{
  "dokument_id": "60c90e90-b5a4-5a2c-a25e-ac0ea2a0bfa2",
  "doc_type": "case_minutes",
  "kommune": 4601,
  "tittel": "Saksprotokoll UHSO, 05062024, Sak 66/24, Statusmelding for sosialtjenesten 2023",
  "url": "https://bergen.kommune.no/politikere-utvalg/api/fil/bk360/10596885/Innstilling-vedtak-Statusmelding-for-sosialtjenesten-2023",
  "tekst": "Statusmelding for sosialtjenesten 2023 Utvalg for helse og sosial behandlet saken i m\u00f8tet 05.06.2024 sak 66/24 og avga f\u00f8lgende innstilling: 1. Bystyret tar statusmeldingen for sosialtjenesten for \u00e5r 2023 til orientering. 2. Bystyret ber byr\u00e5det arbeide med utfordringene i statusmeldingen i den nye handlingsplanen for \u00f8kt inkludering og arbeid. Merknad Bystyret ber byr\u00e5det tilstrebe tettere samarbeid med Bergens N\u00e6ringsliv og NAV for \u00e5 tilby unge arbeidserfaring i kombinasjon med videreg\u00e5ende oppl\u00e6ring. Utvalg for helse og sosials behandling F\u00f8lgende representanter tok ordet: Per J\u00f8rgensen (FrP), Elin Brandt \u00c5dlandsvik (INP), Fauzia Hussain-Wiik (A), Diane A. Berbain (SV) Merknader fremsatt i utvalget: Diane A. Berbain (SV) fremsatte p\u00e5 vegne av SV f\u00f8lgende merknader: Merknad 1 Bystyret ber byr\u00e5det svare p\u00e5 KRPF sine sp\u00f8rsm\u00e5l vedlagt i denne og kommende statusmeldinger. Merknad 2 P\u00e5 bakgrunn av vedtak i sak 194/21, ber bystyret at byr\u00e5det presenterer synspunktene fra de tillitsvalgte i denne saken og i kommende statusmeldinger. Merknad 3 Bystyret er bekymret for at 14,2% av mottakere er i arbeid og at antallet arbeidende fattige viser et voksende prekariat i Bergen. Merknad 4 Bystyret ber byr\u00e5det om \u00e5 kartleggje brukargrupper som risikerer \u00e5 oppleve sosialtenesta som vanskeleg tilgjengeleg, grunnen til det og tersklane dei m\u00f8ter, og vurdere tiltak som kan b\u00f8te p\u00e5 det for kvar gruppe. Dette gjerast saman med samarbeidspartnarar, kommunens sosialtenesta p\u00e5 ulike niv\u00e5 og brukarar. Byr\u00e5det vert samtidig beden om \u00e5 identifisere form\u00e5lstenlege informasjonstiltak, ogs\u00e5 p\u00e5 kommunens nettsider og utad, som gjer det mogleg \u00e5 n\u00e5 ut til brukarar som risikerer \u00e5 ikkje ta imot dei opplysingane dei treng for \u00e5 klare \u00e5 kome i kontakt med sosialtenesta og rettane dei kan ha krav p\u00e5. Med hensikt til \u00e5 betre tilgang til informasjon om rettar til r\u00e5dgjevarar og brukarar, i samarbeid med frivilligheita og sosialtenesta. Kartlegging vert f\u00f8lgt opp av ein handlingsplan med m\u00e5l om \u00e5 avgrense underforbruk av tenester for kvar enkelt gruppe. Merknad 5 I dyrtiden har andelen av befolkningen med betalingsproblemene blitt mer omfattende, og mange f\u00e5r ingen l\u00f8sning n\u00e5r de henvender seg til kreditor. Bystyret ber derfor byr\u00e5det om \u00e5 sikre tilbud om lavterskel \u00f8konomisk r\u00e5dgivning for \u00f8konomisk vanskeligstilte i tillegg til styrking av eksisterende gjeldsr\u00e5dgivningstilbud, samt utrede universell tilgang til \u00f8konomisk r\u00e5dgivning for alle. Merknad 6 Bystyret ber byr\u00e5det legge frem en egen sak om hvordan kommunen kan gi alle som mottar sosialhjelp relevant, meningsfull og kvalifiserende aktivitet, utformet i samr\u00e5d mellom klient og sosialtjenesten, innen det er g\u00e5tt inntil seks m\u00e5neder. Merknad 7 Bystyret vil p\u00e5peke at det er viktig \u00e5 s\u00f8rge for retningslinjer som styrker mottakernes \u00f8konomiske autonomi og deres mulighet til \u00e5 planlegge eget budsjett over tid. Merknad 8 Bystyret etterlyser en konkret og operasjonalisert handlingsplan for halvering av fattigdom i Bergen innen 2030 iht. intensjonen \u00e5 oppfylle b\u00e6rekraftm\u00e5l nr 1. Merknad 9 Bystyret ber byr\u00e5det om \u00e5 arbeide for \u00e5 sikre tilbud om tett individuell oppf\u00f8lging til alle som har mottatt sosialhjelp i mer enn tre m\u00e5neder. Merknad 10 Bystyret savner en omtale av akuttovernatting for fattige tilreisende, og ber om at det legges inn mot bystyrem\u00f8tet. Merknad 11 Arbeidsinnvandrere som har blitt arbeidsledige og mottar \u00f8konomisk sosialhjelp evt i tillegg til statlige ytelser har ofte st\u00f8rre utfordringer med \u00e5 komme i arbeid igjen grunnet manglende spr\u00e5kferdigheter og manglende rett til spr\u00e5koppl\u00e6ring. Uten gode nok norskkunnskaper er ofte tilgangen p\u00e5 kurs og andre arbeidsrettede tiltak begrenset, samt arbeidsmarkedet smalt. Bystyret ber byr\u00e5det tilspisse tiltakene til arbeidsinnvandrere som mottar sosialhjelp mtp \u00e5 sikre raskere reintegrering i arbeidslivet. Merknad 12 Sosialhjelpsmottakere fordelt etter hjemland sorteres kun mellom \u201cNorge\u201d og \u201cutenlandsk\u201d Bystyret ber byr\u00e5det \u00e5 ogs\u00e5 opplyse i kommende statusmeldinger om \u201cEU/E\u00d8S\u201c og \u201ctredjelandsborgere\u201d. Merknad 13 Mange sosialhjelpsmottakere som har trygd eller pensjon som viktigste inntektskilde. Dette kan man anta er en gruppe med stabil, men utilstrekkelig inntekt. Det er videre grunn til \u00e5 anta at en stor andel leier bolig i det private leiemarkedet. Dersom disse isteden kunne f\u00e5tt kommunal bost\u00f8tte ville mange ikke trengt \u00e5 motta sosialhjelp. Det ville frigjort kapasitet i sosialhjelpstjenesten, bidratt til \u00f8kt forutsigbarhet og opplevd verdighet for de det gjelder og mye sannsynlig medf\u00f8re lavere administrasjons kostnader. Bystyret ber derfor byr\u00e5det om \u00e5 styrke den kommunale bost\u00f8tten, og utvide den til \u00e5 inkludere leietakere i det private markedet. Merknad 14 Over 60 % av sosialhjelpsmottakerne i Bergen har minoritetsbakgrunn, jfr meldingens s. 44, og det beskrives at andelen utenlandske mottakere av \u00f8konomisk sosialhjelp forventes fortsatt \u00e5 v\u00e6re h\u00f8y. Siden 2020 har Fontenehusene i Norge mottatt tilskudd fra Inkluderings- og mangfoldsdirektoratet (Imdi) gjennom prosjektet \u201cPsykt bra mangfold\u201d. Prosjektet har som m\u00e5l \u00e5 identifisere og m\u00f8te behovene for psykososial st\u00f8tte, utvidelse av sosiale nettverk og bidra til smidigere overganger til arbeid eller utdanning for mennesker med flyktning- og innvandrerbakgrunn. Fontenehuset Bergen er n\u00e5 i gang med \u00e5 implementere dette ogs\u00e5 som en del av sitt arbeid. Bystyret ber byr\u00e5det om \u00e5 starte en dialog med Fontenehuset Bergen, 2 for \u00e5 se om de kan v\u00e6re en del av, eller et supplement til, introduksjonsordningen for flyktninger og spr\u00e5koppl\u00e6ring for innvandrere. Merknad 15 Bystyret savner en redegj\u00f8relse for hvor mange som skrives ut av andre arbeidsrettede tiltak i kommunal regi som er \u00f8konomisk selvfors\u00f8rget, som NorA og NySjanse, i tillegg til Kvalifiseringsprogrammet og FIA. Merknad 16 Bystyret savner en omtale av fritidstilskuddet og ber byr\u00e5det redegj\u00f8re for det i kommende statusmeldinger. Merknad 17 Bystyret ber byr\u00e5det om at \u00f8konomisk sosialhjelp skal indeksreguleres \u00e5rlig. Elin Brandt \u00c5dlandsvik (INP) fremsatte p\u00e5 vegne av INP f\u00f8lgende merknad: Bystyret ber byr\u00e5det tilstrebe tettere samarbeid med Bergens N\u00e6ringsliv og NAV for \u00e5 tilby unge arbeidserfaring i kombinasjon med videreg\u00e5ende oppl\u00e6ring. Votering: Innstillingen punkt 1-2 ble tiltr\u00e5dt enstemmig. Merknad 1-2 fra SV, fremsatt av Diane A. Berbain (SV) fikk 7 stemmer (A, SV, MDG, R). Merknad 3-7, 9, 11, 13-17 fra SV, fremsatt av Diane A. Berbain (SV) fikk 3 stemmer (SV, R). Merknad 8, 10 og 12 fra SV, fremsatt av Diane A. Berbain (SV) fikk 4 stemmer (SV, MDG, R) Merknad fra INP, fremsatt av Elin Brandt \u00c5dlandsvik (INP) ble tiltr\u00e5dt med 15 stemmer (H, A, SV, MDG, BL, INP, R, KrF, PP) Byr\u00e5det behandlet saken i m\u00f8tet 16.05.2024 sak 147/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5det og utvalgets innstilling likelydende. 3 "
}