{
  "dokument_id": "4ee76196-d08a-52da-ba17-5380648c71b9",
  "doc_type": "case_presentation",
  "kommune": 4601,
  "tittel": "Oppnevning av styremedlemmer til AS innenfor kulturfeltet",
  "url": "https://bergen.kommune.no/politikere-utvalg/api/fil/bk360/10253737/Framstilling-Oppnevning-av-styremedlemmer-til-AS-innenfor-kulturfeltet",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-65 Oppnevning av styremedlemmer til AS innenfor kulturfeltet Hva saken gjelder: Bergen kommune har eierskap i en rekke aksjeselskaper, med eierandeler som varierer fra heleide selskaper til sm\u00e5 andeler. Selskapene er av ulik st\u00f8rrelse, og spenner over form\u00e5l som byutvikling, inkluderende arbeidsliv, n\u00e6ring, kultur, idrett etc. Kommunalt eierskap i samfunnsviktig infrastruktur, og god forvaltning av vesentlige verdier har h\u00f8y prioritering. Byr\u00e5det skal foresl\u00e5 styremedlemmer p\u00e5 vegne av kommunen, og styret velges formelt p\u00e5 det enkelte selskaps generalforsamling. I denne saken foresl\u00e5s det styremedlemmer til f\u00f8lgende AS innenfor kulturfeltet hvor eieroppf\u00f8lgingsansvaret ivaretas av byr\u00e5d for n\u00e6ring, kultur og idrett. Selskap Antall representanter (totalt) Bergen Assembly/Bergenstriennalen AS 5 Bergen kommunale kystkultursenter AS 2 Bergen Nasjonale Veteranskipshavn AS 2 Buzz AS 4 Grieghallen AS 3 Mediefondet Zefyr AS 4 Sentralbadet AS 3 Vestnorsk Filmsenter AS 1 I Bergen kommunes eierskapsmelding, som ble vedtatt av Bergen bystyre 30.01.2019 er det blant annet nedfelt prinsipper for godt eierskap. Disse er videref\u00f8rt i \u00abMelding om eierskap i kommunens selskaper og foretak 2022\u00bb vedtatt av bystyret i m\u00f8te 22. februar 2023 i sak 53/23. For \u00e5 unng\u00e5 habilitets- og interessekonflikter er det ogs\u00e5 besluttet at bystyrerepresentanter, byr\u00e5der og politiske r\u00e5dgivere ikke kan velges inn i bedriftsforsamlinger eller styrer hvor kommunen har eierinteresser. Tilsvarende gjelder administrativt ansatte som innenfor sitt saksomr\u00e5de har regulerende eller kontrollerende myndighet overfor selskapet, eller har til behandling vesentlige saker for selskapet. Byr\u00e5der deltar imidlertid i selskapenes generalforsamling p\u00e5 vegne av kommunen. Byr\u00e5der kan ogs\u00e5 v\u00e6re medlem av styret i policyorganer opprettet av kommunen i samarbeid med andre kommuner og/eller andre akt\u00f8rer, uavhengig av hvilken organisasjonsform et slikt policyorgan har. \u00d8konomiske konsekvenser: Ikke relevant i denne saken. Byr\u00e5dsleders vurdering og anbefaling/konklusjon: Det foreligger f\u00f8lgende forslag til medlemmer i styrene for f\u00f8lgende AS: 1 Oppnevning av styremedlemmer for Bergen Assembly / Bergenstriennalen AS. I 2024 er f\u00f8lgende styremedlemmer p\u00e5 valg: Sveinung Unneland (styremedlem) og Pedro G\u00f3mez-Ega\u00f1a (styremedlem). Sveinung Unneland har v\u00e6rt styremedlem siden 2020, og gjenvelges for en ny periode p\u00e5 2 \u00e5r. Han er en bergensbasert kunstner med mastergrad fra Kunstakademiet i Bergen (2007), og har nylig fullf\u00f8rt doktorgrad i visuell kunst ved KMD, Bergen (2023). Unneland har stilt ut ved en rekke institusjoner i Norge, som Hordaland Kunstsenter, Tag Team Studio, Kunstnerforbundet, Entr\u00e9e og Kristiansand Kunsthall. Unnelands praksis rommer b\u00e5de egne arbeider innen visuell kunst, og samarbeid, undervisning og kuratering. Han var med \u00e5 grunnlegge kunstnergruppen Members Club, prosjektgalleriet Joy Forum og kunstnerkollektivet Den Uferdige Institusjonen \u2013 et atelierfellesskap og prosjektrom p\u00e5 Laksev\u00e5g. Han har undervist og v\u00e6rt ansatt som f\u00f8rsteamanuensis ved KMD, Bergen, og har styreerfaring fra blant annet UKS (Unge kunstneres samfund, Oslo), B-Open (Bergen), Bergen Senter for Elektronisk kunst og Bildende Kunstneres Forening Hordaland. Antonio Cataldo erstatter Pedro G\u00f3mez-Ega\u00f1a, og velges for en periode p\u00e5 2 \u00e5r. Cataldo blir ny dekan ved Kunstakademiet p\u00e5 Kunsth\u00f8gskolen i Oslo, og tiltrer sin stilling der i august 2025. Han fullf\u00f8rte doktorgraden sin i kuratering i 2022, ved University of Reading og University of the Arts, Zurich. Cataldo hadde samtidig direkt\u00f8rstilling p\u00e5 Fotogalleriet, Nordens eldste kunsthall dedikert fotografi, som han tiltr\u00e5dte i 2018. I l\u00f8pet av de seks \u00e5rene ved Fotogalleriet har han arbeidet for, og styrket, Fotogalleriet som en fremtredende stemme i Oslo og skapte et m\u00f8tested som speiler mangfoldet i Norge. Cataldo har ogs\u00e5 v\u00e6rt styreleder for Kunsthallene i Norge, en paraplyorganisasjon med m\u00e5l om \u00e5 fremme kunsthallene nasjonalt, og \u00e5 utvikle nettverk internasjonalt. Oppnevning av styremedlemmer for Bergen kommunale kystkultusenter AS. I 2024 er f\u00f8lgende styremedlemmer p\u00e5 valg: Anders Haaland (styreleder) og Ingebj\u00f8rg Astrup (styremedlem). Anders Haaland har v\u00e6rt styreleder i 8 \u00e5r og gjenvelges for en ny periode p\u00e5 2 \u00e5r. Han har stor erfaring p\u00e5 kystkulturfeltet, som historiker og seniorforsker ved Museum Vest i Bergen. Haaland foresl\u00e5s gjenvalgt for 2 \u00e5r, p\u00e5 grunn av kontinuitet i forbindelse med oppstartsfase av Bergen Nasjonale Veteranskipshavn, og samarbeidet med Bergen kommunale kystkultursenter. Hans faglige bakgrunn er cand. philol. fra 1980, dr-grads- stipendiat i \u00f8konomisk historie, et par \u00e5r som oppdragsforsker, 1. amanuensis ved NHH/forsker ved SNF i tre \u00e5r, leder av Norges Fiskerimuseum 1995\u20132008, deretter 5 \u00e5rs permisjon for \u00e5 skrive \u2018Stavanger bys historie bind. 3\u2019 (2012) og bidra med diverse kapitler til bind. 3 og 5 av \u2018Norges fiskeri- og kysthistorie\u2019. Har dessuten skrevet bind. 2 av Bergen Havns historie, og har bind. 3 (1945-2025) i trykken. Anders har fremdeles en 30% stilling ved Fiskerimuseet. Ingebj\u00f8rg Astrup har v\u00e6rt styremedlem i 2 \u00e5r, og gjenvelges for en ny periode p\u00e5 2 \u00e5r. Hun ivaretar ogs\u00e5 hensynet til kontinuitet, og i tillegg er det fremdeles en hovedvekt av menn p\u00e5 kystkulturfeltet, og det er viktig med kvinnelige representanter i styret. Ingebj\u00f8rg har l\u00e6rerbakgrunn, er tidligere fylkeskultursjef i Hordaland, kultursjef i Os, har jobbet som programdirekt\u00f8r i Kulturby Bergen 2000, og har hatt flere styreverv. Hun bringer mye erfaring og kompetanse inn i styret. 2 Oppnevning av styremedlemmer for Bergen Nasjonale Veteranskipshavn AS. I 2024 er f\u00f8lgende styremedlemmer p\u00e5 valg: \u00d8yvor Johnson (styreleder) og Cedric Beguin (styremedlem) \u00d8yvor Johnson har v\u00e6rt styreleder i 1 \u00e5r, og gjenvelges for en ny periode p\u00e5 2 \u00e5r. Hun er tidligere seksjonssjef for kunst- og kulturutvikling, som har fulgt prosjektet i mange \u00e5r, og vil jobbe for gode rammevilk\u00e5r for BNV. Hun har en lang og solid ledererfaring innen kultur, god kjennskap til kommunale prosesser, og interesse for fart\u00f8yvern/kystkulturfeltet, samtidig som hun ikke er for tett knyttet til noen av eierorganisasjonene. \u00d8yvor vil v\u00e6re en tydelig og kompetent styreleder. Begrunnelsen for gjenvalget er kontinuitet. BNV er nyoppstartet og det er ikke avholdt generalforsamling enn\u00e5. Gjenvalg er derfor en formalitet for \u00e5 komme inn i valgperiode. Cedric Beguin har v\u00e6rt styremedlem i 1 \u00e5r, og gjenvelges for en ny periode p\u00e5 2 \u00e5r. Han er prosjektleder hos Visit Bergen, og har en BA i kommunikasjon og markedsf\u00f8ring. Han har ogs\u00e5 erfaring fra kultursektoren, og en personlig interesse for kultur og historie. Beguin har tidligere jobbet 5 \u00e5r i Bergen kommune, og kjenner f\u00f8lgelig kommunen godt. Begrunnelsen til gjenvalget er kontinuitet. BNV er nyoppstartet, og det er ikke avholdt generalforsamling enn\u00e5. Gjenvalget er derfor en formalitet for \u00e5 komme inn i valgperioden. Oppnevning av styremedlemmer for Buzz AS. I 2024 er f\u00f8lgende styremedlemmer p\u00e5 valg: Fredrik Dr\u00f8nen (styreleder), Janicke Allers (styremedlem), Veronika Heilund (styremedlem) og J\u00f8rgen Iden (styremedlem). Fredrik Dr\u00f8nen har v\u00e6rt styreleder i 1 \u00e5r, og gjenvelges for 1 \u00e5r. Fredrik Dr\u00f8nen er komponist. Han jobber for den danske spillutvikleren Rhombico Games og freelance for film- og spillindustrien. Han er styremedlem og vestlandsrepresentant i Game Audio in Norway, en medlemsorganisasjon for lyd og musikk i videospill og interaktiv media. Dr\u00f8nen tok en MA i jus i 2011, med spesialisering innen opphavsrett. Han jobber n\u00e5 som jurist for Bergen kommune, og har tidligere jobbet for Konkurransetilsynet. Janicke Allers har v\u00e6rt styremedlem i 3 \u00e5r, og gjenvelges for 1 \u00e5r. Hun har lang erfaring med innovasjon, start-ups og kommunikasjon med tett tilknytning til flere Bergenske hjelpe- og investeringsorganisasjoner, og jobber som investor og r\u00e5dgiver for start-ups i vekst. Hun driver ogs\u00e5 eget investeringsselskap Gefyl Invest AS. Allers har jobbet med kommunikasjon og PR i 20 \u00e5r, og har blant annet v\u00e6rt kommunikasjonssjef for flere bedriftsenheter i Equinor. Hun har en Cand.polit. innen medievitenskap fra Universitetet i Bergen. Veronika Heilund har v\u00e6rt styremedlem i 1 \u00e5r, og gjenvelges for 1 \u00e5r. Hun er musiker og utdannet sivil\u00f8konom fra Norges Handelsh\u00f8yskole. Hun har jobbet i musikkbransjen i mange \u00e5r, blant annet som manager i MADE Management, arrang\u00f8r, instrukt\u00f8r og turn\u00e9musiker for en rekke artister. N\u00e5 er hun daglig leder i Sounds Like Honey, et musikkselskap som jobber med artister som blant andre Bergen Big Band og Hedda Mae. Heilund har lenge v\u00e6rt involvert i AKKS Bergen og er styreleder i organisasjonen BandOrg. Erlend Hausken erstatter J\u00f8rgen Iden, og velges som styremedlem for en periode p\u00e5 1 \u00e5r. Han har grunnlagt flere musikktech-selskaper som Voisey, Vibble og Soundio, og treffer \u00f8nsket om \u00e5 f\u00e5 inn kompetanse p\u00e5 musikkteknologi i styret. Han har lang erfaring med \u00e5 \u201cpr\u00f8ve og feile\u201d, og solgte Voisey, en musikk-app der man kan spille inn vokalspor eller laste opp egne \u00abbeats\u00bb og produksjoner p\u00e5, til Snap Inc. (Snapchat) i 2020. Via dette har han opparbeidet et stort internasjonalt nettverk med kontakter i Silicon Valley. Hausken har 3 kommunikasjonsbakgrunn, og har blant annet v\u00e6rt markedsf\u00f8ringssjef i Opera Software og jobbet for kommunikasjonsbyr\u00e5et Gambit. Han har ogs\u00e5 relevant erfaring fra andre styreverv i samme bransje. Oppnevning av styremedlemmer for Grieghallen AS. I 2024 er f\u00f8lgende styremedlemmer p\u00e5 valg: Silje Gripsrud (nestleder), Irene Kinunda Afriyie (styremedlem) og Mayra Elena Henriquez (styremedlem). Monica M\u00e6land erstatter Silje Gripsrud som nestleder, med sikte om \u00e5 tre inn som styreleder i 2025, n\u00e5r perioden til n\u00e5v\u00e6rende styreleder er ferdig. M\u00e6land velges for en periode p\u00e5 2 \u00e5r. M\u00e6land er i dag administrerende direkt\u00f8r i Bergen N\u00e6ringsr\u00e5d. Hun var byr\u00e5dsleder i Bergen fra 2003 til 2013. Fra 2013 til 2021 var hun n\u00e6ringsminister, kommunal- og moderniseringsminister og justis- og beredskapsminister i Erna Solbergs to regjeringsperioder. M\u00e6land er utdannet jurist fra Universitetet i Bergen, og har tidligere v\u00e6rt partner i Schj\u00f8dt. Irene Kinunda Afriyie har v\u00e6rt styremedlem i 2 \u00e5r, og gjenvelges for en ny periode p\u00e5 2 \u00e5r. Afriyie er forfatter, samfunnsdebattant og aktiv i aviser, radio og tv-programmer. Hun har v\u00e6rt fast gjestekommentator i Bergens Tidende siden 2019 og er i dag fast spaltist i Subjekt. Afriyie har en mastergrad i interkulturelt studium med fordypning i mangfold og ledelse og har tidligere arbeidet for Fargespill som kunstnerisk og administrativ konsulent. Hun er engasjert og har flere styreverv og er medlem av ulike ressursgrupper, der styret for BIT- Teatergarasjen og eGov Africa kan nevnes. Mayra Elena Henriquez har v\u00e6rt styremedlem i 3 \u00e5r, og gjenvelges for en ny periode p\u00e5 2 \u00e5r. Hun har en mastergrad i kunsthistorie, og arbeider i dag som museumsleder ved Sogn og Fjordane Kunstmuseum. Hun har tidligere arbeidet med blant annet SpeakLab, Bergen Opportunity, Kunstgarasjen, KODE, Bergen Assembly og Kulturr\u00e5det. Henriquez har mye erfaring med drift og forvaltning av kulturinstitusjoner og har bred erfaring fra kunst og kulturlivet i Norge. Oppnevning av styremedlemmer for Mediefondet Zefyr AS. I 2024 er f\u00f8lgende styremedlemmer p\u00e5 valg for BK: Tom Remlov (styreleder) og Elisabeth Halvorsen (styremedlem). Tom Remlov har v\u00e6rt styreleder i 8 \u00e5r, og gjenvelges for en ny periode p\u00e5 1 \u00e5r. Han har solid bakgrunn og erfaring som leder/direkt\u00f8r ved flere institusjonsteatre og kulturinstitusjoner, fortid som filmprodusent, solid styreerfaring fra mange store kulturvirksomheter, god kjennskap til filmbransjen, samt har et navn og et nettverk med tyngde i norsk kulturliv. Det st\u00e5r i selskapets vedtekter \u00a7 5 at \u00abStyremedlemmer velges fritt, men med krav om bransjemessig erfaring og tverrfaglig kompetanse.\u00bb Eierne (BK og RFK) har v\u00e6rt samstemte om at prosessen med \u00e5 finne den neste styrelederen etter Remlov vil kreve noe tid, for \u00e5 sikre at vedkommende har den rette erfaring og kompetanse \u00e5 kunne tilf\u00f8re et investeringsfond med Zefyrs m\u00e5l og innretninger. Jeanette Heggland erstatter Elisabeth Halvorsen, og velges som styremedlem for en periode p\u00e5 2 \u00e5r. Heggland er i dag administrerende direkt\u00f8r hos Bergen Kino AS, og styreleder for BIFF (Bergen Internasjonale Filmfestival). Bergen Kino er en av Norges st\u00f8rste kinoer b\u00e5de i kapasitet og antall bes\u00f8kende, og BIFF er den st\u00f8rste publikumsfestivalen. Hun har et godt og tett samarbeid med bransjen b\u00e5de lokalt og nasjonalt. Jeanette Heggland har opparbeidet seg et sterkt nettverk samt solid kompetanse innen film- og kinobransjen. 4 Fra tidligere stillinger og styreverv har hun bred ledererfaring og kompetanse fra ulike bransjer og prosjekter. Oppnevning av styremedlemmer for Sentralbadet AS I 2024 skal Sentralbadet AS etableres. For f\u00f8rstegangsoppnevning skal Bergen kommune innstille styreleder og to styremedlemmer. John Wiik velges som styreleder for f\u00f8rste valgperiode, og velges for 2 \u00e5r. Han har sin utdanning ved University of Wisconsin (Madison) 1975, og har jobbet som forsikringsmegler 1975- 1979. Fra 1979 til 2016 har han v\u00e6rt administrativ direkt\u00f8r i Bergens Skibsassuranseforening og Norwegian Hull Club Gjennom en lange karriere i sj\u00f8forsikring ble det ofte forhandlet om betydelige kontrakter, s\u00e6rlig innen reparasjon/ ombygging, som er verdifull erfaring i fasen Sentralbadet skal inn i. I dag er Wiik styremedlem i Frende Forsikring, som han og var med \u00e5 starte for 12 \u00e5r siden. Styrearbeidet har b\u00e5de hatt finansielle og juridiske problemstillinger som en del av utfordringene. Har i tillegg har Wiik et 8-\u00e5rig styremedlemskap i Oslo Filharmoniske Orkester, er n\u00e5 viseformann i Bergen Nasjonale Opera. Hans interesse gjennom mange \u00e5r har v\u00e6rt innen kunst og kultur, noe han har prioritert gjennom sin karriere. Kristian Seltun velges som styremedlem for f\u00f8rste valgperiode, og velges for 2 \u00e5r. Seltun er i dag teatersjef ved Nationaltheatret. Han har hovedfag teatervitenskap fra UiB. Har v\u00e6rt teatersjef ved Tr\u00f8ndelag Teater (2010\u20132018), teatersjef ved Black Box Teater (2001\u2013 2009), dramaturg ved Tr\u00f8ndelag Teater (2001) og kunstnerisk og daglig leder ved Teaterhuset Avant Garden (1998\u20132000). Div. verv i norsk teater- og kunstliv. Seltun er styremedlem i Norsk teater- og orkesterforening, leder for Heddakomiteen, styremedlem i Norsk Publikumsutvikling, medlem i Heddajuryen, juryleder i BITEF Grand Prix, samt styremedlem i Ultima-festivalen. Evy Greve velges som styremedlem for f\u00f8rste valgperiode, og velges for 2 \u00e5r. Greve er utdannet jurist fra Universitet i Bergen, og har hatt advokatbevilling siden 1996. Hun har bred erfaring fra ulike styreverv, b\u00e5de fra stiftelser og aksjeselskap, deriblant flere kunst- og kulturinstitusjoner, fond og verv innen n\u00e6ringsliv. Greve har jobbet som advokatfullmektig i Vesta Forsikring AS 1992 \u2013 2003, og var frem til 2006 ansatt i administrasjonen i Helse Bergen. Oppnevning av styremedlemmer for Vestnorsk Filmsenter AS. I 2024 er f\u00f8lgende styremedlemmer p\u00e5 valg for BK: Lars Leegaard Mar\u00f8y (styreleder) Lars Legaard Mar\u00f8y har v\u00e6rt styreleder i 5 \u00e5r, og gjenvelges for en ny periode p\u00e5 1 \u00e5r. Han er til daglig administrerende direkt\u00f8r p\u00e5 Vil Vite. Mar\u00f8y har bakgrunn som mange\u00e5rig daglig leder av Filmfondet Fuzz, ogs\u00e5 i overgangen/fusjonen, der fondet ble utvidet til Mediefondet Zefyr og fikk et betydelig st\u00f8rre nedslagsfelt og virkeomr\u00e5de. Mar\u00f8y har solid film- og mediefaglig kompetanse, og virksomhetskompetanse gjennom ledererfaring og styreerfaring. Byr\u00e5dsleders konklusjon: Til Bergen Assembly AS oppnevnes to menn, men siden de \u00f8vrige medlemmene som ikke st\u00e5r p\u00e5 valg er to kvinner og en mann vil kj\u00f8nnsbalansen v\u00e6re ivaretatt. Til Grieghallen AS foresl\u00e5s tre kvinner, men siden andre aksjon\u00e6rer har oppnevnt menn vil kj\u00f8nnsbalansen i styret samlet sett, oppfylle kravet til kj\u00f8nnsbalanse. Byr\u00e5dsleder vurderer at forslagene oppfyller kravet til kompetanse og mangfold i styrer, og 5 kravet til at sittende medlemmer av bystyret og byr\u00e5det ikke skal ha styreverv i selskaper eid av kommunen. Ogs\u00e5 kravet til representasjon av begge kj\u00f8nn i styrer vurderes \u00e5 v\u00e6re ivaretatt. Det forutsettes at generalforsamlingene ogs\u00e5 vurderer dette ved valg av nye medlemmer. Byr\u00e5dsleder anbefaler byr\u00e5det \u00e5 oppnevne medlemmer til ovennevnte selskaper i tr\u00e5d med forslaget fra byr\u00e5d for n\u00e6ring, kultur og idrett. Vedtakskompetanse: Byr\u00e5dets fullmakter \u00a7 5.3 vedtatt av bystyret 16.12.2020 i sak 378/20: Valg av styremedlemmer i selskaper \u2013 herunder aksjeselskaper Byr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Som styremedlemmer til f\u00f8lgende AS innenfor kulturfeltet oppnevnes: 1. Bergen Assembly/Bergenstriennalen AS Sveinung Unneland, medlem Antonio Cataldo, medlem 2. Bergen kommunale kystkultursenter AS Anders Haaland, styreleder Ingebj\u00f8rg Astrup, medlem 3. Bergen Nasjonale Veteranskipshavn AS \u00d8yvor Johnson, styreleder Cedric Beguin, medlem 4. Buzz AS Fredrik Dr\u00f8nen, styreleder Janicke Allers, medlem Veronika Heilund, medlem Erlend Hausken, medlem 5. Grieghallen AS Monica M\u00e6land, nestleder Irene Kinunda Afriyie, medlem Mayra Elena Henriquez, medlem 6. Vestnorsk Filmsenter AS Lars Legaard Mar\u00f8y, styreleder 7. Mediefondet Zefyr AS Tom Remlov, styreleder Jeanette Heggland, medlem 8. Sentralbadet AS John Wiik, styreleder 6 Kristian Seltun, medlem Evy Greve, medlem Dato: 14. mai 2024 Christine B. Meyer Byr\u00e5dsleder Dokumentet er godkjent elektronisk. 7 "
}