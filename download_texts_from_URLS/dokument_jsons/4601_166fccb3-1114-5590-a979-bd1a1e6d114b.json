{
  "dokument_id": "166fccb3-1114-5590-a979-bd1a1e6d114b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Gjeddevannet - Utvalg for milj\u00f8 og byutvikling - Innsendt- 19.2.",
  "url": "https://bergen.kommune.no/politikere-utvalg/api/fil/bk360/12209764/Svar-pa-skriftlig-sporsmal-fra-Ingrid-Nergaard-Fjeldstad-V-om-Gjeddevannet-Utvalg-for-miljo-og-byutvikling-Innsendt-19-2-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/123252-3 Saksbehandler: Malene Nesse Gr\u00f8nningen Fra Dato: 3. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Gjeddevannet - Utvalg for milj\u00f8 og byutvikling - Innsendt: 19.2.2025 Sp\u00f8rsm\u00e5l til byr\u00e5den: Representanten har v\u00e6rt opptatt av friluftsomr\u00e5det \"Gjeddevannet\", og lurer p\u00e5 hva som konkret er planlagt \u00e5 gj\u00f8re der med de midlene som er satt av til prosjektet i H\u00d8P? Svar fra byr\u00e5den: Det er satt av 2,5 mill i H\u00d8P 2025-2028 for prosjekt ved Gjeddevann. Prosjektet skal gjennomf\u00f8res i 2025. Omr\u00e5det er regulert til lek, friluftsliv, rekreasjon og bading. Prosjektet er i en tidlig fase, og omfanget, leveranser og avgrensinger skal fastsettes. Planen har bestemmelse om at alle terrenginngrep skal skje mest mulig sk\u00e5nsomt. St\u00f8rre tr\u00e6r og verdifull vegetasjon skal bevares. En slik forutsetning sammen med et begrenset budsjett setter rammene for hva som kan og b\u00f8r gjennomf\u00f8res i omr\u00e5det. Prosjektet vurderer \u00e5 etablere en smal turveg i terrenget og rydde noe vegetasjon ved Gjerdsvika. Det er ogs\u00e5 under vurdering \u00e5 skape et m\u00e5lpunkt i skogen i form av gapahuk eller grindbygg. For \u00f8vrig vil det utarbeides informasjonsskilt, lik de som brukes i Kanadaskogen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}