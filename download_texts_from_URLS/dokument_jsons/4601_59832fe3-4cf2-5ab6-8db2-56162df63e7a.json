{
  "dokument_id": "59832fe3-4cf2-5ab6-8db2-56162df63e7a",
  "doc_type": "case_attachment",
  "kommune": 4601,
  "tittel": "Revisjonsrapport 2024 rapp. nr. 5 Bergen kommune",
  "url": "https://bergen.kommune.no/politikere-utvalg/api/fil/bk360/12494186/Revisjonsrapport-2024-rapp-nr-5-Bergen-kommune",
  "tekst": " Deloitte AS Lars Hilles gate 30 Postboks 6013 Postterminalen NO-5892 Bergen Norway Tel: +47 55 21 81 00 www.deloitte.no Bergen kommune Att.: Kontrollutvalget Revisjonsrapport nr. 5 (journalf\u00f8res) 11. april 2025 REVISJONSRAPPORT FOR REGNSKAPS\u00c5RET 2024 Innledning Vi har avsluttet revisjonen av \u00e5rsregnskapet for Bergen kommune og L\u00e5nefondet for 2024. Vi vil i denne forbindelse knytte noen kommentarer til v\u00e5rt arbeid og det fremlagte \u00e5rsregnskapet. Revisjonsrapportens form\u00e5l er \u00e5 gi en oppsummering av vesentlige forhold som vi er blitt kjent med i l\u00f8pet av revisjonen. I v\u00e5r revisjon har vi gjennomf\u00f8rt de revisjonshandlinger vi har ansett n\u00f8dvendig for \u00e5 f\u00e5 bekreftet at \u00e5rsregnskapet ikke inneholder vesentlige feil eller mangler. Etter v\u00e5r mening har samarbeidet med kommunens ledelse og \u00f8vrig personale v\u00e6rt godt. Vi har f\u00e5tt den assistanse og de opplysninger vi har bedt om. Kommunens ledelse er ansvarlig for \u00e5 etablere og opprettholde en tilfredsstillende intern kontroll, herunder s\u00f8rge for at regnskapsf\u00f8ringen er i samsvar med lov og forskrifter og at formuesforvaltningen er ordnet p\u00e5 betryggende m\u00e5te. Vi gj\u00f8r oppmerksom p\u00e5 at v\u00e5r gjennomgang av den interne kontroll er begrenset til den gjennomgang vi er pliktige til i henhold til god revisjonsskikk. Uavhengighet og objektivitet Vi vil innledningsvis bekrefte at revisjonsteamet overholder kravene til uavhengighet og objektivitet i henhold til revisorloven. Vi har heller ikke utf\u00f8rt andre tjenester enn revisjons- og revisjonsrelatert arbeid for kommunen. Revisjonen gjennom \u00e5ret Ved v\u00e5r revisjon gjennom \u00e5ret har vi lagt vekt p\u00e5 \u00e5 kontrollere p\u00e5liteligheten i de interne kontroll- og regnskapsrutiner som f\u00f8rer frem til og danner grunnlaget for avleggelsen av \u00e5rsregnskapet. Videre har vi utf\u00f8rt direkte kontroll av utvalgte poster i regnskapet. Vi avdekket ikke noen forhold som var av en slik karakter eller st\u00f8rrelse at de skaper usikkerhet med hensyn til det fremlagte \u00e5rsregnskap. Dokumentasjonen p\u00e5 \u00e5rsregnskapet som er blitt fremlagt for revisjon har v\u00e6rt av tilfredsstillende kvalitet. Forenklet etterlevelseskontroll med \u00f8konomiforvaltningen Det er i 2024 utf\u00f8rt forenklet etterlevelseskontroll med \u00f8konomiforvaltningen knyttet til Bergen kommunes opptak av l\u00e5n og avdrag p\u00e5 l\u00e5n. Kontrollen har ikke avdekket indikasjoner p\u00e5 at det foreligger avvik. Revisjonen av \u00e5rsoppgj\u00f8ret Ved v\u00e5r revisjon av \u00e5rsoppgj\u00f8ret har vi lagt vekt p\u00e5 kontroll av fullstendighet av inntekter og gjeld, og gyldighet av eiendeler og kostnader. Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Registrert i Foretaksregisteret Limited, a UK private company limited by guarantee (\u201cDTTL\u201d). DTTL and each of its member firms are legally separate and independent Medlemmer av Den norske Revisorforening entities. DTTL and Deloitte NSE LLP do not provide services to clients. Please see www.deloitte.com/about to learn more about our global Organisasjonsnummer: 980 211 282 network of member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. side 2 fra: Unni-Renate Moe 11. april 2025 Vi har ved v\u00e5re revisjonshandlinger ikke funnet vesentlige formelle eller materielle feil i det fremlagte regnskapet. Vi vil likevel kommentere enkelte forhold nedenfor. Kommunelovens realismekrav og budsjettjusteringer I driftsregnskapet er det regnskapsf\u00f8rt bruk av og avsetning til bundne fond som vesentlig overstiger justert budsjett. Avsetning overstiger justert budsjett med MNOK 38 og bruk med MNOK 15. Revisjonen vil p\u00e5peke bystyrets ansvar for \u00e5 endre \u00e5rsbudsjettet n\u00e5r det er n\u00f8dvendig for \u00e5 oppfylle lovens krav om realisme og balanse, jf. kommuneloven \u00a7 14-5. Bestandskontroll pensjon For \u00e5 sikre at pensjonskostnaden kommunen betaler og at pensjonsforpliktelsen og pensjonsmidlene som presenteres i balansen er riktig, er det viktig \u00e5 f\u00f8re kontroll med at alle ansatte er innmeldt med riktige opplysninger i riktig pensjonsordning, og at det ikke er innmeldt personer som ikke skal v\u00e6re innmeldt. Det var ikke gjennomf\u00f8rt bestandskontroll for pensjonsordningene tilknyttet BKP i 2024 f\u00f8r vi etterspurte dette i forbindelse med \u00e5rsoppgj\u00f8rsrevisjonen. Bestandskontrollen er gjennomf\u00f8rt etter at revisjonen har etterspurt dette. Revisjonen vil oppfordre administrasjonen til \u00e5 etablere rutiner for regelmessig avstemming for samtlige pensjonsordninger. Ressurskrevende brukere Bergen Kommune har bokf\u00f8rt for lavt bel\u00f8p MNOK 45,9 knyttet til ressurskrevende tjenester i 2023. Inntekten fra ressurskrevende tjenester i 2024 er derfor tilsvarende for h\u00f8y. Det er gjort en avsetning i regnskapet for 2024 p\u00e5 MNOK 663,7 for ressurskrevende tjenester, mens forel\u00f8pig innrapportering er beregnet til MNOK 679. Det betyr MNOK 15,7 for lav inntekt for ressurskrevende tjenester for 2024. Total effekt for 2024 regnskapet er netto MNOK 30,1 for h\u00f8y inntekt. Rapporteringsfrist for ressurskrevende tjenester er 5.mai og tall er ikke endelig per dato for revisjonsberetning. Vi viser til omtale i note 2. Deponi-saken Bergen Kommune har finansiert sanering av gamle deponi gjennom renovasjonsgebyr, under selvkost- omr\u00e5det. Deloitte reiser sp\u00f8rsm\u00e5l til om dette er iht. gjeldende forst\u00e5else av \u00abgenerasjonsprinsippet\u00bb. Kommunen har tatt opp sp\u00f8rsm\u00e5let med Kommunal- og distrikts-departementet, og venter p\u00e5 tilbakemelding. Forholdet er omtalt i noteopplysning med beregningsgrunnlag for 1 av 12 deponier som er nedlagt. Utfallet av saken kan komme til \u00e5 p\u00e5virke kommunens fremtidige finansiering av renovasjon og deponier vesentlig. Vi viser til omtale i note 5. Mva-kompensasjon Bergen Kommunen har en p\u00e5g\u00e5ende sak, Avgrenset kontroll av kompensasjonsmelding for 6.termin 2021, mot Skatteetaten. Saken omhandler krav til boliger for helse- og sosial-form\u00e5l som er inkludert i merverdiavgiftkompensasjon er tilstrekkelig tilpasset beboerne. Utfallet av saken kan komme til \u00e5 p\u00e5virke p\u00e5f\u00f8lgende terminer. IT-revisjon Det ble ikke avdekket forhold under IT-revisjonen som p\u00e5virker regnskapet som avlegges for 2024 eller konklusjonene i revisjonsberetningen for 2024. Avslutning Vennligst ta kontakt dersom det er sp\u00f8rsm\u00e5l til punktene ovenfor. side 3 fra: Unni-Renate Moe 11. april 2025 Vi vil avslutningsvis takke for et godt samarbeid knyttet til revisjonen av regnskaps\u00e5ret 2024. Med vennlig hilsen Deloitte AS Unni-Renate Moe statsautorisert revisor (elektronisk signert) Kopi: Bystyret Byr\u00e5det Revisjonsrapport 2024 rapp Name Date Moe, Unni-Renate 2025-04-11 Identification Moe, Unni-Renate This document contains electronic signatures using EU-compliant PAdES - PDF Advanced Electronic Signatures (Regulation (EU) No 910/2014 (eIDAS)) "
}