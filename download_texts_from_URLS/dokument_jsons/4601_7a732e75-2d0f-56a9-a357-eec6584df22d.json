{
  "dokument_id": "7a732e75-2d0f-56a9-a357-eec6584df22d",
  "doc_type": "case_attachment",
  "kommune": 4601,
  "tittel": "_ 24-17684 M\u00f8te med AU i UHSO og leder og nestleder i KRPF 10443723_3_0",
  "url": "https://bergen.kommune.no/politikere-utvalg/api/fil/bk360/10564105/-24-17684-Mote-med-AU-i-UHSO-og-leder-og-nestleder-i-KRPF-10443723-3-0",
  "tekst": " M\u00f8tereferat V\u00e5r referanse: 24-17684 Saksbehandler: Ragnhild Hvoslef Kr\u00fcger Dato: 14. mai 2024 Tid: Sted: Tirsdag 14. mai kl. 12-13 Bergen r\u00e5dhus, m\u00f8terom 212 Til stede: Forfall: Christian Haugen, Diane Berbain, Sonja Ljostveit, Elin Brandt \u00c5dlandsvik, Kjersti Pettersen Ellinor Hj\u00f8rnevik M\u00f8te med AU i UHSO og leder og nestleder i KRPF Utvalget er opptatt av \u00e5 behandle de forslagene som kommer fra r\u00e5dene. Alle forslag blir fremmet i utvalget. Det er mulig \u00e5 be om hjelp til \u00e5 formulere forslag. De ulike fraksjonene har m\u00f8ter fra og med torsdagen f\u00f8r utvalgsm\u00f8teuken. Det hadde derfor v\u00e6rt positivt om brevene fra r\u00e5dene var ferdige f\u00f8r det. KRPF kan vurdere \u00e5 flytte sitt m\u00f8te til mandagen for \u00e5 f\u00e5 dette til. Det er mulig \u00e5 sende skriftlige sp\u00f8rsm\u00e5l til byr\u00e5dene via medlemmene i AU Noen saker r\u00e5det har v\u00e6rt opptatt av: \u2022 Ressursene i ergo-/fysioterapitjenesten o Trenger flere fysioterapeuter med driftstilskudd o Usikkerhet om den nye teamorganiseringen \u2022 Situasjonen for personer som blir h\u00f8rselshemmede med alderen o Usikkerhet p\u00e5 hvem som kan hjelpe med hva o Vanskelig med grenseoppgangene mellom prim\u00e6r- og spesialisthelsetjenesten \u2022 Universell utforming beskrives for d\u00e5rlig i planer som kommunen skriver. En vanlig formulering er at \u00abuniversell utforming skal ivaretas\u00bb, eller \u00abman f\u00f8lger TEK 17\u00bb. Problemet er at planene skal leses og forst\u00e5s ogs\u00e5 av personer som ikke har fagkompetanse og universell utforming m\u00e5 defineres og beskrives dersom det skal f\u00f8lges opp. Se til Stavanger som har en egen ansatt koordinator for universell utforming. M\u00e5 se universell utforming i ett st\u00f8rre perspektiv \u2013 mye mer enn rullestoltilgang. For eksempel hensynet til allergikere. Bergen kommune trenger plan for universell utforming og en mer generell forst\u00e5else av hva universell utforming er. Ogs\u00e5 der hvor universell utforming er beskrevet i planer er det ofte for d\u00e5rlig beskrevet hvordan man skal sikre at dette tas med i videre bestillinger Bruken av bygget er viktig for hva som er universell utforming. Et eksempel her er skoler og sykehjem der man tar inn dyr uten \u00e5 ha rutiner for \u00e5 f\u00f8lge opp elever, beboere og ansatte som er allergiske \u2022 Parkering Manglende parkeringsplasser ved kommunale arbeidsplasser gj\u00f8r det vanskeligere for mange personer med funksjonsnedsettelser \u00e5 arbeide der. \u2022 H\u00f8rselsteknologi: ofte har man utstyret, men det er ikke satt opp riktig, eller f\u00f8rstelinjetjenesten har ikke f\u00e5tt oppl\u00e6ring. H\u00f8rselshemmede i kontakt med helsevesenet. Det er et problem ved bruk av munnbind der man ikke kan lese p\u00e5 leppene. \u2022 Folkevalgtoppl\u00e6ring R\u00e5dene har \u00f8nsket \u00e5 v\u00e6re en del av folkevalgtoppl\u00e6ringen. B\u00e5de at r\u00e5dsrepresentantene f\u00e5r den samme grunnleggende oppl\u00e6ringen som bystyrerepresentantene og at det gis en grunnleggende innf\u00f8ring i r\u00e5denes mandat og arbeid som en del av den f\u00f8rste folkevalgtoppl\u00e6ringen. R\u00e5denes arbeid blir begrenset av at de ikke har den oppl\u00e6ringen som bystyrepresentantene har f\u00e5tt. Forslag om en felles oppl\u00e6ring i l\u00f8pet av h\u00f8sten med tema som er spesielt viktige for KRPFs arbeid. Eventuelt ogs\u00e5 med eldrer\u00e5det? \u2022 Budsjett R\u00e5dene har begrensede budsjett og det er vanskelig \u00e5 f\u00e5 gjennomf\u00f8rt alle de m\u00f8tene og den oppl\u00e6ringen man har behov for Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. "
}