{
  "dokument_id": "25b89587-0fa5-51de-9e32-8d4b5fde78bc",
  "doc_type": "case_attachment",
  "kommune": 4601,
  "tittel": "Klage datert 29.11.2024",
  "url": "https://bergen.kommune.no/politikere-utvalg/api/fil/bk360/11738008/Klage-datert-29-11-2024",
  "tekst": " Side 1 av 2 Vedlegg F-1 BERGEN KOMMUNE Plan og bygningsetaten 29.11.2024 Johannes Bruns gate 12 Postboks 7700 5020 Bergen Klage p\u00e5 vedtak Eiendom gnr./bnr.: 20/288 Adresse: B\u00f8nesberget 5, 5153 B\u00f8nes Tiltak: Tilbygg og p\u00e5bygg, fasadeendring, bruksendring fra tilleggsdel til hoveddel, riving av eksisterende garasje m.v.boenheter Tiltakshaver: Bj\u00f8rn Fure Bakgrunn Den 8.11.2024 ble det gitt tillatelse til tiltak p\u00e5 B\u00f8nesberget 5. Vi har kommet frem til at det er gjort saksbehandlingsfeil som er avgj\u00f8rende for st\u00f8rrelsen p\u00e5 gebyret. Det klages det p\u00e5 at det er stilt krav om dispensasjon fra reguleringsplanen (PlanID: 6600000) \u00a7\u00a7 3 og \u00a7 5 om hhv. Etasjeantall og byggeh\u00f8yde. Vi er ikke uenige i begrunnelsen for dispensasjonen, men har kommet frem til at det ikke er hjemmel for \u00e5 kreve dispensasjon. Tiltaket er i tr\u00e5d med reguleringsplanens regler for avstand til byggegrense. Eksisterende bygg er oppf\u00f8rt og innflyttet den 09.04.1967. Det ble s\u00f8kt om tillatelse til tiltak for \u00e5 oppgradere hele eiendommen med riving av oppbrukt garasje og omplassering av denne. Dette vil f\u00f8re til bedre tilrettelegging av oppstillingsplasser for biler og garasje. Huset skal oppgraderes med vindu og isolasjon i henhold til n\u00e5v\u00e6rende standard/ TEK17. Tilpassing av garasjen som tilbygg til huset med saltak og for \u00f8vrig helhetlig tilpassing av hele huset i henhold til opprinnelige form og stil. Nytt tiltak er derfor en videref\u00f8ring av eksisterende situasjon og vi klager p\u00e5 at det er stilt krav om dispensasjon for de oms\u00f8kte tiltakene. Klage p\u00e5 krav om dispensasjon fra \u00a7 3 om etasjeantall Etter reguleringsplanens \u00a7 3 a heter det at \u00abfrittliggende bolighus skal oppf\u00f8res i 1 etasjeplan med maksimal grunnmursh\u00f8yde p\u00e5 80 cm. Underetasje tillates i alminnelighet ikke. Unntak kan dog tillates der hvor terreng- og solforhold etter bygningsr\u00e5dets skj\u00f8nn tilsier dette og gesims- og grunn- mursh\u00f8yde fastsettes da av bygningsr\u00e5det\u00bb Bestemmelsen \u00e5pner opp for at det kan tillates unntak fra bestemmelsen etter \u00abbygningsr\u00e5dets skj\u00f8nn\u00bb. Bygningsr\u00e5det var et tidligere kommunalt organ som blant annet avgjorde byggesaker. Etter 1993 ble loven endret slik at r\u00e5dets oppgaver ble lagt til kommunen. Enkelte av oppgavene gj\u00f8res i dag av Plan og bygningsetaten, mens andre oppgaver gj\u00f8res av politiske utvalg. Siden politiske utvalg kommer inn i byggesaker f\u00f8rst etter at saken er avgjort, er det naturlig at de oppgavene som gjelder avgj\u00f8relse av byggesak etter dagens system avgj\u00f8res av plan og bygningsetaten. Det fremst\u00e5r derfor som klart at plan og bygningsetaten kan tillate unntak fra bestemmelsen. Det videre sp\u00f8rsm\u00e5let er derfor hva som ligger i bygningsr\u00e5dets \u00abskj\u00f8nn\u00bb. Forst\u00e5elsen av skj\u00f8nn kan v\u00e6re b\u00e5de rettslig og faglig. N\u00e5r det i denne sammenhengen vises til et skj\u00f8nn som ut\u00f8ves p\u00e5 bakgrunn av faglige kriterier som sol og terrengforhold. Er det klart at det her i PART ARKITEKTUR AS \u2013 ORG. NR. 920 470 556 \u2013 DOMKIRKEGATEN 11 \u2013 5017 BER7GEN Side 2 av 2 Vedlegg F-1 utgangspunktet er snakk om forvaltningens frie skj\u00f8nn. Utgangspunktet er derfor at kommunen innenfor rammene av skj\u00f8nnsut\u00f8velsen fritt kan tillate at det bygges i strid med bestemmelsen. P\u00e5 den annen side viser bestemmelsen til at \u00abunntak\u00bb kan tillates. Bruken av ordet kan bety at det her er snakk om \u00e5 tillate noe i strid med en hovedregel. Dette kan sidestilles med dispensasjon etter dagens plan og bygningslov. Etter bygningsloven av 1965 var ikke dispensasjonsbegrepet i like stor grad avklart. Det er derfor praksis \u00abbygningsr\u00e5dets skj\u00f8nn\u00bb viser til dispensasjonsadgangen for bestemmelser hjemlet i bygningsloven etter 1965. Reguleringsplanen i omr\u00e5det er imidlertid hjemlet i plan og bygningsloven av 1985. i denne loven ble det introdusert en egen hjemmel for dispensasjon. I forarbeidene heter det at \u00abi likhet med i bygningslovens dispensasjonsbestemmelse (\u00a7 7) har en opprettholdt kravet om at det m\u00e5 foreligge s\u00e6rlige grunner for \u00e5 kunne gi dispensasjon. Dette inneb\u00e6rer at ingen har krav p\u00e5 \u00e5 f\u00e5 dispensasjon\u00bb, Jf. Ot.prp.nr. 56 (1984-1985) s 101. Dersom man uansett ikke kan ha en forventning om dispensasjon, vil det v\u00e6re unaturlig \u00e5 gi en bestemmelse om dispensasjon. Dette syntes styrkes av at bestemmelsen ikke viser til lovbestemmelse eller uttrykkelig nevner \u00abdispensasjon\u00bb. P\u00e5 bakgrunn av vurderingene over kan vi ikke se at reguleringsplanens \u00a7 3 bruk av \u00abskj\u00f8nn\u00bb, viser til dispensasjonsadgangen etter plan og bygningsloven av 1985 \u00a7 7. Det er derfor ordlyden som m\u00e5 legges til grunn. Det er gjort saksbehandlingsfeil ved at kommunen har stilt krav om dispensasjon fra bestemmelsen. Videre er det gjort saksbehandlingsfeil som f\u00f8lge av at kommunen ikke har gjort en vurdering av terreng og solforholdene p\u00e5 eiendommen. Klage p\u00e5 krav om dispensasjon fra \u00a7 5 om gesimsh\u00f8yde Etter reguleringsplanens \u00a7 5 b heter det at \u00abGesimsh\u00f8yden - som m\u00e5les fra terreng til skj\u00e6ringen mellom takflate og veggflate m\u00e5 ikke overstige 4 m for 1-etasjes hus, 7 m for 2-etasjes hus\u00bb Tilbygget er avhengig av tillatelse for \u00e5 kunne oppf\u00f8res i mer enn \u00e9n etasje. Reguleringsplanens \u00a7 3 sier at \u00abgesims og grunnmursh\u00f8yde\u00bb bestemmes sammen med tillatelsen. Unntaket inneb\u00e6rer derfor automatisk et unntak fra\u00a7 5b. Videre vil tillatelsen til \u00e5 oppf\u00f8re et hus i to etasjer, f\u00f8re til at det er begrensningen for 2-etasjes hus som gjelder. Bestemmelsen om gesimsh\u00f8yde er plassert under \u00abfellesbestemmelser\u00bb og gjelder for 1 og 2 etasjes hus generelt. Bestemmelsen er derfor ikke knyttet til planomr\u00e5det for \u00abfrittliggende bolighus\u00bb. Vi kan ikke se at tiltaket kommer i strid med \u00a7 5b, n\u00e5r det allerede er gitt tillatelse til unntak fra etasjeantallet. Det er gjort saksbehandlingsfeil ved at kommunen har stilt krav om dispensasjon fra bestemmelsen. Konklusjon Det er gjort saksbehandlingsfeil som f\u00f8lge av feil tolkning av planbestemmelsen. Vi er av den oppfatning at det er feil i saksbehandlingen som har v\u00e6rt avgj\u00f8rende for resultatet og ber om at vedtaket endres. Avslutningsvis vil vi gj\u00f8re dere oppmerksom p\u00e5 adgangen til \u00e5 omgj\u00f8re vedtaket etter fvl.\u00a7 35. Med vennlig hilsen Martin Sande Part Arkitektur AS PART ARKITEKTUR AS \u2013 ORG. NR. 920 470 556 \u2013 DOMKIRKEGATEN 11 \u2013 5017 BER7GEN "
}