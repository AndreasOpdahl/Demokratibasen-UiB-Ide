{
  "dokument_id": "964377eb-7e1a-5bc3-89de-74e3168f7cff",
  "doc_type": "case_presentation",
  "kommune": 5501,
  "tittel": "Styrevalg i Troms\u00f8badet KF",
  "url": "https://innsyn.tromso.kommune.no/application/getMoteDokument?dokid=2001596415",
  "tekst": "Arkivsaksnr. 23/19886-4 Saksbehandler Trond Eliassen Saksgang M\u00f8tedato Formannskapet 07.02.2024 Kommunestyret 14.02.2024 Styrevalg i Troms\u00f8badet KF Kommunedirekt\u00f8rens innstilling til vedtak: 1. Det oppnevnes f\u00f8lgende styre for Troms\u00f8badet KF: Medlemmer valgt av kommunestyret: 1.......................(styreleder) Valgt for en periode p\u00e5...... 2. ..................... (nestleder) Valgt for en periode p\u00e5 ...... 3. ...................... Valgt for en periode p\u00e5 ...... 4. ............... ....... Valgt for en periode p\u00e5 ...... 5. ...................... Valgt for en periode p\u00e5 ...... 6. ............... ....... Valgt for en periode p\u00e5 ...... 2. F\u00f8lgende styrehonorar fastsettes: Styreleder: kr....... Nestleder: kr....... Styremedlemmer kr....... For styremedlemmer som m\u00f8ter p\u00e5 f\u00e6rre enn 50 % av styrem\u00f8tene halveres styrehonoraret. Tapt arbeidsfortjeneste for m\u00f8ter i styret dekkes for medlemmer etter de regler som gjelder for folkevalgte i Troms\u00f8 kommune. Mari Enoksen Hult Konst. kommunedirekt\u00f8r 1 Hva saken gjelder Styrevalg i Troms\u00f8badet KF i samsvar med kommunelovens kapittel og foretakets vedtekter. Saksutredning I henhold til kommunelovens \u00a7 9-1 er det kommunestyret som velger styre til kommunale foretak. Troms\u00f8badet KF ble registrert som kommunalt foretak den 04.01.2018, og har i dag f\u00f8lgende styresammensetning: Andreas Willumsen (leder) Marianne Abeler (nestleder) \u00c5sne B. H\u00f8getveit Sebastian Henriksen Stein Vidar Loft\u00e5s Sylvi Helen B P Ofstad H\u00e5kon Arntsen (ansatte representant) I henhold til foretakets vedtekter \u00a7 4 skal styret best\u00e5 av syv medlemmer. Leder, nestleder og fire styremedlemmer velges av kommunestyret for minimum to \u00e5r, men maksimalt fire \u00e5r. Et medlem velges av og blant de ansatte. N\u00e5v\u00e6rende styre ble valgt med funksjonstid fra 01.07.2020 og ut forrige kommunestyreperiode. Formannskapet har i sak 7/24 den 16.01.24 vedtatt f\u00f8lgende: 1. Valg av styrer i de kommunale foretakene Troms\u00f8 Brann og Redning, Troms\u00f8 Havn og Troms\u00f8badet skal gjennomf\u00f8res i kommunestyrets februarm\u00f8te. 2. Valgkomit\u00e9en for valg av styrer til KF i Troms\u00f8 kommune skal best\u00e5 av: a. Marta Hofs\u00f8y (leder) b. P\u00e5l Julius Skogholt c. Anne Berit Figenschau 3. Valg av kompetente styrer er avgj\u00f8rende for best mulig forvaltning av foretakenes verdier og muligheter for \u00e5 realisere kommunens m\u00e5lsetning med eierskapet. 4. Formannskapets m\u00e5l er at styrene blir sammensatt i tr\u00e5d med kommunens eierskapsmelding, med tilstrekkelig kompetanse og mangfold for best mulig forvaltning av selskapsverdier og for \u00e5 realisere kommunens m\u00e5lsetninger med eierskapet. 5. Det skal \u00e5pnes for at innspill til kandidater kan sendes valgkomiteen direkte per e-post til valgkomite@tromso.kommune.no. Kandidater kan foresl\u00e5 seg selv eller andre. Det er imidlertid ikke et krav om at kandidater m\u00e5 v\u00e6re foresl\u00e5tt til valgkomiteen for at de skal velges. Mulighet for \u00e5 sende inn innspill til kandidater annonseres p\u00e5 kommunens nettsider og i nyhetsbrev med frist 1. februar 2024. 6. Styret skal v\u00e6re kjennetegnet av kompetanse, kapasitet og mangfold ut fra selskapets / foretakets egenart og kommunens form\u00e5l med eierskapet. Styret skal sammensettes slik at det kan handle uavhengig av s\u00e6rinteresser. Styrene skal gjenspeile samfunnet hva gjelder b\u00e5de kj\u00f8nn, alder og bakgrunn for \u00f8vrig. I alle styrene er det viktig med kompetanse om politikk og kobling mot kommunestyret. 7. Til styret i Troms\u00f8 Brann og Redning er det uttrykt \u00f8nske om kompetanse som kan ivareta behovet \u00e5 sikre samarbeid med \u00f8vrige beredskapsetater, der det stilles \u00f8kende krav til samhandling og oppgavel\u00f8sning. I tillegg er det \u00f8nskelig med kompetanse p\u00e5 \u00f8konomi, finans, n\u00e6ringsliv, innovasjon og forskning. 8. Til styret i Troms\u00f8 Havn KF er det behov for kompetanse som ivaretar form\u00e5lene om at Troms\u00f8 Havn som kommunens havnefaglige organ skal tilrettelegge for sikker, b\u00e6rekraftig og konkurransedyktig sj\u00f8transport, samt den myndighet og de forvaltningsoppgaver som er tillagt kommunen etter havne- og 2 farvannsloven. Det er behov for kompetanse om forsvar og beredskap, reiseliv samt om det maritime gr\u00f8nne skiftet. 9. Til styret i Troms\u00f8badet KF er det behov for \u00e5 ivareta \u00f8konomisk, juridisk og reguleringsmessig kompetanse, samt kommersiell kompetanse. N\u00e5r det gjelder styrets godtgj\u00f8ring skal det v\u00e6re p\u00e5 moderat niv\u00e5, men fremme verdiskapningen i selskapene og fremst\u00e5 som rimelig ut i fra styrets ansvar, kompetanse, tidsbruk og arbeidets kompleksitet. Konklusjon Kommunedirekt\u00f8ren fremmer sak om styrevalg i Troms\u00f8badet KF i samsvar med kommunelovens kapittel og foretakets vedtekter. Vedtakskompetanse Kommunestyret Vedlegg 23_19886-2 Nye vedtekter Troms\u00f8badet KF 1544516_1_1 3 "
}