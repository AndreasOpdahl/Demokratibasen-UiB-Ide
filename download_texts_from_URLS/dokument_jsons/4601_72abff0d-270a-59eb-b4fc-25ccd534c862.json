{
  "dokument_id": "72abff0d-270a-59eb-b4fc-25ccd534c862",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 41 fra Eline Aresdatter Haakestad (MDG) til finansbyr\u00e5den ang\u00e5ende rullering av KPS og KPA - Utvalg for finans, n\u00e6ring og kultur",
  "url": "https://bergen.kommune.no/politikere-utvalg/api/fil/bk360/10398485/Svar-pa-skriftlig-sporsmal-nr-41-fra-Eline-Aresdatter-Haakestad-MDG-til-finansbyraden-angaende-rullering-av-KPS-og-KPA-Utvalg-for-finans-naering-og-kultur",
  "tekst": " BFIN - Seksjon for administrasjon Til Intern korrespondanse Bystyrets kontor V\u00e5r referanse: 2024/71585-3 Saksbehandler: Ingvild Kvilekval Fra Dato: 10. mai 2024 Byr\u00e5d for finans Svar p\u00e5 skriftlig sp\u00f8rsm\u00e5l nr. 41 fra Eline Aresdatter Haakestad (MDG) til finansbyr\u00e5den ang\u00e5ende rullering av KPS og KPA - Utvalg for finans, n\u00e6ring og kultur \u00abRepresentanten Eline Aresdatter Haakestad (MDG) har den 26.04.24 sendt inn f\u00f8lgende skriftlige sp\u00f8rsm\u00e5l: \u00abBakgrunn: Byr\u00e5det er i gang med \u00e5 rullere KPS og KPA, representanten viser til saken \u201cByr\u00e5dets arbeid med ny kommuneplan og kommunal planstrategi\u201d. I denne kommer det frem at KPS og KPA skal hurtigbehandles for \u00e5 n\u00e5 de politiske ambisjonene til byr\u00e5det. If\u00f8lge saken har byr\u00e5det i Bergen to politiske ambisjoner: \u201cKlosterhagen-erkl\u00e6ringen uttrykker f\u00f8lgende politiske ambisjoner for byr\u00e5det: \u2022 Byr\u00e5det vil rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. \u2022 Byr\u00e5det vil ogs\u00e5 at saksbehandling og planprosesser skal bli vesentlig raskere og mer effektiv.\u201d Det er overraskende at et tidlig arbeid for rullering av KPS er helt fritt for ambisjoner innenfor klima, milj\u00f8, samferdsel, kultur, n\u00e6ring, vann og avl\u00f8p, mangfold, skole, eldreomsorg, barnehage m.m. Ingen andre spesifikke politiske omr\u00e5der enn plan- og byggesak (med m\u00e5l om bygge flere boliger) er omtalt i den 14-siders lange saken (deres referanse: 2024/05109- 1). Sp\u00f8rsm\u00e5l til byr\u00e5den: Hva mener byr\u00e5den om arbeidet med ny planstrategi, KPS og KPA er uten ambisjoner p\u00e5 omr\u00e5der som finansbyr\u00e5den har ansvar for, som eiendom og HR? Hvordan sikrer byr\u00e5den at det ikke blir konflikt mellom eiendomsstrategien og det nye kommuneplanarbeidet, legger eiendomsstrategien som er under utarbeidelse f\u00f8ringer?\u00bb Svar fra byr\u00e5den: Sp\u00f8rsm\u00e5lsstiller viser til byr\u00e5dssak 1063/24 Byr\u00e5dets arbeid med ny kommuneplan og kommunal planstrategi. Byr\u00e5dssaken klargj\u00f8r byr\u00e5dets videre arbeid med kommuneplanens samfunnsdel (KPS), kommuneplanens arealdel (KPA) og kommunal planstrategi for valgperioden 2023\u20132027. Dette inkluderer innretningen av sentrale dokumenter i kommuneplanarbeidet, innretning av kommuneplanprosessen og tentativ fremdriftsplan for det videre arbeidet. Saken har imidlertid ikke som form\u00e5l \u00e5 trekke frem ulike tema som skal vektlegges i det videre arbeidet. Byr\u00e5det skal snarlig behandle sak om h\u00f8ring av planstrategi for Bergen kommune 2023-2027 med planprogram for kommuneplanens samfunnsdel. Gjennom behandling av saken legges ogs\u00e5 kunnskapsgrunnlaget for planstrategi og kommuneplanens samfunnsdel frem. Etter h\u00f8ring blir saken fremmet for bystyret. N\u00e5r det gjelder den varslede saken om eiendomsstrategi vil den ikke fremlegges til bystyret v\u00e5ren 2024, og finansbyr\u00e5den vil komme tilbake til n\u00e5r den vil bli fremmet. Eivind K. N\u00e6vdal-Bolstad - Byr\u00e5d for finans Dokumentet er godkjent elektronisk. "
}