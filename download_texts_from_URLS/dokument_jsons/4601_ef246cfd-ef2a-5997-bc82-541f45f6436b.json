{
  "dokument_id": "ef246cfd-ef2a-5997-bc82-541f45f6436b",
  "doc_type": "case_attachment",
  "kommune": 4601,
  "tittel": "Uttale fra Statens Vegvesen datert 24.05.2023",
  "url": "https://bergen.kommune.no/politikere-utvalg/api/fil/bk360/9338523/Uttale-fra-Statens-Vegvesen-datert-24-05-2023",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 21/224106-3 BYGG-2023/12190 24.05.2023 55516386 Uttalelse til s\u00f8knadspliktig tiltak - Gnr 208 bnr 207 - Rollandslia 118 - Bergen kommune Viser til anmodning om uttalelse mottatt 26.04.2023. Om saken Det s\u00f8kes om p\u00e5bygg p\u00e5 fire blokker i Rollandslia, med til sammen 30 boenheter. Tiltaket er regulert i reguleringsplan \u00c5SANE. GNR 208 BNR 207, ROLLAND BORETTSLAG, stadfestet 20.10.2020, arealplan-ID: 65870000. I forbindelse med p\u00e5byggene s\u00f8kes det om dispensasjon fra f\u00f8lgende bestemmelser i reguleringsplanen: \u2022 \u00a7 2.10 vedr\u00f8rende maksimal parkeringsdekning p\u00e5 0,9 plasser pr 100m2 bolig og maksimalt 159 bilparkeringsplasser. \u2022 \u00a7 6.1 6te ledd om at all overflateparkering unntatt f-SPP skal v\u00e6re sanert, omgjort og opparbeidet som del av f_GF3-4 f\u00f8r ferdigattest. Statens vegvesen har rett til \u00e5 uttale oss til dispensasjoner som ber\u00f8rer v\u00e5rt saksomr\u00e5de, jf. plan- og bygningsloven \u00a7 19-1. Uttale Statens vegvesens ansvar i planarbeidet er f\u00f8rst og fremst knyttet til arealbruken langs riksveg. Vi har ogs\u00e5 ansvar for at f\u00f8ringer i Nasjonal transportplan (NTP), statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Til denne dispensasjonen uttaler vi oss som statlig fagmyndighet med sektoransvar innenfor vegtransport. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Statens vegvesen vil frar\u00e5de at det gis dispensasjon fra reguleringsbestemmelsene vedr\u00f8rende parkeringsdekning og overflateparkering, da dette vil stride med nasjonale, regionale og lokale m\u00e5l om reduksjon i personbiltrafikken. Oms\u00f8kte dispensasjon dreier seg om antall parkeringsplasser for bil og parkeringsdekning for eksisterende boliger. Rolland borettslag er rimelig sentralt plassert i \u00c5sane bydel og er et omr\u00e5de der det er mulig \u00e5 bo uten bil. Bergen kommune har inng\u00e5tt byvekstavtale med staten og Vestland fylkeskommune der m\u00e5let er at all vekst i persontransporten skal tas med gange, sykkel og kollektiv. En restriktiv parkeringspolitikk er et av virkemidlene byvekstavtalen legger opp til for \u00e5 n\u00e5 dette m\u00e5let. I forbindelse med planarbeidet for Rolland Borettslag var parkeringsdekningen grundig vurdert og diskutert h\u00f8sten 2020. Bergen kommune vedtok planen med lav parkeringsdekning helt bevisst for \u00e5 f\u00e5 ned privatbilbruken i en bydel der privatbilbruken er h\u00f8y. Rolland borettslag p\u00e5klaget dette vedtaket da de \u00f8nsket en h\u00f8yere parkeringsdekning, klagen vant ikke fram og kommunens vedtak ble stadfestet av Statsforvalter. Kommunen bruker store ressurser p\u00e5 planarbeid for \u00e5 transformere \u00c5sane bydel til en mer gange- og sykkelvennlig bydel, det er n\u00f8dvendig at dette arbeidet f\u00f8lges opp i den enkelte reguleringsplan. Reguleringsplanen for omr\u00e5det er nylig vedtatt etter en \u00e5pen og demokratis prosess. Det er ikke kurant \u00e5 gi dispensasjon fra s\u00e5 nye planer, da dette undergraver reguleringsplaners betydning og kommunens mulighet til \u00e5 styre arealbruken. Konklusjon Statens vegvesen vil frar\u00e5de at det gis dispensasjon fra reguleringsbestemmelsene vedr\u00f8rende parkeringsdekning og overflateparkering, da dette vil stride med nasjonale, regionale og lokale m\u00e5l om reduksjon i personbiltrafikken og undergrave reguleringsplan som styringsverkt\u00f8y. Transportforvaltning vest 3 Med hilsen Frode Moen Aarland seksjonsleder Hilde Kalleklev senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. "
}