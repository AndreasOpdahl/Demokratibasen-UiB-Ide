{
  "dokument_id": "026d6c84-4b12-5920-8020-42fbb560c005",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r. gbnr. 147-69, Lyderhornsveien 293, bruksendring fra industri til lagerform\u00e5l",
  "url": "https://bergen.kommune.no/politikere-utvalg/api/fil/bk360/11803153/Statsforvalteren-omgjor-gbnr-147-69-Lyderhornsveien-293-bruksendring-fra-industri-til-lagerformal",
  "tekst": " V\u00e5r dato: V\u00e5r ref: 27.11.2024 2024/12916 Deres dato: Deres ref: VESTLAND FYLKESKOMMUNE INFRASTRUKTUR OG Saksbehandler, innvalgstelefon VEG Silje S\u00e6vik B\u00f8e, 5557 2125 Postboks 7900 5020 BERGEN Bergen kommune, gbnr. 147/69, Lyderhornsveien 293, bruksendring fra industri til lagerform\u00e5l Vi viser til oversending fra Bergen kommune 29.08.2024, som gjelder klage p\u00e5 kommunens vedtak av 25.06.2024. Klagen er framsatt innen fristen, og vilk\u00e5rene for \u00e5 behandle klagen er oppfylt. Vedtak Statsforvalteren i Vestland omgj\u00f8r Bergen kommune v/ UMBY sitt vedtak av 25.06.2024, sak 228/24, og kommunens vedtak om rammetillatelse av 02.08.2024, sak 2023/17312, til avslag. Bakgrunn for saken Saken gjelder s\u00f8knad om bruksendring for deler av bygg fra industri til lagerform\u00e5l, ca. 966 m2 BRA, fasadeendring, endring av brannskille i bygget og tilbygg i form av trapp med r\u00f8mningsplattform. Oms\u00f8kte tiltak inneb\u00e6rer bruksendring til minilager (selvbetjent lager). Bygget er opprinnelig bygget til mekanisk industri/smed. Denne virksomheten i bygget er avviklet. S\u00f8knad om dispensasjon inneb\u00e6rer en s\u00f8knad om legalisering av dagens bruk av bygget. Til venstre er flyfoto fra Nibio som viser eiendommen. Til h\u00f8yre er utklipp fra vegkart med ulykkesstatistikk-lag, hentet fra saksdokumentene. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 Kommunen ga avslag p\u00e5 s\u00f8knaden 05.02.2024, der det ble gitt avslag p\u00e5 dispensasjon fra arealform\u00e5let i reguleringsplanen \u00a7 3 om omr\u00e5der for blandet form\u00e5l kontor/industri. Vedtaket ble p\u00e5klaget av tiltakshaver Bergen Minilager AS v/ Ingeni\u00f8r Bjarne Aardal AS. Utvalg for milj\u00f8 og byutvikling behandlet klagen i m\u00f8te 25.06.2024, og tok klagen til f\u00f8lge. Vedtaket ble fattet med 13 mot 4 stemmer. Dere p\u00e5klaget UMBY sitt vedtak i brev av 10.07.2024. Kommunen ga rammetillatelse til tiltaket i vedtak av 02.08.2024, sak 2023/17312. Vi oppfatter deres klage til ogs\u00e5 \u00e5 gjelde rammetillatelsen av 02.08.2024. I klagen viser dere til deres tidligere uttalelse av 25.01.2024 i saken, der dere var negative til en dispensasjon av hensyn til trafikksikkerheten i omr\u00e5det. Tillatelsene som kommunen har gitt til tiltak p\u00e5 naboeiendommene gbnr. 147/71 (tilbygg til n\u00e6ringsbygg i 2010) og gbnr. 147/72 (bruksendring til treningslokale for deler av bygg i 2023), ble gitt uten \u00e5 stille krav til endring av avkj\u00f8rselen eller den private atkomstveien, og fylkeskommunen har ikke f\u00e5tt mulighet til \u00e5 uttale seg i noen av sakene. Dere viser til at det er meldt oppstart av reguleringsplan for utbedring av krysset ved Tennebekk n\u00e6ringsplass. Tiltakshaver m\u00e5 ta utgangspunkt i gjeldende reguleringsplan, og tiltaket f\u00f8rer til b\u00e5de endret og \u00f8kt bruk av avkj\u00f8rselen. Dere sier at krysset ikke er i tr\u00e5d med de tekniske kravene, og at det ikke er tilstrekkelig sikt. Strekningen er klassifisert som en ulykkestrekning, og flere av ulykkene kan knyttes direkte til kryssomr\u00e5det. Til tiltakshavers anf\u00f8rsel om at kommunen ikke tidligere har krevd s\u00e6rskilt oppgradering av avkj\u00f8rselen i sin saksbehandling, sier dere at siden fylkeskommunen ikke tidligere har f\u00e5tt muligheten til \u00e5 uttale seg, vil likebehandlingsprinsippet falle bort. Kommunen har ikke den samme fagkompetansen innen trafikksikkerhet som fylkeskommunen. Saksbehandling i et omr\u00e5de der kommunen mottar ny informasjon, vil ikke v\u00e6re bundet av likebehandlingsprinsippet. Dere er uenig med tiltakshaver i at en dispensasjon vil medf\u00f8re en forbedring av trafikkforholdene. En dispensasjon vil legalisere en endring av bruk i et kryss som allerede er ansett til \u00e5 v\u00e6re overbrukt. Krysset har i utgangspunktet ikke kapasitet til \u00e5 drifte dagens bruk, med bakgrunn i ulykkekartet. Byggets opprinnelige form\u00e5l mekanisk industri/smed er ogs\u00e5 avviklet. Dere viser til utklipp over ulykkesstatistikk p\u00e5 stedet. Videre viser dere til at fordeler med en dispensasjon skal v\u00e6re basert p\u00e5 samfunnsmessige premisser. Dere er ikke enige i at tiltaket vil f\u00f8re til en reduksjon av trafikk. Det blir feil \u00e5 sammenligne minilageret i Nattlandsveien 104 opp mot oms\u00f8kte eiendom. Oms\u00f8kt tiltak vil i st\u00f8rre grad ha bilbasert tilkomst, og omr\u00e5det har ogs\u00e5 sv\u00e6rt mange ulykker som er direkte knyttet til krysset. Krysset er ikke i tr\u00e5d med tekniske krav og har ikke tilstrekkelig sikt, og dispensasjonsvilk\u00e5rene er dermed ikke oppfylt. Dere anf\u00f8rer ogs\u00e5 at kravet til begrunnelse ikke er oppfylt for UMBY sitt vedtak. Kravet til begrunnelse skjerpes n\u00e5r utvalget kommer til et annet resultat enn administrasjonen i kommunen, som har gitt en grundig redegj\u00f8relse for sitt syn i saken knyttet opp mot lovens vilk\u00e5r, jf. Sivilombudets sak 2012/640. Vi viser ellers til klagen i sin helhet. Tiltakshaver ga tilsvar til klagen 07.08.2024. Tiltakshaver sier at det ikke er dokumentert at den faktiske bruken av det nye tiltaket ikke vil f\u00f8re til redusert trafikk til eiendommen i forhold til lovlig bruk som er mekanisk verksted/smed. S\u00f8ker har dokumentert sin p\u00e5stand om redusert bruk gjennom sammenligning med minilager i Nattlandsveien 104, og sier ogs\u00e5 at levering/henting av personlige st\u00f8rre gjenstander som lagres i minilager ikke skjer med kollektiv transport. Videre er selve krysset ikke en del av denne s\u00f8knaden. Bruk av omr\u00e5det ved krysset som kan f\u00f8re til at regulerte frisiktsoner mv. blir ber\u00f8rt av kj\u00f8ret\u00f8y, kan v\u00e6re en tilsynssak for kommunen. Tiltakshaver opprettholder sin anf\u00f8rsel om forskjellsbehandling. Det er tidligere gitt tillatelser til Side: 3/8 bruksendring der trafikken opplagt \u00f8ker, uten at det er stilt krav til endring av avkj\u00f8rsel. Det er ikke relevant om fylkeskommunen har uttalt seg i de tidligere sakene. Vi viser ellers til tilsvaret i sin helhet. Bergen kommune tok stilling til klagen den 29.08.2024, sak 2024/14956. Klagen ble ikke tatt til f\u00f8lge, og saken er oversendt til Statsforvalteren i Vestland for endelig avgj\u00f8relse. I etterkant av kommunens oversending av klagesaken, mottok vi den 16.09.2024 tilleggsmerknader fra tiltakshaver i form av en trafikkvurdering utf\u00f8rt av Sivilingeni\u00f8r Helge Hopen AS. Dere ga tilsvar til tilleggsmerknadene og trafikkvurderingen 27.09.2024. Kommunen har ikke gitt kommentarer til tilsvaret deres. N\u00e5r det gjelder bakgrunnen for saken ellers, viser vi til dokumentene i saken. Vi forutsetter at partene er kjent med disse. Regelverk og plangrunnlag Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, jf. plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens behandling av saken, se pbl. \u00a7 1-9. Statsforvalteren kan pr\u00f8ve alle sider av vedtaket som er p\u00e5klaget, og ta hensyn til nye omstendigheter, jf. fvl. \u00a7 34. Statsforvalteren skal som klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. fvl. \u00a7 34 andre ledd. Etter fvl. \u00a7 34 kan klageinstansen selv treffe nytt vedtak i saken eller oppheve kommunens vedtak og sende saken tilbake for ny eller delvis ny behandling. Regler om dispensasjon Utgangspunktet i byggesaker er at en tiltakshaver har krav p\u00e5 \u00e5 f\u00e5 godkjent s\u00f8knad om tiltaket, dersom tiltaket ikke er i strid med bestemmelser i eller i medhold av plan- og bygningsloven, jf. pbl. \u00a7 21-4 f\u00f8rste ledd. Etter plan- og bygningsloven \u00a7\u00a7 11-6 og 12-4 er kommuneplan og reguleringsplan juridisk bindende for nye tiltak eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsene tiltaket strider mot, se pbl. kapittel 19. Kommunen kan med hjemmel i pbl. \u00a7 19-2 gi dispensasjon fra bestemmelser gitt i eller i medhold av plan- og bygningsloven. Etter \u00a7 19-2 kan det ikke gis dispensasjon dersom hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det f\u00f8lger av lovforarbeidene1 at avvik fra arealplaner reiser s\u00e6rlige sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. 1 Ot.prp. nr. 32 (2007-2008) s. 242. Side: 4/8 Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Vilk\u00e5rene i pbl. \u00a7 19-2 er rettslige vurderingstemaer, ikke et kommunalt skj\u00f8nn. Det er derfor ikke adgang til \u00e5 legge nevneverdig vekt p\u00e5 hensynet til det lokale selvstyret. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er omfattet av reguleringsplan LAKSEV\u00c5G, GNR 147 BNR 16 MFL., TENNEBEKK (planID 15810000, ikraft 20.09.1999), og er regulert til arealform\u00e5let industri/kontor. I kommuneplanens arealdel (KPA 2018) er eiendommen vist som \u00f8vrig byggesone \u2013 \u00d8B, og ligger innenfor gul og r\u00f8d st\u00f8ysone og hensynssonene H310_1 aktsomhetsomr\u00e5der for steinsprang, jord- og flomskred og sn\u00f8skred. Regler om avkj\u00f8rsel Plan- og bygningsloven \u00a7 27-4 gir krav til tilkomst og veiforbindelse. Bruk av avkj\u00f8rsel fra offentlig vei m\u00e5 v\u00e6re godkjent av rette veimyndighet, jf. veiloven \u00a7\u00a7 40-43, med mindre avkj\u00f8rselssp\u00f8rsm\u00e5let er l\u00f8st i bindende arealplan. Statsforvalterens vurdering Statsforvalteren finner at saken er tilstrekkelig opplyst, jf. forvaltningsloven (fvl.) \u00a7 33 siste ledd. Dispensasjon fra reguleringsplanen \u00a7 3 om arealform\u00e5let kontor/industri Oms\u00f8kte bruksendring fra industri til lagerform\u00e5l er avhengig av dispensasjon fra arealform\u00e5let. Hovedhensynene bak arealform\u00e5let kontor/industri er at arealet skal benyttes til slik n\u00e6ring, vurdert ut fra omr\u00e5dets bebyggelsesstruktur, belastning p\u00e5 infrastruktur og forholdet til omgivelsene. Form\u00e5lsbestemmelsen i pbl \u00a7 1-1 sier blant annet at planlegging og vedtak skal sikre \u00e5penhet, forutsigbarhet og medvirkning, legge vekt p\u00e5 langsiktige l\u00f8sninger, beskrive konsekvenser for milj\u00f8 og samfunn og ivareta hensynet til barn og unges oppvekstsvilk\u00e5r og estetisk utforming av omgivelsene. Det oms\u00f8kte tiltaket inneb\u00e6rer at deler av bygget (ca. 966 m2 BRA) skal brukes til minilager i form av utleie av lagerrom til private. Trafikksituasjonen inn og ut av eiendommen er utfordrende, og krysset ut til fv. 558 Lyderhornsveien blir p\u00e5virket av tiltaket. Dere er fagmyndighet og eier av fylkesveien, og sier i uttalelse og klage i saken at dere ikke kan godta endret eller \u00f8kt bruk av krysset ut til Lyderhornsveien f\u00f8r krysset er utbedret. Dere viser til at omr\u00e5det har sv\u00e6rt mange ulykker som er direkte knyttet til krysset, og at krysset ikke er i tr\u00e5d med tekniske krav og ikke har tilstrekkelig sikt etter reguleringsplanen og veinormalene. Side: 5/8 Tiltakshaver anf\u00f8rer at hensynene bak arealform\u00e5let ikke blir p\u00e5virket negativt som f\u00f8lge av bruksendringen, og at bruksendringen f\u00f8rer til redusert trafikk og bedre trafikale forhold. Utvalg for milj\u00f8 og byutvikling sier f\u00f8lgende i sin begrunnelse for at vilk\u00e5rene for dispensasjon er oppfylt: \u00abBygget er opprinnelig bygget til mekanisk industri/smed. Denne virksomheten i bygget er avviklet. Utvalget er blitt gjort kjent med at det til bedrifter med tilsvarende st\u00f8rrelse og virksomhet har 15 \u2013 25 kj\u00f8rebevegelser i l\u00f8pet av en arbeidsdag. Ut fra erfaring fra bygg med minilager av tilsvarende st\u00f8rrelse vil antall kj\u00f8rebevegelser ligge p\u00e5 3 \u2013 4 i l\u00f8pet av et d\u00f8gn. Utvalget konkluderer etter dette med at den endrede bruk vil redusere kj\u00f8ring til eiendommen og belastningen p\u00e5 eksisterende avkj\u00f8rsel vil reduseres. Utvalget har notert seg at det er gitt tillatelse til tilbygg den 26.08.10 til n\u00e6ringsbygg p\u00e5 gnr.147, bnr. 71 og bruksendring fra industri/kontor til treningslokale (600 m2 BRA) for deler av bygg p\u00e5 gnr. 147, bnr- 72 den 03.07.23 uten at det er stilt krav til endring av avkj\u00f8rsel eller den private adkomstveien.\u00bb Utvalget viser til opplysninger om kj\u00f8rebevegelser ved form\u00e5let selvbetjent minilager sammenlignet med kj\u00f8rebevegelser ved arealform\u00e5let kontor/industri, og sier at en dispensasjon til bruksendring vil redusere belastningen p\u00e5 avkj\u00f8rselen. Tiltakshaver viser i tilleggsmerknader av 16.09.2024 ogs\u00e5 til en trafikkfaglig vurdering utf\u00f8rt av Sivilingeni\u00f8r Helge Hopen AS av 13.09.2024, der det konkluderes med at det er sv\u00e6rt sannsynlig at trafikkskapningen med tiltaket (lagerform\u00e5l/minilager) vil v\u00e6re lavere enn ved full utnyttelse av arealene i tr\u00e5d med gjeldende arealform\u00e5l (kontor/industri). I deres tilsvar til trafikkvurderingen av 13.09.2024 sier dere at dere ikke kan se at bestemmelsene i reguleringsplanen om bl.a. frisiktsone er ivaretatt, og sier blant annet f\u00f8lgende: \u00abVi kan ikke se at bestemmelsene i gjeldende plan er ivaretatt. Da ser vi heller ikke grunnlag for \u00e5 sammenligne regulert form\u00e5l mot oms\u00f8kt tiltak med tanke p\u00e5 trafikksikkerheten p\u00e5 stedet. Ved utbygging av kontor/industri ville vi ogs\u00e5 bedt om utbedringer av krysset. Driften p\u00e5 eiendommen er avviklet og oms\u00f8kt tiltak vil i realiteten bidra til \u00f8kt bruk av krysset. Dette kan ikke vi stille oss bak s\u00e5 lenge kryssomr\u00e5det har utformingen den har. Vi viser igjen til antall trafikkulykker p\u00e5 stedet, hvor flere knyttes direkte til krysset.\u00bb Slik vi ser det, tilsier dokumentasjonen som er fremlagt i saken at en dispensasjon til bruksendring vil redusere belastningen p\u00e5 avkj\u00f8rselen, heller enn \u00e5 f\u00f8re til \u00f8kt bruk. Vi viser her til at dokumentasjonen inneb\u00e6rer en konkret og oppdatert sammenligning av kj\u00f8rebevegelser og trafikkforhold ved form\u00e5let selvbetjent minilager og arealform\u00e5let kontor/industri. Videre viser vi til at vurderingen her m\u00e5 ta utgangspunkt i hva planen \u00e5pner for av arealbruk, ikke hva arealet faktisk er brukt til i dag. P\u00e5 bakgrunn av opplysningene og dokumentasjonen i saken, kan vi ikke se at hensynet til omr\u00e5dets bebyggelsesstruktur, belastning p\u00e5 infrastruktur og forholdet til omgivelsene vil bli vesentlig tilsidesatt ved en dispensasjon til bruksendring for selvbetjent minilager. Vi kan p\u00e5 bakgrunn av dette heller ikke se at en dispensasjon vil vesentlig tilsidesette regionale interesser, jf. pbl. \u00a7 19-2 andre ledd eller form\u00e5lsbestemmelsen i pbl. \u00a7 1-1. Side: 6/8 Fordeler ved en dispensasjon vil v\u00e6re at bygget vil tilby lagerboder til utleie i et fortettingsomr\u00e5de, som kommunen uttrykker at de \u00f8nsker \u00e5 legge til rette for. Videre vil lagervirksomhet v\u00e6re forenelig med annen bruk av bygget og andre bygg i planomr\u00e5det. P\u00e5 bakgrunn av at vi ikke kan se at bruksendringen f\u00f8rer til st\u00f8rre trafikk til eiendommen enn hva reguleringsplanen \u00e5pner opp for, jf. ovenfor, er fordelene med en dispensasjon klart st\u00f8rre enn ulempene etter en samlet vurdering, jf. pbl. \u00a7 19-2. Vilk\u00e5rene for dispensasjon fra arealform\u00e5let kontor/industri, jf. \u00a7 3 i reguleringsplanen for bruksendring til selvbetjent minilager er dermed oppfylt, jf. pbl. \u00a7 19-2 andre ledd. Selv om UMBY ikke angir konkrete fordeler med en dispensasjon i vedtaket av 25.06.2024, viser vi til at begrunnelsen er reparert i klageomgangen, jf. fvl. \u00a7\u00a7 25 og 41. Begrunnelsen for dispensasjon oppfyller dermed kravene i fvl. \u00a7 25. Vi har ikke vesentlige merknader til kommunen v/ UMBY sin vurdering av at det kan gis dispensasjon i saken, jf. pbl. \u00a7 19-2 f\u00f8rste ledd. Krav om godkjent bruk av avkj\u00f8rsel Hovedproblemstillingen i saken er om bruksendring til selvbetjent lager kan godkjennes uten s\u00e6rskilt tillatelse etter vegloven \u00a7 40, som i s\u00e5 fall m\u00e5 gis fra dere som rette veimyndighet for fv. 558 Lyderhornsveien. Dersom det er krav om godkjenning etter vegloven, og godkjenning ikke foreligger, kan kommunen ikke gi rammetillatelse etter plan- og bygningsloven, og s\u00f8knaden m\u00e5 avsl\u00e5s, jf. pbl. \u00a7 27-4, jf. \u00a7 31-2.2 Forholdet mellom bygningsmyndighetene og veimyndighetene er regulert i plan- og bygningsloven \u00a7 27-4 f\u00f8rste ledd siste setning. Etter bestemmelsen skal bygningsmyndighetene se til at \u00ab... avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43\u00bb. Godkjenning av avkj\u00f8rsel fra offentlig vei i forbindelse med en byggesak, m\u00e5 avgj\u00f8res etter fremgangsm\u00e5ten i vegloven \u00a7\u00a7 40 flg. Hovedregelen for slik godkjenning g\u00e5r frem av vegloven \u00a7 40 f\u00f8rste ledd, som sier at avkj\u00f8rsel fra offentlig vei bare \u00ab... m\u00e5 byggast eller nyttast...\u00bb i samsvar med plan etter plan- og bygningsloven. I slike tilfeller er det ikke krav om s\u00e6rskilt tillatelse. Bestemmelsens andre ledd krever s\u00e6rskilt tillatelse dersom avkj\u00f8rselen ikke er avklart i plan: \u00ab...Ligg det ikkje f\u00f8re nokon reguleringsplan som nemnd, eller planen ikkje omfattar avk\u00f8yrsle, m\u00e5 avk\u00f8yrsle fr\u00e5 offentleg veg ikkje byggast eller nyttast utan l\u00f8yve fr\u00e5 vegstyresmakta...\u00bb Det er alts\u00e5 bare n\u00f8dvendig med s\u00e6rskilt tillatelse fra vegmyndighetene dersom avkj\u00f8rselen ikke er omfattet og l\u00f8st i plan.3 Sp\u00f8rsm\u00e5let blir om den oms\u00f8kte bruken til lagerform\u00e5l inneb\u00e6rer at avkj\u00f8rselen \u00abnyttast\u00bb i samsvar med reguleringsplanen, slik at avkj\u00f8rselssp\u00f8rsm\u00e5let er l\u00f8st i plan, jf. vegloven \u00a7 40 f\u00f8rste og andre ledd. Avgj\u00f8rende blir her en tolkning av planen. Avkj\u00f8rselen til fylkesveien g\u00e5r frem av plankartet til reguleringsplanen. Ut fra plankartet og bestemmelsene, tolker vi planen slik at den legger opp til en bruk av avkj\u00f8rselen for tilkomst til areal avsatt til industri og kontor. Vi viser til plassering av avkj\u00f8rselen og kj\u00f8reveien, og at byggeomr\u00e5der i 2 Jf. ogs\u00e5 Ot. Prp. Nr. 45 (2007-2008) s. 51. 3 Se Sivilombudets uttalelse SOM-2020-4411 pkt. 1.2. Side: 7/8 planen utelukkende er avsatt til arealform\u00e5let industri/kontor. Vi kan ikke se at planen legger opp til annen bruk av avkj\u00f8rselen enn dette form\u00e5let. Utklipp fra reguleringsplankartet. Slik vi ser det, vil bruken av avkj\u00f8rselen til oms\u00f8kte lagerform\u00e5l inneb\u00e6re en annen bruk enn hva planen legger opp til for omr\u00e5det. Vi viser her ogs\u00e5 til opplysningene og dokumentasjon i saken, som viser at kj\u00f8rebevegelser og trafikkforhold ved form\u00e5let selvbetjent minilager og kontor/industri vil v\u00e6re ulik. Det vil ogs\u00e5 v\u00e6re snakk om endret bruk av avkj\u00f8rselen, selv om trafikkmengden blir redusert.4 Vi er etter dette kommet til at den oms\u00f8kte bruksendringen til lagerform\u00e5l inneb\u00e6rer at avkj\u00f8rselen ikke \u00abnyttast\u00bb i samsvar med reguleringsplanen, jf. vegloven \u00a7 40 f\u00f8rste ledd, slik at avkj\u00f8rselen ikke er omfattet og l\u00f8st i plan. Det er dermed krav om s\u00e6rskilt godkjenning fra vegmyndighetene for endret bruk av avkj\u00f8rselen, jf. \u00a7 40 andre ledd. Kommunen har i rammetillatelsen pkt. 2.3 stilt som vilk\u00e5r for igangsettingstillatelse at det blant annet m\u00e5 foreligge vedtak om endret bruk av avkj\u00f8rsel fra Vestland Fylkeskommune, jf. pbl. \u00a7 21-5. S\u00e6rskilt godkjenning til endret bruk av avkj\u00f8rsel m\u00e5 imidlertid foreligge f\u00f8r det kan gis rammetillatelse, jf. pbl. \u00a7 27-4 f\u00f8rste ledd jf. Ot. Prp. Nr.45 (2007-2008) s, 51. P\u00e5 bakgrunn av at dere som veimyndighet helt klart gir uttrykk for at dere ikke kan godkjenne oms\u00f8kte bruk av avkj\u00f8rselen p\u00e5 bakgrunn av s\u00f8knaden som foreligger, finner vi \u00e5 m\u00e5tte omgj\u00f8re 4 Se Statens vegvesens h\u00e5ndbok R701 for avkj\u00f8rselssaker pkt. 3.3. Side: 8/8 UMBY sitt vedtak av 25.06.2024 og kommunens vedtak om rammetillatelse av 02.08.2024 til avslag, jf. pbl. \u00a7 27-4, jf. pbl \u00a7 21-4. Dersom det skal kunne gis tillatelse til tiltaket, m\u00e5 det s\u00f8kes om og gis godkjenning til endret bruk av avkj\u00f8rsel fra veimyndigheten, jf. vegloven \u00a7 40 andre ledd, jf. pbl. \u00a7 27-4. Skredfare Tiltaket ligger i \u00abAktsomhetsomr\u00e5de for steinsprang, jord- og flomskred og sn\u00f8skred\u00bb i KPA 2018. Det g\u00e5r frem av KPA at det i utbyggingsomr\u00e5der som kan v\u00e6re skredutsatt, skal foretas en skredfarevurdering av kompetent foretak. Vurderingen m\u00e5 ogs\u00e5 omfatte forslag til avb\u00f8tende tiltak som er realiserbare dersom tiltaket ikke er tilstrekkelig sikkert. Siden rammetillatelsen er omgjort p\u00e5 annet grunnlag, tar vi ikke stilling til om det er dokumentert at det kan oppn\u00e5s tilstrekkelig sikkerhet mot skred for tiltaket, jf. krav i KPA. Avslutningsvis Statsforvalteren finner etter dette \u00e5 m\u00e5tte omgj\u00f8re Bergen kommune v/ UMBY sitt vedtak av 25.06.2024, sak 228/24, og kommunens vedtak om rammetillatelse av 02.08.2024, sak 2023/17312, til avslag. Klagen har f\u00f8rt frem. Statsforvalterens vedtak p\u00e5 side \u00e9n er endelig, og kan ikke p\u00e5klages videre, jf. fvl. \u00a7 28 tredje ledd. Med hilsen Anne Kjersti Sande Stine Ross Ids\u00f8 fung. seksjonsleder seniorr\u00e5dgiver Dokumentet er elektronisk godkjent Kopi til: INGENI\u00d8R BJARNE AARDAL AS Hardangervegen 633 5268 HAUKELAND BERGEN MINILAGER AS Vestre Torggaten 18 5015 BERGEN Bergen kommune Postboks 7700 5020 BERGEN "
}