{
  "dokument_id": "bc5791c9-819a-535e-a6a5-dc8e9c752acf",
  "doc_type": "case_presentation",
  "kommune": 5501,
  "tittel": "Utbyggingsavtale til offentlig ettersyn - Bjerkakervegen 14 Plan 1913",
  "url": "https://innsyn.tromso.kommune.no/application/getMoteDokument?dokid=2001672033",
  "tekst": "Arkivsaksnr. 23/21031-13 Saksbehandler Bendik Wollmann Saksgang M\u00f8tedato Kommune- og byutviklingsutvalget 04.04.2024 Utbyggingsavtale til offentlig ettersyn - Bjerkakervegen 14 Plan 1913 Kommunedirekt\u00f8rens innstilling til vedtak: Forslag til at utbyggingsavtale mellom Troms\u00f8 kommune og Nordlyset Eiendom AS for utbyggingen av Bjerkakervegen 14 legges ut til offentlig ettersyn i 30 dager. Mari Enoksen Hult Mette Moh\u00e5g Konst. kommunedirekt\u00f8r Direkt\u00f8r for Bymilj\u00f8 1 Hva saken gjelder Utbygging av omsorgsboliger i Bjerkakervegen 14, plan 1913 \u2013 utbyggingsavtale til offentlig ettersyn. Saksutredning I. Generelt om utbyggingsavtaler Utbyggingsavtaler inng\u00e5s mellom kommunen som planmyndighet og utbyggere for \u00e5 gjennomf\u00f8re kommunale arealplaner, typisk reguleringsplan. Plan- og bygningsloven (PBL.) har i kapittel 17 bestemmelser om form\u00e5l, innhold og saksbehandling av slike avtaler. Utbyggingsavtaler kan omfatte krav til offentlig teknisk og gr\u00f8nn infrastruktur (f.eks. vei, vann/avl\u00f8p og lekeplasser) som utbygger m\u00e5 opparbeide i henhold til arealplanen eller lovp\u00e5lagt opparbeidingsplikt. Det kan ogs\u00e5 avtales gjennomf\u00f8ring av boligpolitiske tiltak og utforming av boliger. Endelig kan utbygger/grunneier gjennom avtalen helt eller delvis p\u00e5ta seg \u00e5 bekoste og/eller utf\u00f8re andre tiltak som er n\u00f8dvendige for gjennomf\u00f8ringen av arealplanen. Dette kan v\u00e6re eksterne veianlegg, st\u00f8yskjerming og milj\u00f8tiltak. Tiltakene m\u00e5 st\u00e5 i rimelig forhold til utbyggingens art og omfang, og kostnadene til dette m\u00e5 v\u00e6re forholdsmessige. Kostnadsdekning av sosial infrastruktur (skoler, barnehager, mv.) kan ikke avtales. Kommunestyret vedtok i sak 201/06 prinsippet om at de enkelte utbyggingsomr\u00e5der selv skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. II. Saksbehandlingen Oppstart av forhandlinger om utbyggingsavtale er kunngjort uten at det innkom kommentarer. Administrasjonen og utbygger har etter forhandling kommet frem til et omforent avtaleutkast. Det kommer frem av PBL. \u00a7 17-4 annet ledd at forslag til utbyggingsavtale som hovedregel skal legges ut til offentlig ettersyn med 30 dagers frist for merknader. Myndigheten til \u00e5 inng\u00e5 utbyggingsavtaler ligger til kommune- og byutviklingsutvalget, jf. Delegasjonsreglementet punkt 9. Det anses hensiktsmessig at KOBY som regel ogs\u00e5 avgj\u00f8r om utkast til avtale skal legges ut. III. N\u00e6rmere om avtaleutkastet Nordlyset Eiendom skal bygge omsorgsboliger i Bjerkakervegen 14: Foto: F\u00f8r utbygging. 2 Utbyggingen skjer etter plan 1913 og utbygger har rekkef\u00f8lgekrav om \u00e5 etablere/oppgradere gang- og sykkelveg langs S\u00f8rems Veg, se vedlagt plankart: Planen ble vedtatt av kommunestyret den 24.05.22. Etter gjeldende lovverk m\u00e5 rekkef\u00f8lgekrav v\u00e6re b\u00e5de n\u00f8dvendige og forholdsmessige f\u00f8r de tas inn i utbyggingsavtalen. Med n\u00f8dvendig menes at kravene m\u00e5 komme som en konsekvens av utbyggingen. N\u00e5r n\u00f8dvendigheten (behovene) vurderes er det summen av trykket p\u00e5 omr\u00e5de i og utenfor planomr\u00e5de som er gjenstand for vurdering. I denne saken er det vurdert at utbyggingen medf\u00f8rer behov for et trafikksikkert kryss med belysning og opparbeidelse av gang og sykkelstien p\u00e5 gjeldende strekning. Tiltakene m\u00e5 videre st\u00e5 i et rimelig forhold til utbygningens art og omfang og kommunens bidrag. Herunder m\u00e5 kostnadene som belastes utbygger st\u00e5 i forhold til den belastning det aktuelle utbyggingen p\u00e5f\u00f8rer kommunen, som skal overta og drifte anlegget. Det er gitt tillatelse til inntil 15 boenheter som skal eies privat, men det legges ogs\u00e5 til rette for en bemannet tjenestebase. Nordlyset Eiendom er i den endelige planen endt opp med opparbeiding av gang- og sykkelveg, inkludert sideareal, samt belysning. Det er ogs\u00e5 krav til sikker krysning av Bjerkakervegen, i krysset mot Kohtvegen, samt belysning. I kommunens planfaglige behandling av saken ble flere rekkef\u00f8lgekrav tatt ut av planen fordi de ikke sto i et rimelig forhold til utbyggingen, og de allerede nevnte kravene ble st\u00e5ende igjen. Merk at det er kun gang- og sykkelveg for omr\u00e5det SGS 1 som ligger mellom bebyggelsen (gult og r\u00f8dt i kartet) som er gjenstand for rekkef\u00f8lgekravet. Den videre strekningen p\u00e5 andre siden av Bjerkakervegen (SGS2) er ikke en del av rekkef\u00f8lgekravet. I tillegg kommer kravet til sikker krysning av veien. 3 Opparbeidelseskostnadene er i kostnadsoverslaget satt til kr 1 390 000, noe kommunen finner ligger innenfor det som kan kreves ut ifra prosjektets art og omfang. Det h\u00f8rer ogs\u00e5 med at kommunens bidrag vil best\u00e5 av vedlikehold og drift, deriblant sn\u00f8rydding. Utbygger har stilt garanti for en del av opparbeidelseskostnadene, jf. kommunens praksis, og anlegget vurderes som tilstrekkelig sikret for igangsettelse. Konklusjon Utbyggingsavtalen anbefales lagt ut til offentlig ettersyn. Vedtakskompetanse Kommune- og byutviklingsutvalget har vedtakskompetanse til \u00e5 vedta utbyggingsavtaler. Vedlegg Planbestemmelser \u2013 plan 1913 Plankart \u2013 plan 1913 Signert utbyggingsavtale av utbygger 4 "
}