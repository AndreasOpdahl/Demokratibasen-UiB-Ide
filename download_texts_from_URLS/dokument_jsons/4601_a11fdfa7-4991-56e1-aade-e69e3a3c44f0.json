{
  "dokument_id": "a11fdfa7-4991-56e1-aade-e69e3a3c44f0",
  "doc_type": "case_attachment",
  "kommune": 4601,
  "tittel": "Byantikvarens uttalelse",
  "url": "https://bergen.kommune.no/politikere-utvalg/api/fil/bk360/12343735/Byantikvarens-uttalelse",
  "tekst": " Byantikvaren Til Intern korrespondanse PBE Byggesak Midt (Arbeidssted) v/Mohamad V\u00e5r referanse: 2024/184609-8 Omar Aljoulbek Saksbehandler: Mette Torslett Dato: 16. januar 2025 Fra Byantikvaren Byantikvarens uttalelse i sak BYGG-2024/18217, 166/479 Nedre Korskirkeallmenningen 12B, fasade- og bruksendring Viser til oversendelse og beklager sen tilbakemelding. Dette skyldes en feil i oversendelsen mellom PB360 og bk360. Saken gjelder Det s\u00f8kes om: \u2022 Bruksendring fra butikk til bar/pub (servering). \u2022 Fasadeendring i form av nye ventilasjonsrister p\u00e5 fasade mot nord-\u00f8st: 2 stk. ventilasjonsrister a 180*180 mm (til erstatning for eksisterende varmepumpe) \u2022 Oppf\u00f8ring av markiser p\u00e5 fasade mot s\u00f8r-\u00f8st:2 stk. markiser med bredde av:2,4 m og 3,1 m. \u2022 Bygningstekniske installasjoner, herunder: ventilasjon, brannalarmanlegg, ledesystem og slukkeanlegg (vannt\u00e5keanlegg) Byantikvarens tilbakemelding Bygningen er regulert til vern gjennom flere planer: \u2022 Reguleringsplan nummer 6900000, V\u00e5gsbunnen, kvartal 13 \u2022 I kommunedelplan for Sentrum \u2022 KPA2018 \u2022 Omfattes av Riksantikvarens NB!-register over urbane kulturmilj\u00f8 av nasjonal interesse. \u2022 Eiendommen ligger ogs\u00e5 innenfor den automatisk fredete bygrunnen, og er sefrakregistrert Sefrak-registreringen angir at bygningen er oppf\u00f8rt i 1895 p\u00e5 eiendom som tidligere var del av Korskirkens kirkeg\u00e5rd. Bygningen har h\u00f8ye antikvariske verdier som objekt samt h\u00f8y antikvarisk verdi som del av et kulturmilj\u00f8. De foresl\u00e5tte endringene tar utgangspunkt i bygningens arkitektur og endrer ikke denne. Vi vurderer at tiltaket slik det er vist i tegning ikke p\u00e5virker bygningen eller kulturmilj\u00f8et negativt. Vi har derfor ingen merknad til tiltaket, men oppfordrer til at planlagte tiltak, utf\u00f8res i tr\u00e5d med de intensjoner som er beskrevet i s\u00f8knad n\u00e5r det gjelder materialkvaliteter, detaljering rundt innfestning (valg av markise) og farge (ventilasjonsrister) Med hilsen Byantikvaren Johanne Gillow - leder Mette Torslett - saksbehandler Dokumentet er godkjent elektronisk. Kopi: "
}