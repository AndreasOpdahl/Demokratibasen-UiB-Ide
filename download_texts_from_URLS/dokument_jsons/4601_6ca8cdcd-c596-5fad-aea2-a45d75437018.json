{
  "dokument_id": "6ca8cdcd-c596-5fad-aea2-a45d75437018",
  "doc_type": "case_attachment",
  "kommune": 4601,
  "tittel": "Statsforvalterens vedtak - Bergen - 216_853 mfl Fagerdalen - lager - arealplan - Planid 70350 10517330_1_1 (1)",
  "url": "https://bergen.kommune.no/politikere-utvalg/api/fil/bk360/10928404/Statsforvalterens-vedtak-Bergen-216-853-mfl-Fagerdalen-lager-arealplan-Planid-70350-10517330-1-1-1-",
  "tekst": " V\u00e5r dato: V\u00e5r ref: 28.05.2024 2024/5061 Deres dato: Deres ref: Morten Espen \u00d8rn Saksbehandler, innvalgstelefon Nedre L\u00f8nborg 49 Karen Elin Bakke, 5557 2126 5039 Bergen Bergen kommune gnr.216 bnr.853 mfl Fagerdalen. Klage over reguleringsvedtak \u2013 detaljreguleringsplan med planID 70350000 Vi viser til klager fra Morten Espen \u00d8rn og Rolf Langeland, samt til kommunens oversendelse av klagesaken til oss den 21.03.2024. Vedtak Statsforvalteren i Vestland stadfester Bergen bystyrets reguleringsvedtak av 31.01.2024, sak 27/24, detaljreguleringsplan planID 70350000. Sakens bakgrunn Vi forutsetter at partene er kjent med saksdokumentene og sakens tidligere behandling, men nevner f\u00f8lgende: Ard Arealplan AS har p\u00e5 vegne av Safari Eiendom AS foresl\u00e5tt detaljregulering for Fagerdalen ved L\u00f8nborglien, nord i Bergenhus bydel. Planomr\u00e5det grenser til Fagerdalsfjellet i \u00f8st, Helvetesvatnet i nord, samt flere omr\u00e5der med boligbebyggelse. Bergen bystyre vedtok planforslaget den 31.01.2024, sak 27/24. Det ble fattet f\u00f8lgende vedtak og merknad, sitat: \u00abI medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a) Bergenhus. Gnr. 216, Bnr. 853 mfl., Fagerdalen, lager, arealplan-ID 70350000 vist p\u00e5 plankart, sist datert 06.10.2023 b) Tilh\u00f8rende reguleringsbestemmelser, sist datert 30.10.2023, med f\u00f8lgende endring: a. Ny bestemmelse punkt 6.2.10: \u00abRekkef\u00f8lgekrav i punkt 6.2.7-6.2.9 gjelder ikke for forberedende grunnarbeider ved p\u00e6ling og rassikring p\u00e5 felt KBA1\u00bb E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/6 Merknad Bystyret er bekymret for planforslag vil medf\u00f8re tungtrafikk med store lastebiler i n\u00e6rheten av mange barn sin skolevei. N\u00e5r bystyret likevel vedtar planforslag er det fordi det er et viktig ledd i flyttekjeden som muliggj\u00f8r en transformasjon av sentrumsn\u00e6re n\u00e6ringsomr\u00e5der. Som avb\u00f8tende tiltak mener bystyret en b\u00f8r vurdere \u00e5 stenge Eidsv\u00e5gneset for gjennomgangstrafikk av store lastebiler om det viser seg at tungtrafikken bruker den veien for \u00e5 komme til denne virksomheten.\u00bb Bakgrunnen for planen er at Neumann Bygg AS skal flytte ut av sine lokaler i Sandviken, hvor arealet skal fortettes med blant annet boliger. Planen er dermed et ledd i flyttekjeden som gj\u00f8r det mulig \u00e5 transformere sentrumsn\u00e6re n\u00e6ringsomr\u00e5der. Detaljreguleringsplanen legger forholdene til rette for \u00e5 erstatte deler av eksisterende bygnings- masse i L\u00f8nborglien med st\u00f8rre nybygg (lager og plasskrevende varehandel). Resten av bebyggelsen i planomr\u00e5det er regulert i samsvar med etablert situasjon, med unntak av en eksisterende enebolig som er regulert til lager. I tillegg skal krysset mellom fylkesveg Helleveien og kommunal veg L\u00f8nborglien utbedres, samt den private atkomstvegen Fagerdalen. Omr\u00e5det er avsatt til \u00f8vrig byggesone (sone 4) i kommuneplanens arealdel (KPA 2018), og er i hovedsak uregulert. Illustrasjonene under viser utsnitt av plankartet og illustrasjon av det planlagte bygget som vil bli liggende i omr\u00e5de KBA1: Bystyrets vedtak er p\u00e5klaget av Rolf Langeland ved brev av 22.02.2024, og Morten Espen \u00d8rn ved brev av 15.02.2024. Begge klagere har tatt opp forhold knyttet til trafikk og trafikksikkerheten. Langeland viser til at det forventes trafikk\u00f8kning p\u00e5 veiene rundt nybyggene, spesielt med varebiler og tyngre kj\u00f8ret\u00f8y. Det anf\u00f8res at vegkrysset, samt og fotgjengerfelt over Helleveien, er d\u00e5rlig og har d\u00e5rlig belysning. Langeland ber ogs\u00e5 om at fartsgrensen settes ned. Side: 3/6 \u00d8rn har vist til at den kommunale veien \u00d8vre L\u00f8nborg henger sammen med krysset Helleveien og L\u00f8nborglien. Det anf\u00f8res at utkj\u00f8ringen fra \u00d8vre L\u00f8nborg til Helleveien i dag er uoversiktlig i retning nord/s\u00f8r. Det anf\u00f8res ogs\u00e5 at krysset med \u00d8vre L\u00f8nborg ikke er tilstrekkelig vurdert. Det er s\u00e6rlig vist til at krysset er beskrevet som et T-kryss uten hensyn til m\u00f8tet med \u00d8vre L\u00f8nborg. Det anf\u00f8res at endringene som foresl\u00e5s i krysset mellom Helleveien og L\u00f8nborglien ogs\u00e5 m\u00e5 ta hensyn til \u00d8vre L\u00f8nborg. Bergen kommune har gjennomg\u00e5tt klagene, men har ikke funnet grunn til \u00e5 endre regulerings- vedtaket. Saken er derfor sendt oss for klagebehandling den 21.03.2024. Rettsregler Statsforvalteren er delegert myndighet til \u00e5 avgj\u00f8re klagesaker etter plan- og bygningsloven (pbl.), se pbl. \u00a7 1-9 femte ledd og rundskriv T-2/09 fra Kommunal- og distriktsdepartementet. Vi skal som klageinstans se til at kommunen ved behandlingen av saken har fulgt lovene, forskriftene og saksbehandlingsreglene som gjelder p\u00e5 omr\u00e5det. Statsforvalteren kan under klagebehandlingen pr\u00f8ve alle sider av vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven (fvl.) \u00a7 34. Ved pr\u00f8vingen av det kommunale skj\u00f8nnet skal Statsforvalteren legge stor vekt p\u00e5 hensynet til det kommunale selvstyret. Statsforvalterens prim\u00e6roppgave er \u00e5 kontrollere at den kommunale saksbehandlingen er i samsvar med regelverket, og at hensynene som er vektlagt i vurderingene som ligger til grunn for utfallet, er saklige. Etter pbl. \u00a7 3-3 er det bystyret som er planmyndighet og som har ansvaret for arbeidet med reguleringsplaner. Det er bystyret som etter en omfattende vurdering av de ulike hensynene i planomr\u00e5det avgj\u00f8r hvilket areal som skal inng\u00e5 i planen, og hva disse arealene skal brukes til, jf. pbl. \u00a7 12-12. Reguleringsplaner blir til gjennom en omfattende avgj\u00f8relsesprosess. Pbl. \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planene f\u00e5r f\u00f8lger for. Gjennom grundige planprosesser skal kommunen sikre at offentlige og private standpunkt fremkommer, slik at planene for arealdisponeringen blir fastlagt p\u00e5 best mulig grunnlag. I planleggingsprosessen m\u00e5 ulike interesser, fordeler og ulemper veies mot hverandre. Det vil regelmessig f\u00f8re til at planene f\u00e5r negative konsekvenser for den enkelte. Forvaltningsloven gjelder ellers ved behandlingen av saker etter plan- og bygningsloven der det ikke er bestemt noe annet, jf. pbl. \u00a7 1-9. Dersom det blir gjort saksbehandlingsfeil under arbeidet med en reguleringsplan, vil vedtaket likevel kunne v\u00e6re gyldig n\u00e5r det er grunn til \u00e5 regne med at feilen ikke har hatt innvirkning p\u00e5 resultatet, jf. fvl. \u00a7 41. V\u00e5r vurdering Planarbeidet skal i samsvar med pbl. \u00a7 1-1 fremme lovens m\u00e5lsetting om b\u00e6rekraftig utvikling til beste for den enkelte, samfunnet og framtidige generasjoner. Det er bystyret som er ansvarlig for planarbeidet i kommunen og som skal ta stilling til om et omr\u00e5de skal reguleres og til hvilket form\u00e5l. Dette er et sp\u00f8rsm\u00e5l som er underlagt kommunens frie skj\u00f8nn. Side: 4/6 Ved utarbeidelse av reguleringsplaner vil det ofte v\u00e6re motstridende hensyn som gj\u00f8r seg gjeldende. Sp\u00f8rsm\u00e5let blir da om vurderingene som ligger til grunn for valget av reguleringsform\u00e5l og utforming av reguleringsbestemmelser har v\u00e6rt tilstrekkelig grundige og bygger p\u00e5 lovlige og reguleringsmessige hensyn. Statsforvalteren m\u00e5 ved behandlingen av klagesaken ogs\u00e5 vurdere om det er gjort saksbehandlingsfeil i reguleringsprosessen. Det foreligger ikke lenger innsigelser til planen fra aktuelle statlige eller regionale fagorgan. Vilk\u00e5rene for at kommunen kan egengodkjenne planen er dermed oppfylt, jf. pbl. \u00a7 12-12, jf. \u00a7\u00a7 12-13 og 5-4. Klagerne har i hovedsak tatt opp trafikale forhold og trafikksikkerheten. Kryssl\u00f8sning og hensyntagen til \u00d8vre L\u00f8nborg Det er vist til at utkj\u00f8ringen fra \u00d8vre L\u00f8nborg til Helleveien i dag er uoversiktlig i retning nord/s\u00f8r. Det anf\u00f8res at krysset med \u00d8vre L\u00f8nborg ikke er tilstrekkelig vurdert, og at krysset er beskrevet som et T-kryss uten hensyn til m\u00f8tet med \u00d8vre L\u00f8nborg. Det bes derfor om at endringene som foresl\u00e5s i krysset mellom Helleveien og L\u00f8nborglien ogs\u00e5 m\u00e5 ta hensyn til \u00d8vre L\u00f8nborg. Statsforvalteren viser til at de trafikale l\u00f8sningene har v\u00e6rt et sentralt tema i planprosessen: Det er stilt flere rekkef\u00f8lgekrav under reguleringsbestemmelsenes pkt. 6 flg. som skal ivareta trafikksikkerheten og trafikksituasjonen. Bestemmelsene omhandler bl.a. utbedring av veg, oppstramming av krysset, etablering av trafikk\u00f8y og opparbeiding av fortau. Statlige fagmyndigheter, her: Statens Vegvesen, har uttalt seg til planforslaget den 13.03.2023, og vurdert det slik at den regulerte l\u00f8sningen vil gi en vesentlig forbedring av trafikksikkerheten i omr\u00e5det. Det er ogs\u00e5 utarbeidet et trafikknotat som redegj\u00f8r for tilkomst til planomr\u00e5det (rev. 19.10.2023) og trafikkvurderinger av krysset mellom Helleveien og L\u00f8nborglien (datert 19.04.2021). Notatene tar i f\u00f8rste rekke for seg tilknytningen mellom planomr\u00e5det og den fylkeskommunale veien Helleveien. I Fagnotat til annengangsbehandling av saken1 er det gjort f\u00f8lgende vurderinger; \u00abI planprosessen er det lagt vekt p\u00e5 \u00e5 sikre at planforslaget ikke bidrar til \u00f8kning i personbiltrafikk og \u00e5 legge til rette for at de som skal arbeide i omr\u00e5det kan benytte seg av gange, sykkel og kollektivtransport. Selv om omr\u00e5det ligger i \u00f8vrig byggesone, har det relativt god kollektivdekning og sykkeltilbud i Helleveien, og det er gode muligheter for at ansatte kan ta buss, sykle eller g\u00e5 til jobb. Planforslaget vil imidlertid medf\u00f8re \u00f8kt trafikk av store kj\u00f8ret\u00f8y sammenlignet med dagens situasjon (jf. trafikkanalyse datert 08.04.2022). Samtidig er det beregnet at trafikk 10 \u00e5r frem i tid vil v\u00e6re omtrent 20 % lavere med foreliggende planforslag enn med videref\u00f8ring av trelastvirksomhet for privat marked. (...) Krysset L\u00f8nborglien/Helleveien har ikke tilfredsstillende utforming, og etter tilbakemeldinger fra Vestland fylkeskommune og Statens vegvesen sikres det en oppstramming av krysset og etablering av trafikk\u00f8y for \u00e5 bedre trafikksikkerheten for g\u00e5ende. Fortau som ligger langs krysset, skal v\u00e6re ferdig opparbeidet sammen med utbedring av kryss f\u00f8r det kan gis igangsettingstillatelse. Det har kommet en rekke innspill fra naboer til fotgjengeroverganger, belysning og fartsgrense p\u00e5 fylkesveg Helleveien. Dette er tiltak som ikke kan sikres i arealplan, men innspillene er videresendt til fylkeskommunen. 1 Fagnotat av 20.10.2023. Side: 5/6 Planforslaget inneb\u00e6rer utbedring av privat atkomstveg (f_V1 i plankart) for \u00e5 kunne h\u00e5ndtere vogntog inn til omr\u00e5det. Ny atkomstveg vil v\u00e6re mer arealkrevende enn dagens veg og kreve st\u00f8rre fyllingsfot. Det er vurdert n\u00e6rmere om n\u00f8dvendig terrengbearbeiding som f\u00f8lge av ny atkomstveg kan reduseres, men det er if\u00f8lge plankonsulent ikke mulig. Som avb\u00f8tende tiltak er det sikret at alle nye fyllinger skal tilplantes med rene masser og pollineringsvennlige og stedegne planter.\u00bb I tillegg har bystyret vedtatt en merknad om at en b\u00f8r vurdere \u00e5 stenge Eidsv\u00e5gneset for gjennomgangstrafikk av store lastebiler om det viser seg at tungtrafikken bruker vegen for \u00e5 komme til denne virksomheten. Vi er etter dette kommet til at de trafikale l\u00f8sningene som er valgt er grundig utredet og vurdert, og hvor kommunen har fors\u00f8kt \u00e5 finne l\u00f8sninger som totalt sett er de beste. Klagen har derfor ikke f\u00f8rt frem. Belysning, fartsgrenser og fotgjengerfelt Langeland \u00f8nsker seg lavere fartsgrense, samt fotgjengerfelt over Helleveien p\u00e5 s\u00f8rsiden av krysset. Videre anf\u00f8res det at det ikke er tilstrekkelig belysning n\u00e5r det er m\u00f8rkt. Statsforvalteren viser til at en reguleringsplan i utgangspunktet regulerer de fysiske omgivelsene. Det er vegmyndighetene som gjennom sektorlovgivningen har myndighet til \u00e5 fastsette tiltak som fartsgrenser, fotgjengerfelt og belysning. Dette er forhold som bygger p\u00e5 utpregede trafikkfaglige vurderinger, og er ikke avhengig av s\u00e6rlige avklaringer gjennom detaljreguleringsplanen. Vi viser ogs\u00e5 til at tiltak i Helleveien har v\u00e6rt et tema i den politiske behandlingen av saken. Byr\u00e5dsavdelingen for byutvikling har i et tilleggsnotat av 30.01. 2024 bl.a. vurdert \u00f8nsket om lavere fartsgrense slik: \u00abFartsgrenser p\u00e5 fylkesveg fastsettes ved at dette spilles inn til Vestland fylkeskommune, som vurderer om det er grunnlag for \u00e5 endre den aktuelle fartsgrensen. Om fylkeskommunen konkluderer med at fartsgrensen b\u00f8r endres oversendes vurderingen videre til Statens vegvesen, som er skiltmyndighet. Statens vegvesen sender s\u00e5 forslag til endring av fartsgrense p\u00e5 h\u00f8ring til kommune og politi. Etter h\u00f8ring kan Statens vegvesen fatte et endelig vedtak og fartsgrensen kan endres. I denne aktuelle saken har naboer i Nedre og \u00d8vre L\u00f8nborg oversendt sine innspill til endring av fartsgrense til b\u00e5de Vestland fylkeskommune og Bergen kommune, i brev datert 07.03.2023. Det er derfor n\u00e5 opp til Vestland fylkeskommune \u00e5 vurdere hvorvidt det skal gj\u00f8res endringer av fartsgrensen p\u00e5 stedet.\u00bb Vi har etter dette ikke merknader til at planen ikke har bestemmelser om belysning, fotgjengerfelt og fartsgrenser. Oppsummering Det vil kunne oppst\u00e5 interessekonflikter i alle reguleringssaker. Reguleringen skal bygge p\u00e5 det som bystyret anser som den mest gunstige arealdisponeringen ut fra en samfunnsmessig helhetsvurdering. Detaljreguleringsplanen er, slik vi ser det, et resultat av en omfattende prosess hvor man har pr\u00f8vd \u00e5 finne helhetlige l\u00f8sninger. Det har v\u00e6rt n\u00e6ringsvirksomhet p\u00e5 plassen gjennom mange \u00e5r. Planen muliggj\u00f8r flytting av Neumann Bygg As sine aktiviteter fra Sandviken, slik at det sentrumsn\u00e6re omr\u00e5det kan transformeres til bl.a. boligbygging. Side: 6/6 Vurderingen av hvordan arealene skal brukes, er i utgangspunktet underlagt bystyrets frie skj\u00f8nn. Det kan, noe upresist, sies at det frie skj\u00f8nn er den avveiningen som blir gjort n\u00e5r loven gir anvisning p\u00e5 ulike l\u00f8sninger eller avveininger av hensyn, det vil si der forvaltningen har et visst spillerom for l\u00f8sninger som alle ligger innenfor loven. I fvl. \u00a7 34 er det gitt uttrykk for at klageinstansen, her: Statsforvalteren, skal legge stor vekt p\u00e5 hensynet til det kommunale selvstyret. Kommunen har dermed et relativt stort handlingsrom til \u00e5 vurdere arealbruken, og det skal ogs\u00e5 en del til for at kommunen sine konkrete vurderinger blir overpr\u00f8vd i saker som ikke utl\u00f8ser innsigelser. Den vedtatte detaljreguleringsplanen har blitt til gjennom en demokratisk prosess der sektormyndigheter og partene har f\u00e5tt anledning til \u00e5 medvirke i tr\u00e5d med regelverket. Vi kan ikke se at kommunen i planprosessen har brutt saksbehandlingsreglene eller andre regler i plan- og bygningsloven. Vi har heller ikke merknader til kommunens skj\u00f8nnsut\u00f8velse. Vurderingen og vektingen av de ulike hensynene i saken ligger innenfor lovens rammer, og de er ogs\u00e5 saklig begrunnet. Det er ikke tatt usaklige hensyn i vurderingen av arealbruken. Innsigelsene er trukket, og de trafikale forholdene er etter v\u00e5r mening tilstrekkelig utredet og vurdert av kommunen. Vi har i vurderingen ogs\u00e5 lagt stor vekt p\u00e5 hensynet til det kommunale selvstyret, jf. fvl. \u00a7 34. Klagene har ikke f\u00f8rt frem, og vi stadfester Bergen bystyres detaljreguleringsvedtak. Vedtaket v\u00e5rt p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Stine Ross Ids\u00f8 Karen Elin Bakke seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN ref. KLAGE 2024/11745 ARD AREALPLAN AS Damsg\u00e5rdsveien 135 5160 LAKSEV\u00c5G Mottakerliste: Morten Espen \u00d8rn Nedre L\u00f8nborg 49 5039 Bergen Rolf Langeland \u00d8vre L\u00f8nborg 7 5039 Bergen "
}