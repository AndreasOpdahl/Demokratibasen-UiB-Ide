{
  "dokument_id": "875259d7-aeeb-5fc1-bdf0-017462181211",
  "doc_type": "case_attachment",
  "kommune": 4601,
  "tittel": "Fagnotat datert 11.09.2024",
  "url": "https://bergen.kommune.no/politikere-utvalg/api/fil/bk360/11135973/Fagnotat-datert-11-09-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15295-9 (Arbeidssted) Saksbehandler: Trond H\u00e5kon Stadheim Dato: 11.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 295/473/0/0 Hardangervegen 669. Klage p\u00e5 rammetillatelse, nytt anlegg/konstruksjon kombinert bolig- og arbeidsbygning Advokatfirmaet Harris v/ Silje Herheim Eriksen p\u00e5 vegne av Henrik Lohne Hvem klager? i klage mottatt 05.08.2024 og Lone Eiendom AS og klage fra Lone Utvikling AS v/ Gunnar Wiederstr\u00f8m datert 06.08.2024. Oppf\u00f8ring/etablering av nytt bygg til offentlig botjenester, med 8 nye Tiltaket boenheter og tjenestebase m.m. Det ble gitt de n\u00f8dvendige dispensasjoner og rammetillatelse i vedtak Vedtaket datert 16.07.2024. Eiendommen er i KPA2018 vist som \u00f8vrig byggesone og gr\u00f8nnstruktur og ligger innenfor hensynssone vei st\u00f8y gul og r\u00f8d sone, og i senteromr\u00e5de i sone 4 #12 Lone. Eiendommen er omfattet av Planstatus reguleringsplan 16630102 Arna, gnr. 295 bnr.176 m.fl. og er satt av til annet uteoppholdsareal, boligbebyggelse blokk, friomr\u00e5de, gangvei, parkering og annen veggrunn, gr\u00f8ntareal. Det er anf\u00f8rt at vedtaket ikke er tilstrekkelig begrunnet, og at vilk\u00e5rene for Klagegrunner \u00e5 innvilge dispensasjon uansett ikke er oppfylt. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak datert 16.07.2024 opprettholdes, klagen tas ikke til f\u00f8lge. Med hilsen Plan- og bygningsetaten Kari Arnetveit fung. avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en lengre historikk, og m\u00e5 ses i sammenheng med tidligere bebyggelse p\u00e5 eiendommen som brant ned i 2021. Det ble s\u00f8kt om riving av brannskadet boligblokk den 02.05.2022, og gitt tillatelse den 04.05.2022 i sak BYGG-2022/20414. Det ble gitt ferdigattest 04.08.2022. Det ble den 02.02.2024 s\u00f8kt om etablering av nytt bygg p\u00e5 tomten, der det skal v\u00e6re 8 boenheter og tjenestebase. Det ble gitt rammetillatelse i vedtak datert 16.07.2024. Dette vedtaket ble p\u00e5klaget av Advokatfirmaet Harris v/ Silje Herheim Eriksen p\u00e5 vegne av Henrik Lohne i klage mottatt 05.08.2024 og Lone Eiendom AS, i form av en fristavbrytende klage. Vedtaket er ogs\u00e5 p\u00e5klaget av Lone Utvikling AS v/ Gunnar Wiederstr\u00f8m datert 06.08.2024. Advokatfirmaet Harris har kommet med en supplerende klage, datert 14.08.2024. Ansvarlig s\u00f8ker har kommet med tilsvar til klagen, og viser til redegj\u00f8relsen som var lagt ved s\u00f8knaden. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og at det i den forbindelse har kommet inn merknader fra gnr. 294, bnr. 156 (Are Jostein N\u00e6verlid), gnr. 295, bnr. 28, 217 og 236 (Advokatfirmaet Harris p\u00e5 vegne av Henrik Lohne og Lone Eiendom AS) og gnr. 295, bnr. 474, 449 og 475 (Lone Utvikling AS). Fagetaten gj\u00f8r oppmerksom p\u00e5 at bnr. 475 er eid i fellesskap mellom Bergen kommune og Lone Utvikling AS. Merknadene omhandler i korte trekk behov for avb\u00f8tende tiltak, og at det ikke er grunnlag for \u00e5 gi dispensasjoner fra plangrunnlag. Det er videre vist til at rusboliger har negative effekter p\u00e5 n\u00e6romr\u00e5det, og at antall dispensasjoner tilsier at det er n\u00f8dvendig med avklaring i form av ny reguleringsplan. Bergen Vann har gitt uttalelse i saken datert 20.12.2023. Bir har gitt uttalelse i saken datert 16.02.2024. Det er ogs\u00e5 fattet vedtak fra Sivilforsvaret den 31.01.2024, samt vedtak fra Bane Nord den 21.12.2023. Vestland fylkeskommune har i uttalelse datert 11.03.2024 v\u00e6rt negative, uten at det foreligger ny reguleringsplan. Det ble gitt en ny oppdatert uttalelse datert 07.06.2024, hvor det er vist til enighet om st\u00f8yskjermingstiltak som tar h\u00f8yde for fylkeskommunen sine interesser. Bymilj\u00f8etaten ved naturforvaltning har gitt uttalelse den 11.03.2024, i forbindelse med st\u00f8yskjerm og byggegrense mot vassdrag. Det blir ikke frar\u00e5det at det gis dispensasjon. Statsforvalteren i Vestland har tidligere forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner skulle derfor ikke sendes p\u00e5 h\u00f8ring til Statsforvalteren, men innvilgede dispensasjoner skal sendes Saksnummer KLAGE-2024/15295 Side 2 av 14 til Statsforvalteren for vurdering om vedtaket skal p\u00e5klages. Denne praksisen ble fulgt for s\u00f8knader som ble fremmet, f\u00f8r Statsforvalteren la om praksisen igjen. Statsforvalteren har f\u00e5tt vedtaket i kopi. 2. Om klagen Det har kommet inn to klager i saken, og som er sammenfallende innholdsmessig. Det er derfor foretatt en oppsummering om innholdet samlet. Det er i klagene vist til at vedtaket ikke er tilstrekkelig begrunnet etter forvaltningsloven (fvl.) \u00a7 24 og \u00a7 25. Dette inneb\u00e6rer at vedtaket er \u00e5 anse som ugyldig etter fvl. \u00a7 41, og vedtaket m\u00e5 oppheves. Det er videre anf\u00f8rt at det uansett ikke er grunnlag for \u00e5 innvilge dispensasjon fra reguleringsplan, og det i tilfelle m\u00e5 utarbeides en ny reguleringsplan. I klagen fra Lone Utvikling AS er det i tillegg vist til at tidligere bruk er i strid med privatrettslig avtale, gjeldende overdragelse av eiendommen til Bergen kommune. Det vises for \u00f8vrig til klagene i sin helhet. 3. Vurdering av klagen 3.1 Ugyldighet Det f\u00f8lger av forvaltningsloven \u00a7 24 at enkeltvedtak skal grunngis, og at begrunnelsen skal gis samtidig med at vedtaket treffes. I fvl. \u00a7 25 er det gitt f\u00f8ringer for hva begrunnelsen skal inneholde, og er \u00e5 anse som et minimum. Kravene til begrunnelse vil skjerpes, ut fra sakens karakter. I begrunnelsen skal det vises til de regler vedtaket bygger p\u00e5 og i den utstrekning det er n\u00f8dvendig gjengi innhold eller problemstillingen. Det skal videre fremg\u00e5 de faktiske forhold vedtaket bygger, og de hovedhensyn som har v\u00e6rt avgj\u00f8rende b\u00f8r nevnes. Fagetaten er enig i klager sine anf\u00f8rsler, at det er foretatt en mangelfull vurdering av de rettslige vilk\u00e5rene for \u00e5 innvilge dispensasjon etter plan- og bygningsloven (pbl.) \u00a7 19-2 andre ledd, samt vurderingen hvorvidt dispensasjon skal gis, jf. ordlyden \u00abkan\u00bb i pbl. \u00a7 19-2 f\u00f8rste ledd. Sp\u00f8rsm\u00e5let blir dermed om dette utgj\u00f8r feil som inneb\u00e6rer at vedtaket er \u00e5 anse som ugyldig. I den forbindelse er det ogs\u00e5 sentralt hvorvidt feilen kan repareres i klagesaksomgangen. Det er i denne saken tale om mangler ved begrunnelsen. I \u00abForvaltningsloven med kommentarer\u00bb av Geir Woxholth kap. VIII til \u00a7 42, pkt. 5 g er det vist til at: \u00abMangelfull begrunnelse (\u00a7 25) kan bare unntaksvis f\u00f8re til innvirkning av den type som kreves for ugyldighet. Det har sammenheng med at det er vanlig \u00e5 bestemme seg for hva vedtaket skal g\u00e5 ut p\u00e5 f\u00f8r begrunnelsen er skrevet, jfr Eckhoff/Smith s 490. Det samme gjelder for unnlatt begrunnelse. Dersom begrunnelsen er gitt, men for sent (\u00a7 24), kan det som regel utelukkes at vedtaket har blitt p\u00e5virket av dette. Noe annet er det at vedtaket lett kan tenkes \u00e5 bli ugyldig fordi begrunnelsen er s\u00e5 mangelfull at det er umulig \u00e5 vurdere om avgj\u00f8relsen lider av innholdsmessige feil. I praksis er dette regnet som ugyldighetsgrunn ogs\u00e5 i forvaltningsprosessen, selv om forvaltningsloven ikke har regler om det, jfr Rt 1981 s 745 (Isene-dommen), Rt 1990 s 861 (Henjum-dommen, se s\u00e6rlig s 867), RG 1971 s 488, Saksnummer KLAGE-2024/15295 Side 3 av 14 RG 1980 s 1038 (jfr s 1050) og RG 1982 s 205. Se ogs\u00e5 Ombudsmannens \u00c5rsmelding 1982 s 205 og Eckhoff/Smith s 490.\u00bb Det er videre i kap. VIII pkt. 6 vist til at feilen kan bli avhjulpet i forbindelse med klageomgangen. Dersom f.eks. klageinstansen har v\u00e6rt klar over feilen som er gjort i f\u00f8rste omgang, og foretar en ny grundig vurdering av realitetene, vil feilen som regel kunne sies \u00e5 v\u00e6re avhjulpet. Dette i motsetning til de tilfeller der klageinstans ikke har blitt gjort kjent med feilen, og feilen dermed kan ha smittet over p\u00e5 det endelige resultatet. Det er i denne saken tale om mangelfull begrunnelse. Fagetaten har derfor foretatt en vurdering av hvorvidt det er grunnlag for \u00e5 gi dispensasjon etter pbl. \u00a7 19-2. Det vises for \u00f8vrig til at de n\u00f8dvendige dispensasjoner har v\u00e6rt oms\u00f8kt etter \u00a7 19-1 og nabovarslet. For at partene i saken skal gj\u00f8re seg kjent med fagetaten sin vurdering av hvorvidt det er grunnlag for \u00e5 gi dispensasjon etter pbl. \u00a7 19-2, s\u00e5 blir ogs\u00e5 fagnotatet lagt ved underretningen om videre saksgang. Partene vil i den forbindelse ha anledning til \u00e5 gj\u00f8re seg kjent med og eventuelt kommentere fagetaten sin innstilling i forbindelse med den politiske behandlingen av saken. 3.2 Dispensasjon Fagetaten vil innledningsvis bemerke at det ikke foreligger et plankrav etter KPA2018 \u00a7 3.1, da det foreligger en gjeldende reguleringsplan fra 2012. Hvorvidt det likevel kreves en endring eller utarbeiding av ny reguleringsplan, m\u00e5 ikke bare ses i sammenheng med antall dispensasjoner, men ogs\u00e5 hva som tillatt utnyttelse og arealform\u00e5l i eksisterende plangrunnlag. Uavhengig hva fagetaten m\u00e5tte mene p\u00e5 generelt grunnlag om det b\u00f8r utarbeides en ny plan eller ikke, vil dette i seg selv ikke v\u00e6re til hinder for at tiltakshaver kan s\u00f8ke dispensasjon(er). Dersom s\u00f8knad om dispensasjon(er) blir avsl\u00e5tt, vil dette tilsi at det blir krevd utarbeidet enten ny reguleringsplan eller at eksisterende blir endret, slik at det ikke n\u00f8dvendiggj\u00f8r dispensasjon fra plangrunnlaget. Det m\u00e5 dermed foretas en konkret vurdering av de oms\u00f8kte dispensasjonene, og hvorvidt det er grunnlag for \u00e5 innvilge disse. Det er videre slik at dersom et tiltak er avhengig av flere dispensasjoner, s\u00e5 vil dette kunne tilsi at plangrunnlaget b\u00f8r endres. Det er likevel ingen automatikk, men vil bero p\u00e5 konkret vurdering av hvilke dispensasjoner som aktualiseres i den enkelte sak. Fagetaten kan alts\u00e5 ikke uten videre kreve at det utarbeides ny plan, men behandlingen av de ulike dispensasjonene vil likevel kunne tilsi at det er n\u00f8dvendig. Det f\u00f8lger av pbl. \u00a7 19-2 f\u00f8rste ledd at kommunen \u00abkan\u00bb gi varig eller midlertidig dispensasjon fra bestemmelser fastsatt eller i medhold av loven. Ordlyden \u00abkan\u00bb inneb\u00e6rer at det er opp til forvaltningen sitt skj\u00f8nn om dispensasjon skal gis. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon etter pbl. \u00a7 19-2 f\u00f8rste ledd. Vurderingen av disse to vilk\u00e5rene faller innunder rettsanvendelsesskj\u00f8nnet, og kan Saksnummer KLAGE-2024/15295 Side 4 av 14 overpr\u00f8ves av klageinstansen, se bl.a. Sivilombudet sin uttalelse i sak 2017/1231 og 2022/1042. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. I denne saken er det tale om tre dispensasjoner fra plangrunnlaget, herunder \u00a7 2.1 arealform\u00e5let blokkbebyggelse til offentlig tjenesteyting (botjenester), \u00a7 1.8 f\u00f8rste ledd byggegrense mot offentlig vei og \u00a7 1.8 andre ledd regulert plassering av bygg. Avvik fra regulert plassering av bygg, inneb\u00e6rer ogs\u00e5 at tiltaket krever dispensasjon fra avstand til nabogrense etter pbl. \u00a7 29-4. Fagetaten vil innledningsvis, f\u00f8r det tas stilling til de ulike dispensasjonene, bemerke at det i denne saken er tale om oppf\u00f8ring av nye boliger for rusavhengige, etter at tidligere boligbygg brant ned. Sivilombudet har i sak Somb. 1990 s. 163 uttalt om erstatningssynspunktet at: \u00abDen omstendighet at en bygning som f\u00f8lge av brann eller storm blir totalskadet, vil i alminnelighet v\u00e6re et sterkt argument for \u00e5 tillate gjenoppf\u00f8ring. En slik rett kan ogs\u00e5 v\u00e6re uttrykkelig fastsatt i reguleringsbestemmelser uten at det er tilfelle i v\u00e5r sak. Bestemmelser av denne karakter synes imidlertid bare \u00e5 gi uttrykk for et alminnelig rimelighetsprinsipp der det oppst\u00e5r uventede eller uvanlige situasjoner. Om ikke stormen hadde kommet, ville eieren ved vanlig vedlikehold trolig kunne ha opprettholdt bygget p\u00e5 lovlig m\u00e5te i mange \u00e5r fremover.\u00bb At det foreligger slike omstendigheter skiller seg dermed fra de tilfeller der tiltakshaver selv \u00f8nsker \u00e5 rive, noe som ogs\u00e5 er understreket i Sivilombudet sin uttalelse i sak Somb. 2008 s. 321. Selv om det m\u00e5 foretas en vurdering av vilk\u00e5rene for \u00e5 innvilge dispensasjon, og forholdet i seg selv ikke vil v\u00e6re et tilstrekkelig moment for \u00e5 gi dispensasjon, er det noe som m\u00e5 tillegges atskillig vekt. Det bemerkes for \u00f8vrig at det ogs\u00e5 er tale om en vesentlig reduksjon i antall beboere, ved at det tidligere har v\u00e6rt 22 boenheter, men dette reduseres til \u00e5tte. 3.2.1 KPA2018 pkt. 26.5.1, forbud mot vesentlig nybygging Form\u00e5let bak bestemmelsen er \u00e5 ivareta b\u00e6rekraftig utbyggingsm\u00f8nster, ved \u00e5 forhindre at det gis tillatelse til vesentlig nybygging uten at den n\u00f8dvendige offentlige infrastrukturen er tilstrekkelig ivaretatt, herunder kollektivtransport, skole m.m. Samtidig er form\u00e5let \u00e5 forhindre at natur og areal som i det vesentlige fremst\u00e5r som uber\u00f8rt blir nedbygd. Byr\u00e5det har i fullmaksvedtak i saksnummer 2022/166583 kommet frem til at et kommunalt botiltak med seks boenheter og personalbase m\u00e5 anses for \u00e5 v\u00e6re i det nedre sjiktet for hva som kan anses som vesentlig nybygging. Sp\u00f8rsm\u00e5let blir dermed om form\u00e5let bak bestemmelsen blir satt vesentlig til side, dersom det gis dispensasjon. I s\u00f8knaden er det vist til at den tidligere bebyggelsen var etablert da KPA ble vedtatt, og at vesentlig nybygging m\u00e5 ta utgangspunkt i \u00e5 skulle gjelde for ny bebyggelse utover den Saksnummer KLAGE-2024/15295 Side 5 av 14 eksisterende bebyggelsen, noe som ogs\u00e5 m\u00e5 ses i sammenheng med at omr\u00e5dene skal opprettholdes med uendret utnyttelse. Fagetaten er enig i dette standpunktet. Det er i den forbindelse sentralt at antall boenheter blir redusert, sammenlignet med det som tidligere var situasjonen. Det er videre tale om et tiltak som er mindre i omfang og fremst\u00e5r som bedre tilpasset til omgivelsene. Ut fra erstatningssynspunkt, s\u00e5 kunne det i realiteten ha v\u00e6rt s\u00f8kt om tilsvarende antall boenheter og bygg, og som i tilfelle skulle ha blitt ilagt stor vekt i vurderingen. Den samlede belastningen, b\u00e5de for naboer og omgivelsene, fremst\u00e5r likevel som mindre n\u00e5r det gjelder det tiltaket som n\u00e5 er oms\u00f8kt sammenlignet med tidligere godkjente situasjon. Fagetaten vil ogs\u00e5 bemerke at denne saken skiller seg vesentlig fra andre tilsvarende saker som omhandler rusboliger, ved at det ikke er tale om en nyetablering av slik virksomhet, men reetablering i mindre omfang enn tidligere. Det er ogs\u00e5 et moment at det foreligger en reguleringsplan fra 2010, der det er \u00e5pnet opp for etablering av boligblokk p\u00e5 eiendommen. Fagetaten er derfor av det syn at form\u00e5let bak bestemmelsen forbud mot vesentlig nybygging ikke blir satt vesentlig til side. N\u00e5r det gjelder vurderingen av om fordelene er klart st\u00f8rre enn ulempene, s\u00e5 m\u00e5 dette vurderes opp mot bestemmelsen det dispenseres fra. I denne vurderingen er det knyttet opp mot vesentlig nybygging. I den forbindelse er det ogs\u00e5 sentralt \u00e5 vektlegge areal- og disponeringshensyn. Det er tale om \u00e5 erstatte tidligere nedbrent boligbygg, men da med betraktelig lavere antall boenheter. Det er dermed mindre press p\u00e5 eksisterende infrastruktur, sammenlignet med tidligere situasjon. Videre er det ogs\u00e5 sentralt at gjeldende reguleringsplan legger opp til 40 boenheter, og antall boenheter er dermed i samsvar med reguleringsplan. Det er likevel en forskjell, i form av at det skal etableres botjenester for rusavhengige. Det har likevel tidligere v\u00e6rt botjenester for rusavhengige, og det er ikke forhold som tilsier at bygget ikke fremdeles ville v\u00e6rt benyttet til dette form\u00e5let, om det da ikke brant ned. Selv om en planprosess isolert sett kunne ha avklart flere forhold p\u00e5 et mer overordnet niv\u00e5, s\u00e5 er det et vesentlig moment at tiltaket ikke skiller seg fra tidligere bruk. Ulempene er i hovedsak knyttet opp mot brukerne av boligene, men dette er i tilfelle ulemper som kan gj\u00f8re seg gjeldende i enhver sak som gjelder den aktuelle brukergruppen. Fagetaten har forst\u00e5else for at etablering av rusboliger vil kunne medf\u00f8re u\u00f8nskede hendelser i n\u00e6romr\u00e5det, men antallet boenheter som n\u00e5 er oms\u00f8kt er likevel betraktelig lavere enn det som har v\u00e6rt tilfelle tidligere. Det er videre ogs\u00e5 tatt flere grep knyttet til blant annet oppf\u00f8lging av ansatte og adgangskontroll, sammenlignet med tidligere situasjon. Det er videre et samfunnsansvar at det tas hensyn til vanskeligstilte, herunder at man har verdig botilbud. Oms\u00f8kte tiltak er i s\u00e5 m\u00e5te bedre egnet enn tidligere situasjon. Det er videre \u00f8nskelig at slike botilbud etableres spredt, og ikke blir konsentrert i et enkelt omr\u00e5de, noe som m\u00e5 ses i sammenheng med pbl. \u00a7 1-1 og hva som er \u00f8nskelig samfunnsutvikling. Saksnummer KLAGE-2024/15295 Side 6 av 14 Det er videre vanskelig \u00e5 se at det er noen overordnende problemstillinger som tilsier en planprosess, som ikke kan ivaretas gjennom byggesaksbehandlingen. Det vises her til at det foreligger en reguleringsplan, antall boenheter er redusert sammenlignet med tidligere situasjon og forholdet til offentlig infrastruktur m\u00e5 anses som ivaretatt. Fordelene ved \u00e5 innvilge dispensasjon er dermed klart st\u00f8rre enn ulempene. Fagetaten kan ikke se at det foreligger grunnlag som tilsier at dispensasjon fra forbudet mot vesentlig nybygging ikke skal gis, jf. ordlyden \u00abkan\u00bb i pbl. \u00a7 19-2 f\u00f8rste ledd. Det vises her til at det er tale om \u00e5 erstatte boligbygg, men med f\u00e6rre boenheter, som f\u00f8lge av at det tidligere boligbygget brant ned. 3.2.2 Regulert arealform\u00e5l BB1 - boligblokkbebyggelse I reguleringsplan for eiendommen er arealet avsatt til BB1, boligblokkbebyggelse. Det er \u00e5pnet for \u00e5 etablere totalt 40 boenheter fordelt p\u00e5 felt BB1 og BB2. I vedtaket er det vurdert dithen at selv om bofellesskap kan inng\u00e5 i arealform\u00e5let, vil likevel ikke den tilknyttede tjenestebasen falle innunder boform\u00e5let. Det er dermed n\u00f8dvendig med dispensasjon. Form\u00e5let er \u00e5 sikre gode bomilj\u00f8er, og at disse kan bli skjermet av annen type virksomhet som kan v\u00e6re sjenerende. Videre vil regulert form\u00e5l i plan se til at man har tilstrekkelig med uteoppholdsareal og at infrastruktur for \u00f8vrig er ivaretatt. N\u00e5r det gjelder boligdelen, s\u00e5 kan dette likestilles med ordin\u00e6re boliger som blir leid ut. Forskjellen knytter seg til beboerne, ved at det er tale om vanskeligstilte. Boligform\u00e5let knytter seg likevel til funksjon ved bebyggelsen, og ikke hva slags bakgrunn beboere m\u00e5tte ha. Det er en politisk m\u00e5lsetting om at slike botilbud skal etableres i de ulike bydelene, slik at de ikke konsentreres i en enkelt bydel. N\u00e5r det gjelder personalbasen, s\u00e5 er dette n\u00e6rmere \u00e5 anse som tjenesteyting. Dette er noe som vil kunne v\u00e6re mer arealkrevende og ikke ha samme krav til f.eks. uteoppholdsareal. Videre kan det medf\u00f8re h\u00f8yere trafikkbelastning. Eiendommen ligger likevel like i n\u00e6rheten av senteromr\u00e5de Lone innenfor bestemmelsesomr\u00e5de #12 i KPA2018. Det er heller ikke tale om et rent boligomr\u00e5de, da det ligger en campingplass like i n\u00e6rheten, samt dagligvarebutikk og bensinstasjon. Det er videre heller ikke tale om en tjenestebase med mange ansatte som vil v\u00e6re der til enhver tid, slik at dette i liten grad vil p\u00e5virke nabolaget. Det er heller ikke slik at tjenestebasen i seg selv vil virke sjenerende ovenfor beboere i omr\u00e5det. Tjenestebasen skal videre inkorporeres med boligene, slik at den heller ikke vil skille seg ut bygningsmessig. I tillegg er det i reguleringsplanen tatt h\u00f8yde for 40 boenheter (20 per blokk, om det fordeles likt), og i denne saken er det tale om 8 beboere. Tjenestebasen vil dermed ikke inneb\u00e6re \u00f8kt trafikkbelastning, sammenlignet med det som eiendommen i utgangspunktet er tilrettelagt for i planen. Fagetaten er derfor av det syn at hensynene bak boligform\u00e5let ikke blir satt vesentlig til side. Saksnummer KLAGE-2024/15295 Side 7 av 14 Det vil v\u00e6re en ulempe \u00e5 fravike reguleringsplanen, ved at det ikke er utelukkende boliger som bygges. Ulempene som er trukket frem i nabomerknader og klage er likevel knyttet opp mot beboerne som s\u00e5dan, og at det legges til rette for rusboliger, noe som m\u00e5 ses i sammenheng med tjenestebasen. Det er dermed ikke ulemper som knytter seg til areal- og ressursdisponering som naboer har gjort gjeldende. Det fremg\u00e5r av s\u00f8knaden at tiltaket skal oppfattes som ordin\u00e6re boliger, og ikke som institusjon, b\u00e5de visuelt og i praksis. Ulemper som knytter seg til bolig for personer med rusutfordringer vil kunne avhjelpes av driftskonsept og l\u00f8sninger for \u00e5 h\u00e5ndtere utfordringer som m\u00e5tte oppst\u00e5. Av fordeler vil etablering komme samfunnet til gode, og bidra til \u00e5 oppfylle lovp\u00e5lagt plikt til \u00e5 bist\u00e5 vanskeligstilte. Det m\u00e5 ogs\u00e5 ses i sammenheng med tiltaket ogs\u00e5 vil erstatte deler av antall boliger, som ble redusert n\u00e5r forrige bygg brant ned. At det er tale om \u00e5 erstatte tidligere bygg, er ogs\u00e5 noe som m\u00e5 ilegges stor vekt. Det er dermed tale om et tiltak som har en allmennyttig verdi, b\u00e5de for det enkelte individ, men ogs\u00e5 p\u00e5 et overordnet samfunnsniv\u00e5. Fagetaten er derfor av det syn at fordelene ved \u00e5 innvilge dispensasjon er klart st\u00f8rre enn ulempene. Tatt i betraktning av at det er tale om et erstatningsbygg, som f\u00f8lge av tidligere bygg brant ned, og det ikke er klare holdepunkter som tilsier at dispensasjon ikke b\u00f8r gis, er fagetaten av den oppfatning at dispensasjon skal gis, jf. ordlyden \u00abkan\u00bb. 3.2.3 Regulert plassering, byggelinje og avstand til nabogrense og strid med arealform\u00e5l f_Ute01 Tiltaket som er oms\u00f8kt er ikke i samsvar med regulert plassering, og kommer i strid med regulert byggelinje. Den regulerte byggelinjen er 2,7 meter fra nabogrensen. Videre er tiltaket n\u00e6rmere enn 4 meter fra nabogrensen, etter pbl. \u00a7 29-4 og i konflikt med arealform\u00e5l felles uteareal (f_Ute01). Bakgrunnen for regulert plassering, byggelinje og avstand til nabogrense, er \u00e5 ivareta hensyn til naboer og s\u00f8rge for lys og luft mellom bygningsmasse og eiendommer. Videre er form\u00e5let bak f_Ute01 \u00e5 se til at det er tilstrekkelig med uteoppholdsareal. Siden samtlige dispensasjoner knytter seg til utforming og plassering av bygget, er det hensiktsmessig \u00e5 foreta en delvis samlet vurdering av de n\u00f8dvendige dispensasjoner. Det vises ogs\u00e5 her til at den enkelte bestemmelse det s\u00f8kes dispensasjon fra, skal ivareta overlappende interesser. Den samlede vurderingen er likevel avgrenset til \u00e5 gjelde fordeler opp mot ulemper ved \u00e5 innvilge dispensasjon. Avstand til gnr. 295, bnr. 449 vil v\u00e6re 2,7 meter, og avviket er dermed p\u00e5 1,3 meter ut fra den lovp\u00e5lagte minsteavstand etter pbl. \u00a7 29-4 andre ledd. Form\u00e5let bak pbl. \u00a7 29-4, er \u00e5 ivareta typiske nabohensyn, som sol, lys og utsikt. Videre m\u00e5 bestemmelsen ses i sammenheng med brannsikkerhet, ved \u00e5 forhindre brannsmitte ved at den s\u00f8rger for at det er avstand mellom bebyggelse. Saksnummer KLAGE-2024/15295 Side 8 av 14 Arealet p\u00e5 bnr. 449 er regulert til parkeringsareal og arealet som er n\u00e6rmest byggetomten er et restareal som ikke vil v\u00e6re egnet for videreutvikling. Det bemerkes at tiltaket ikke kommer i strid med regulert gangareal. Tiltaket vil dermed i realiteten ikke komme i konflikt med noen av de hensyn som pbl. \u00a7 29-4 er ment \u00e5 ivareta. Fagetaten er derfor av det syn at form\u00e5let bak bestemmelsen ikke blir satt vesentlig til side. N\u00e5r det gjelder regulert byggelinje, og avviket fra denne, s\u00e5 er dette avviket nord p\u00e5 eiendommen. Form\u00e5let bak regulert byggelinje er \u00e5 ivareta blant annet nabointeresser, men ogs\u00e5 se til at det blant annet er satt av med tilstrekkelig uteoppholdsareal, og se til at tiltaket ikke kommer i strid med andre n\u00f8dvendige form\u00e5l. Avviket i seg selv er alts\u00e5 nord p\u00e5 eiendommen, og inneb\u00e6rer at tiltaket g\u00e5r utover byggelinjen mot parkeringsarealet p\u00e5 bnr. 449, og mot Fylkesveien nord for eiendommen. Det er s\u00e5ledes i realiteten ikke noen nabointeresser som blir p\u00e5virket. Tiltaket har liten p\u00e5virkning for omgivelsene, samtidig at plasseringen vil v\u00e6re mer hensiktsmessig n\u00e5r det gjelder solforhold og tilpasning til terrenget mot nord. Fagetaten er derfor av det syn at form\u00e5let bak bestemmelsen ikke blir satt vesentlig til side. Tiltaket er til dels plassert p\u00e5 areal angitt som felles uteareal (f_Ute1). Det er tale om 1,4% av det totale felles utearealet som blir beslaglagt. Det konkrete arealet er st\u00f8yutsatt, og boligene vil ha sitt felles uteareal langs den vestre siden av bygget. Det er ogs\u00e5 av betydning at arealet som blir beslaglagt er kupert, og dermed i mindre grad egnet som uteoppholdsareal. Eksisterende kolle vil bli bevart. Det resterende fellesarealet, som utgj\u00f8r 98,6% av det totale felles utearealet, vil ikke miste sin funksjon eller verdi. Tilsvarende vil det v\u00e6re mye areal igjen som kan benyttes til friluftsliv og som gr\u00f8ntareal, selv om de ikke oppfyller kravene i KPA. Fagetaten er derfor av det syn at form\u00e5let bak bestemmelsen ikke blir satt vesentlig til side. Ulempene ved \u00e5 innvilge dispensasjonene som er oms\u00f8kt er at dette kan skade forutberegneligheten som planer forutsetter. Det er likevel sentralt at det ikke er noen spesielle nabointeresser som gj\u00f8r seg gjeldende, i forbindelse med de oms\u00f8kte dispensasjonene, i motsetning til om dispensasjonene knyttet seg til n\u00e6rliggende nabobebyggelse. Det er i s\u00f8knaden vist til at form\u00e5let med \u00e5 utvide bebyggelsen i retning nord, er for \u00e5 tilrettelegge for at par kan bo i noen av leilighetene, og slik ha et utvalg boligtyper for denne gruppen. Dette har p\u00e5virket bygget sin totale lengde. Det ble vurdert \u00e5 trekke bygget mot s\u00f8r, men dette ville i tilfelle ha medf\u00f8rt en overskridelse av byggegrensen i s\u00f8r, noe som ville ha v\u00e6rt uheldig med tanke p\u00e5 den ubebygde tomten BB2. I nord er det en naturlig avgrensning mot en kolle, og bedre terrengtilpasning. Det var videre \u00f8nskelig \u00e5 nedskalere h\u00f8yde p\u00e5 bygget, fremfor \u00e5 bygge i 4 etasjer slik reguleringsplanen \u00e5pner for. Det var s\u00e5ledes et alternativ som i tilfelle ikke ville ha krevd dispensasjoner som her er behandlet, men som i st\u00f8rre grad vil ha negative virkninger for omgivelsene for \u00f8vrig. Dette er videre tale om \u00e5 etablere et bygg som tilfredsstiller krav fra blant annet Arbeidstilsynet og Husbanken. Det er s\u00e5ledes en fordel ved dispensasjonen at man oppn\u00e5r en mer b\u00e6rekraftig bebyggelse. Saken m\u00e5 for \u00f8vrig ogs\u00e5 vurderes i sammenheng med at det tidligere har v\u00e6rt et bygg p\u00e5 eiendommen som har fungert som rusboliger, og tiltaket som n\u00e5 er oms\u00f8kt i st\u00f8rre grad vil Saksnummer KLAGE-2024/15295 Side 9 av 14 v\u00e6re bedre egnet og oppleves som mindre belastende for omgivelsene. Fagetaten er derfor av det syn at fordelene ved \u00e5 innvilge dispensasjonene knyttet til plassering, vil v\u00e6re klart st\u00f8rre enn ulempene. Fagetaten er av det syn at dispensasjon skal innvilges, jf. ordlyden \u00abkan gis\u00bb i \u00a7 19-2 f\u00f8rste ledd. Det vises her til at det ikke er tale om forhold som tilsier at det ikke er \u00f8nskelig at man gir dispensasjon, samtidig som de faktiske forhold ved at det i realiteten fremst\u00e5r som et erstatningsbygg for det bygget som tidligere brant ned, m\u00e5 tillegges stor vekt i vurderingene. 3.2.4 Byggegrense mot veg og gang- og sykkelvei, samt arealform\u00e5l annen veggrunn Det er s\u00f8kt om dispensasjon for byggegrense mot fylkesveg p\u00e5 25 meter etter reguleringsplanen \u00a7 1.8, som knytter seg til etablering av st\u00f8yskjerm innenfor disse grensene. Form\u00e5let bak bestemmelsene om byggegrense mot vei og gang- og sykkelvei er \u00e5 ivareta trafikksikkerhet, drift og vedlikehold av veien, i tillegg til \u00e5 ivareta et fremtidig behov og eventuell utvidelse. Fagetaten vurderer om form\u00e5let bak byggegrensene blir satt vesentlig til side eller ikke samlet, da det her er overlappende hensyn som gj\u00f8r seg gjeldende. Det fremg\u00e5r av s\u00f8knaden at st\u00f8yskjermen ikke er detaljprosjektert, men vil ha et behov for en h\u00f8yde p\u00e5 2,5 meter og lengde p\u00e5 50 meter. Videre skal skjermen plasseres inntil 9,3 meter fra midtlinje fylkesvei, og inntil 1,6 meter fra midtlinje gang- og sykkelvei. Form\u00e5let med st\u00f8yskjermen er \u00e5 sikre akseptable st\u00f8yniv\u00e5er p\u00e5 utearealene. Det er videre tale om rett strekning der veiene g\u00e5r, og st\u00f8yskjermen vil dermed ikke komme i konflikt med sentrale trafikkhensyn, som gjelder sikt og sikkerhet. St\u00f8yskjermen vil ogs\u00e5 plasseres utenfor frisiktlinjen til avkj\u00f8rsel fra Hardangervegen og inn til tiltaket. Fagetaten er derfor av det syn at form\u00e5let bak bestemmelsen ikke blir satt vesentlig til side. N\u00e5r det gjelder arealform\u00e5let annen veggrunn, s\u00e5 er form\u00e5let her at det skal sikres arealer til vedlikehold av veianlegget, og at det skal v\u00e6re tilstrekkelig med plass i forbindelse med blant br\u00f8yting og vinterdrift, samt areal til eventuell veiutvidelse. I det gjeldende plangrunnlaget er det i utgangspunktet ikke lagt opp til en st\u00f8yskjerm, men det er \u00e5pnet opp for innglassing av balkonger. I s\u00f8knaden er det vist til at st\u00f8yskjerm vil v\u00e6re mest effektiv for \u00e5 skjerme mot st\u00f8ykilden, som er trafikkst\u00f8y fra Hardangervegen. St\u00f8yskjerm vil videre skjerme st\u00f8rre areal, sammenlignet med innglassing av balkonger. Det er videre inng\u00e5tt en avtale med Vestland fylkeskommune som veimyndighet, og det fremg\u00e5r av revidert uttale at st\u00f8yskjermen ikke vil skape utfordringer for driften. Etablering av st\u00f8yskjermen vil dermed ikke endre dagens situasjon, n\u00e5r det gjelder vedlikehold og drift av veilegemene. Fagetaten er derfor av det syn at arealform\u00e5let ikke blir satt vesentlig til side. N\u00e5r det gjelder vurderingen om fordelene er klart st\u00f8rre enn ulempene, s\u00e5 er det her foretatt en samlet vurdering for dispensasjonene. Det vises her til at vurderingen vil v\u00e6re den samme. N\u00e5r det gjelder ulemper, s\u00e5 er dette knyttet opp mot vedlikehold og drift. I tillegg til at st\u00f8yskjerm kan vanskeliggj\u00f8re fremtidig utvidelse av veilegemet. Som det fremg\u00e5r av sakens Saksnummer KLAGE-2024/15295 Side 10 av 14 dokumenter, s\u00e5 motsetter ikke veimyndighetene seg at det gis dispensasjon, da st\u00f8yskjermen ikke vil g\u00e5 utover de interesser som veimyndigheten skal ivareta. I realiteten s\u00e5 er det dermed ikke tale om noen ulemper som gj\u00f8r seg gjeldende, knyttet til etablering av st\u00f8yskjermen. N\u00e5r det gjelder fordeler, s\u00e5 vil st\u00f8yskjermen bedre kvaliteten p\u00e5 utearealet, som er utsatt fra trafikkst\u00f8y fra Hardangervegen. Det er videre ingen andre plasseringer som er bedre egnet, med tanke p\u00e5 effekten st\u00f8yskjermen vil kunne ha. Alternativet ville st\u00f8yskjermen kunne bli st\u00f8rre. Videre har det ogs\u00e5 fra n\u00e6rmilj\u00f8et sin side blitt uttrykt som positivt med en visuell barriere mot tiltaket. Fagetaten er p\u00e5 bakgrunn av det ovenfor av det syn at fordelene er klart st\u00f8rre enn ulempene. Fagetaten har p\u00e5 bakgrunn av det ovenfor kommet frem til at vilk\u00e5rene for \u00e5 innvilge dispensasjon er oppfylt. Fagetaten er videre av den oppfatning at dispensasjon skal gis, jf. ordlyden \u00abkan\u00bb i \u00a7 19-2 f\u00f8rste ledd, tatt i betraktning at boligene f\u00e5r bedre uteoppholdsareal kvalitetsmessig, samt alternativene ikke fremst\u00e5r som like gode l\u00f8sninger. Fagetaten kan ikke se at det foreligger forhold som tilsier at dispensasjon ikke b\u00f8r gis. 3.2.5 Byggegrense mot vassdrag, gjeldende plassering av st\u00f8yskjerm I reguleringsplanen er det lagt inn et naturomr\u00e5de (N1) langs 20-metersbeltet mot elven som ligger i vestre del av planomr\u00e5det. Form\u00e5let bak bestemmelsen er \u00e5 ivareta vassdraget og de natur- og milj\u00f8hensyn, landskap, friluftsliv og \u00f8vrige allmenne interesser som knytter seg til dette. St\u00f8yskjermen vil bli plassert 0 meter fra vassdraget, m\u00e5lt i kart og langs eksisterende gang- og sykkelvei. St\u00f8yskjermen vil fundamenteres p\u00e5 bro, og st\u00e5 i en h\u00f8yde over vassdraget, men ikke komme i kontakt med dette. Det er ikke registrert noen milj\u00f8verdier, som st\u00f8yskjermen vil kunne komme i konflikt med. Det er heller ikke tale om inngrep i vassdraget eller innenfor arealform\u00e5let N1 Friomr\u00e5de. Videre vil heller ikke st\u00f8yskjermen v\u00e6re til hinder for friluftslivet langs eleven, men heller f\u00e5 en funksjon som en barriere mot vei og trafikkst\u00f8y. Det foreligger videre en naturfaglig uttalelse fra Bymilj\u00f8etaten, der det er vist til at st\u00f8yskjermen ikke vil ha negativ p\u00e5virkning p\u00e5 vannforekomsten eller tilh\u00f8rende kantvegetasjon. Det frar\u00e5des ikke at det blir gitt dispensasjon. Fagetaten er p\u00e5 bakgrunn av det ovenfor av det syn at form\u00e5let bak bestemmelsen ikke blir satt vesentlig til side. Tatt i betraktning at st\u00f8yskjermen ikke vil medf\u00f8re inngrep i kantvegetasjon, samtidig som den vil g\u00e5 langs gang- og sykkelvei p\u00e5 en bro, er det vanskelig \u00e5 se at tiltaket i seg selv vil medf\u00f8re noen ulemper. Tiltaket vil videre i liten grad p\u00e5virke allmennhetens tilgang til vassdraget. Saksnummer KLAGE-2024/15295 Side 11 av 14 N\u00e5r det gjelder fordeler, s\u00e5 vil etablering av st\u00f8yskjermen inneb\u00e6re bedring av kvalitetene p\u00e5 uteoppholdsarealene, og s\u00e5ledes tale for bedre ressurs- og arealdisponering. Det vises her til Sivilombudet sine uttalelser i sakene 2017/1346, 2014/3266 og 2014/334, der det fremg\u00e5r slike hensyn kan tillegges vekt \u2013 og som etter forholdene ogs\u00e5 kan tillegges avgj\u00f8rende vekt. Eiendommen vil kunne utnyttes slik den er regulert, og st\u00f8yskjermingen vil ogs\u00e5 kunne oppleves som skjerming for omgivelsene, noe som har v\u00e6rt etterspurt fra \u00f8vrige beboere i omr\u00e5det. Fagetaten er derfor av det syn at fordelene ved \u00e5 gi dispensasjon er klart st\u00f8rre enn ulempene. Fagetaten er av den oppfatning at dispensasjon skal gis, jf. ordlyden \u00abkan\u00bb i \u00a7 19-2 f\u00f8rste ledd. Det er som nevnt ovenfor ikke andre lokaliseringer av st\u00f8yskjermen som isolert sett fremst\u00e5r bedre totalt sett, og fagetaten kan ikke se at det foreligger grunnlag som tilsier at dispensasjon ikke b\u00f8r gis, n\u00e5r de kumulative vilk\u00e5rene er oppfylt. 3.3 Unntak fra KPA2018, jf. KPA2018 \u00a7 9.6 Det er i KPA2018 \u00a7 9.6 vist til at: \u00abDet kan gis unntak fra funksjons- og kvalitetskrav i kommuneplanens bestemmelser ved bygging av kommunale boliger for grupper med s\u00e6rlige behov, og andre offentlige boligtilbud for spesielle grupper. Unntak skal begrunnes ut fra den aktuelle beboergruppens behov.\u00bb Dette er en skj\u00f8nnsmessig vurdering, som er overlatt til forvaltningens skj\u00f8nn. Det er s\u00f8kt om unntak n\u00e5r det gjelder krav om uteoppholdsareal etter KPA2018 14.3.5 og gjeldende parkering etter KPA2018 kap. 17. I s\u00f8knaden er det vist til at selv om den enkelte enhet ikke vil ha 100m2 uteoppholdsareal utformet som privat areal, s\u00e5 vil det likevel v\u00e6re 532 m2 felles uteareal fordelt p\u00e5 de \u00e5tte boenhetene og 50 m2 privat areal p\u00e5 balkongene. Det er videre tale om en beboergruppe med rusrelaterte utfordringer, hvor det prim\u00e6re er et trygt og stabilt botilbud. Det er dermed ikke n\u00f8dvendig med 100 m2 privat uteareal, for \u00e5 oppn\u00e5 god bokvalitet. Det skal heller ikke bosettes familier med barn i botiltaket, og tilgangen p\u00e5 uteareal ble heller ikke vurdert som mangelfullt da det forrige botiltaket var i drift. Kravet til uteoppholdsareal etter KPA2018 14.3.5 knytter seg til \u00ab\u00d8vrig byggesone\u00bb, og tar i realiteten h\u00f8yde for etablering av eneboliger og tomannsboliger, og ikke leilighetsbygg. Det vises for \u00f8vrig til at barnefamilier i st\u00f8rre grad vil ha behov for lettere tilgang til lekeareal, enn det voksne vil ha, og s\u00e5ledes vil kunne ha behov for st\u00f8rre privat uteareal. Fagetaten er av den oppfatning at det kan gis unntak fra krav til uteoppholdsareal, brukergruppen tatt i betraktning og hva som er p\u00e5regnelig bruk av uteoppholdsarealet. N\u00e5r det gjelder parkering, s\u00e5 er det i utgangspunktet krav om ni parkeringsplasser etter KPA2018 kap. 17. Som f\u00f8lge av plass til renovasjonsbil og snuareal, vil tiltaket ha syv parkeringsplasser og en HC-plass. Det er likevel tale om en brukergruppe som ikke vil disponere egen bil, og parkeringsplassene vil s\u00e5ledes bli benyttet av ansatte ved Saksnummer KLAGE-2024/15295 Side 12 av 14 personalbase og til gjesteparkering. Parkeringsdekningen anses derfor for \u00e5 v\u00e6re tilstrekkelig. Fagetaten er derfor av det syn at det kan gis unntak fra parkeringskrav, ut fra brukergruppen det er snakk om og behovet for parkeringsplasser tiltaket faktisk utl\u00f8ser. 3.4 Naturmangfoldloven Det f\u00f8lger av naturmangfoldloven (nml.) \u00a7 7 at prinsippene i \u00a7\u00a7 8 til 12 skal legges til grunn som retningslinjer ved ut\u00f8ving av offentlig myndighet. I denne saken er det ikke angitt noen lokaliteter p\u00e5 oms\u00f8kt eiendom, n\u00e5r det gjelder naturmangfold som tiltaket vil kunne komme i konflikt med. Det er blant annet gjort oppslag i artsdatabanken. Tilsvarende fremg\u00e5r ogs\u00e5 av Bymilj\u00f8etaten sin uttalelse i saken. Det er i den forbindelse sentralt at der tiltaket er s\u00f8kt plassert, har tidligere v\u00e6rt bebygd. Det er ogs\u00e5 sentralt at st\u00f8yskjermen i seg selv ikke vil medf\u00f8re inngrep i vassdraget. Fagetaten anser derfor at en har tilstrekkelig grunnlag for \u00e5 fatte en avgj\u00f8relse, jf. nml. \u00a7 8. P\u00e5 bakgrunn av det ovenfor, og at tiltaket ligger i omr\u00e5de som i stor grad er og tidligere har v\u00e6rt utbygget i form av bolig og offentlige form\u00e5l, vil ikke tiltaket ha negative virkninger for naturmangfoldet, jf. det ovenfor til \u00a7 8. Fagetaten kan derfor ikke se at f\u00f8re-var-prinsippet i nml. \u00a7 9 gj\u00f8r seg gjeldende. Fagetaten kan for \u00f8vrig ikke se at tiltaket vil medf\u00f8re slike virkninger, at det er aktuelt \u00e5 foreta n\u00e6rmere vurderinger av \u00a7\u00a7 10-12, tatt i betraktning kunnskapsgrunnlaget, omr\u00e5dets karakter og type tiltak saken gjelder. 3.5 \u00d8vrige anf\u00f8rsler Det er i klagen fra Lone Utvikling AS vist til at etablering av bolig for personer med rusutfordringer er i strid med forutsetningen for avtalen som ble gjort med kommunen i 2012. Fagetaten vil til dette bemerke at det her kun tas stilling til det som er oms\u00f8kt, mens eventuelle brudd p\u00e5 tidligere avtale er \u00e5 anse som privatrettslig som det her ikke tas stilling til. Dette er alts\u00e5 forhold som faller utenfor byggesaken. 3.6 \u00d8vrige forhold i rammetillatelsen N\u00e5r det gjelder \u00f8vrige forhold i rammetillatelsen, s\u00e5 vurderes disse til \u00e5 v\u00e6re tilstrekkelig redegjort for, som visuelle kvaliteter, tilkobling til vann- og avl\u00f8p m.m. Det vises derfor til rammetillatelsen av 16.07.2024 i forbindelse med dette. Da de n\u00f8dvendige dispensasjoner er gitt, og tiltaket for \u00f8vrig ikke er i strid med loven, har tiltakshaver rett p\u00e5 \u00e5 f\u00e5 tillatelse, jf. pbl. \u00a7 21-4 f\u00f8rste ledd. 4. Konklusjon Vedtak datert 16.07.2024 opprettholdes, klagene tas ikke til f\u00f8lge. Vedlegg: 1. Oversiktskart 2. Oversiktsfoto Saksnummer KLAGE-2024/15295 Side 13 av 14 3. Situasjonsplan 4. Tilsvar til klager, datert 20.08.2024 5. Klager p\u00e5 vedtak 6. Rammetillatelse, datert 16.07.2024 7. Uttalelse fra Vestland fylkeskommune, datert 07.06.2024 8. Uttalelse fra Vestland fylkeskommune, datert 11.03.2024 9. Uttalelse fra Bymilj\u00f8etaten, datert 11.03.2024 10. Uttalelse fra Bir, datert 16.02.2024 11. Vedtak fra Sivilforsvaret, datert 31.01.2024 12. Vedtak fra Bane Nor, datert 21.12.2023 13. Uttalelse fra Bergen Vann, datert 20.12.2023 14. Tilsvar til nabomerknader og nabomerknader 15. S\u00f8knad 16. Renovasjonsteknisk plan 17. Tegninger Saksnummer KLAGE-2024/15295 Side 14 av 14 "
}