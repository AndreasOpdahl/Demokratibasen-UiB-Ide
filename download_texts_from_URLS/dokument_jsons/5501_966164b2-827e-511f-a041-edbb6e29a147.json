{
  "dokument_id": "966164b2-827e-511f-a041-edbb6e29a147",
  "doc_type": "case_presentation",
  "kommune": 5501,
  "tittel": "Troms\u00f8 havn KFs \u00e5rsregnskap og \u00e5rsberetning 2023",
  "url": "https://innsyn.tromso.kommune.no/application/getMoteDokument?dokid=2001749320",
  "tekst": "Arkivsaksnr. 23/17878-6 Saksbehandler Arnhild Johansen Saksgang M\u00f8tedato Formannskapet 11.06.2024 Troms\u00f8 havn KFs \u00e5rsregnskap og \u00e5rsberetning 2023 Innstilling til vedtak: 1. Troms\u00f8 havn KFs \u00e5rsregnskap 2023 vedtas. Udekket bel\u00f8p i investeringsregnskapet i 2023 p\u00e5 kroner 20 272 674 dekkes inn i tertialrapport 1-2024 2. Troms\u00f8 havn KFs \u00e5rsberetning for 2023 vedtas. Stig Tore Johnsen Kjell-Are Vassmyr Kommunedirekt\u00f8r Styreleder i Troms\u00f8 havn KF 1 Hva saken gjelder Troms\u00f8 havn KFs \u00e5rsregnskap og \u00e5rsberetning 2023 vedtas. Saksutredning Troms\u00f8 Havn KF har utarbeidet regnskapet for 2023 i henhold til bestemmelsene i kommuneloven av 22.06.2018, forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. av 07.06.2019, og god kommunal regnskapsskikk (GKRS), herunder kommunale regnskapsstandarder (KRS). Troms\u00f8 Havn KF rapporterer i henhold til forskrift om rapportering fra kommuner og fylkeskommuner mv. av 18.10.2019, og KOSTRA-veilederen for 2023 (KOmmune-STat- RApportering). \u00c5rsregnskapet inneholder forskriftsbestemte oppstillinger og noter (\u00a7 5-2 i forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. av 07.06.2019, heretter omtalt som budsjett- og regnskapsforskriften). De forskriftsbestemte oppstillingene er bevilgningsoversikt drift (\u00a7 5-4), bevilgningsoversikt investering (\u00a7 5-5), \u00f8konomisk oversikt etter art \u2013 drift (\u00a7 5-6), balanseregnskapet (\u00a7 5-8) og oversikt over samlet budsjettavvik og \u00e5rsoppgj\u00f8rsdisposisjoner (\u00a7 5-9). Kommunale foretak kan sl\u00e5 sammen uvesentlige poster med andre poster og utelate poster som ikke er aktuelle i disse oppstillingene (\u00a7 6-1). Styret avlegger \u00e5rsregnskapet og avgir \u00e5rsberetning (kommuneloven \u00a7 9-8). Saken skal behandles av kommunestyret senest 30. juni (kommuneloven \u00a7 14-3). Vedtaket om \u00e5rsregnskapet skal angi hvordan et eventuelt merforbruk skal dekkes inn. Merforbruket er det som st\u00e5r igjen etter strykninger av avsetninger til disposisjonsfond etc. (\u00a7 4-2 i budsjett og regnskapsforskriften). Troms\u00f8 Havn KF inng\u00e5r i samme juridiske enhet som Troms\u00f8 kommune og skal dermed ogs\u00e5 inng\u00e5 i et samlet \u00e5rsregnskap for kommunen. Et eventuelt merforbruk skal dekkes inn i driftsregnskapet \u00e5ret etter at det oppsto. Dersom merforbruket ikke er fullt ut dekket inn i regnskapet i \u00e5ret etter at merforbruket oppsto, skal det resterende bel\u00f8pet overf\u00f8res fra kommunekassen til foretaket i budsjettet for det andre \u00e5ret etter at merforbruket oppsto jamf\u00f8r kommuneloven \u00a7 14-12, 2. ledd. Et udekket bel\u00f8p i investeringsregnskapet skal f\u00f8res opp til dekning p\u00e5 investeringsbudsjettet \u00e5ret etter at det oppstod, etter at s\u00e5 mye som mulig av bel\u00f8pet er str\u00f8ket mot avsetninger til ubundet investeringsfond (\u00a7 4-5 i budsjettforskriften). Kommunale foretak har selv ansvaret for \u00e5 dekke inn eventuelle udekket finansiering i investeringsregnskapet. Kommuneloven har ikke tilsvarende bestemmelser for overf\u00f8ring av midler til kommunale foretak som det er for merforbruk driftsregnskapet. Etter ny kommunelov er ikke mindreforbruk i driftsregnskapet lenger aktuelt, da dette skal avsettes direkte til disposisjonsfond, etter strykningsbestemmelsen, jamf\u00f8r \u00a7 4-3 i budsjett- og regnskapsforskriften. P\u00e5 tilsvarende m\u00e5te er heller ikke udisponert bel\u00f8p i investeringsregnskapet aktuelt lengre, da det f\u00f8rst skal foretas strykninger og deretter avsettes direkte til ubundet investeringsfond (\u00a7 4-6 i budsjett- og regnskapsforskriften). Driftsregnskapet for 2023 ble avsluttet i 0, etter bruk av kr 3 291 680 kroner fra disposisjonsfond. Investeringsregnskapet for 2023 ble avsluttet med 20 272 674 til fremf\u00f8rt inndekning i senere \u00e5r. Brutto driftsresultat er positivt med 28 310 593 kr. Netto driftsresultat er p\u00e5 negative 5 290 514 kr. Dette skyldes i stor grad ekstraordin\u00e6re nedbetalinger av gjeld. I tillegg til \u00f8kte rentekostnader i l\u00f8pet av \u00e5ret. Udekket bel\u00f8p i investeringsregnskapet skyldes redusert l\u00e5neopptak for 2023. 2 Konklusjon Troms\u00f8 havn KFs \u00e5rsregnskap og \u00e5rsberetning 2023 vedtas. Udekket bel\u00f8p i investeringsregnskapet i 2023 p\u00e5 20 272 674 kroner dekkes inn i tertialrapport 1-2024. Vedtakskompetanse Kommunestyret Vedlegg Troms\u00f8 havn KF \u00e5rsregnskap 2023 Troms\u00f8 havn KF \u00e5rsrapport 2023 Saksprotokoll THH sak 5_24, Troms\u00f8 Havn KF \u00c5rsregnskap 2023, 22.03.2024 1683779_1_1 Revisjonsberetning Troms\u00f8 havn KF KUs uttalelse - Troms\u00f8 Havn KF 3 "
}