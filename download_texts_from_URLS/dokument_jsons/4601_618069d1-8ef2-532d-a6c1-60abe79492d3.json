{
  "dokument_id": "618069d1-8ef2-532d-a6c1-60abe79492d3",
  "doc_type": "case_presentation",
  "kommune": 4601,
  "tittel": "Interpellasjon nr.9 fra Diane Alexandra Berbain (SV) og Sunniva Andresdottir Vik (R) om satsingen for Haakonsvern skal ogs\u00e5 v\u00e6re en satsing for Loddefjord og Laksev\u00e5g bydel. Bergen bystyre 29.04.2025",
  "url": "https://bergen.kommune.no/politikere-utvalg/api/fil/bk360/12517791/Framstilling-Interpellasjon-nr-9-fra-Diane-Alexandra-Berbain-SV-og-Sunniva-Andresdottir-Vik-R-om-satsingen-for-Haakonsvern-skal-ogsa-vaere-en-satsing-for-Loddefjord-og-Laksevag-bydel-Bergen-bystyre-29-04-2025",
  "tekst": " Bystyrets kontor Til Intern korrespondanse BBU - Seksjon forvaltning og mobilitet V\u00e5r referanse: 2025/135443-3 (Arbeidssted) Saksbehandler: Anette Hatlemark Drabl\u00f8s Dato: 22. april 2025 Fra Bystyrets kontor Interpellasjon nr.9 fra Diane Alexandra Berbain (SV) og Sunniva Andresdottir Vik (R) om satsingen for Haakonsvern skal ogs\u00e5 v\u00e6re en satsing for Loddefjord og Laksev\u00e5g bydel. Bergen bystyre 29.04.2025 Regjeringen har satt av 600 friske milliarder kroner til en historisk opprusting av Forsvaret. N\u00e5 skal pengene brukes og flere folk ansettes. Haakonsvern skal f\u00e5 tilf\u00f8rt 2000 ansatte, og basen skal pusses kraftig opp, blant annet med ny ub\u00e5tkai. Sj\u00f8forsvaret skal gj\u00f8re store investeringer som adm. dir. til Bergen N\u00e6ringsr\u00e5d omtaler som et nytt industrieventyr i BA 19.02.25. Hun mener den maritime satsingen er \u00abgode nyheter for Bergen og gir fantastiske muligheter\u00bb, ikke minst for studiemilj\u00f8et. Entusiasmen og de store fremtidsplanene har dessverre en vondt bismak: befolkningen i Loddefjord ble ikke invitert p\u00e5 festen. I perioden frem til og med 2033 er det planlagt \u00e5 investere betydelige summer til eiendom, bygg og anlegg p\u00e5 Haakonsvern. Tidlig i perioden vil det bli prioritert infrastrukturtiltak som tilrettelegger for videre vekst og utvikling. Dette inkluderer forbedret ankomst, kraftforsyning og reservekraft. Loddefjord er n\u00e6rmeste nabo, og i tillegg til \u00e5 v\u00e6re et omr\u00e5desatsingsomr\u00e5de, er det ogs\u00e5 det n\u00e6rmeste m\u00e5let dersom uhellet er ute. Interpellantene mener at de \"fantastiske muligheter\u201d ved den opprustningen m\u00e5 komme Loddefjord til gode, og investeringsfesten m\u00e5 n\u00e5 den lokale befolkningen for \u00e5 kompensere for faren de blir potensielt utsatt for. Slik Laksev\u00e5g H\u00f8yre skrev i Sydvesten 24.02.25, \u201cForsvaret spiller en stadig viktigere rolle i v\u00e5r hverdag. Med Nord-Europas st\u00f8rste marinebase og Sj\u00f8krigsskolen i bydelen er det viktig at kommunen utvikler politikk som b\u00e5de tilrettelegger for Forsvarets behov og ivaretar innbyggernes interesser.\u201d Opprustningen av forsvaret m\u00e5 komme lokalbefolkningen til gode ved \u00e5 ogs\u00e5 oppgradere tilbudene i bydelen. Laksev\u00e5g skal v\u00e6re et sted \u00e5 leve, ikke bare et sted \u00e5 bo. Satsningen p\u00e5 bydelen m\u00e5 inneb\u00e6re reelle bevilgninger til idrett, kultur og natur som innbyggerne kan bruke. De fantastiske mulighetene som ligger i omr\u00e5det handler om mer enn Haakonsvern. Sp\u00f8rsm\u00e5l: Vil byr\u00e5det arbeide mot nasjonale myndigheter for \u00e5 be om at opprustning av forsvaret ogs\u00e5 m\u00e5 inneb\u00e6re en satsing p\u00e5 Laksev\u00e5g bydel? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}