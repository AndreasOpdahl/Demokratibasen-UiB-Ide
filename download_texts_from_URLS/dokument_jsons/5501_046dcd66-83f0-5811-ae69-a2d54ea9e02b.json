{
  "dokument_id": "046dcd66-83f0-5811-ae69-a2d54ea9e02b",
  "doc_type": "case_attachment",
  "kommune": 5501,
  "tittel": "241216_Etter 20 \u00e5r det er slutt_artikkel i Nordlys",
  "url": "https://innsyn.tromso.kommune.no/application/getMoteDokument?dokid=2002032662",
  "tekst": "Etter 20 \u00e5r det er slutt OVER OG UT: Redakt\u00f8r Alf Krogseth i Gatemagasinet Virkelig legger ned driften fra \u00e5rskiftet. Foto: Yngve Olsen Foto: Yngve Olsen \u00c5pne deleknapper for artikkelen 16.12.24 15:19 Yngve Olsen \u00abKj\u00e6re alle sammen! Det er ikke lett \u00e5 skrive dette, men n\u00e5r realiteten er som den er har jeg ikke noe valg: Fra og med 1. januar 2025 stenger Gatemagasinet Virkelig d\u00f8ren.\u00bb For abonnenter Slik startet meldingen fra redakt\u00f8r Alf Krogseth i gatemagasinet Virkelig i Troms\u00f8. Han la den selv ut p\u00e5 Facebook. \u2013 Den \u00f8konomiske situasjonen er s\u00e5nn at videre drift er ikke b\u00e6rekraftig. Vi har ikke midler til daglig drift, begynner han. NESTEN JUBILEUM: I 2005 s\u00e5 gatemagasinet dagens lys. Det ble nesten 20 \u00e5r, men bare nesten. Foto: Yngve Olsen \u2013 Vi har alltid slitt i motbakke, men har v\u00e6rt s\u00e5 heldige \u00e5 bo i en by med veldig mange snille folk. Men n\u00e5 har det kommet til det punktet hvor vi m\u00e5 si at n\u00e5 holder det. Han sitter alene p\u00e5 jobb p\u00e5 magasinets kontorer midt i Storgatbakken. Uvissheten har v\u00e6rt slitsom \u00e5 st\u00e5 i. Usikkerheten om de ansatte f\u00e5r utbetalt l\u00f8nn har slitt p\u00e5 den lille staben som best\u00e5r av en kontorsjef og en grafisk designer i hver sin halve stilling, i tillegg til redakt\u00f8r Krogseth full stilling. Det er ikke mange Virkelig-selgere igjen, s\u00e5 de som blir rammet av nedleggelsen er de som bruker magasinets lokaler til sosialt samv\u00e6r og som varmestue. \u2013 Vi har v\u00e6rt en m\u00f8teplass i byen. Noen har hatt behov for \u00e5 sove litt. Andre har n\u00f8yd seg med en kopp kaffe. Ruset eller ikke \u2013 s\u00e5 lenge folk har oppf\u00f8rt seg har det v\u00e6rt plass til dem her, sier Krogseth. P\u00e5 l\u00f8rdagene har det v\u00e6rt suppeservering. Tiltaket har v\u00e6rt popul\u00e6rt. \u2013 Noen har kommet hit for \u00e5 ha noen \u00e5 spise sammen med. Det er mye ensomhet der ute, sier redakt\u00f8ren. I BOKS: Redakt\u00f8r Alf Krogseth legger inn \u00e5rene til Gatemagasinet Virkelig fra nytt\u00e5r. \u2014 Hvis du vet noen som trenger en r\u00f8d telefonboks, s\u00e5 har vi en til overs, sier han. Foto: Yngve Olsen Fra nytt\u00e5r er det slutt. Da skal de i gang med \u00e5 rydde lokalene. De har hentet inn hjelp til \u00e5 legge magasinet d\u00f8dt. \u2013 Dette er fullstendig ukjent terreng for oss. Vi har hyret inn advokat B\u00e5rdlund til \u00e5 hjelpe oss med \u00e5 gj\u00f8re dette riktig. Det er ikke all verden av verdier i lokalene. Krogseth tipper at de gir bort det som er i lokalene. Tid for alt Krogseth forteller om en kraftig nedgang i antall Virkelig-selgere de senere \u00e5rene. ANNONSE \u2013 Det er en tid for alt. Det kan virke som de har f\u00e5tt det bedre p\u00e5 tross av dyrtiden vi er i, og det er jo bra. Selv skal redakt\u00f8ren sove en uke. Etter det vet han ikke hva framtiden bringer. \u2013 Jeg har noen arbeids\u00e5r til i kroppen, og kan brukes til s\u00e5 mangt. Vi f\u00e5r se hva det kan bli til. Det blir vel \u00e5 begynne med \u00e5 g\u00e5 til NAV, avrunder 65-\u00e5ringen. "
}