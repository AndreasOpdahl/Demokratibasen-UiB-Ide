{
  "dokument_id": "7b2b4218-d52c-5398-97b9-79bb11178feb",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra Idrettsr\u00e5det i Bergen",
  "url": "https://bergen.kommune.no/politikere-utvalg/api/fil/bk360/10948030/Horingsinnspill-fra-Idrettsradet-i-Bergen",
  "tekst": "Innspill til Bergen kommune ifm sparetiltakene Bergen, 14. aug 2024 Deres referanse: 2024/30840-8 1 - Revidert budsjett 2024 (1. tertialrapport 2024) Saken gjelder: Revidert budsjett 2024 \u2013 Ifm Rapportering etter 1. tertial redegj\u00f8r byr\u00e5det for utviklingen i kommunens tjenester, og det foresl\u00e5s \u00e5 justere budsjettet p\u00e5 tjenesteomr\u00e5dene i lys av regnskapsutviklingen s\u00e5 langt i \u00e5r. Idrettsr\u00e5det i Bergen er som kjent paraply organisasjon for alle idrettslag i Bergen kommune som er medlemmer i Norges Idretts og Paralympiske forbund (NIF) og har 505 medlemslag med til sammen 112249 medlemmer med stort og sm\u00e5tt (inkludert ogs\u00e5 bedriftsidrettslagene og deres medlemmer), men samtidig er dette en nedgang fra \u00e5rene f\u00f8r Corona pandemien da vi hadde 120000 medlemmer + og flere idrettslag. Vi jobber iherdig i idretten for \u00e5 vinne disse tilbake. Som Bergen kommune har registrert er det dessverre mange bekymringsmeldinger fra flere omr\u00e5der av Bergen p\u00e5 grunn av tendenser til \u00f8kende kriminalitet blant ungdom og i stadig yngre alder, om det kan ha sammenheng med frafall fra idrett etter pandemitiden er for tidlig \u00e5 si noe om, men er sikkert en kombinasjon av flere forhold. Uansett ser vi frem til \u00e5 jobbe sammen med kommunen og andre for \u00e5 drive forebyggende arbeid. Idretten i Bergen er en fantastisk forebyggende arena p\u00e5 s\u00e5 mange m\u00e5ter og idrettslagene er ofte limet i mange n\u00e6rmilj\u00f8. Vi h\u00e5per derfor idretten i stor grad skjermes i kommunens viktige arbeid for \u00e5 ha en sunn og god \u00f8konomi, frivilligheten i idretten utgj\u00f8r ca 1 milliard kr omsatt n\u00e5r det omregnes til normal arbeidstid og l\u00f8nn. (jf beregninger idrettskretsen har opplyst om) Samtidig er det all grunn til \u00e5 takke kommunen for at dere n\u00e5 legger til rette for viktige idrettsanlegg i utviklingen for en by med enda bedre livskvalitet - som blant annet p\u00e5 Sl\u00e5tthaug, ved Fana stadion, i S\u00e6dalen, p\u00e5 Stavollen, i Alv\u00f8en, p\u00e5 Garnes, p\u00e5 Slettebakken, p\u00e5 Krohnsminde, p\u00e5 Nymark og forh\u00e5pentligvis ogs\u00e5 i Nord\u00e5svannet. Nye idrettshaller ser straks dagens lys p\u00e5 Eidsv\u00e5g skole og i Mulen (Varegghallen med god hjelp fra Trond Mohn) Flere og bedre idrettsanlegg gir nye muligheter for \u00e5 drive forebyggende idrettsaktiviteter som forh\u00e5pentlig ogs\u00e5 vil motvirke \u00f8kt ungdomskriminalitet som vi sammen med dere skal bekjempe! Mvh Roar Andersen Daglig leder, Idrettsr\u00e5det i Bergen "
}