{
  "dokument_id": "db99377e-a97c-5bb2-b4cd-a73ec390c1f4",
  "doc_type": "case_attachment",
  "kommune": 4601,
  "tittel": "Uttalelse Bybanen",
  "url": "https://bergen.kommune.no/politikere-utvalg/api/fil/bk360/9848376/Uttalelse-Bybanen",
  "tekst": " Bergen Byfortetting Bybanen AS v/ P\u00e5l Strand Larsen Kokstadflaten 59 Edvard Griegs veg 3B 5257 Kokstad Norway 5059 Bergen Org.nr.: 977511402 www.bybanen.no V\u00e5rt saksnr.: 20230922 Deres saksnr.:(nr (hvis aktuelt)) Bergen, 22.november 2023 Anmodning om uttalelse til s\u00f8knadspliktig tiltak \u2013 Gnr.163, Bnr. 60 Fl\u00f8enbakken 27-31 Etter bestemmelsene i Lov om anlegg og drift av jernbane, herunder sporvei, tunnelbane og forstadsbane m.m. (Jernbaneloven) \u00a7 10 er det forbudt uten tillatelse fra kj\u00f8reveiens eier \u00e5 oppf\u00f8re bygning, anlegg eller annen installasjon, foreta utgraving eller oppfylling mv. innen 30 meter regnet fra n\u00e6rmeste spors midtlinje. Dette gjelder ogs\u00e5 dersom det foreligger reguleringsplan med annen byggegrense eller det med grunnlag i annen lov er gitt rett til \u00e5 etablere anlegg eller installasjoner innenfor 30 meter regnet fra n\u00e6rmeste spors midtlinje. Tillatelse er ikke n\u00f8dvendig n\u00e5r sporanlegget er en del av offentlig eller privat vei. Omr\u00e5det det siktes til reguleres som Samferdselsanlegg og teknisk infrastruktur (Plan- og bygningslovens \u00a7 12-5 nr. 2) med tilh\u00f8rende hensynssone / sikringssone som for Bybanen er angitt som 15 meter ut fra tunnelen (kulverten) i alle retninger. Tiltak som krever tillatelse etter plan- og bygningsloven \u00a7 20-1, eller medf\u00f8rer sprengning, peleramming, spunting, boring i grunnen, tunneldriving, fundamentering eller p\u00e5f\u00f8ring av tilleggslaster, eller som p\u00e5 annen m\u00e5te kan skade tunnelanlegget, ikke kan iverksettes uten spesiell tillatelse fra Bybanen AS. Viser til mottatt foresp\u00f8rsel datert 20.10.2023 om det varslet tiltak ved gnr. 163 bnr. 60 hvor det bes om tillatelse etter Jernbaneloven \u00a7 10 til reetablering av bebyggelse p\u00e5 Fl\u00f8enbakken 27-31.. N\u00e5r det gis tillatelse etter jernbaneloven \u00a7 10 f\u00f8rste ledd m\u00e5 hensynet til jernbanesikkerheten, Bybanens uforstyrrede drift og behovet for inspeksjon og vedlikehold, sikring av arealer for eventuell senere utvidelse av infrastrukturen, naboforhold med mer, ivaretas gjennom relevante avb\u00f8tende tiltak og bestemmelser, jf. jernbaneloven \u00a7 10 annet ledd. Bybanen AS sin vurdering av s\u00f8knaden Av fremlagt dokumentasjon fremg\u00e5r det at kulverten er dimensjonert for en lastkombinasjon av 7,0 m overfylling (dimensjonerende tyngdetetthet for fyllmassene (\u03a5) er antatt \u00e5 v\u00e6re 20 kN/m3) og et karakteristisk grunntrykk fra bygg p\u00e5lydende 65 kN/m2. Planlagt utbygging er vurdert \u00e5 v\u00e6re innenfor angitte forutsetninger/ beregningsgrunnlag. Bybanen vurderer at tiltaket ikke er til hinder for ruteproduksjonen, forutsatt at sikkerhetstiltak nevnt i vedtaket under, blir tatt til f\u00f8lge. Bybanen AS gir tillatelse til det oms\u00f8kt tiltaket etter jernbaneloven \u00a7 10 til reetablering av bebyggelse p\u00e5 Fl\u00f8enbakken 27-31 p\u00e5 f\u00f8lgende vilk\u00e5r: - Ved fjerning av masser utover en dybde p\u00e5 1,5 m under etablering av byggegrop m\u00e5 oppdrift av konstruksjonen kontrolleres spesielt. - Nye tiltak kan ikke igangsettes uten tillatelse fra Bybanen AS. I alle saker stilles det i tillegg f\u00f8lgende vilk\u00e5r for tillatelse, jf. Jernbanelovens \u00a710 andre ledd: 1. Tiltaket Tiltaket skal planlegges, utf\u00f8res, driftes og vedlikeholdes i henhold til gjeldende lover, forskrifter og relevante offentlige vedtak. Tiltaket skal i alle faser \u2013 planleggings-, bygge- og driftsfasen tilpasses Bybanens behov. Tiltakshaver er ansvarlig for valg av metoder, materialer og alle andre forhold ved tiltaket b\u00e5de i planleggings-, bygge- og driftsfasen. Eventuell aksept av dokumentasjon inneb\u00e6rer ikke at Bybanen AS anviser metodebruk eller lignende. Bybanen AS har rett til \u00e5 nekte tiltakshaver bruk av metoder, materialer eller utf\u00f8relse for \u00f8vrig som det er grunn til tro vil kunne f\u00f8re til fare for skader eller ulemper i strid med hensynene bak jernbaneloven \u00a7 10. 2. Sikkerhet Tiltaket m\u00e5 ikke p\u00e5 noen m\u00e5te kunne utgj\u00f8re en sikkerhetsrisiko for Bybanen, eller for mennesker som tar opphold eller passerer gjennom omr\u00e5det. Tiltakshaver har ansvaret for sikkerheten til egne og innleide folk. Det samme gjelder andre som tiltakshaver gir adgang til byggeplassen/tiltaket. Tiltakshaver er ansvarlig for at det utarbeides n\u00f8dvendig dokumentasjon for sikkerhets- og s\u00e5rbarhetsforhold som Bybanen AS m\u00e5tte stille krav om. Tiltakshaver m\u00e5 ikke skade kabler/ledninger i omr\u00e5det tilh\u00f8rende Bybanen AS. For \u00e5 unng\u00e5 dette m\u00e5 det bestilles kabelp\u00e5visning i god tid f\u00f8r tiltaket igangsettes. Tiltakshaver plikter \u00e5 sette seg grundig inn i og \u00e5 f\u00f8lge Bybanen AS sine til enhver tid gjeldende instrukser om sikkerhet i forbindelse med arbeid i og ved Bybanens infrastruktur, herunder se til at det gjennomf\u00f8res n\u00f8dvendig oppl\u00e6ring og at sikkerhetsvakt benyttes der dette er p\u00e5krevet. Ved bruk av kran innenfor 30 meter fra n\u00e6rmeste spors midtlinje og bruk av maskiner som har en rekkevidde n\u00e6rmere enn 3 meter fra n\u00e6rmeste spenningsf\u00f8rende anleggsdel i h\u00f8yspenningsanlegget, m\u00e5 Bybanen AS kontaktes i god tid (minst 2 uker) f\u00f8r arbeidet p\u00e5begynnes. Bybanens tekniske regelverk og FEF2006 \u00abInstruks om elektriske forsyningsanlegg, med veiledning\u00bb m\u00e5 f\u00f8lges. Det henvises ogs\u00e5 til instruksene om \u00abKrav til sikkert arbeid i og ved Bybanens infrastruktur\u00bb. Hvis gjerde vurderes \u00e5 v\u00e6re n\u00f8dvendig m\u00e5 tiltakshaver bekoste og sette opp et 1,8 meter h\u00f8yt flettverksgjerde eller tilsvarende stengsel i eiendomsgrensa mot Bybanen. Plasseringen av det m\u00e5 godkjennes av Bybanen AS v/ Teknisk avdeling og v\u00e6re i henhold til Bybanen AS sitt tekniske regelverk. Gjerder i eiendomsgrensen m\u00e5 holdes fri for avfall og lagring av produkter/materiell eller annet, p\u00e5 grunn av sikkerhet mot blant annet klatring over gjerdet og korrosjon og annen nedbryting av gjerdet. 3. Erstatning 3.1 Ansvar for \u00f8konomisk tap Tiltakshaver er erstatningsansvarlig for all skade og ulempe som eventuelt m\u00e5tte p\u00e5f\u00f8res Bybanen AS som f\u00f8lge av det oms\u00f8kte tiltaket i planleggings-, bygge- eller driftsfasen. Tiltakshavers ansvar gjelder uavhengig av skyld og uten bel\u00f8psgrense. Erstatningsansvaret omfatter alt tap p\u00e5f\u00f8rt Bybanen AS, herunder regress for rettmessige krav fra togselskap, passasjerer eller andre tredjepersoner. 3.2 Ansvarsfrihet Bybanen AS er uten ansvar for skade og ulempe, herunder st\u00f8y og rystelser, som ruteproduksjonen m\u00e5tte p\u00e5f\u00f8re tiltaket. Dette gjelder ordin\u00e6r drift s\u00e5 vel som ekstraordin\u00e6re tiltak, som for eksempel bygge-/anleggs- og vedlikeholdsarbeider, herunder utvidelse av Bybanens infrastruktur. Ansvarsfriheten gjelder ikke dersom skaden eller ulempen skyldes forsett eller grov uaktsomhet. 4. Tiltakshavers ansvar for vedlikehold med mer i driftsfasen Tiltakshaver har drifts- og vedlikeholdsansvaret for tiltaket. Tiltaket skal til enhver tid holdes i forskriftsmessig, forsvarlig, ryddig og ordentlig stand. Tiltaket kan eventuelt avsperres etter Bybanen AS sitt skriftlige forh\u00e5ndssamtykke. Dersom Bybanen AS finner at tiltaket ikke skj\u00f8ttes tilfredsstillende, kan Bybanen AS foreta rydding, sikring og lignende for tiltakshavers regning. Tiltakshaver skal om mulig varsles p\u00e5 forh\u00e5nd med rimelig frist. Bybanen AS kan ogs\u00e5 p\u00e5legge tiltakshaver \u00e5 sperre av tiltaket, stoppe byggearbeidet/utf\u00f8relsen/aktivitet. 5. Innsyn/\u00e5penhet Bybanen AS har rett til innsyn i alle planer for tiltaket, samt \u00e5 bli holdt l\u00f8pende orientert om framdrift og alle andre forhold av betydning for Bybanen AS. Bybanen AS har rett til \u00e5 delta p\u00e5 alle prosjekteringsm\u00f8ter, byggherrem\u00f8ter, byggem\u00f8ter og evt. andre m\u00f8ter vedr\u00f8rende prosjektgjennomf\u00f8ringen. 6. Bruksendring Tiltaket kan ikke tas i bruk til annet form\u00e5l enn det som fremkommer av s\u00f8knaden uten Bybanen AS sitt forh\u00e5ndssamtykke. 7. Bortfall av tillatelsen Er tiltaket ikke satt i gang senest 3 \u00e5r etter at dispensasjon er gitt, bortfaller tillatelsen. Det samme gjelder hvis tiltaket innstilles i mer enn 2 \u00e5r. Tillatelsen bortfaller med umiddelbar virkning ved brudd p\u00e5 vilk\u00e5rene. Diverse Tiltakshaver plikter \u00e5 opptre med den st\u00f8rste aktsomhet. Vilk\u00e5rene gjelder for den/de som til enhver tid er eier av/ansvarlig for tiltaket. Klageadgang Dette vedtaket er et enkeltvedtak som etter forvaltningsloven \u00a7 28 f\u00f8rste ledd kan p\u00e5klages til n\u00e6rmeste overordnede forvaltningsorgan. Klageinstans for enkeltvedtak etter jernbaneloven er Jernbanedirektoratet. Fristen for \u00e5 klage er tre uker fra det tidspunkt vedkommende part har mottatt vedtaket, jf. forvaltningsloven \u00a7 29 f\u00f8rste ledd. Eventuell klage rettes til Bybanen AS, Kokstadflaten 59, 5257 Kokstad. Epost: post@bybanen.no For Bybanen AS Warren S. Eversley Byggingeni\u00f8r KOPI: Roger Kaspersen, SWECO "
}