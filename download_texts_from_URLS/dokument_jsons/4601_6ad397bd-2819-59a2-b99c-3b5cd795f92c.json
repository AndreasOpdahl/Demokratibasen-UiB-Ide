{
  "dokument_id": "6ad397bd-2819-59a2-b99c-3b5cd795f92c",
  "doc_type": "case_attachment",
  "kommune": 4601,
  "tittel": "Omr\u00e5deregulering_Kristiansholm_Marinarkeologiske registreringer",
  "url": "https://bergen.kommune.no/politikere-utvalg/api/fil/bk360/9379799/Omraderegulering-Kristiansholm-Marinarkeologiske-registreringer",
  "tekst": " STIFTELSEN BERGENS SJ\u00d8FARTSMUSEUM Rapport fra Marinarkeologiske registreringer Bergenhus, Gnr. 168, Kristiansholm, Sandvikstorget og Rosegrenden, Plan ID 61690000 Bergen Kommune 15.05. 2020 BERGENS SJ\u00d8FARTSMUSEUM 2 Innledning og form\u00e5l Den 22.-24.05. 2019 gjennomf\u00f8rte Bergens Sj\u00f8fartsmuseum marinarkeologiske registreringer ved planomr\u00e5de for Bergenhus, Gnr. 168, Kristiansholm, Sandvikstorget og Rosegrenden. Foranledningen for unders\u00f8kelsene var utarbeidelse av ny omr\u00e5dereguleringsplan for Bergenhus, Gnr. 168, Kristiansholm, Sandvikstorget og Rosegrenden. Planen medf\u00f8rer mulighet for inngrep i sj\u00f8bunn og strandsone i et omr\u00e5de med potensial for funn av marine kulturminner. Med hjemmel i Lov av 9. juni 1978 nr. 50 om kulturminner, \u00a7\u00a7 9 og 14, ble det derfor fra Bergens Sj\u00f8fartsmuseum som vedkommende myndighet, stilt krav om marinarkeologiske registreringer i forbindelse med reguleringen av omr\u00e5det. Form\u00e5let med registreringene var \u00e5 vurdere de foresl\u00e5tte reguleringsform\u00e5lenes grad av konflikt i forhold til eventuelle marine kulturminner, samt \u00e5 vurdere det maritime kulturlandskapet i det ber\u00f8rte omr\u00e5det. Unders\u00f8kelsesomr\u00e5de og bakgrunn Bergens Sj\u00f8fartsmuseum anser Sandviken for \u00e5 v\u00e6re et viktig omr\u00e5de for marinarkeologi, og stedet inng\u00e5r i det prioriterte omr\u00e5det i Bergen. \u00c5rsaken er at Sandviken har v\u00e6rt et havneomr\u00e5de eldre tid, med opprinnelige funksjoner knyttet opp mot m\u00f8lledriften (fra middelalder og framover), og senere som lagerhavn for handelsvarer til og fra Bergen by (p\u00e5 1600-tallet og framover). Det har ogs\u00e5 foreg\u00e5tt skipsbygging og reparasjon og vedlikehold av fart\u00f8yer i Sandviken. Unders\u00f8kelsene Unders\u00f8kelsene ble utf\u00f8rt av Eirik Herdlev\u00e6r, Tord Kristian Karlsen og Thomas Bj\u00f8rkeland fra Bergens Sj\u00f8fartsmuseum. Alle er sertifisert for vitenskapelig dykking (klasse S eller annet). Det ble benyttet selvforsynt pusteutstyr (SCUBA) med kommunikasjon mellom dykker og dykkeleder. Redningsdykker sto parat ved dykk. Under dykkingen ble det, i tillegg til visuell registrering, sondet ned i sj\u00f8bunnen for eventuelt \u00e5 avdekke strukturer som ikke var synlige p\u00e5 bunnoverflaten. Det ble ogs\u00e5 kj\u00f8rt sonar i omr\u00e5det. Resultat Figur 1 Oversikt over omr\u00e5de registrert med sonar. Kart: Deepvision/Navionics. BERGENS SJ\u00d8FARTSMUSEUM 3 Det ble kj\u00f8rt sonar av typen DeepVision DE680D. Denne har h\u00f8y frekvens for \u00e5 kunne detektere mindre objekter og gir et godt overblikk over eventuelle anomalier som ballastr\u00f8yser, skipsvrak og andre st\u00f8rre strukturer. Figur 2 R\u00f8d farge markerer omr\u00e5de for dykkeunders\u00f8kelse. Svarte prikker er steder hvor det ble gjort l\u00f8sfunn. Kart: Norgeskart. Det ble gjennomf\u00f8rt sv\u00f8mmes\u00f8k med dykker i omr\u00e5det, det ble ogs\u00e5 sondet ned i sj\u00f8bunnen for \u00e5 f\u00e5 en oversikt over tykkelsen i sedimentene. Det var f\u00e5 funn i omr\u00e5det og alle var konsentrert i nordre delen av planomr\u00e5det. P\u00e5 bakgrunn av dette ble det besluttet \u00e5 ikke grave noen pr\u00f8vesjakter. BERGENS SJ\u00d8FARTSMUSEUM 4 Figur 3 Bunn av munnbl\u00e5st flaske, blyholdig glass. Antatt \u00e5 v\u00e6re fra 1700-tallet. Foto: Eirik Herdlev\u00e6r, Bergens Sj\u00f8fartsmuseum 2020. Figur 4 Fragment av krittpipestilk og del av pipehode. Foto: Eirik Herdlev\u00e6r, Bergens Sj\u00f8fartsmuseum 2020. BERGENS SJ\u00d8FARTSMUSEUM 5 Figur 5 \"Flensburg\" teglstein som trolig er bennyttet som ballast. Foto: Eirik Herdlev\u00e6r, Bergens Sj\u00f8fartsmuseum 2020. Figur 6 Bunnsk\u00e5r av r\u00f8dt leirgods. Tidsmessig kan den spenne seg fra 1550-1750. Foto: Eirik Herdlev\u00e6r, Bergens Sj\u00f8fartsmuseum 2020. BERGENS SJ\u00d8FARTSMUSEUM 6 Figur 7 Stammer fra bunnsk\u00e5ret i Figur 6. Foto: Eirik Herdlev\u00e6r, Bergens Sj\u00f8fartsmuseum 2020. Konklusjon I reguleringsomr\u00e5det for omr\u00e5deregulering Skarb\u00f8vika ble det p\u00e5vist funn som er vernet av \u00a714 i kulturminneloven. Funnene stammer i stor grad fra 16-1700-tallet og er tatt inn p\u00e5 museet. Vi regner det som et omr\u00e5de med lavt potensial for maritime kulturminner. Bergen, 15.05. 2020. Eirik Herdlev\u00e6r "
}