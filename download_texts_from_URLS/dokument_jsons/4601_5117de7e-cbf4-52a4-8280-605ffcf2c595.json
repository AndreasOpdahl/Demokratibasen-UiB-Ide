{
  "dokument_id": "5117de7e-cbf4-52a4-8280-605ffcf2c595",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Oppf\u00f8lging av tiltak i Gr\u00f8nn virksomhet - Utvalg for milj\u00f8 og byutvikling - Innsendt: 9.4.2025",
  "url": "https://bergen.kommune.no/politikere-utvalg/api/fil/bk360/12576253/Svar-pa-skriftlig-sporsmal-fra-Katrine-Berg-Nodtvedt-MDG-om-Oppfolging-av-tiltak-i-Gronn-virksomhet-Utvalg-for-miljo-og-byutvikling-Innsendt-9-4-2025",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/152043-3 Saksbehandler: Malene Nesse Gr\u00f8nningen Fra Dato: 30. april 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Oppf\u00f8lging av tiltak i Gr\u00f8nn virksomhet - Utvalg for milj\u00f8 og byutvikling - Innsendt: 9.4.2025 Bystyret behandlet i m\u00f8tet 27.09.2023 \"Gr\u00f8nn virksomhet: Klima- og milj\u00f8plan for Bergen kommunes virksomhet\". Vedtakspunkt 2 sier \"Bystyret ber byr\u00e5det fordele ansvaret for \u00e5 f\u00f8lge opp tiltakene i planen.\" Sp\u00f8rsm\u00e5l til byr\u00e5den: Har byr\u00e5det fordelt ansvaret for \u00e5 f\u00f8lge opp tiltakene i planen? Hvis ja, hvorfor foreligger det ingen byr\u00e5dssak der dette fremg\u00e5r? Svar fra byr\u00e5den: Det er ikke planer om \u00e5 legge frem en egen byr\u00e5dssak om dette, men byr\u00e5det vil benytte klimabudsjettet til \u00e5 vise fremdriften i kommunens klimaarbeid \u00e5rlig. Tiltakene i Gr\u00f8nn virksomhet er omfattende og byr\u00e5det har sett behov for \u00e5 implementere tiltakene i planen konkret i samarbeid med de som skal gjennomf\u00f8re tiltakene. Fordeling av ansvar for \u00e5 f\u00f8lge opp tiltakene skjer som en del av iverksetting av dem, det vil si n\u00e5r det prioriteres som oppgave i de ulike avdelingene og det settes av ressurser til \u00e5 gjennomf\u00f8re dem. Dette er viktig blant annet for \u00e5 sikre riktig prioritering i en krevende \u00f8konomisk situasjon. Vi mener det derfor ikke er rasjonelt \u00e5 fordele ansvaret for alle tiltakene samlet, men heller fra tiltak til tiltak. Byr\u00e5dsavdeling for byutvikling har ansvar for eller en rolle i en stor del av tiltakene. N\u00e5r klimabudsjettet legges frem vil det komme frem hvilke konkrete tiltak vi vil prioritere i den kommende perioden. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}