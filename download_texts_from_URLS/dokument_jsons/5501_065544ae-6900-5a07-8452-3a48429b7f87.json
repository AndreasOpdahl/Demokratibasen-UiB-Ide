{
  "dokument_id": "065544ae-6900-5a07-8452-3a48429b7f87",
  "doc_type": "case_presentation",
  "kommune": 5501,
  "tittel": "Orientering om kartlegging av vegnettet i Troms\u00f8 kommune ",
  "url": "https://innsyn.tromso.kommune.no/application/getMoteDokument?dokid=2001660865",
  "tekst": "Arkivsaksnr. 24/04409-1 Saksbehandler Trine Andersen Saksgang M\u00f8tedato Milj\u00f8-, idrett-, kultur- og 03.04.2024 samfunnsutviklingsutvalget Orientering om kartlegging av vegnettet i Troms\u00f8 kommune Kommunedirekt\u00f8rens innstilling til vedtak: Saken tas til orientering Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for Bymilj\u00f8 1 Hva saken gjelder 1. Orientering om opph\u00f8r av vinterdrift av privatregulerte veier med virkning fra 1. januar 2025. 2. Orientering om igangsatt arbeid med nedklassifisering av kommunale veier som ikke tilfredsstiller kommunal standard. Saksutredning Troms\u00f8 kommunes veginfrastruktur har et betydelig vedlikeholdsetterslep, som p\u00e5pekt i sak 23/15323-1. I 2022 investerte kommunen i et forvaltnings-, drifts- og vedlikeholdssystem (FDV) for \u00e5 bedre h\u00e5ndtere den kommunaltekniske infrastrukturen. Dette verkt\u00f8yet samler og analyserer data for \u00e5 f\u00e5 bedre oversikt over tilstanden til de kommunale veiene. Den grundige kartlegging av veiene i kommunen har avdekket et betydelig behov for forbedret vedlikehold, samtidig som ansvarsomr\u00e5dene blir klargjort. Et av funnene fra kartleggingen viser at kommunen br\u00f8yter flere private veier. \u00c5rsakene til dette er per i dag ikke kjent, men det antas at praksisen har vokst frem av forskjellige \u00e5rsaker. Et eksempel p\u00e5 dette er tilfellet hvor kommunen i tidlige \u00e5r fikk tillatelse fra grunneiere i enden av vegen til \u00e5 lagre sn\u00f8en der. N\u00e5r det siden ble bygget p\u00e5 tomten ble praksisen videref\u00f8rt, selv om kommunen ikke lenger hadde noen interesse her. Troms\u00f8 kommune er en by i stadig vekst, og dette stiller \u00f8kte krav til prioritering av lovp\u00e5lagte oppgaver for \u00e5 sikre en b\u00e6rekraftig utvikling. Under kartlegging ble det ogs\u00e5 avdekket flere feil i de offentlige karregistre. Kartleggingen viser at Bydrift bruker betydelige ressurser p\u00e5 \u00e5 br\u00f8yte og str\u00f8 8,2 kilometer med privatregulerte veier. Kostnaden av dette er i overkant av 2 000 000 kroner per \u00e5r. En slik praksis skaper imidlertid en urettferdig situasjon da ikke alle innbyggere nyter godt av den. En skjev og utilsiktet konsekvens av overnevnte praksis er at det i flere tilfeller, innenfor samme boligfelt, finnes eksempler hvor en vei br\u00f8ytes av kommunen, mens beboerne finansierer br\u00f8ytingen av en annen. Majoriteten av driftsbudsjettet til Bydrift g\u00e5r til br\u00f8yting, og dermed er det begrenset med midler til sommervedlikehold. Dette f\u00f8rer til en selvforsterkende effekt hvor frav\u00e6r av for eksempel gr\u00f8fting resulterer i veiflom og islegging om vinteren. Situasjonen strider mot overordnede m\u00e5l om mer effektiv og b\u00e6rekraftig drift, og utgj\u00f8r en fare for de som ferdes langs veiene. Administrasjonen har med bakgrunn i dette, igangsatt et arbeid som synliggj\u00f8r de aktuelle driftskostnadene. Selv om dette kan virke begrenset i omfang, er det en viktig del av en overordnet strategi for \u00e5 f\u00e5 kontroll p\u00e5 kommunens veinett og frigj\u00f8re ressurser til annet vedlikeholdsarbeid. Et opph\u00f8r av br\u00f8yting p\u00e5 de aktuelle veiene vil ha virkning fra neste sesong. Dette betyr at ansvaret for vinterdrift som kommunen tidligere har utf\u00f8rt, blir n\u00e5 overf\u00f8rt til private veilag. Nedklassifisering Administrasjonen arbeider med en prosess for nedklassifisering av veier da kommunens driftsmidler er per i dag begrenset. Det er ingen tegn i tiden som tilsier at 2 rammene kan \u00f8kes i den grad som kreves for \u00e5 ivareta de kommunale veiene. Nedklassifisering betyr \u00e5 flytte ansvaret for vedlikehold og drift fra kommunen til private. Kommunen har ansvaret for \u00e5 sikre trafikantenes trygghet og bevare veiinfrastrukturen for \u00e5 forhindre forfall. Utfordringen er at kommunen stadig utvider veinettet sitt gjennom overtakelse av nye veier, uten at bevilgningene \u00f8ker tilsvarende. Med andre ord, hvis det ikke er tilstrekkelig \u00f8konomi til \u00e5 drifte veiene, vil de ikke kunne vedlikeholdes. Nedklassifisering er ikke begrenset til kommunene alene. B\u00e5de fylkeskommunene og Vegvesenet nedklassifiserer systematisk veier de ikke lenger har interesse av \u00e5 vedlikeholde. Ansvaret faller da p\u00e5 kommunen, men uten tilstrekkelig \u00f8konomiske ressurser. Den vedlagte veirapporten fra Sweco fremhever en bekymringsfull utvikling med \u00f8kende kostnader knyttet til vedlikehold av kommunale veier. Dersom kommunen ikke tar grep om situasjonen raskt, vil dette kunne f\u00f8re til alvorlige konsekvenser. Det er derfor viktig at kommunen ikke bare kan, men ogs\u00e5 m\u00e5, sette i gang tiltak for \u00e5 nedklassifisere kommunale veier til private veilag. Dette vil frigj\u00f8re ressurser som kan benyttes til \u00e5 opprettholde vedlikeholdet p\u00e5 veier der flest ferdes, heriblant bussene. Arbeidet forventes ferdigstilt i l\u00f8pet av innev\u00e6rende \u00e5r med virkning for vintersesongen 2025/2026. Gjennom \u00e5 prioritere kommunale veier og optimalisere drift og vedlikehold, kan kommunen bedre im\u00f8tekomme innbyggernes behov og sikre mer effektiv tjenesteleveranse. Konklusjon En grundig kartlegging viser at Troms\u00f8 kommune bruker i overkant av 2 000 000 kroner per \u00e5r p\u00e5 \u00e5 br\u00f8yte private veier. Form\u00e5let med \u00e5 stoppe vinterdrift p\u00e5 private veger er ikke \u00e5 justere budsjettene, men heller \u00e5 forbedre det etterlengtete vedlikeholdet av de veiene som faller inn under kommunens ansvar. Flere av de private veiene oppfyller ikke kommunal standard, og har utfordringer som smal bredde, parkerte biler, barn som leker, og manglende snumuligheter for anleggsmaskiner med utstyr. F\u00f8r dette trer i kraft, vil det gitt god informasjon direkte til de ber\u00f8rte husstandene, samt veiledning om hvordan veilagene selv kan organisere en br\u00f8yteavtale for sine private veier. Vedtakskompetanse Milj\u00f8-, idrett-, kultur og samfunnsutvikling Vedlegg Vedlegg 1 Troms\u00f8 kommune veirapport 2023 Orientering om veirapport-veistatus for Troms\u00f8 kommune 3 "
}