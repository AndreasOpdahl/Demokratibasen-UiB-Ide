{
  "dokument_id": "1ccab571-98fd-510c-8cf7-0c572e9f185b",
  "doc_type": "case_attachment",
  "kommune": 4601,
  "tittel": "Sandbrekkevegen_trafikkvurdering_innsnevring_datert 15.12.2020",
  "url": "https://bergen.kommune.no/politikere-utvalg/api/fil/bk360/10937826/Sandbrekkevegen-trafikkvurdering-innsnevring-datert-15-12-2020",
  "tekst": "NOTAT Fra: Sivilingeni\u00f8r Helge Hopen AS Til: ABO Plan & Arkitektur AS v/\u00c5shild Blomdal Dato: 15.12.2020 Tema: Reguleringsplan Sandbrekkevegen 190. Trafikkvurdering. __________________________________________________________________________ Bakgrunn Det arbeides med reguleringsplan for Sandbrekkevegen 190. Forslagsstiller er Bergen kommune, Etat for Utbygging. Planen skal tilrettelegge for \u00e5 bygge et bosenter og kommunale utleieboliger i Sandbrekkevegen 190, p\u00e5 samme eiendom som Fana brannstasjon st\u00e5r i dag. Planen inneholder en trafikkl\u00f8sning med gjennomg\u00e5ende gang- og sykkelveg langs Sandbrekkevegen. Gang/sykkelvegen skal sikre sammenhengende gang- og sykkelforbindelse mellom planomr\u00e5det og Paradis/bybanestoppet og Birkelundsbakken nord for planomr\u00e5det. Det er lagt opp til \u00e5 innsnevre Sandbrekkevegen til 4m ved hul eik som skal bevares. Etat for utbygging har bedt om en trafikkvurdering knyttet til foresl\u00e5tt innsnevring av kj\u00f8rebanen. Trafikkvurderingen er utf\u00f8rt av Sivilingeni\u00f8r Helge Hopen AS. Avgrensning Trafikkvurderingen omfatter konsekvenser for trafikkavvikling/kapasitet og trafikksikkerhet som f\u00f8lge av innsnevringen. I tillegg er det bedt om en vurdering av trafikksikkerhet knyttet til den midlertidige gangkryssingen over Sandbrekkevegen ved avkj\u00f8rselen, i perioden frem til eksisterende Brannstasjon blir flyttet. Vurderingen bygger p\u00e5 tidligere utf\u00f8rte kapasitetsberegninger av krysset Sandbrekkevegen / Birkelundsbakken, samt oppdaterte trafikk- og ulykkesdata. Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Dagens trafikksituasjon Trafikkmengder Trafikkmengden i Kv.32890 Sandbrekkevegen i omr\u00e5det ved planlagt innsnevring, er ca. 4.000 \u00c5DT. 6.000 5.000 9.000 8.000 4.000 12.000 Trafikkmengde (\u00c5DT) Dagens situasjon (2019) Figur 1. Trafikkmengder p\u00e5 veinettet i dag (\u00c5DT, 2019). Basert p\u00e5 normal d\u00f8gnvariasjon av trafikken, kan trafikkmengder i makstimen, morgen og ettermiddag estimeres til ca. 350 - 400 kjt/t, med f\u00f8lgende retningsfordeling: Tidsperiode Timetrafikk mot Paradis Timetrafikk mot Midttun SUM Morgen 250 100 350 Ettermiddag 150 250 400 Trafikkavvikling I forbindelse med \u00f8vrige planarbeider, er det tidligere gjennomf\u00f8rt en kapasitetsberegning av krysset Sandbrekkevegen/Birkelundsbakken i et framtidig 0-alternativ, og et alternativ med utbygging av 285 boenheter i Sandbrekkevegen. Kapasitetsberegningene omfatter krysset isolert sett, uavhengig av trafikksituasjonen i Paradiskrysset. Kapasitetsberegningene viser f\u00f8lgende belastningsgrader for ettermiddagsrushet: 2 Figur 2. Beregnet belastningsgrad (trafikk/kapasitet) i dagens situasjon og med 285 nye boliger i Sandbrekkevegen. Kapasitetsvurderingen i dagens situasjon tilsier belastning opp mot praktisk kapasitetsgrense (ca. 0,85) etter utbygging av boliger, men det er ikke forventet store k\u00f8dannelser. De kritiske trafikkstr\u00f8mmene som kan gi potensiell tilbakeblokkering til viktige deler av hovedveinettet, er arm fra Paradiskrysset og venstresvingen fra Birkelundsbakken. Her er det fortsatt god kapasitetsreserve. Trafikkbildet i morgensituasjonen er noe annerledes. Da er det st\u00f8rre trafikk i Sandbrekkevegen mot Paradis. I tillegg er det kapasitetsbegrensninger inn mot Paradiskrysset, slik at det tidvis er en del k\u00f8er fra Sandbrekkevegen mot krysset med Birkelundsbakken. Trafikksikkerhet Ulykkesstatistikken viser at det ikke er registrert noen trafikkulykker i Sandbrekkkevegen ved planomr\u00e5det de siste 15 \u00e5rene. Ulykkesdataene gir derfor ingen holdepunkter mht. eventuelle risikoelementer eller utrygge strekninger. Figur 3. Registrerte trafikkulykker de siste 15 \u00e5rene fordelt p\u00e5 uhellskategori. Kilde Nasjonal vegdatabank. 3 Framtidig trafikksituasjon Trafikkmengder Det er hentet ut trafikkdata fra trafikkmodellen Aimsun, prognose for 2040. Modellen simulerer framtidig trafikkniv\u00e5 basert p\u00e5 planlagt utbygging iht. KPA innenfor rammene av nullvekstm\u00e5let. Dette inneb\u00e6rer at trafikkprognosene forutsetter tiltak som veiprising mv. for \u00e5 oppn\u00e5 nullvekst i biltrafikken for Bergen samlet sett. Trafikktallene vil v\u00e6re et holdepunkt for vurdering av framtidig dimensjonerende timetrafikk. Modellen inneholder imidlertid en del usikkerheter om framtidig virkemiddelbruk og prognoser for vekst, slik at tallene m\u00e5 brukes med forsiktighet. Beregnet timetrafikk 2040 i Aimsun: Figur 4. Gjennomsnittlig timetrafikk kl. 15-17. Prognose 2040 (Aimsun). Modellen indikerer en timetrafikk i Sandbrekkevegen ved planomr\u00e5det. p\u00e5 ca. 190 kjt/t mot Paradis, og ca. 120 kjt/time i retning Midttun. Dette er noe lavere enn dagens niv\u00e5. Tallene vil bli brukt som retningsgivende for en samlet vurdering av dimensjonerende, framtidig timetrafikk. 4 Trafikkavvikling I arbeid med \u00f8vrige planer i omr\u00e5det er det gjennomf\u00f8rt en kapasitetsberegning av framtidig gatestruktur i Paradisomr\u00e5det basert p\u00e5 timetrafikken fra Aimsun-modellen. Beregningene for ettermiddagsrushet viser litt lavere belastningsgrad fra Sandbrekkevegen inn mot kryss med Birkelundsbakken (0,65), enn dagens niv\u00e5 (inkl. 285 nye boliger). Figur 5. Beregnet belastningsgrad (trafikk/kapasitet), ettermiddag for framtidig gatestruktur p\u00e5 Paradis. Konsekvenser av innsnevringen Dimensjonerende trafikkmengde Beregnede trafikkmengder fra Aimsun 2040 legges til grunn som utgangspunkt for framtidig timetrafikk. Niv\u00e5et justeres noe opp for \u00e5 ta h\u00f8yde for usikkerheter. Det legges med dette til grunn f\u00f8lgende timetrafikk for Sandbrekkevegen ved innsnevringen i makstimen ettermiddag: \u2022 Fra Midttun: 250 kjt/ \u2022 Fra Paradis: 150 kjt/t Trafikkavvikling Kapasitetsberegningene av trafikksystemet p\u00e5 Paradis viser at eventuelle utfordringer med fremkommelighet i Sandbrekkevegen vil ha en lokal karakter, og det er ikke risiko for at k\u00f8er forplanter seg til andre deler av trafikksystemet. Trafikkstr\u00f8mmen fra Paradis mot Midttun er den trafikkstr\u00f8mmen som kunne gitt tilbakevirkninger til hovedveisystemet p\u00e5 Paradis, men kapasiteten i kryss med Birkelundsbakken er god, og det forventes ikke k\u00f8dannelser tilbake mot Paradiskrysset. Slik planforslaget for Sandbrekkevegen 190 foreligger, vil denne trafikkstr\u00f8mmen ha prioritet ved innsnevringen, og innsnevringen vil derfor ikke v\u00e6re en flaskehals som kunne gitt k\u00f8dannelser tilbake mot kryss med Birkelundsbakken. 5 Innsnevringen begrenser kapasiteten for trafikken i Sandbrekkevegen som skal i retning Paradis. Trafikkmengden i makstimen er her ca. 250 kjt/time. Kapasiteten ved innsnevringspunktet er beregnet ved hjelp av trafikkmodellen SIDRA, og kan estimeres til ca. 600 - 800 kjt/time (i retning mot Paradis). Her er det hensyntatt lokale forhold med avkj\u00f8rsler og midlertidig gangfelt over Sandbrekkevegen (frem til Brannstasjonen flyttes). Dette inneb\u00e6rer at det vil v\u00e6re tilstrekkelig kapasitet ved innsnevringspunktet for trafikkavviklingen i begge retninger. Det vil v\u00e6re perioder med mindre k\u00f8oppbygging ved innsnevringspunktet, og dermed litt forsinkelser for trafikken i retning Paradis, men all trafikk vil bli avviklet. Motstr\u00f8ms trafikk i retning Midttun vil delvis komme puljevis (fra signalanlegget p\u00e5 Paradis). Det kan medf\u00f8re perioder der noen f\u00e5 biler m\u00e5 vente ved innsnevringen, frem til trafikken fra Paradis er avviklet. Forsinkelsene, og dermed ulempene for trafikantene pga. dette, kan karakteriseres som sm\u00e5. Trafikksikkerhet Trafikksituasjonen med praktisk avvikling av trafikken ved innsnevringen er vurdert i forhold til det totale trafikkbildet med kj\u00f8rende trafikk og myke trafikanter. Samlet vurdert forventes innsnevringen i seg selv \u00e5 v\u00e6re et positivt bidrag til trafikksikkerheten, ved at kj\u00f8rehastigheten for trafikken kan forventes lavere. Det er grunn til \u00e5 tro at trafikken i begge retninger vil tilpasse seg til veiutformingen ved \u00e5 senke farten inn mot innsnevringspunktet. N\u00e5r det gjelder det foresl\u00e5tte, midlertidige krysningspunktet (gangfelt over Sandbrekkevegen) er det gjort en separat vurdering av trafikksikkerheten knyttet til denne l\u00f8sningen. Figur 6. Utsnitt fra illustrasjonsplan som viser planlagt, midlertidig gangfelt som leder gang/sykkeltrafikken over Sandbrekkevegen til eksisterende fortau. 6 En utfordring med \u00e5 plassere gangfeltet som vist, er at dette, sammen med innsnevringen, \u00f8ker antall hendelser som kj\u00f8rende trafikk m\u00e5 forholde seg til innenfor et avgrenset omr\u00e5de. Fra f\u00f8r m\u00e5 trafikantene v\u00e6re oppmerksomme p\u00e5 sideveistrafikk fra avkj\u00f8rslene og motg\u00e5ende trafikk ved innsnevringen. Gangfeltet kommer som et tredje element i samme omr\u00e5de. Dette kan redusere oppmerksomheten fra kj\u00f8rende trafikk for kryssende gang/sykkeltrafikk. Et moment som tilsier at risikoen for at dette skal medf\u00f8re uhell, er at b\u00e5de trafikkmengden og fartsniv\u00e5et er lavt. Dette gir ogs\u00e5 lav risiko for alvorlig utfall hvis uhell skulle inntreffe. En alternativ plassering av gangfeltet er ved selve innsnevringspunktet. Fordelen med dette vil v\u00e6re som f\u00f8lger: \u2022 Kj\u00f8rende trafikk kan ha samlet oppmerksomhet omkring begge hendelsene ved innsnevringspunktet (motg\u00e5ende trafikk og kryssende gangtrafikk) \u2022 Gang/sykkeltrafikken f\u00e5r kortere krysningslengde. Det reduserer eksponeringsomr\u00e5det der det er risiko for konflikter, og kortere krysningslengde gir ogs\u00e5 mindre forsinkelser for kj\u00f8rende trafikk. Ulempene er at gang/sykkeltrafikken ledes over til fortauet p\u00e5 andre siden og m\u00e5 krysse dagens avkj\u00f8rsel. Trafikken i denne avkj\u00f8rselen er imidlertid marginal, og dette ansees ikke \u00e5 v\u00e6re et avgj\u00f8rende moment i sammenligningen av de to variantene. Konklusjon Trafikkvurderingen kan oppsummeres i f\u00f8lgende hovedpunkter: \u2022 Kapasiteten ved innsnevringspunktet er tilstrekkelig til \u00e5 avvikle dimensjonerende trafikk i rushperiodene. Det m\u00e5 p\u00e5regnes lokale, kortvarige k\u00f8dannelser for trafikk i Sandbrekkevegen i retning Paradis, men dette vil kun v\u00e6re mindre k\u00f8dannelser, og forventes ikke \u00e5 medf\u00f8re vesentlige forsinkelser for trafikantene. \u2022 Innsnevringen i seg selv forventes \u00e5 gi et positivt bidrag til trafikksikkerheten ved \u00e5 medvirke til lavere hastighet for biltrafikken. \u2022 Etablering av midlertidig gangfelt over Sandbrekkevegen ved innsnevringen vil tilf\u00f8re et ekstra element som trafikantene m\u00e5 forholde seg til innenfor samme omr\u00e5de. Dette kan skape usikkerhet om trafikantene vil ha tilstrekkelig oppmerksomhet til alle elementene i omr\u00e5det ved innsnevringen. Det anbefales \u00e5 vurdere en justering av krysningspunktet til samme punkt som selve innsnevringen. 7 "
}