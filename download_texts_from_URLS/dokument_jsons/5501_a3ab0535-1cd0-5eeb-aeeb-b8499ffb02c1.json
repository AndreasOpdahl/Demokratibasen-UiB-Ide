{
  "dokument_id": "a3ab0535-1cd0-5eeb-aeeb-b8499ffb02c1",
  "doc_type": "case_attachment",
  "kommune": 5501,
  "tittel": "Saksprotokoll KST sak 104_24, Revidering eierstrategi Troms Kraft AS 2023 _ 2024, 19.06.2024 (1)",
  "url": "https://innsyn.tromso.kommune.no/application/getMoteDokument?dokid=2002067196",
  "tekst": " Saksprotokoll Utvalg: Kommunestyret Arkivsaknr. 24/09227 Saksbehandler Trond Eliassen Behandlet av M\u00f8tedato Saknr 1 Formannskapet 11.06.2024 82/24 2 Kommunestyret 19.06.2024 104/24 Revidering eierstrategi Troms Kraft AS 2023 / 2024 Kommunestyret har behandlet saken i m\u00f8te 19.06.2024 sak 104/24 M\u00f8tebehandling Sigrid Bj\u00f8rnhaug Hammer stilte sp\u00f8rsm\u00e5l om habilitet p\u00e5 grunnlag av at hun er medlem i bedriftsforsamlingen. Administrasjonens vurdering: I forvaltningsloven \u00a7 2 f\u00f8rste ledd, bokstav e) er \u201cpart\u201d definert slik: \u201ce. part, person som en avgj\u00f8relse retter seg mot eller som saken ellers direkte gjelder.\u201d Saken gjelder revidert eierstrategi for Troms Kraft AS, og at det gjennom denne saken b\u00e5de legges forventninger til selskapet avkastning, utbytte og kapitalisering, samt eventuelle endringer i styringsstrukturen. V\u00e5r vurdering er at saken b\u00e5de legger f\u00f8ringer for selskapet som s\u00e5dan, men ogs\u00e5 for selskapet eierrepresentanter og deres verv. Det vises for \u00f8vrig til kommunal- og regionaldepartementets veileder om habilitet i kommuner og fylkeskommuner s.25-26, hvor departementet legger f\u00f8lgende til grunn for partsvurderinger i saker som involverer eierstyring i selskapet: \u00abDepartementet legger til grunn at selskapet normalt vil v\u00e6re part n\u00e5r kommunen gjennomg\u00e5r og behandler sakskartet for m\u00f8ter i selskapets eierorgan, for eksempel generalforsamlingen eller representantskapet, og samtidig treffer avgj\u00f8relser om instruksjon av eierrepresentanters ut\u00f8velse av eierr\u00e5dighet i selskapet. Departementet legger ogs\u00e5 til grunn at selskapet vil ha partsstatus ved kommunal behandling av selskapsavtale og selskapsvedtekter (eventuell revidering av disse). Ogs\u00e5 ved kommunestyrets behandling av eiermelding for selskapet kan selskapet bli ansett som part i saken. Det vil imidlertid avhenge av utformingen av en slik eiermelding, hvilke f\u00f8ringer dokumentet gir og hvor direkte det er rettet mot det konkrete selskapet.\u00bb Det legges p\u00e5 denne bakgrunn til grunn at Troms Kraft AS er \u00e5 anse som part i saken om revidering av eierstrategi 2023/2024. Du er medlem av bedriftsforsamling i Troms Kraft AS, valgt 20.12.23, og er automatisk inhabil etter fvl. \u00a7 6, f\u00f8rste ledd. Hammer ble enstemmig funnet inhabil og fratr\u00e5dte under behandling av saken. Anni Skogmann Stilte sp\u00f8rsm\u00e5l om habilitet p\u00e5 grunnlag av at hunm er nestleder i bedriftsforsamlingen. Administrasjonens vurdering: Av forvaltningsloven \u00a7 6 f\u00f8rste ledd, bokstav e nr.2, f\u00f8lger: \u00abEn offentlig tjenestemann er ugild til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak (...) e. n\u00e5r han leder eller har ledende stilling i, eller er medlem av styret eller bedriftsforsamling for 2. et selskap som er part i saken.\u00bb I forvaltningsloven \u00a7 2 f\u00f8rste ledd, bokstav e) er \u201cpart\u201d definert slik: \u201ce. part, person som en avgj\u00f8relse retter seg mot eller som saken ellers direkte gjelder.\u201d Saken gjelder revidert eierstrategi for Troms Kraft AS, og 1 at det gjennom denne saken b\u00e5de legges forventninger til selskapet avkastning, utbytte og kapitalisering, samt eventuelle endringer i styringsstrukturen. V\u00e5r vurdering er at saken b\u00e5de legger f\u00f8ringer for selskapet som s\u00e5dan, men ogs\u00e5 for selskapet eierrepresentanter og deres verv. Det vises for \u00f8vrig til kommunal- og regionaldepartementets veileder om habilitet i kommuner og fylkeskommuner s.25-26, hvor departementet legger f\u00f8lgende til grunn for partsvurderinger i saker som involverer eierstyring i selskapet: \u00abDepartementet legger til grunn at selskapet normalt vil v\u00e6re part n\u00e5r kommunen gjennomg\u00e5r og behandler sakskartet for m\u00f8ter i selskapets eierorgan, for eksempel generalforsamlingen eller representantskapet, og samtidig treffer avgj\u00f8relser om instruksjon av eierrepresentanters ut\u00f8velse av eierr\u00e5dighet i selskapet. Departementet legger ogs\u00e5 til grunn at selskapet vil ha partsstatus ved kommunal behandling av selskapsavtale og selskapsvedtekter (eventuell revidering av disse). Ogs\u00e5 ved kommunestyrets behandling av eiermelding for selskapet kan selskapet bli ansett som part i saken. Det vil imidlertid avhenge av utformingen av en slik eiermelding, hvilke f\u00f8ringer dokumentet gir og hvor direkte det er rettet mot det konkrete selskapet.\u00bb Det legges p\u00e5 denne bakgrunn til grunn at Troms Kraft AS er \u00e5 anse som part i saken om revidering av eierstrategi 2023/2024. Du er nestleder i bedriftsforsamling i Troms Kraft AS, valgt 20.12.23, og er automatisk inhabil etter fvl. \u00a7 6, f\u00f8rste ledd. Skogmann ble enstemmig funnet inhabil og fratr\u00e5dte under behandling av saken. Viljar Hanssen stilte sp\u00f8rsm\u00e5l om habilitet p\u00e5 grunnlag av at han er varamedlem i bedriftsforsamlingen. Administrasjonens vurdering: Som utgangspunkt m\u00e5 forvaltningsloven \u00a7 6 f\u00f8rste ledd bokstav e tolkes antitetisk slik at tilknytning til et selskap eller en sammenslutning som er mindre direkte enn det som er regnet opp i bestemmelsen (\"medlem av\"), ikke uten videre f\u00f8rer til inhabilitet. Dette betyr som utgangspunkt at vara ikke omfattes, med mindre de m\u00f8ter jevnlig. Varamedlemmer m\u00e5 likevel vurderes etter den skj\u00f8nnsmessige regelen i fvl. \u00a7 6 annet ledd. Bestemmelsen lyder: \"Likes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet...\u00bb Etter regelen skal man vurdere hvordan det s\u00e6regne forhold fremst\u00e5r utad. Viljar Hanssen oppgir \u00e5 ha deltatt p\u00e5 to m\u00f8ter som vara p\u00e5 relativt kort tid, (valgt inn som vara av kommunestyret den 20.12.23). Utad fremst\u00e5r det ikke n\u00f8dvendigvis tydelig hvorfor en vara i dette tilfellet ikke skal behandles likt som faste medlemmer av bedriftsforsamlingen som har hatt mer eller mindre lik deltakelse siden oppnevnelsen. Saken omhandler i tillegg blant annet sp\u00f8rsm\u00e5let om Troms Kraft AS fortsatt skal ha en bedriftsforsamling. Sakens art og betydning for de involverte i bedriftsforsamlingen taler dermed for at forholdet at representanten Hanssen er vara til bedriftsforsamlingen, utad kan fremst\u00e5 som et s\u00e6regent forhold som er egnet til \u00e5 svekke tilliten til hans upartiskhet. P\u00e5 denne bakgrunn vurderes Viljar som varamedlem til bedriftsforsamlingen som inhabil til \u00e5 behandlesaken etter fvl \u00a7 6 annet ledd. Det anbefales derfor at han fratrer under behandling av saken. Hanssen ble enstemmig funnet inhabil og fratr\u00e5dte under behandling av saken. Kristin Karlsen stilte sp\u00f8rsm\u00e5l om habilitet p\u00e5 grunnlag av at hun er varamedlem i bedriftsforsamlingen. Administrasjonens vurdering: Som utgangspunkt m\u00e5 forvaltningsloven \u00a7 6 f\u00f8rste ledd bokstav e tolkes antitetisk slik at tilknytning til et selskap eller en sammenslutning som er mindre direkte enn det som er regnet opp i bestemmelsen (\"medlem av\"), ikke uten videre f\u00f8rer til inhabilitet. Dette betyr som utgangspunkt at vara ikke omfattes, med mindre de m\u00f8ter jevnlig. Varamedlemmer m\u00e5 likevel vurderes etter den skj\u00f8nnsmessige regelen i fvl. \u00a7 6 annet ledd. Bestemmelsen lyder: \"Likes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet...\u00bb Etter regelen skal man vurdere hvordan det s\u00e6regne forhold fremst\u00e5r utad. Du oppgir \u00e5 ha m\u00f8tt som vara i bedriftsforsamlingen, senest i mai 2024. Utad fremst\u00e5r det ikke n\u00f8dvendigvis tydelig hvorfor en vara i dette tilfellet ikke skal behandles likt som faste medlemmer av bedriftsforsamlingen som har hatt mer eller mindre lik deltakelse siden oppnevnelsen. Saken omhandler i tillegg blant annet sp\u00f8rsm\u00e5let om Troms Kraft AS 2 fortsatt skal ha en bedriftsforsamling. Sakens art og betydning for de involverte i bedriftsforsamlingen taler dermed for at representanter som er vara til bedriftsforsamlingen, utad kan fremst\u00e5 som et s\u00e6regent forhold som er egnet til \u00e5 svekke tilliten til hans upartiskhet. P\u00e5 denne bakgrunn anbefales du som varamedlem til bedriftsforsamlingen som inhabil til \u00e5 behandlesaken etter fvl \u00a7 6 annet ledd. Karlsen ble enstemmig funnet inhabil og fratr\u00e5dte under behandling av saken. Hans Petter Kvaal stilte sp\u00f8rsm\u00e5l om habilitet p\u00e5 grunnlag av at han er medlem i bedriftsforsamlingen. Kvaal ble enstemmig funnet inhabil og fratr\u00e5dte under behandling av saken. Rolleiv Lind stilte sp\u00f8rsm\u00e5l om habilitet p\u00e5 grunnlag av at han er varamedlem i bedriftsforsamlingen. Lind ble enstemmig funnet inhabil og fratr\u00e5dte under behandling av saken. Votering Voteringspunkt Innstilling Enstemmig for 35 Kommunestyrets vedtak 1. Kommunestyret i Troms\u00f8 kommune har behandlet forslag til revidert eierstrategi i Tromskraft AS, org.nr. 979 468 792 utarbeidet av tverrpolitisk arbeidsgruppe utpekt av Troms fylkeskommune og Troms\u00f8 kommune. 2. Kommunestyret vedtar forslag til revidert eierstrategi i Tromskraft AS utarbeidet av tverrpolitisk arbeidsgruppe av 11.04.2024, og ber om at generalforsamling i Troms Holding AS, org.nr. 923 191 593, vedtar den p\u00e5 generalforsamling i l\u00f8pet av f\u00f8rste halvdel av 2024. 3. Kommunestyret legger til grunn f\u00f8lgende med sitt eierskap i Troms Kraft AS: - Troms Kraft har en viktig samfunnsrolle der f\u00f8lgende vektlegges; viktigheten av \u00e5 sikre stabil og tilstrekkelig tilgang av fornybar energi i regionen, offentlig eierskap av kritisk infrastruktur for \u00e5 sikre forsyningssikkerheten i regionen. - Eierne har et forretningsmessig m\u00e5l for eierskapet i Troms Kraft, som inneb\u00e6rer tydelige krav til avkastning p\u00e5 investert kapital som reflekterer risikoen denne type virksomhet representerer. - Eierne har et langsiktig perspektiv p\u00e5 eierskapet inneb\u00e6rer et \u00f8nske om \u00e5 bevare eksisterende verdier, samt utvikle nye forretningsmuligheter basert p\u00e5 kompetanse og ressurser innen kjernevirksomheten i Troms Kraft. - Troms Kraft skal ta hensyn til omgivelsene og samarbeide konstruktivt med ber\u00f8rte parter der de har og planlegger sin produksjon og kraftnett. 4. Eierne vil innen generalforsamlingen 2025 vurdere \u00e5 endre styringsmodell i selskapet ved \u00e5 avskaffe bedriftsforsamlingen som en del av styringsstrukturen i selskapet. Det gjennomf\u00f8res i forkant en utredning som ser p\u00e5 ivaretakelse av bedriftsforsamlingens funksjoner og de ansattes rettigheter, og med s\u00e6rlig fokus p\u00e5 selskapet som et offentlig eid selskap. En eventuell avvikling skal gj\u00f8res i tett dialog mellom eierne, selskapet og de ansatte, og i tr\u00e5d med aksjelovens \u00a76-35. 5. Eierne vil innen generalforsamlingen 2026 utarbeide og vedta en aksjon\u00e6ravtale i Troms Kraft. 3 6. Kommunedirekt\u00f8ren f\u00f8lger opp arbeidet videre. 4 "
}