{
  "dokument_id": "4cc029db-3bb5-5702-843c-ac0faba64927",
  "doc_type": "case_presentation",
  "kommune": 4601,
  "tittel": "Kystkultursenteret. Rehabilitering av kai B/C. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9865004/Framstilling-Kystkultursenteret-Rehabilitering-av-kai-B-C-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/44260-7 Kystkultursenteret. Rehabilitering av kai B/C. Gjennomf\u00f8ringsvedtak Hva saken gjelder: Saken gjelder rehabilitering av kai B/C ved Kystkultursenteret i Sandviksbodene 15-17. Det er tidligere gjennomf\u00f8rt totalrehabilitering av kai A. I Handlings- og \u00f8konomiplanen for 2024 \u2013 2027 er det lagt opp til \u00e5 g\u00e5 videre med rehabilitering av kai B/C. Kostnaden er estimert til 15,5 mill. kroner. Eksisterende kai B/C er en trekai som var i sv\u00e6rt d\u00e5rlig stand jfr. tilstandsrapport utarbeidet av Sweco Norge AS tilbake i 2015. Kai B/C har setningsskader som har f\u00f8rt til svikt i bjelker og setninger i dekket. Deler av kaien har n\u00e5 rast ned og kan ikke brukes. Det er gjort en vurdering av trekonstruksjon ved stormflo og b\u00f8lgep\u00e5virkning. Et vesentlig punkt her er de klimatiske utfordringer man ser for seg, ved eksempelvis kraftige lavtrykk med dertil stormflo og b\u00f8lger. Det er benyttet tabeller i henhold til klimaframskrivninger og datagrunnlag hos klimaservicesenteret. Prosjektering av ny tilsvarende trekai viser seg p\u00e5 bakgrunn av dette, lite gunstig med tanke p\u00e5 b\u00e6reevne og varighet. I samarbeid med antikvariske myndigheter er det derfor besluttet \u00e5 prosjektere ny kai i granitt med betongdekke. Granittkaien vil i tillegg virke som en b\u00f8lgedemper for Sandviksbodene og bidra til \u00e5 sikre disse for ytre p\u00e5kjenninger. Kaien ligger utsatt til i forhold til Byfjorden hvor en trekai vil ha en levetid p\u00e5 15 \u00e5r mot en granitt-kai p\u00e5 100 \u00e5r. Med tanke p\u00e5 levetid og \u00e5rlige vedlikeholdskostnader er derfor en granitt-kai beste l\u00f8sning. Saken gjelder gjennomf\u00f8ring av prosjektet. Prosjektbeskrivelse: Bunnen blir renset ned til fast masse ved slamsuging og st\u00f8pt fundament i hele kaiens lengde. All masse ved slamsuging og oppgraving/mudring blir levert til offentlig godkjent mottak, som spesialavfall. Kaien er planlagt med murt fundament med granittstein i front. Det monteres kaiskinner, pullerter og fort\u00f8yningsringer, og kaien fendres p\u00e5 gammelt vis med box som trefendring. Det monteres str\u00f8muttak og legges vann frem til kaikant. Det fylles opp med rene steinmasser i bakkant som sikres med Geopronett armering og fiberduk. Bakre kaiomr\u00e5de planeres og st\u00f8pes. Vedlagte fagnotat redegj\u00f8r n\u00e6rmere for de enkelte tiltak med tilh\u00f8rende kostnader. 1 Planskisse Illustrasjon ferdig kai Fagetatens vurdering og anbefaling: Eksisterende kai B/C er en trekai som er i sv\u00e6rt d\u00e5rlig stand. Rehabilitering/bygging av ny kai er n\u00f8dvendig for tilkomst til omr\u00e5det. Prosjektet utf\u00f8res i samarbeid med Kystkultur- senteret og antikvariske myndigheter, for \u00e5 sikre funksjonalitet og ivaretakelse av omr\u00e5dets egenart. Produksjonstid er beregnet til 8 m\u00e5neder. Tiltaket foresl\u00e5s dekket av budsjettpost BUD637 \u2013 Rehabilitering av kaier ved Kystkultursenteret i Sandviken. 2 \u00d8konomiske konsekvenser: Det er s\u00e5 langt blitt disponert kr 0,7 mill. til prosjektering av prosjektet. I handlings- og \u00f8konomiplanen er det p\u00e5 budsjettposten for Rehabilitering av kaier ved Kystkultursenteret i Sandviken satt av ytterligere 15,3 mill. til gjennomf\u00f8ring av tiltaket i 2024. Forventet totalkostnad er p\u00e5 kr. 15,5 mill. Budsjettmidler som ikke forventes brukt vil blir trukket inn ved rullering av Handlings \u2013 og \u00f8konomiplan. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i mva-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dens vurdering og anbefaling/konklusjon: Trekaien B/C p\u00e5 Kystkultursenteret er p\u00e5 grunn av alder, og skader som f\u00f8lge av ekstremv\u00e6r, n\u00e5 i en tilstand der den i dag representerer en fare b\u00e5de for bes\u00f8kende og for anlegget som s\u00e5dan. Byr\u00e5den deler fagetatens vurdering av at trekaien b\u00f8r erstattes med granitt kaifront og betongdekke. Kaien vil da bli motstandsdyktig mot ekstremv\u00e6r og tung sj\u00f8. Kaien vil ogs\u00e5 sikre tilgang til fart\u00f8y for brannvesenets kj\u00f8ret\u00f8y. Dessuten vil ogs\u00e5 ny kai gj\u00f8re det mulig for allmennheten \u00e5 f\u00e5 sikker tilgang til tangen. Byr\u00e5den anbefaler derfor at rehabiliteringen av kai B/C gjennomf\u00f8res slik saken skisserer. Vedtakskompetanse: Budsjettfullmaktenes pkt. 2.3 bokstav g): Gjennomf\u00f8ring av investeringsprosjekt oppad begrenset til 20 mill. kroner vedtas av byr\u00e5det. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Prosjekt rehabilitering av kai B/C p\u00e5 Kystkultursenteret Sandviksbodene 15-17 gjennomf\u00f8res med en samlet estimert totalkostnad p\u00e5 15,5 mill. 2. Budsjettavsetning framg\u00e5r av f\u00f8lgende tabell: 3. Udisponerte midler vil bli foresl\u00e5tt trukket inn ved rullering av handlings- og \u00f8konomiplan. Dato: 19. mars 2024 Charlotte Spurkeland settebyr\u00e5d for finans Dokumentet er godkjent elektronisk. 3 Vedlegg: Fagnotat av 4. januar 2024 4 "
}