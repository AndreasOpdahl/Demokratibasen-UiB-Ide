{
  "dokument_id": "1deee15a-b77d-55af-b285-aaf74d4034a3",
  "doc_type": "case_attachment",
  "kommune": 4601,
  "tittel": "Fagnotat datert 02.01.2025",
  "url": "https://bergen.kommune.no/politikere-utvalg/api/fil/bk360/11785347/Fagnotat-datert-02-01-2025",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18167-4 (Arbeidssted) Saksbehandler: Daniel Holm\u00e5s Aalerud Dato: 02.01.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 208/4/0/0 Rollandsvegen 6 Klage. Fradeling av 4 parseller. Statens Vegvesen v/ brev datert 01.12.2024. Hvem klager? Deling av eiendom. Tiltaket Vedtak datert 08.11.2024 gir tillatelse til oppretting av 4 nye eiendommer Vedtaket til boligform\u00e5l. PlanID 4560000 Rolland s\u00f8r \u2013 Boliger, frittliggende sm\u00e5hus. KPA2018, Bebyggelse og anlegg \u2013 Ytre fortettingssone, Hensynssone Planstatus H570_4 historiske veifar. Klagen er negativ til inngrepet som etablering av boligtomter med Klagegrunner tilh\u00f8rende avkj\u00f8rsler vil gi overfor kulturminnet Den Trondhjemske postveg. Behov for ytterligere Nei. saksbehandling ved eventuell omgj\u00f8ring Vedtak datert 08.11.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Vedtak datert 08.11.2024 gir tillatelse til oppretting av 4 nye boligparseller. Vedtaket er p\u00e5klaget ved brev datert 01.12.2024. Klager har bedt om at klagen gis oppsettende virkning. Anmodning om oppsettende virkning er ikke tatt til f\u00f8lge. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr 208 bnr 1 (Marit B. Herron Rolland og Dag Gunnar Rolland), gnr 208 bnr 352 (Stian Hogstevdt og Merete \u00d8iestad) og gnr 208 bnr 199 (Rune Stigum Olsen og Siri Helene S\u00e6tersdal). Merknadene fra gnr. 208, bnr. 1 fremmer at grensene som er tegnet opp for teigene er feil da grensen mellom bnr. 1 og tiltakseiendommene skal g\u00e5 langs fjellet p\u00e5 \u00f8stsiden. Merknadene fra gnr. 208, bnr. 199 viser til at deres eiendom har et h\u00f8nsehus som vender mot de nye tomtene, det gj\u00f8res derfor oppmerksom p\u00e5 at plassering av framtidig bebyggelse b\u00f8r ta hensyn til dette. Gnr. 208, bnr. 352 fremmer at fradelingen strider med reguleringsplanen. S\u00f8ker har vurdert merknadene. Merknad fra Bnr. 1 er tatt til f\u00f8lge, grensene er endret i tr\u00e5d med forutsetningene for merknaden. Merknad fra bnr. 199 er besvart, endelig plassering p\u00e5 eiendommen m\u00e5 avklares senere. Til merknad fra bnr. 352 er det avklart ved forh\u00e5ndskonferansen at opptegningene i plankartet ikke utgj\u00f8r rettslig bindende reguleringer av eiendomsgrenser i planomr\u00e5det. Plan- og bygningsetaten har vurdert merkandene, vi finner at ansvarlig s\u00f8kers kommentarer gir tilfredsstillende svar p\u00e5 nabomerknadene. Vestland fylkeskommune har gitt uttalelse den 03.10.2024. Fylkeskommunen ber om at tiltaket vurderes opp mot den lovfestede planplikten i pbl. \u00a7 12-4(5) da gjeldende reguleringsplan er mer enn 10 \u00e5r gammel. Fylkeskommunen frar\u00e5r en fradeling av tomtene av hensyn til kulturminneverdiene tilknyttet Den Trondheimske Postvei. Det gj\u00f8res ogs\u00e5 oppmerksom p\u00e5 at fylkeskommunen vil gjennomf\u00f8re arkeologisk synfaring f\u00f8r eventuelle tiltak p\u00e5 eiendommen. Statens Vegvesen har gitt uttalelse datert 03.10.2024. Her fremkommer at \u00abStatens vegvesen er med bakgrunn i v\u00e5rt sektoransvar negativt innstilt til at ein skal opne opp for biltrafikk og bustadbygging tett p\u00e5 Den Trondhjemske postveg. Vegen er eit nasjonalt kulturminne og oms\u00f8kte omr\u00e5de gjev eit godt inntrykk av vegen med historiske omgjevnadar. Difor er kulturminne omfatta av omsynsona i Kommuneplanen. Vi kan ikkje stille oss positive til tiltak som vil direkte forringe det historiske vegfaret og milj\u00f8et p\u00e5 staden. Postvegen vart konstruert for g\u00e5ande og hest og kjerre. Han kan ikkje handtere den trafikkmengda 4 nye bueiningar vil gje p\u00e5 ein tilfredsstillande m\u00e5te. Bilar kan ikkje passere kvarandre p\u00e5 denne vegen. Vi ser at for \u00e5 kunne fungere effektiv og p\u00e5 ein trygg m\u00e5te m\u00e5 vegen utvidast med tilbod til mjuke trafikantar. Ei moderne trafikal utforming vil gripe inn i og \u00f8ydelegge postvegen og vegmilj\u00f8et p\u00e5 staden. Statens vegvesen som sektormynde kan sj\u00f8lvsagt ikkje stille seg bak inngrep i det nasjonale kulturminne.\u00bb Saksnummer KLAGE-2024/18167 Side 2 av 4 Bymilj\u00f8etaten har gitt uttalelse datert 07.10.2024. Her framkommer f\u00f8lgende \u00abBymilj\u00f8etaten vil etter en samlet vurdering frar\u00e5 fradeling av eiendom til boligbygging, dette mtp. at konsekvenser av forslag til utbygging med stor sannsynlighet vil medf\u00f8re betydelige, negative landskapsinngrep som vil v\u00e6re uheldig b\u00e5de for friluftsbruken og av hensyn til vegetasjon/natur langs nevnte Kols\u00e5sen.\u00bb Bymilj\u00f8etaten har den 10.09.2024 godkjent 2 nye avkj\u00f8rsler fra kommunal vei jf. vegl. \u00a7\u00a7 40- 43. Byantikvaren har gitt uttalelse datert 10.10.2024. Byantikvaren mener at fradelingen gir store negative konsekvenser for kulturmilj\u00f8et i Rollandsveien og kan ikke anbefale denne. 2. Om klagen Klager fremmer at vedtaket med fradeling av fire boligtomter tilrettelagt for \u00e5 betjenes av to nye avkj\u00f8rsler vil tilsidesette det nasjonale kulturminnet den Trondhjemske Postvei. Det fremmes at tiltaket er avhengig av dispensasjon fra hensynssone H570 og at fradelingen utl\u00f8ser behov for en bredere vurdering av trafikale forhold i omr\u00e5det. 3. Vurdering av klagen Klagers merknader gjelder i det vesentlige forholdet til Den Trondhjemske Postvei, som kulturminne av nasjonal interesse. Klagers anf\u00f8rsel om at tiltaket er avhengig av dispensasjon fra hensynssone H570 kan ikke tas til f\u00f8lge. Det er ikke festet bestemmelser til hensynssonen. Det er vedtatt utfyllende retningslinjer til sonen sammen med KPA20181, hensynssonen angir imidlertid kun hensyn som b\u00f8r tas ved saksbehandlingen innenfor sonen. Det er ikke knyttet noen entydig forbudsvirkning eller likende til sonen gjennom tilh\u00f8rende bestemmelser. Vi kan da ikke se at tiltaket er avhengig av dispensasjon fra denne. Det f\u00f8lger av pbl. \u00a7 26-1 at \u00abOpprettelse av ny grunneiendom (...) m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som stride med denne lov, forskrift eller plan\u00bb heller ikke slik at \u00abdet dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov\u00bb. Det rettes enkelte merknader til trafikksikkerheten langs veien. Eiendommene er avhengig av avkj\u00f8rsel fra kommunal vei. Vi ser at den kommunale vegmyndigheten f\u00f8rst har v\u00e6rt negativ til at det etableres slike avkj\u00f8rsler, f\u00f8r det ved en senere revisjon av avkj\u00f8rselss\u00f8knaden er gitt tillatelse til etablering av to nye avkj\u00f8rsler den 10.09.2024. De nye eiendommene har da en dokumentert tilkomst til offentlig vei jf. pbl. \u00a7 27-4. Plan- og bygningsetaten har ikke foretatt materielle vurderinger av trafikkavviklingen i tilkomstveien, da vi legger til grunn at vegmyndighetene har bedre forutsetninger for \u00e5 vurdere dette forholdet i forbindelse med den nevnte avkj\u00f8rselssaken. Det er i s\u00f8knaden redegjort for at eiendommene vil tilfredsstille alle relevante krav i gjeldende arealdel av kommuneplanen, videre er det ikke funnet forhold ellers som ville v\u00e6re i strid med plan- og bygningsloven. Tomtene framst\u00e5r egnet til bebyggelse i tr\u00e5d med gjeldende regelverk. Fradelingen vil ikke i seg selv medf\u00f8re noen fysiske inngrep i grunnen, og vil p\u00e5 den m\u00e5ten ikke kunne medf\u00f8re noen fysiske tiltak overfor postveistrekket. En fradeling legger imidlertid til 1 Vedlegg 4 til KPA2018 Saksnummer KLAGE-2024/18167 Side 3 av 4 rette for en framtidig utbygging. En godkjent s\u00f8knad om fradeling vil alts\u00e5 inneb\u00e6re en viss forventning om \u00e5 f\u00e5 bygge for tiltakshaver. En slik byggetillatelse forutsetter imidlertid at tiltaket er i samsvar med gjeldende planer. Etter KPA2018 \u00a7 3.1 gjelder et plankrav for tiltak etter pbl. \u00a7 20-1 lit. a. Det er ikke regulert et tilsvarende plankrav for tiltak etter 20-1 lit. m. Utgangspunktet er da at oppf\u00f8ring av bygninger p\u00e5 eiendommene, forutsetter reguleringsplan. Plan- og bygningsetaten kan da ikke finne at noen ytterligere vurdering av forholdet etter pbl. \u00a7 12-4(5) vil avstedkomme vesentlige nye momenter ut over de vurderingene som alt m\u00e5 foretas dersom eiendommene skal bebygges. Ordningen som her er lagt opp inneb\u00e6rer da at tiltakshaver har anledning til \u00e5 akseptere den risiko som plankravet for bebyggelse inneb\u00e6rer, n\u00e5r det s\u00f8kes om fradeling av eiendommen f\u00f8r det er s\u00f8kt om oppf\u00f8ring av bygninger. Det er avholdt forh\u00e5ndskonferanse den 06.06.20232, hvor det er redegjort for plankravet, samt forutsetningene for at kommunen skal kunne vurdere unntak fra nevnte plankrav, herunder at tiltaket ikke gir vesentlige virkninger for \u00abkulturminner\u00bb jf. KPA2018 \u00a7 3.3.1. Siden fradelingen ikke vil medf\u00f8re inngrep i, eller legge bindende f\u00f8ringer for den framtidige forvaltningen av kulturminnet, kan vi ikke se grunn til \u00e5 ta klagen til f\u00f8lge. Vedtaket er fattet i tr\u00e5d med forutsetningene i pbl. \u00a7 26-1. Forholdet til kulturminnet vil bli et av de sentrale vurderingsmomentene ved en framtidig s\u00f8knad om utbygging av eiendommene. 4. Konklusjon Vedtak datert 08.11.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 08.11.2024 5. Klage datert 01.12.2024 6. F\u00f8lgebrev til s\u00f8knaden og tiltakshavers redegj\u00f8relse til nabomerknader 7. Nabomerknader 8. Uttalelse fra Byantikvaren datert 10.10.2024 9. Uttalelse fra Bymilj\u00f8etaten datert 07.10.2024 10. Uttalelse fra Statens Vegvesen datert 03.10.2024 11. Uttalelse fra Vestland Fylkeskommune datert 03.10.2024 12. Vedtak fra Bymilj\u00f8etaten datert 10.09.2024 2 V\u00e5r ref. BYGG-2023/12935 Saksnummer KLAGE-2024/18167 Side 4 av 4 "
}