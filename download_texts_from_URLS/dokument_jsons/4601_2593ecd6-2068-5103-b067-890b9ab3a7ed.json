{
  "dokument_id": "2593ecd6-2068-5103-b067-890b9ab3a7ed",
  "doc_type": "case_attachment",
  "kommune": 4601,
  "tittel": "Nabomerknader med ansvarlig s\u00f8kers kommentarer",
  "url": "https://bergen.kommune.no/politikere-utvalg/api/fil/bk360/10643765/Nabomerknader-med-ansvarlig-sokers-kommentarer",
  "tekst": " Bergen kommune VEDLEGG C-04 Etat for byggesak og private planer Seksjon for byggesak Postboks 7700 5020 BERGEN Dato: 24.10.2023 _____________________________________________________________________________________________________________________________ OPPSUMMERING AV NABOMERKNADER. TILSVAR TIL MERKNADER. FALSENS VEI 59, GNR 159/BNR 396 OG 1016 _____________________________________________________________________________________________________________________________ Nabovarsel for tiltaket ble sendt inn den 03.10.2023. Det er ved svarfristen p\u00e5 to uker kommet inn 4 nabomerknader, hvorav to er like og fra samme adresse. Under f\u00f8lger en sammenfatning av merknadene, med tilsvar. Det er noen punkter som g\u00e5r igjen i merknadene. Dette gjelder etablering av nytt fortau og parkering. Tilsvaret starter derfor med et generelt avsnitt som tar opp disse punktene. Tilsvar fra ansvarlig s\u00f8ker, generelt avsnitt/fortau og parkering Oms\u00f8kt tiltak er prosjektert iht. detaljregulering for tomten, plan \u00c5rstad, gnr. 159 bnr. 369 mfl. Falsens vei. Nasjonal arealplan-ID 1201_64960000, vedtatt 19.09.2018. Den delen av tomten som er satt av til bolig best\u00e5r av regulert form\u00e5lsfelt BFS Boligbebyggelse - frittliggende sm\u00e5husbebyggelse (felt med eksisterende hus) og regulert form\u00e5lsfelt BBB Boligbebyggelse \u2013 blokkbebyggelse (felt med oms\u00f8kt tiltak). \u00d8vrig del av tomten er regulert til fortau og annet veiareal. Reguleringen gir at det ved oppf\u00f8ring av nytt tiltak skal opparbeides fortau (felt SF1-4) som vist i reguleringsplankartet. Bestemmelse 3.3.2.1 gir krav om at fortau opparbeides f\u00f8r det kan gis ferdigattest. Oppgradering av gaten med fortau er alts\u00e5 noe som er regulert for omr\u00e5det, og som ble diskutert og vurdert ved saksbehandlingen og behandlet politisk ved vedtak av reguleringsplanen. Oms\u00f8kt tiltak f\u00f8lger opp dette vedtaket. Fortauet vil gi tryggere ferdsel for fotgjengere, og det vil bli en mer oversiktlig gate som gir trafikantene bedre sikt. Fortauet vil bli en fortsettelse av fortauet lenger s\u00f8r i Falsens vei. Bestemmelse 5.2.9.1 Parkering gir et maksimalt antall p-plasser p\u00e5 1 plass per 100m2 BRA bolig for begge felt til sammen. Det er alts\u00e5 ikke krav om p-plasser for tiltaket, men en begrensning p\u00e5 et maks. antall p-plasser. I planprosessen ble det avklart at det er god kollektivdekning med bybanen og busslinjer, med under 5 minutter gangtid til n\u00e6rmeste holdeplass. Nabo i Finnberg\u00e5sen 92 (159/339) Egil Hansen i Finnberg\u00e5sen 92 er skeptisk til tap av gateparkeringsplasser ved etablering av fortau i gaten, og at nye boenheter samtidig vil tilf\u00f8re flere biler som trenger parkeringsplass. Det sp\u00f8rres om 4m-regelen er overholdt, og viser til avstanden mellom nytt tiltak og eksisterende hus p\u00e5 tomten. Avslutningsvis settes det sp\u00f8rsm\u00e5lstegn ved om det er nok felles uteoppholdsareal, og hvor det er plassert. Tilsvar fra ansvarlig s\u00f8ker: Se generelt avsnitt ang\u00e5ende parkering og etablering av fortau. Reguleringen legger opp til at man ser eksisterende hus og nytt tiltak under ett, som et helhetlig prosjekt. Uteoppholdsareal er felles for de to byggene, og er iht. reguleringen. Arealene avsatt til felles uteopphold er vist i utomhusplanen vedlagt nabovarselet. Alliance Arkitekturstudio AS, Trondheimsveien 72, 0565 Oslo, tlf. 22 36 40 44, www.allark.no, org.nr. 988 437 433 MVA 1 PBL \u00a7 29-4. Byggverkets plassering, h\u00f8yde og avstand til nabogrense gir avstandskrav hvis ikke annet er bestemt i plan. Det er alts\u00e5 reguleringens byggegrenser som er gjeldende. Tiltaket er plassert iht. disse grensene. Nabo i Falsens vei 60 (159/397) Helge Arild Leknessund og Liv Hedda Kv\u00e5le Leknessund i Falsens vei 60 mener at eksisterende hus p\u00e5 tomten utgj\u00f8r et hybelhus, og ikke en tre-mannsbolig, og at dette medf\u00f8rer mye trafikk ved hyppig inn/utflyttinger. Sett i sammenheng med at eksisterende p-plasser p\u00e5 tomt fjernes mener de at dette vil gi trafikale utfordringer i omr\u00e5det. De mener at gatestrekket i Falsens vei mellom Hjelms vei og Finnberg\u00e5sen m\u00e5 forbli uten fortau, samt at eksisterende parkeringsplasser m\u00e5 opprettholdes, for \u00e5 gi rom for at biler kan passere hverandre i dette strekket. De mener videre at etablering av fortau i omr\u00e5det ved eksisterende parkering vil hindre at varelevering i omr\u00e5det (til Inndalsveien) har noe sted \u00e5 st\u00e5 uten at den hindrer trafikken. De mener at oms\u00f8kt boligbygg ikke er tilpasset omr\u00e5det, og at antall enheter g\u00e5r p\u00e5 bekostning tilpasningen til str\u00f8ket. Videre mener de at en m\u00f8neh\u00f8yde som er st\u00f8rre enn Falsens vei 53 og eksisterende hus p\u00e5 tomten vil gj\u00f8re huset un\u00f8dvendig ruvende, og dette tett p\u00e5 bevaringsverdig bebyggelse. De mener at tiltaket, ved \u00e5 ikke ha egen parkering, vil gi \u00f8kt press p\u00e5 gateparkeringen i omr\u00e5det, og at det er lite trolig at nye beboere ikke har bil. De p\u00e5peker at andre nyere prosjekter i omr\u00e5det har kjellerparkering. Avslutningsvis mener de at st\u00f8rrelsen p\u00e5 oms\u00f8kt bygg b\u00f8r reduseres, og inneholde kun 4 enheter, med parkering i kjeller, samt ha m\u00f8neretning nord/syd likt nabobygg og for \u00e5 gi bedre dagslysforhold som unng\u00e5r dispensasjon. Tilsvar fra ansvarlig s\u00f8ker: Se generelt avsnitt ang\u00e5ende parkering og etablering av fortau. Hvem som bor i den eksisterende tremannsboligen er ikke noe som tas opp i s\u00f8knad om nytt tiltak, og er ikke noe ansvarlig s\u00f8ker har innsikt i. Oms\u00f8kt bygg forholder seg til reguleringsbestemmelsenes f\u00f8ringer for volum, h\u00f8yder og tilpasning til str\u00f8ket og eksisterende bolig p\u00e5 tomten. Boenhetene er iht. maks. regulert antall p\u00e5 6 enheter. Gesims- og m\u00f8neh\u00f8yde er iht. maks. regulerte h\u00f8yder og taket er iht. detaljerte bestemmelser for takvinkler og m\u00f8neretning. Form og volum er iht. byggegrensene for tomten. Det skal brukes tre som fasademateriale, noe som er typisk for flere av husene i Falsens vei generelt, og for eksisterende hus p\u00e5 tomten spesielt. Vindusformer er i hovedsak kvadratiske, noe som er typisk for husene i umiddelbar n\u00e6rhet. Huset tilpasser seg str\u00f8ket ved sitt materialvalg, og ved volum, takform og h\u00f8yder, som er innenfor detaljreguleringens bestemmelser. Planl\u00f8sningene har halvplansprinsipp, noe som gir en fleksibel planl\u00f8sning hvor trappene tar lite plass og alle 6 enhetene kan fungere som familieleiligheter, framfor minimum 3 som reguleringen krever. Oms\u00f8kte leiligheter er slik sett med h\u00f8yere brukskvalitet enn reguleringen krever. Nabo i Falsens vei 53 (159/392) Jan Arle Netland i Falsens vei 53 mener oms\u00f8kt tiltak er ruvende og malplassert i forhold til eksisterende bebyggelse, og at antall enheter g\u00e5r p\u00e5 bekostning av tilpasningen til str\u00f8ket. Han mener at valget om \u00e5 ikke ha parkering vil ha konsekvenser som ikke er vurdert for omr\u00e5det. Han mener at eksisterende hus p\u00e5 tomten utgj\u00f8r et hybelhus, og ikke en tre-mannsbolig, og at det derfor er mye trafikk med inn/utflytting, og at tilf\u00f8ring av seks nye enheter p\u00e5 tomten vil gi stor belastning for n\u00e6rmilj\u00f8et. Han er skeptisk til etablering av nytt fortau og mener det g\u00e5r p\u00e5 bekostning av parkeringsmuligheter i gaten, og at gaten ved inn/utflytting til boenhetene blir \u00abstengt\u00bb. Videre at etablering av fortau vil skape problemer for inn/utkj\u00f8ring til parkeringsplassene til Falsens vei 53 og 60. Han p\u00e5peker at andre nyere prosjekter i omr\u00e5det har kjellerparkering. Han er skeptisk til at innganger, terrasser og verandaer til oms\u00f8kt tiltak vender mot s\u00f8rsiden av Falsens vei 53, og mener dette gir \u00f8kt innsikt til vinduer og terrasser p\u00e5 s\u00f8rsiden av nr. 53, og trekker paralleller til en tidligere sak over gaten hvor s\u00f8knad om p\u00e5bygg av veranda ble avsl\u00e5tt. Alliance Arkitekturstudio AS, Trondheimsveien 72, 0565 Oslo, tlf. 22 36 40 44, www.allark.no, org.nr. 988 437 433 MVA 2 Tilsvar fra ansvarlig s\u00f8ker: Oms\u00f8kt bygg forholder seg til reguleringsbestemmelsenes f\u00f8ringer for volum, h\u00f8yder og tilpasning til str\u00f8ket og eksisterende bolig p\u00e5 tomten. Boenhetene er iht. maks. regulert antall p\u00e5 6 enheter. Gesims- og m\u00f8neh\u00f8yde er iht. maks. regulerte h\u00f8yder og taket er iht. detaljerte bestemmelser for takvinkler og m\u00f8neretning. Form og volum er iht. byggegrensene for tomten. Det skal brukes tre som fasademateriale, noe som er typisk for flere av husene i Falsens vei generelt, og for eksisterende hus p\u00e5 tomten spesielt. Vindusformer er i hovedsak kvadratiske, noe som er typisk for husene i umiddelbar n\u00e6rhet. Huset tilpasser seg str\u00f8ket ved sitt materialvalg, og ved volum, takform og h\u00f8yder, som er innenfor detaljreguleringens bestemmelser. Planl\u00f8sningene har halvplansprinsipp, noe som gir en fleksibel planl\u00f8sning hvor trappene tar lite plass og alle 6 enhetene kan fungere som familieleiligheter, framfor minimum 3 som reguleringen krever. Oms\u00f8kte leiligheter er slik sett med h\u00f8yere brukskvalitet enn reguleringen krever. Se generelt avsnitt ang\u00e5ende parkering og etablering av fortau. Det er ved reguleringen vurdert at omr\u00e5det er godt dekket av kollektivtilbud. Hvem som bor i den eksisterende tremannsboligen er ikke noe som tas opp i s\u00f8knad om nytt tiltak, og er ikke noe ansvarlig s\u00f8ker har innsikt i. Nytt tiltak forholder seg til byggegrensene, og avtrykk over terreng er minimum 4 meter fra tomtegrensen. Det er uteareal p\u00e5 b\u00e5de nord- og s\u00f8rside av tiltaket. Innganger etableres p\u00e5 nordsiden. Oppf\u00f8ring av nytt tiltak p\u00e5 tomten vil n\u00f8dvendigvis f\u00f8re til \u00f8kt innsikt. Dette gjelder i alle byggesaker hvor det fortettes. Etableringen av markterrasser f\u00f8lger eksisterende terreng, som i dag utgj\u00f8r hage og uteareal. Funksjonen til utearealet n\u00e6re tomtegrensen vil slik sett v\u00e6re den samme. Innganger og vegger til oms\u00f8kt bygg forholder seg til avstandskrav og byggegrense. Avstanden mellom nytt tiltak og blokkbebyggelsen i nr 53 blir ikke s\u00e5 ulik situasjonen som ved tilliggende naboer i vest, dvs. mellom blokkbebyggelsen i Finnberg\u00e5sen 86 og 88, og er slik ikke en unaturlig struktur/form for str\u00f8ket. Takterrassene holdes innenfor vegglivet, og er alts\u00e5 minimum 4m fra tomtegrensen. Svalgang til 2. etasje krager 0,93m ut fra vegglivet, og er iht. TEK \u00a7 6.3 definert som utkraget element under 1m. Det er forst\u00e5elig at n\u00e6rmeste nabo er skeptisk til eventuell ny innsiktsproblematikk ved oppf\u00f8ring av bolig p\u00e5 ubebygd del av tomten. Oms\u00f8kt tiltak holder seg innenfor byggegrenser og overholder bestemmelsene i reguleringen. Visuell kontakt med mulig \u00f8kt innsikt mellom byggene er innenfor hva man m\u00e5 forvente ved fortetning i boligstr\u00f8k. Avstanden er ikke mindre enn hva som allerede er etablert i str\u00f8ket. Med vennlig hilsen Alliance arkitekturstudio AS _____________________ Maren Loeng Rosten Alliance Arkitekturstudio AS, Trondheimsveien 72, 0565 Oslo, tlf. 22 36 40 44, www.allark.no, org.nr. 988 437 433 MVA 3 "
}