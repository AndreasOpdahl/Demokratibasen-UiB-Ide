{
  "dokument_id": "57c9a80c-6266-5b8f-b576-75043a29956b",
  "doc_type": "case_attachment",
  "kommune": 4601,
  "tittel": "Avslag p\u00e5 s\u00f8knad",
  "url": "https://bergen.kommune.no/politikere-utvalg/api/fil/bk360/10758645/Avslag-pa-soknad",
  "tekst": " Plan- og bygningsetaten Arkitektgruppen Cubus A/S V\u00e5r referanse: BYGG-2022/24435-31 Halfdan Kjerulfs gate 4 Saksbehandler: Thea Lindseth Dato: 29.05.2024 5017 BERGEN AVSLAG P\u00c5 S\u00d8KNAD Eiendom : Gnr 189 Bnr 356 Adresse : Salhusvegen 18 Tiltakshaver : SALHUSVEIEN 18 AS Tiltaket : Nytt bygg - Boligform\u00e5l Vi viser til s\u00f8knad om dispensasjoner mottatt 21.02.24. 1. S\u00f8knaden gjelder: \u2022 Dispensasjon fra reguleringsplan ID 65630000 \u00c5sane, gnr. 189 bnr. 63 mfl. Myrdalshovden ang\u00e5ende: -Byggeh\u00f8yde p\u00e5 Bygg 1, delfelt BBB1, for \u00e5 kunne bygge en femte etasje. -Byggegrense innenfor delfelt BBB4 for \u00e5 kunne bygge sammen Bygg 4 og Bygg 5. -Rekkef\u00f8lgekrav om utbyggingsrekkef\u00f8lge. S\u00f8knad om dispensasjon fra rekkef\u00f8lgekrav er behandlet i et eget vedtak med dokumentnummer BYGG-2022/24435-32. 2. VEDTAK S\u00f8knad om dispensasjon fra reguleringsplan nummer 65630000 \u00a7 3.1.2.3.a om byggeh\u00f8yder avsl\u00e5s, jf. plan- og bygningsloven \u00a7 19-2 Dispensasjonsvedtaket og plan- og bygningsloven \u00a7 12-4 Rettsvirkning av reguleringsplan. S\u00f8knad om dispensasjon fra reguleringsplan nummer 65630000 \u00a7 2.2.1 om byggegrenser avsl\u00e5s, jf. plan- og bygningsloven \u00a7 19-2 Dispensasjonsvedtaket og plan- og bygningsloven \u00a7 12-4 Rettsvirkning av reguleringsplan. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumsform\u00e5l \u2013 Byfortettingssone \u2013 BY, og den ligger innenfor hensynssonene historiske veifar, veist\u00f8y \u2013 gul sone, veist\u00f8y - r\u00f8d sone. Eiendommen omfattes av reguleringsplan ID 65630000 \u00c5sane, gnr. 189 bnr. 63 mfl. Myrdalshovden, ikrafttredelsesdato 27.10.2021 og er regulert til boligbebyggelse, uteoppholdsareal, gatetun, kj\u00f8reveg, gangveg, renovasjon mm. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 189 bruksnummer 56 og g\u00e5rdsnummer 189 bruksnummer 36. Merknadene g\u00e5r i hovedsak p\u00e5 at byggegrensen innenfor delfelt BBB4 ble vedtatt i reguleringsplanen etter argument fra naboer i plansaken, og dispensasjon m\u00e5 derfor ikke aksepteres. Hvis oms\u00f8kt dispensasjon for byggeh\u00f8yde p\u00e5 Bygg 1 blir innvilget vil det f\u00f8re til en forverring av solforholdene for naboer p\u00e5 \u00f8stsiden av blokkene. S\u00f8ker har kommentert at de har ingen kommentar til nabomerknadene. V\u00e5r vurdering: Bygningsmyndigheten har vurdert at reguleringsplanens bestemmelser om h\u00f8yder og byggegrense har g\u00e5tt gjennom en politisk prosess hvor dette har blitt n\u00f8ye vurdert og sett opp imot omkringliggende bebyggelse og p\u00e5virkning p\u00e5 omgivelsene. En dispensasjon fra byggeh\u00f8yde og byggegrense, g\u00e5r etter v\u00e5r vurdering imot det politiske vedtaket i saken. Det vises ellers til punkt 3.4 og 3.6 i dette brev for utfyllende begrunnelse om dispensasjonene. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Arkitektgruppen Cubus Ansvarlig s\u00f8ker \u2013 946145645 Ansvarlig s\u00f8ker A/S Tiltaksklasse 1 Ansvarlig Arkitektgruppen Cubus 946145645 prosjekterende \u2013 Arkitekturprosjektering A/S Tiltaksklasse 2 Ansvarlig Holst og Valen AS 979831765 prosjekterende \u2013 Prosjekterende geoteknikk Tiltaksklasse 2 Ansvarlig utf\u00f8rende FYLLINGEN MASKIN Grunnarbeider, klargj\u00f8ring 940564999 \u2013 AS av tomt. Tiltaksklasse 2 Saksnummer BYGG-2022/24435 Side 2 av 11 3.4. Vurdering av dispensasjonenes p\u00e5virkning p\u00e5 visuelle kvaliteter Det s\u00f8kes om dispensasjon for \u00e5 kunne bygge en femte etasje p\u00e5 Bygg 1, delfelt BBB1, og dispensasjon fra byggegrense innenfor delfelt BBB4 for \u00e5 kunne bygge sammen Bygg 4 og Bygg 5. Kommunene har ansvar for at det legges til rette for god forming av bygde omgivelser, gode bomilj\u00f8 og gode oppvekst- og levek\u00e5r i alle deler av landet. If\u00f8lge byggesaksdelen av loven skal tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering (\u00a7 29-2). Etter v\u00e5rt syn er ikke disse forhold ivaretatt for oms\u00f8kte tiltak. Gjeldene kommuneplan har i \u00a7 8 lagt f\u00f8ringer og bestemmelser for arkitektur- og byform: \u2022 Nye tiltak skal fremme opplevelsen av stedets egenart og tilf\u00f8re bymilj\u00f8et nye kvaliteter. \u2022 Nye tiltak skal tilrettelegge for variasjon i det arkitektoniske uttrykket, innenfor rammen av en tydelig helhetskarakter \u2022 Byggeh\u00f8yde skal tilpasses til omgivelser og terreng. Ny bebyggelse b\u00f8r ikke gi vesentlig reduksjon av sol- og utsiktsforhold for eksisterende boliger. Disse hensyn har blitt vurdert og vedtatt i en ny reguleringsplan fra 2021, hvor b\u00e5de byggeh\u00f8yder og byggegrenser ble sett opp imot hva omgivelsene t\u00e5ler og hvordan best ivareta stedets egenart ved utbygging av 5 nye blokker. Reguleringsplanens intensjon er at bebyggelsen skal oppf\u00f8res uten en tydelig bakside. Dette skal sikre attraktive fasader opp mot felles uterom og den eksisterende tilliggende bebyggelsen. Ved \u00e5 dispensere fra reguleringsplanen vil tiltaket bryte med planens intensjon da man f\u00e5r en langstrakt bakside mot Salhusveien og opp mot eksisterende bebyggelse mot \u00f8st. Blokken BBB4 vil kunne oppleves som en tett og dominerende vegg og f\u00e5r en tydelig bakside. Illustrasjon av blokk BBB4 mot \u00f8st datert 21.02.24. Saksnummer BYGG-2022/24435 Side 3 av 11 Ansvarlig s\u00f8ker skriver i dispensasjonss\u00f8knaden at: I tidlig planprosess var BBB4 vist med \u00e9n samlet byggegrense og skissert med ett sammenhengende bygg. Endring til to separate byggegrenser og to bygg ble gjort p\u00e5 grunn av tilbakemeldinger fra myndigheter om at bygningsvolumet og fasaden ville oppleves for lang. Det m\u00e5 merkes at byggene p\u00e5 dette tidspunktet var foresl\u00e5tt med svalgangsl\u00f8sning. Som et resultat av oppdelingen ble det mulighet for en ekstra tverrpassasje mellom Salhusvegen og uteomr\u00e5de vest for bygg 4 og bygg 5. Tverrpassasjen er en naturlig konsekvens av oppdelingen, men er ikke n\u00f8dvendig for allmenn ferdsel. Passasje gjennom omr\u00e5det er sikret gjennom f_SGG2 og er b\u00e5de ut fra dagens bevegelsesm\u00f8nster og plassering av bygg en foretrukket passasje for de aller fleste. Det ligger heller ingen innganger p\u00e5 innsiden dette fellesrommet som tverrpassasjen eventuelt ville v\u00e6rt en snarvei for. Intensjonen med en oppdeling i to bygninger er i hovedsak for \u00e5 unng\u00e5 en for lang sammenhengende fasade mot Salhusvegen. Fasadelengden p\u00e5 de respektive delene og mellomrommet er i planen: Nordlig bygg BBB4 \u2013 20 m Mellomrom - 6 m S\u00f8rlig bygg BBB4 - 20 m. Dersom dette hadde v\u00e6rt ett bygg ville det tilsvare en fasadelengde p\u00e5 46 m. Til sammenligning er fasadelengden p\u00e5 BBB3 42 m og p\u00e5 BBB1 39 m. Leilighetsbygg i Myrdalshovden 2 gnr 189, bnr 357 har en fasadelengde p\u00e5 49,5 m og 55 m. Innenfor typologien som er godkjent er derfor en fasadelengde p\u00e5 46 m ikke uforholdsmessig stort. Som det er skrevet av ansvarlig s\u00f8ker over, s\u00e5 ble det bestemt i planprosessen at bygget skulle deles opp i to volumer slik at ikke bygget skulle oppleves som for langt. Vi ser ingen gode grunner til \u00e5 fravike fra dette ved \u00e5 innvilge en dispensasjon da det st\u00e5r helt klart i reguleringsplanens \u00a7 1 at planens intensjon er at bebyggelsen skal oppf\u00f8res uten en tydelig bakside. Dette skal sikre attraktive fasader opp mot felles uterom og den eksisterende tilliggende bebyggelsen. Og at planen skal legge til rette for at beboere velger gange, sykkel eller kollektiv som reisemiddel, og det skal fokuseres p\u00e5 gode l\u00f8sninger for gange og sykkel til og gjennom planomr\u00e5det. Ved \u00e5 lukke igjen passasjen mellom byggene i BBB4 tar man bort en \u00e5pning som gir luft og lys mellom byggene og opp imot eksisterende bebyggelse, samt lukker igjen en passasje som g\u00e5r direkte fra lekeomr\u00e5de f_BUT2, som er avsatt til st\u00f8rre barn, og videre ut til gang- og sykkelvei langs Salhusveien. Det ble i plansaken vurdert at i felt BBB1 vil bebyggelsens nordre del skygge for eget uteareal mot \u00f8st (f_BUT1) og det ble anbefalt av plan- og bygningsetaten at del av blokken ble redusert med 1 etasje slik at hele bygget fikk 4 etasjer. Dette ble vurdert av b\u00e5de Byarkitekten og i innstillingen til Byr\u00e5det. Byr\u00e5dets kommentar i innstillingen til Bystyret: Planforslaget reiser viktige sp\u00f8rsm\u00e5l om tilpasning til stedlige kvaliteter, det omgivende bygningsmilj\u00f8et samt kvalitet og st\u00f8rrelse p\u00e5 uteareal. Gjennom de foresl\u00e5tte endringer vil planforslagets kvaliteter styrkes, negative virkninger for naboene dempes og det vil legges til rette for et godt og stabilt boligmilj\u00f8. Saksnummer BYGG-2022/24435 Side 4 av 11 Det legges her spesielt vekt p\u00e5 det omkringliggende bygningsmilj\u00f8et og at negative virkninger for naboene skal dempes, samt at det skal legges til rette for et godt og stabilt boligmilj\u00f8 som har kvalitet p\u00e5 uteareal. Vi ser derfor ingen grunner til at det n\u00e5 skal gis dispensasjon for byggeh\u00f8yden for en ekstra etasje som er vurdert dit hen i plansaken at vil skygge for uteoppholdsareal p\u00e5 f_BUT1. Byarkitekten ble h\u00f8rt i innstillingsprosessen til Byr\u00e5det: Blokkbebyggelsen langs Myrdalshovden vil kunne forholde seg til den tettere bebyggelsen mot vest og s\u00f8r mens det mot \u00f8st og nord er behov for en lavere bygningstypologi for \u00e5 bedre formidle overgangen til sm\u00e5skalabebyggelsen med eneboliger i \u00f8st. Byarkitekten viser i denne sammenhengen til Arkitektur +, punkt 4; bymilj\u00f8er med egenart: \u00abutform bebyggelsen i en skala som er tilpasset omgivelsenes h\u00f8yde og volum\u00bb. Utdrag fra plan- og bygningsetatens innstilling i planprosessen: Volumoppdelingen av BBB4 vil sammen med en nedjustering av byggeh\u00f8ydene i s\u00f8r gj\u00f8re sol- og utsiktsforholdene noe bedre for n\u00e6rliggende bebyggelse enn foreliggende forslag. Uttalen fra Byarkitekten og plan- og bygningsetatens kommentarer i innstillingen viser viktigheten av at blokkbebyggelsen i \u00f8st skal forholde seg til den eksisterende sm\u00e5skalabebyggelsen, og v\u00e5r vurdering er at \u00e5 bygge igjen passasjen mellom Bygg 4 og Bygg 5 strider mot dette. B\u00e5de fotavtrykk og byggeh\u00f8yde p\u00e5 Bygg 4 og 5 ble justert i plansaken for \u00e5 dempe negative virkninger for naboer og omkringliggende bebyggelse. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Etter v\u00e5r vurdering vil dispensasjoner fra byggeh\u00f8yde og byggegrense f\u00f8re til at bestemmelsen ikke blir ivaretatt i denne saken. 3.5. Andre uttalelser eller vedtak Byantikvaren har gitt uttalelse datert 18.04.24: S\u00f8knaden er sendt Statens vegvesen for uttalelse, det er ikke mottatt noen tilbakemelding. Saksnummer BYGG-2022/24435 Side 5 av 11 3.6. Dispensasjoner Dispensasjonen kommer i strid med reguleringsplanens \u00a7 3.1.2.3.a med hensyn til byggeh\u00f8yder. Maksimale byggeh\u00f8yder for det enkelte delfelt fremg\u00e5r av plankartet. Byggeh\u00f8yden skal avtrappes innenfor det enkelte delfelt i tr\u00e5d med h\u00f8ydene i kartet. Plankartet viser at maksimal byggeh\u00f8yde i delfelt BBB1 er kt. +108. Det opplyses av ansvarlig s\u00f8ker at en femte etasje vil ligge p\u00e5 kt. +111. Dispensasjonen kommer i strid med reguleringsplanens \u00a7 2.2.1 med hensyn til byggegrenser. Bebyggelsen skal plasseres innenfor byggegrenser. Der ikke annet er angitt i plankart er form\u00e5lsgrensen byggegrense. Det s\u00f8kes om dispensasjon fra byggegrensen for \u00e5 bygge sammen Bygg 4 og Bygg 5 til ett sammenhengende volum. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak bestemmelsen om bebyggelsens h\u00f8yde er \u00e5 ivareta lys- og utsiktsforhold for tiltaket i seg selv og i forhold til omkringliggende bebyggelse, og sikre tilstrekkelig luft og \u00e5penhet mellom bygninger. Bestemmelsen vil ogs\u00e5 ha betydning for bygningsvolumet. Hovedhensynet bak bestemmelse om byggegrense er \u00e5 plassere bygning p\u00e5 den enkelte tomt i forhold til terreng og omr\u00e5dets bebyggelsesstruktur. Bestemmelsen skal ivareta hensyn til brannspredning til andre byggverk, behovet for luft, lys, utsikt samt hindre innsyn. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: \u00c5rsaken til at det oms\u00f8kes dispensasjon er for \u00e5 klare \u00e5 gjennomf\u00f8re prosjektet i sin helhet \u2013 \u00f8kte byggekostnader og finansieringskostnader gj\u00f8r at prosjektet har \u00f8konomiske utfordringer og st\u00e5r i fare for \u00e5 ikke la seg gjennomf\u00f8re i praksis. En sammenhengende struktur for bygg 4 og innvilget dispensasjon for byggegrense og rekkef\u00f8lgen p\u00e5 utbyggingen vil dermed kunne gj\u00f8re at bygging kan p\u00e5begynnes i 2024 som dermed vil sikre at prosjektet gjennomf\u00f8res i sin helhet. Bygg 1 har tidligere blitt prosjektert med seks etasjer p\u00e5 nordlig del av bygget. Dette med bakgrunn i stedsanalyse og soldiagram som viser at omliggende strukturer og bredder p\u00e5 Saksnummer BYGG-2022/24435 Side 6 av 11 veisystem kan t\u00e5le bebyggelse opp til seks etasjer. Bygg 1 ble etter fagetatens tilbakemeldinger til offentlig ettersyn redusert til fem etasjer, og deretter i bystyrets vedtak 27.10.2021 ytterligere redusert til fire etasjer. Planen sikrer imidlertid tillatelse til \u00e5 oppf\u00f8re heis- og trappehus opp til samme h\u00f8yde som en eventuell femte etasje for \u00e5 sikre tilgang til takterrasse. Bygg 1 ligger opp mot Myrdalsvegen og vender mot store strukturer som veinettet, J\u00e6ger automobil og Horisont kj\u00f8pesenter. Avstanden mellom J\u00e6ger Automobil og Bygg 1 vil v\u00e6re 33 meter. Fire etasjer som prosjektert i henhold til vedtak vil ha en h\u00f8yde fra fortau p\u00e5 ca 12,5 m, mens ved en eventuell dispensasjon vil en femte etasje ha en h\u00f8yde p\u00e5 ca 15,5 m. H\u00f8yde p\u00e5 prosjektert fire etasjer ligger p\u00e5 kt +108, noe som er lavere enn eksisterende nabobygg i Myrdalshovden 2. B\u00e5de omliggende bebyggelse og rommet som dannes mellom J\u00e6ger Automobil, Myrdalshovden 2 og bygg 1 er stort nok til at en femte etasje ikke vil virke h\u00f8yt. En eventuell femte etasje vil ha topp p\u00e5 ca kt +111 m som ikke er vesentlig h\u00f8yere enn Myrdalshovden 2 (kt +110 m). I forbindelse med bystyrevedtak ble det gjort en vurdering av solforhold ved fire og fem etasjer p\u00e5 Bygg 1, noe som viser at etasjen p\u00e5 grunn av orienteringen har liten effekt p\u00e5 solforholdene p\u00e5 uteoppholdsarealene og p\u00e5 naboeiendommer. Volummessig vil fem etasjer p\u00e5 deler av bygg 1 ogs\u00e5 kunne virke positivt ved at det blir st\u00f8rre variasjon i gesimslinjer, taklandskap og at det bryter opp volumet p\u00e5 bygg 1 i seksjoner. Hensynet bak h\u00f8ydebegrensingen for BBB1 tolker vi slik at det har v\u00e6rt for \u00e5 unng\u00e5 for h\u00f8ye volum og for ikke \u00e5 ha uheldige skyggevirkninger p\u00e5 omliggende areal og bebyggelse. Slik som overnevnte illustrasjon viser er rommet og strukturene rundt BBB1 godt egnet for fem etasjer og solforholdene ikke vesentlig endret, noe som taler for at en innvilget dispensasjon ikke vil tilsidesette hensynet bak byggeh\u00f8yden. Delfelt BBB4 er i planen vist med to separate byggegrenser. I godkjent rammetillatelse er det her prosjektert to bygninger, bygg 4 p\u00e5 s\u00f8rligste del av BBB4 og bygg 5 p\u00e5 nordligste del av BBB4. Avstanden mellom byggegrense for det s\u00f8rligste bygget og det nordligste bygget er p\u00e5 6 m. I tidlig planprosess var BBB4 vist med \u00e9n samlet byggegrense og skissert med ett sammenhengende bygg. Endring til to separate byggegrenser og to bygg ble gjort p\u00e5 grunn av tilbakemeldinger fra myndigheter om at bygningsvolumet og fasaden ville oppleves for lang. Det m\u00e5 merkes at byggene p\u00e5 dette tidspunktet var foresl\u00e5tt med svalgangsl\u00f8sning. Som et resultat av oppdelingen ble det mulighet for en ekstra tverrpassasje mellom Salhusvegen og uteomr\u00e5de vest for bygg 4 og bygg 5. Tverrpassasjen er en naturlig konsekvens av oppdelingen, men er ikke n\u00f8dvendig for allmenn ferdsel. Passasje gjennom omr\u00e5det er sikret gjennom f_SGG2 og er b\u00e5de ut fra dagens bevegelsesm\u00f8nster og plassering av bygg en foretrukket passasje for de aller fleste. Det ligger heller ingen innganger p\u00e5 innsiden dette fellesrommet som tverrpassasjen eventuelt ville v\u00e6rt en snarvei for. Intensjonen med en oppdeling i to bygninger er i hovedsak for \u00e5 unng\u00e5 en for lang sammenhengende fasade mot Salhusvegen. Dersom dette hadde v\u00e6rt ett bygg ville det tilsvare en fasadelengde p\u00e5 46 m. Til sammenligning er fasadelengden p\u00e5 BBB3 42 m og p\u00e5 BBB1 39 m. Leilighetsbygg i Myrdalshovden 2 gnr 189, bnr 357 har en fasadelengde p\u00e5 49,5 m og 55 m. Innenfor typologien som er godkjent er derfor en fasadelengde p\u00e5 46 m ikke uforholdsmessig stort. Det ligger sm\u00e5husbebyggelse s\u00f8r\u00f8st for tomten med en annen typologi og mindre volum, men samtidig ligger det ogs\u00e5 store volum som n\u00e6rmeste nabo til tomten, som eksempelvis Ulset Sykehjem med en fasadelengde p\u00e5 100 m og J\u00e6ger Automobil og Horisont Saksnummer BYGG-2022/24435 Side 7 av 11 kj\u00f8pesenter. Mellomrommet som ligger mellom s\u00f8rligste bygg og nordligste bygg p\u00e5 BBB4 er p\u00e5 6 m og lager en tverrforbindelse og en siktlinje p\u00e5 tvers, men sektoren dette oppfattes fra er relativt begrenset. Langs Salhusvegen vil de to byggene som n\u00e5 er prosjektert uansett i stor grad oppleves som ett sammenhengende volum. Hensynet bak byggegrensen for BBB4 har v\u00e6rt \u00e5 forhindre at bygningsvolumet skal oppleves for langt. Slik som overnevnte illustrasjon viser vil byggene f\u00e5 et sammenhengende uttrykk p\u00e5 tross av byggegrensen, noe som taler for at en innvilget dispensasjon ikke vil tilsidesette hensynet bak byggegrensen. Videre vil fordelen med \u00e5 innvilge dispensasjon v\u00e6re at prosjektet f\u00e5r ytterligere areal \u00e5 etablere leiligheter p\u00e5 som vil bidra positivt til prosjektet. I tillegg vil en innvilget dispensasjon ikke medf\u00f8re at volumet oppleves vesentlig st\u00f8rre, og fasadeendringen er ikke uforholdsmessig sammenlignet med bygg som har samme typologi i n\u00e6romr\u00e5det. Ved \u00e5 dispansere fra plan vil tverrpassasje mellom bygg 4 og 5 fjernes, men siden passasje gjennom omr\u00e5det er sikret gjennom en allerede etablert og antatt foretrukken tras\u00e9 ved f_SGG2 er konsekvensen av dette liten. Fordelene med \u00e5 dispensere fra byggegrensen anses derfor som st\u00f8rre enn ulempene og det anmodes derfor at dispensasjon innvilges. V\u00e5r vurdering: Reguleringsplanens intensjon er at bebyggelsen skal oppf\u00f8res uten en tydelig bakside (\u00a71). Dette skal sikre attraktive fasader opp mot felles uterom og den eksisterende tilliggende bebyggelsen. Ved \u00e5 dispensere fra reguleringsplanen vil tiltaket bryte med planens intensjon da man f\u00e5r en langstrakt bakside mot Salhusveien og opp mot eksisterende bebyggelse mot \u00f8st. Blokken BBB4 vil kunne oppleves som en tett og dominerende vegg og f\u00e5r en tydelig bakside. Bygg 1 ble etter fagetatens tilbakemeldinger til offentlig ettersyn redusert til fem etasjer, og deretter i bystyrets vedtak 27.10.2021 ytterligere redusert til fire etasjer. Reguleringsplanen har g\u00e5tt gjennom en politisk prosess hvor byggeh\u00f8yder har blitt n\u00f8ye vurdert og sett opp imot omkringliggende bebyggelse og p\u00e5virkning p\u00e5 omgivelsene. En dispensasjon fra byggeh\u00f8yde g\u00e5r etter v\u00e5r vurdering imot det politiske vedtaket i saken. Planer er blitt til gjennom en omfattende beslutningsprosess og er vedtatt av kommunens \u00f8verste beslutningsorgan. Planene gjelder konkrete forhold n\u00e5r det kommer til arealdisponeringen, som kommunestyret har tatt stilling til og det skal da ikke v\u00e6re kurant \u00e5 f\u00e5 dispensasjon. En dispensasjon vil lett kunne undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning, er det viktig at endringer og avvik fra planer ikke skjer gjennom enkeltdispensasjoner som uthuler reguleringsplanen. Reguleringsplanen er ny, og det skal mye til for \u00e5 dispensere fra en s\u00e5 ny plan. En reguleringsplan gir ogs\u00e5 forventinger som de som omfattes av planen vil innrette seg etter, her blant annet naboer. Ved \u00e5 gi en dispensasjon fra en ny plan kan det gi usikkerhet for videre prosess for ber\u00f8rte parter, og en forventing fra tiltakshaver/s\u00f8k om at bygningsmyndigheten kan ha lav terskel for \u00e5 gi dispensasjoner i nye planer. Vurderingene gjort av Plan- og bygningsetaten, Byr\u00e5det, Bystyret og Byarkitekten i reguleringsplanprosessen m\u00e5 respekteres og legges stor vekt, noe de oms\u00f8kte dispensasjonene strider imot. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra byggeh\u00f8yde p\u00e5 Bygg 1, delfelt BBB1, for \u00e5 kunne bygge en femte etasje og byggegrense innenfor delfelt BBB4 for \u00e5 kunne bygge sammen Bygg 4 og Saksnummer BYGG-2022/24435 Side 8 av 11 Bygg 5 vurderes til \u00f8kt fortjeneste for tiltakshaver slik at prosjektet kan gjennomf\u00f8res og p\u00e5begynnes i 2024. Ulempene vil v\u00e6re reduserte solforhold p\u00e5 uteoppholdsareal f_BUT1 og naboeiendommer, at dispensasjonene g\u00e5r imot intensjonen i planen om at bebyggelses ikke skal oppf\u00f8res med en tydelig bakside, undergraving av reguleringsplanen som styringsdokument, og d\u00e5rligere tilpasning til omgivelsene og eksisterende bebyggelse. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Thea Lindseth Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til SALHUSVEIEN 18 AS c/o Axer Eiendom AS Postboks 2083 Vika 0125 OSLO OLAV KVALHEIM SALHUSVEGEN 14 5131 NYBORG Anna Orvedal Salhusvegen 12 5131 NYBORG Saksnummer BYGG-2022/24435 Side 9 av 11 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2022/24435 Side 10 av 11 Saksnummer BYGG-2022/24435 Side 11 av 11 "
}