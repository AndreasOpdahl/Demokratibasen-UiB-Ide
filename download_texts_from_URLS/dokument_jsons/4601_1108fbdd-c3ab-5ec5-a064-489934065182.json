{
  "dokument_id": "1108fbdd-c3ab-5ec5-a064-489934065182",
  "doc_type": "case_attachment",
  "kommune": 4601,
  "tittel": "Forslag til fullmakter for byr\u00e5d for n\u00e6ring og kultur og idrett",
  "url": "https://bergen.kommune.no/politikere-utvalg/api/fil/bk360/12735668/Forslag-til-fullmakter-for-byrad-for-naering-og-kultur-og-idrett",
  "tekst": " Dokumentkategori: Dok.nr: SD-18-1264 Fullmakt Rev.nr.: 17 Revisjonsdato: Gyldig til: 25.05.2025 31.12.2025 Side 1 av 4 Forslag til fullmakter for byr\u00e5d for n\u00e6ring, kultur og idrett 1. Form\u00e5l og rammer for delegasjonen Delegasjon av myndighet er et sentralt element i kommunens interne styring og kontroll. Bystyrets delegasjon av myndighet til byr\u00e5det skjer etter prinsippet om negativ avgrensning. Det inneb\u00e6rer at den myndighet som ligger til bystyret defineres og at all \u00f8vrig myndighet er delegert til byr\u00e5det. Byr\u00e5dets videre-delegasjon av myndighet til byr\u00e5dene skjer tilsvarende etter prinsippet om negativ avgrensning. Den myndighet som ligger til byr\u00e5det selv defineres, og all \u00f8vrig myndighet er delegert til byr\u00e5dene. \u00abByr\u00e5dets fullmakter som kollegium\u00bb beskriver myndighet som ligger til byr\u00e5det selv. Byr\u00e5det kan treffe vedtak p\u00e5 delegerte saksomr\u00e5der uten f\u00f8rst \u00e5 tilbakekalle delegert myndighet. Den myndighet som er delegert til byr\u00e5den gjelder inntil byr\u00e5det foretar et nytt delegasjonsvedtak. Byr\u00e5dens enemyndighet er presisert ved at fullmakten bruker \u00abbyr\u00e5den selv\u00bb for myndighet som etter vedtak i byr\u00e5det er bestemt at ikke kan delegeres videre til kommunaldirekt\u00f8r. Fullmakts-dokumentet gir en ikke-utt\u00f8mmende beskrivelse av vesentlige myndighetsomr\u00e5der som ligger til byr\u00e5den. Byr\u00e5det setter krav til hvordan delegert myndighet skal ivaretas gjennom prosedyrer, reglement m.m. Rammene for delegasjon til kommunaldirekt\u00f8r fastsettes av byr\u00e5den i et eget delegasjonsvedtak. 2. Byr\u00e5dens myndighet \u2013 \u00abbyr\u00e5den selv\u00bb. Myndighetsomr\u00e5der som ligger til \u00abbyr\u00e5den selv\u00bb kan ikke delegeres til kommunaldirekt\u00f8r. 2.1 Byr\u00e5den selv gir innstilling til byr\u00e5det. 2.2 Byr\u00e5den selv har myndighet i henhold til settebyr\u00e5dsordning. 2.3 Byr\u00e5den selv tildeler stipender og priser. 2.4 Byr\u00e5den selv treffer vedtak i skjenkesaker der det foreligger anbefaling fra politi og/eller etat for sosiale tjenester om \u00e5 ikke innvilge skjenkebevilling. Byr\u00e5den selv avgir uttalelser i forbindelse med s\u00f8knad om bevilling til befalsmesser, og byr\u00e5den selv avgir uttale til/godkjenner etablering av vinmonopolutsalg i kommunen. 3. Byr\u00e5dens myndighet \u2013 generell og gjennomg\u00e5ende myndighet for hele kommunens organisasjon/konsernansvarsomr\u00e5der Dok.nr.: SD-18-1264 Side 2 av 4 3.1 Arkiv Byr\u00e5den har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av omr\u00e5det arkiv. Det omfatter ogs\u00e5 myndighet til drift, oppf\u00f8lging og utvikling av arkivtjenester ved Bergen byarkiv. 3.2 Myndighet for konsernansvarsomr\u00e5det 3.1 inneb\u00e6rer: \u2022 Tolkningskompetanse for lov og forskrift som regulerer oppgaveomr\u00e5det. \u2022 myndighet til og ansvar for \u00e5 utvikle og holde ved like felles, overordnede rutiner og systemer som ivaretar de krav som f\u00f8lger av lov, forskrift og politiske saker p\u00e5 omr\u00e5det. \u2022 myndighet til og ansvar for \u00e5 etterse at felles, overordnede rutiner og systemer tas i bruk i hele kommunens virksomhet p\u00e5 en tilfredsstillende m\u00e5te. \u2022 myndighet til og ansvar for \u00e5 gjennomf\u00f8re etterkontroller p\u00e5 de aktuelle fagomr\u00e5dene i hele kommunens virksomhet, herunder stikkpr\u00f8vekontroller. \u2022 Veilede byr\u00e5dsavdelingene n\u00e5r det gjelder forst\u00e5else og bruk av konsernrutiner og -systemer. 4. Byr\u00e5dens myndighet i egen administrasjon 4.1 Byr\u00e5den har myndighet til drift, utvikling og oppf\u00f8lging av egen byr\u00e5dsavdeling. Byr\u00e5den har instruksjonsrett og ledelsesansvar for egen administrasjon. Instruksjonsmyndigheten overfor etater og underliggende virksomheter ut\u00f8ves gjennom kommunaldirekt\u00f8ren. 4.2 Byr\u00e5den har myndighet til, og ansvar for, \u00e5 p\u00e5se at det er etablert god styring og kontroll i egen byr\u00e5dsavdeling, i henhold til kommuneloven kapittel 25. 4.3 Byr\u00e5den kan foreta organisatoriske endringer i egen byr\u00e5dsavdeling innenfor de begrensninger byr\u00e5dets fullmakter gir p\u00e5 dette punktet. 4.4 Byr\u00e5den er l\u00f8nnsfastsettende myndighet ved ansettelser i egen byr\u00e5dsavdeling basert p\u00e5 de overordnete retningslinjer for lokal l\u00f8nnsfastsettelse som til enhver tid foreligger. 4.5 Byr\u00e5den har personal- og \u00f8konomifullmakter. Arbeidsgiver \u2013 og personalmessig oppf\u00f8lgingsansvar for kommunaldirekt\u00f8r ligger imidlertid til byr\u00e5dsleder. 4.6 Byr\u00e5den er behandlingsansvarlig etter lov om behandling av personopplysninger og personvernforordningen for de personopplysninger som behandles av byr\u00e5dsavdelingen og underliggende enheter. 5. Byr\u00e5den \u2013 \u00f8vrig myndighet 5.1 Byr\u00e5den gir bevilgninger til 3. person innenfor eget ansvarsomr\u00e5de. 5.2 Byr\u00e5den har innenfor eget ansvarsomr\u00e5de generell myndighet til \u00e5 fatte beslutninger som ikke er av prinsipiell betydning. Alle beslutninger som er av prinsipiell betydning legges frem for byr\u00e5det. 5.3 Straffesaker Dok.nr.: SD-18-1264 Side 3 av 4 o Byr\u00e5den kan innenfor eget ansvarsomr\u00e5de anmelde straffbare forhold der kommunen er forn\u00e6rmet eller der kommunen har en interesse i at et mulig straffbart forhold etterforskes eller straffeforf\u00f8lges. o Byr\u00e5den kan innenfor eget ansvarsomr\u00e5de samtykke til konfliktr\u00e5dsbehandling av straffesaker etter konfliktr\u00e5dsloven \u00a7 11. o Byr\u00e5den kan innenfor eget ansvarsomr\u00e5de kreve sivile krav p\u00e5d\u00f8mt i forbindelse med offentlig straffesak, jf. straffeprosessloven \u00a7 427. Sivile saker: o Byr\u00e5den har innenfor eget ansvarsomr\u00e5de myndighet til \u00e5 ivareta kommunens interesser i alle saker hvor kommunen er part i tvistel\u00f8sningsorganer, klagenemnder, Sivilombudet, mv. 5.4 Byr\u00e5den har myndighet til \u00e5 forberede klagesaker for eget ansvarsomr\u00e5de, jf. forvaltningslovens \u00a7 33, 2. ledd. 5.5 Byr\u00e5den har myndighet til l\u00f8pende eierstyring gjennom \u00e5 representere kommunen p\u00e5 generalforsamlingen i aksjeselskaper innenfor byr\u00e5dens ansvarsomr\u00e5der. 6. Byr\u00e5dens myndighet \u2013 fag og tjenesteomr\u00e5der Byr\u00e5den har alle fagfullmakter hjemlet i lov og forskrift tillagt byr\u00e5det innenfor byr\u00e5dens myndighetsomr\u00e5de, og som ikke eksplisitt er lagt til byr\u00e5det som kollegium. Byr\u00e5den har det overordnete ansvaret for utvikling av en helhetlig politikk for byr\u00e5dsavdelingens ansvarsomr\u00e5de. F\u00f8lgende ikke-utt\u00f8mmende oversikt angir vesentlige myndighetsomr\u00e5der: 6.1. Kultur Byr\u00e5den har myndighet til oppgavel\u00f8sning for kunst- og kultur feltet. Det inneb\u00e6rer ogs\u00e5 myndighet til: \u2022 strategisk planlegging, styring og samordning av Bergen kommunes arbeid. \u2022 drift, oppf\u00f8lging og utvikling av kulturaktiviteter, -tiltak og -oppl\u00e6ring ved Kulturetaten inkl. Bergen kulturskole. \u2022 drift, oppf\u00f8lging og utvikling av bibliotekstjenester ved Bergen Offentlige Bibliotek. Byr\u00e5den har myndighet til \u00e5 dispensere fra regler for bruken av flagg, v\u00e5pen og segl. Byr\u00e5den har myndighet til \u00e5 behandle s\u00f8knader om bruk av kommunev\u00e5penet. Byr\u00e5den har myndighet til oppgavel\u00f8sning p\u00e5 tros- og livssynsfeltet. 6.2. Frivillighet Byr\u00e5den har myndighet til drift, oppf\u00f8lging og utvikling av kommunale frivilligsentraler og seniorsentre/eldresentre. 6.3 Idrett Dok.nr.: SD-18-1264 Side 4 av 4 Byr\u00e5den har myndighet til oppgavel\u00f8sning for idrettsfeltet. 6.4 Landbruk Byr\u00e5den har myndighet til oppgavel\u00f8sning for landbruksfeltet, med unntak av landbruksveier. 6.5 N\u00e6ring Byr\u00e5den har myndighet til \u00e5 utvikle og f\u00f8lge opp kommunens n\u00e6ringspolitikk. 6.6 Skjenkesaker Byr\u00e5den har myndighet til oppgavel\u00f8sning for omr\u00e5det skjenkebevillinger- og kontroll m.m. Det inneb\u00e6rer ogs\u00e5 myndighet til: \u2022 Behandle s\u00f8knader om serverings, skjenke - og salgsbevillinger etter alkohol \u2013 og serveringsloven. \u2022 Fastsette bevillingsgebyr. \u2022 Utf\u00f8re kontroll av salgs- og skjenkesteder. \u2022 Sanksjonere ved brudd p\u00e5 alkohol og serveringsloven. "
}