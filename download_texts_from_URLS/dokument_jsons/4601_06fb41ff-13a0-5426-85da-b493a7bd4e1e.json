{
  "dokument_id": "06fb41ff-13a0-5426-85da-b493a7bd4e1e",
  "doc_type": "case_attachment",
  "kommune": 4601,
  "tittel": "Klage datert 27.09.2023",
  "url": "https://bergen.kommune.no/politikere-utvalg/api/fil/bk360/9286284/Klage-datert-27-09-2023",
  "tekst": " Arkoconsult AS Bergen kommune Postboks 103 5291 Valestrandsfossen Telefon: 56 39 00 03 E-post: post@arkoconsult.no www.arkoconsult.no Deres ref.: V\u00e5r ref.: Dato: DELE-2022/29304 2022234 27.09.2023 KLAGE P\u00c5 VEDTAK OM AVSLAG P\u00c5 FRADELING/OPPRETTELSE AV NY GRUNNEIENDOM VED GBNR. 6/36 I BERGEN KOMMUNE 1 Saksforhold: Arkoconsult AS sendte p\u00e5 vegne av tiltakshaver Frank Erik Vistvik inn s\u00f8knad om fradeling/opprettelse av ny grunneiendom. S\u00f8knaden gjelder fradeling av 1 parsell fra gbnr. 6/36 i Bergen kommunen. Eiendommen er omfattet av reguleringsplanen Fana Gnr 6 Og 7, Indre S\u00e6dal, planid. 62650000, og er regulert til boligbebyggelse konsentrert sm\u00e5husbebyggelse. Kommunen ga i vedtak datert 12.09.2023 avslag p\u00e5 s\u00f8knad om opprettelse og endring av eiendom. P\u00e5 vegne av tiltakshaver klager vi p\u00e5 s\u00f8knaden som ble avsl\u00e5tt. 2 Kommentarer til kommunens vedtak: Kommunen har i sitt vedtak begrunnet avslaget med at de mener det er uheldig \u00e5 dispensere fra bestemmelser i en relativt ny reguleringsplan, og at en stykkevis og spredt oppdeling av utbygging innenfor delfeltet, vil vanskeliggj\u00f8re realisering av delfeltet der infrastruktur, utomhusarealer, tomtedelinger og plassering av bygg blir fastsatt i detaljreguleringsplanen. Kommunen har ogs\u00e5 i sin vurdering vist til at Fylkesmannen ikke tok klagene til f\u00f8lge da omr\u00e5deplanen ble p\u00e5klaget, der en av klagene knyttet seg til plankravet m.m. i feltene BKS7 og BKS9. Fylkesmannen viste til kommunens planfaglige skj\u00f8nn til \u00e5 stille krav om detaljreguleringsplan, i stedet for \u00e5 detaljregulere feltene. Som kommunen selv skriver f\u00f8lger BKS8, som den oms\u00f8kte parsellen ligger innenfor, de samme bestemmelsene som BKS7 og BKS9. Vi vil dermed p\u00e5peke at kommunen ikke har gitt avslag p\u00e5 grunn av mangler i saken, men p\u00e5 bakgrunn av det overnevnte og med hjemmel i plan- og bygningsloven \u00a7 12-4 Rettsvirkning av reguleringsplan. Vi har dermed lagt ved de dispensasjonene kommunen ikke har etterspurt i saken, alts\u00e5 dispensasjon fra omr\u00e5deplanens \u00a7\u00a7 6.3.3 og 6.3, som henholdsvis omhandler krav om utarbeidelse av detaljplan og arealform\u00e5l konsentrert sm\u00e5husbebyggelse. Vi legger her til grunn at kommunen som beslutningsmyndighet har den n\u00f8dvendige kompetansen til \u00e5 behandle dispensasjonss\u00f8knadene i klageomgangen, og at det dermed ikke skal skilles mellom delesak og byggesak. Slik vi ser det har Byr\u00e5det og Utvalg for milj\u00f8 og byutvikling fullmakt til \u00e5 vurdere omgj\u00f8ring i begge tilfeller. Vi mener det ikke er grunnlag for \u00e5 avsl\u00e5 klagen p\u00e5 bakgrunn av ettersendelse av informasjon som manglet ved s\u00f8knaden. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen I denne saken \u00f8nsker vi \u00e5 vise til dispensasjonss\u00f8knadene som ble behandlet i Utvalg for milj\u00f8 og byutvikling med saksnummer 202116002/37. De omgjorde avslaget p\u00e5 s\u00f8knad om dispensasjon fra reguleringsplan, og innvilget dispensasjon fra blant annet utarbeidelse av detaljplan og arealform\u00e5let konsentrert sm\u00e5husbebyggelse. Dette gjaldt innenfor BKS7, men ettersom oms\u00f8kt parsell f\u00f8lger de samme bestemmelsene som eiendommene innenfor BKS7 og ligger rett ovenfor hverandre, vil de samme hensynene og begrunnelsene gj\u00f8re seg gjeldende ogs\u00e5 ved oms\u00f8kt tiltak. Vi kan ikke se at det er grunnlag for \u00e5 behandle sakene forskjellig. P\u00e5 bakgrunn av dette stiller vi sp\u00f8rsm\u00e5lstegn ved hvorfor dispensasjonss\u00f8knadene ikke er etterspurt i saken. Det er i strid med god forvaltningsskikk \u00e5 ikke etterlyse n\u00f8dvending dokumentasjon dersom en ser at saken er mangelfull. Dispensasjonss\u00f8knader er normalt noe en kommune vil etterlyse og ikke en selvstendig avslagsgrunn. Videre vil vi vise til l\u00e6ren om myndighetsmisbruk der den offentlig myndighet i utgangspunktet ikke skal behandle like saker ulikt, med mindre vilk\u00e5rene for dette er oppfylt. Igjen vil vi presiserer at vi mener det ikke er grunnlag for \u00e5 behandle sakene ulikt da de er omfattet av de samme bestemmelsene i omr\u00e5deplanen. Det er dermed s\u00e6rlig grunn til \u00e5 tro at en ville f\u00e5tt dispensasjonene godkjent ved behandling. Videre vil vi legge vekt p\u00e5 forutberegneligheten for innbyggerne. Det vil skape liten forutsigbarhet for b\u00e5de tomteeier og naboer/innbyggere om like saker ikke blir behandlet likt. Ettersom det tidligere er gitt dispensasjon fra omr\u00e5deplanen og innenfor et delfelt som f\u00f8lger de samme bestemmelsene som ved oms\u00f8kt tiltak og, mener vi kommunen m\u00e5 gi positivt vedtak b\u00e5de ved behandling av dispensasjonss\u00f8knadene og delesaken. Dersom kommunen mener at byggesak m\u00e5 behandle dispensasjonss\u00f8knadene, m\u00e5 kommunen sette klagesaken i bero inntil de er behandlet, og ikke avsl\u00e5. Vi viser ellers til vedlagte dispensasjonss\u00f8knader for n\u00e6rmere begrunnelse. Bergen kirkelig fellesr\u00e5d har skrevet f\u00f8lgende svar p\u00e5 nabovarsel: \u00abViser til mottatt nabovarsel, der det s\u00f8kes dispensasjon fra plankravet i omr\u00e5dereguleringsplanen, og fradeling av ny parsell p\u00e5 eiendommen gnr. 6 - bnr. 36 i Bergen kommune. For Bergen kirkelige fellesr\u00e5d har det ingen betydning om saken behandles som byggesak, eller som plansak. Det vi er opptatt av er at Bergen kirkelige fellesr\u00e5ds tomt som er naboeiendom, skal huse S\u00e6dalen kirke. Det viktige for oss er da at hensynet til byggets egenart, og kulturmilj\u00f8 som kirke blir utredet og ivaretatt p\u00e5 best mulig m\u00e5te uavhengig av behandlingsformen. Vi viser til rundskriv Q-06/2020; Forvaltning av kirke, gravplass og kirkens omgivelser som kulturminne og kulturmilj\u00f8 som omhandler disse sp\u00f8rsm\u00e5lene.\u00bb Svaret fremst\u00e5r som et standardsvar. Slik vi ser det vil deres interesser bli ivaretatt. Oms\u00f8kt tiltak har ingenting \u00e5 si opp mot kirkens drift, byggets egenart og kulturmilj\u00f8. Dersom det skulle v\u00e6re behov for ytterligere informasjon vedr\u00f8rende saken, ta gjerne kontakt p\u00e5 telefon eller e-post for raskt svar. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Med vennlig hilsen/Best Regards Mia Dullum Kongelstad Jurist | Byggesak Arkoconsult AS Direkte: +47 48307295 | Felles: +47 56390003 Epost: mia@arkoconsult.no Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen "
}