{
  "dokument_id": "efc12e58-7515-58ed-9983-4d7edebc75cd",
  "doc_type": "case_attachment",
  "kommune": 5501,
  "tittel": "Helhetlig endringsforslag til mangfolds- og integreringsutvalgets reglement_vedtatt av mangfolds- og integreringsutvalget",
  "url": "https://innsyn.tromso.kommune.no/application/getMoteDokument?dokid=2001890001",
  "tekst": "REGLEMENT FOR MANGFOLD- OG INTEGRERINGSUTVALGET \u00a7 1 Form\u00e5l og mandat Mangfold og - Integreringsutvalget er opprettet med hjemmel i kommunelovens \u00a7 5-7. Utvalget skal arbeide for \u00e5 gj\u00f8re Troms\u00f8 til et mer \u00e5pent, inkluderende og tolerant samfunn der Troms\u00f8s innbyggere deltar samt bidrar. Utvalget har spesielt s\u00f8kelys p\u00e5: \u2022 \u00d8ke kompetanse om flerkulturelt mangfold og integrering, ogs\u00e5 innad i kommuneorganisasjon \u2022 Skape b\u00e6rekraftige, flerkulturelle m\u00f8teplasser i kommunen \u2022 Bidra til \u00e5 forebygge rasisme og diskriminering Utvalget samarbeider med hensiktsmessige organisasjoner om saker som er viktig for \u00e5 \u00f8ke flerkulturell deltakelse og integrering i samfunnet. Med integrering menes det en prosess hvor \u00abminoritetskulturen aksepteres og deltar i storsamfunnet, men opprettholder samtidig gruppeidentiteten og det kulturelle s\u00e6rpreget sitt.\u00bb[1] Administrasjon skal fremlegge saker som omhandler flerkulturelle innbyggere for utvalget. Utvalget er ikke et partipolitisk organ og utvalgets medlemmer representerer ikke interesseorganisasjoner. \u00a7 2 Valg og sammensetning Utvalget best\u00e5r av ni faste medlemmer som oppnevnes av kommunestyret. Utvalget skal ha slik sammensetning: \u2022 Tre politikere blant kommunestyrets medlemmer med personlige varamedlemmer. \u2022 Seks medlemmer og seks varamedlemmer av flerkulturell bakgrunn. Bakgrunner som kan v\u00e6re relevante er arbeidsinnvandring, flukt, utdanning, familiegjenforening, medlem av en nasjonal minoritet eller av samisk bakgrunn. \u2022 Leder og nestleder oppnevnes av kommunestyret. \u2022 I tillegg oppnevnes en representant fra kommunens administrasjon med tale- og forslagsrett. \u2022 Utvalget som s\u00e5dant, og antallet representanter fra de ulike valggruppene, skal v\u00e6re sammensatt med sikte p\u00e5 likestilling mellom kj\u00f8nnene. \u2022 Forslag til representanter med flerkulturell bakgrunn kan gis etter kunngj\u00f8ring og innen en gitt frist. Administrasjonen plikter \u00e5 informere relevante organisasjoner s\u00e6rskilt om muligheten til \u00e5 foresl\u00e5 representanter til sittende utvalg. \u2022 Sittende utvalg gir innspill om medlemmer til formannskapet eller valgkomite \u00a7 3 Valgperiode Utvalget oppnevnes av kommunestyret for kommende valgperiode. Utvalgets medlemmer er folkevalgte representanter og deres rettigheter og plikter er underlagt kommunelovens regler om rettigheter og plikter i kapittel 8. \u00a7 4 Ansvars- og myndighetsomr\u00e5de Det skal ikke legges forvaltningsoppgaver til utvalget, men utvalget kan avgi innstillinger og fatte vedtak i saker som er til behandling. Utvalgets anbefalinger og vedtak skal alltid f\u00f8lge saken, uavhengig av hvilken instans som har den avgj\u00f8rende myndigheten. Mangfold og integreringsutvalget har f\u00f8lgende funksjon, a) besluttende organ, b) r\u00e5dgivende organ, c) informativt organ/kontaktorgan og d) aktivitetsskapende organ. Som besluttende organ kan utvalget: \u2022 P\u00e5se at det er flerkulturell representasjon i sammensetning av kommunale utvalg, styrer og r\u00e5d, samt for kommunal representasjon jf. likestillings- og diskrimineringsloven. \u2022 Disponere de budsjettmidler som formannskapet og kommunestyret stiller til utvalgets disposisjon. \u2022 Opprette underkomite eller \u00abad hoc\u00bb-utvalg for utredning av tidsbegrensede oppgaver, samt foreta personoppnevning av disse innenfor utvalgets budsjettramme.\" Som r\u00e5dgivende organ kan utvalget: \u2022 Avgi generelle tilr\u00e5dinger, uttalelser og r\u00e5d til kommunal virksomhet i saker som har betydning for mangfold og integrering \u2013 herunder ogs\u00e5 kommunens budsjetter og \u00f8vrige langtidsplaner. \u2022 Ta initiativ og initiere saker med betydning for mangfold og integrering i Troms\u00f8 kommune. Som informativt organ/kontaktorgan kan utvalget: \u2022 Bist\u00e5 med informasjonsarbeid innenfor kommuneorganisasjon om mangfold og- integrering. \u2022 Bist\u00e5 kommunen i kontakt med organisasjoner spesielt interesseorganisasjoner, innvandrerforeninger, grupper og offentlige organisasjoner som arbeider med mangfold og- integrering. Som aktivitetsskapende organ kan utvalget: \u2022 Bist\u00e5 med \u00e5 arrangere aktiviteter som \u00f8ker kompetanse om flerkulturelt mangfold og fremmer integrering. Mangfold og Integreringsutvalget skal ikke behandle saker som gjelder enkeltpersoner. Saker som rammer enkeltpersoner og som kan v\u00e6re av prinsipiell karakter, kan likevel fremmes p\u00e5 generelt grunnlag. \u00a7 5 M\u00f8ter Det utarbeides m\u00f8teplan for det enkelte \u00e5r. Ved behov kan det innkalles til ekstraordin\u00e6re m\u00f8ter n\u00e5r leder eller tre av r\u00e5dets faste medlemmer krever det. I samr\u00e5d med leder kaller sekret\u00e6ren inn til m\u00f8te ved \u00e5 sende ut innkalling og saksdokumenter. Utvalget v/ leder eller stedfortreder kan m\u00f8te i kommunestyret og samtlige hovedutvalg med talerett i saker som ang\u00e5r mangfold og integreringsutvalget. Det vises til reglement for kommunestyret og hovedutvalgene. \u00a7 6 Representanter for utvalget Etter konkret henvendelse fra kommuneadministrasjonen kan utvalget selv oppnevne en representant som skal bidra i saksutredning p\u00e5 omr\u00e5der som faller innenfor utvalgets form\u00e5l og mandat. Det utbetales m\u00f8tegodtgj\u00f8relse for slike m\u00f8ter i henhold til kommunens godtgj\u00f8ringsreglement. Deltakelse p\u00e5 m\u00f8ter skal dokumenteres ved m\u00f8tereferat. \u00a7 7 \u00d8konomi Mangfold og Integreringsutvalget medlemmer f\u00e5r godtgj\u00f8relse for arbeidet i r\u00e5det i henhold til kommunens reglement for arbeidsvilk\u00e5r og godtgj\u00f8ring for folkevalgte, p\u00e5 samme vilk\u00e5r som valgte medlemmer i \u00f8vrige utvalg. \u00a7 8 Sekretariatet Politisk sekretariat ivaretar sekretariatsfunksjonen for utvalget. Sekret\u00e6r f\u00f8rer m\u00f8tebok og administrerer innkalling med videre i samarbeid med utvalgets leder. Kommunens saksbehandlingsreglement gjelder for utvalget. Sekretariatet gir tilbakemelding til r\u00e5det om resultatet av saksbehandlingen i Kommunestyret og relevante kommunale organer. \u00a7 9 \u00c5rsmelding Mangfold og Integreringsutvalget utarbeider \u00e5rsmelding som forelegges kommunestyret. \u00a7 10 Ikrafttredelse Reglementet trer i kraft xx.xx.xxxx Reglementet kan endres av kommunestyret selv. [1] Kilde: Integrering, assimilering, segregering og marginalisering - Sosiologi og sosialantropologi - NDLA "
}