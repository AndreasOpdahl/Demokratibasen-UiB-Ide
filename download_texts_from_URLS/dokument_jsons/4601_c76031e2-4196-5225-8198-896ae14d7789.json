{
  "dokument_id": "c76031e2-4196-5225-8198-896ae14d7789",
  "doc_type": "case_attachment",
  "kommune": 4601,
  "tittel": "Anmodning om prioritering av Bergensbanen i statens vedlikeholds- og utbedringsarbeid til staten",
  "url": "https://bergen.kommune.no/politikere-utvalg/api/fil/bk360/12371220/Anmodning-om-prioritering-av-Bergensbanen-i-statens-vedlikeholds-og-utbedringsarbeid-til-staten",
  "tekst": " Dato 13.02.2025 V\u00e5r referanse 2022/877-59 Dykkar referanse SAMFERDSELSDEPARTEMENTET Sakshandsamar Matti Torgersen Postboks 8010 DEP E-post Matti.Torgersen@vlfk.no 0030 OSLO Telefon 92224656 Anmodning om prioritering av Bergensbanen i vedlikehalds- og utbetringsarbeid til staten Samferdselsministeren opplyser p\u00e5 nettsida til regjeringa at \u00abVi er p\u00e5 riktig spor\u00bb i innlegg av 28.01.2025 om vedlikehald og fornying av infrastrukturen til jernbanen. Stadig fleire reiser med tog, og ministeren \u00f8nskjer \u00e5 leggje til rette for end\u00e5 fleire reisande i dei komande \u00e5ra. Riksrevisjonen si unders\u00f8king av arbeidet med \u00e5 redusere forseinkingar og innstillingar p\u00e5 jernbanen, Dokument 3:14 (2023\u22122024), er det likevel dokumentert at m\u00e5la for driftsstabilitet ikkje blir n\u00e5dd, og at infrastrukturen manglar b\u00e5de vedlikehald og fornying. Rapporten framhevar ogs\u00e5 at talet p\u00e5 forseinkingar og innstillingar aukar, og at vedlikehaldsetterslepet er stort. Mengda av feil eskalerer samtidig som ulike regjeringar dei siste \u00e5rene har auka l\u00f8yvingane til jernbanen kraftig. Vi har forventningar til at Samferdselsministeren sett i verk tiltak for \u00e5 betre situasjonen. Med 10.000 innstillingar p\u00e5 6 \u00e5r og 48 avsporingar p\u00e5 11 \u00e5r, er jernbanen i Norge ikkje p\u00e5 riktig spor. Bergensbanen har hatt flest avsporingar. Dei siste m\u00e5nadene har Bergensbanen opplevd uvanleg mange problem. NRK nemner for eksempel: Bergensbanen stengt: Sn\u00f8overbygg m\u00e5tte gi tapt for skred Sporet p\u00e5 Bergensbanen sperret: Str\u00f8ml\u00f8st tog sperret Bergensbanen No g\u00e5r Bergensbanen igjen - rundt 900 passasjerar r\u00e5ka av forseinkingar Bergensbanen stengd i fleire dagar grunna brann Trafikken p\u00e5 Bergensbanen i gang att \u2013 240 passasjerar sto fast Postadresse Telefon E-post Heimeside EHF-Fakturaadr. Organisasjonsnr. Askedalen 2 05557 post@vlfk.no www.vestlandfylke.no 821311632 821 311 632 6863 Leikanger Saksnr: 2022/877-59 Side 2 av 2 Seinast 26.01.2025 melder Bergens Tidende om nok ei forseinking p\u00e5 Bergensbanen grunna ein jordfeil ved Stanghelle. Ut i fr\u00e5 alle problema som har vore p\u00e5 Bergensbanen dei siste m\u00e5nadane, er det p\u00e5 tide at vedlikehald og utbetringar av Bergensbanen blir h\u00f8gare prioritert, slik at vi f\u00e5r opp regulariteten. Bergen og Vestland er med dagens situasjon i praksis utan fungerande tilknyting med jernbane. Bergensbanen med sine \u00e5rlege 1,33 mill. tonn gods og 1,3 mill. reisande (jf. Bane NORs \u00e5rsrapport for 2023) fortener betre. If\u00f8lge Reguleringsplan for Fellesprosjektet Arna - Stanghelle g\u00e5r det dagleg ni godstog i kvar retning mellom dei to st\u00f8rste byane i Noreg. Jernbanen har ein marknadsdel p\u00e5 55 % i forhold til sj\u00f8 (16 %) og veg (29%) m\u00e5lt i tonn, medrekna b\u00e5de stykkgods og nybiltransport. Det er s\u00e6rleg kritisk for n\u00e6ringslivet og forsyningsberedskapen n\u00e5r varane ikkje kjem fram. Det er ogs\u00e5 ein kritisk situasjon for dei mange reisande som blir sittande fast i timevis i kalde tog. Vi ber Samferdselsministeren prioritere tiltak for \u00e5 oppretthalde regulariteten til Bergensbanen, og sikre forsyningsberedskapen mellom Austlandet og Vestland, slik at gods og menneskjer kjem fram. Eit samla Vestland oppfordrar med dette til at Bergensbanen m\u00e5 bli h\u00f8gare prioritert i vedlikehalds- og utgreiingsarbeidet. Med helsing Jon Askeland Christine Kahrs Hege Eide Vik Tonje Ljones S\u00e5kvitne Vestland fylkeskommune Bergen kommune Vaksdal kommune Voss herad Monika M\u00e6land Helene Frihammer Atle Rasmussen Yvonne Torgersen Hetlevik Bergen N\u00e6ringsr\u00e5d NHO Vestland LO Vestland Vy tog vest Anders Lauritzen Stian Bakken K5-alliansen Vossal\u00f8ysinga Forum nye Bergensbanen Atle Kvamme Brevet er elektronisk godkjent og har difor inga handskriven underskrift Kopi til: BANE NOR SF Postboks 4350 2308 HAMAR "
}