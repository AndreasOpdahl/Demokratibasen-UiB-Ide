{
  "dokument_id": "8c994cdc-5f8e-5382-9244-dd06ccfa77c6",
  "doc_type": "case_presentation",
  "kommune": 5501,
  "tittel": "Nyvalg etter Kristin Karlsen (Industri- og N\u00e6ringspartiet) uttreden fra verv som folkevalgt",
  "url": "https://innsyn.tromso.kommune.no/application/getMoteDokument?dokid=2001991782",
  "tekst": "Arkivsaksnr. 25/01320-2 Saksbehandler Zebib Bredesen Saksgang M\u00f8tedato Formannskapet 04.03.2025 Kommunestyret 12.03.2025 Nyvalg etter Kristin Karlsen (Industri- og N\u00e6ringspartiet) uttreden fra verv som folkevalgt Kommunedirekt\u00f8rens innstilling til vedtak: 1. Som nytt medlem i Helse- og velferdsutvalget velges: Mona Woll. 2. Som 1.varamedlem i Helse- og velferdsutvalget velges: John Rainer L\u00f8vli. 3. Som nytt medlem i Viltnemnda velges: Daniel Benjamin Indst\u00f8 Kleveland. 4. Som nytt varamedlem i Milj\u00f8-, idrett-, kultur- og samfunnsutviklingsutvalget (MIKS) velges: H\u00e5vard Warberg Sigvaldsen. 5. Som nytt varamedlem i Hasteutvalget velges: H\u00e5vard Warberg Sigvaldsen. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Kristin Karlsen (Industri- og N\u00e6ringspartiet) har gitt beskjed om at hun flytter fra Troms\u00f8 kommune fra 01.04.2025. Hun er dermed ikke lenger v\u00e6re valgbar til folkevalgte organ i Troms\u00f8 kommune og trer ut fra sine verv som folkevalgt. Det m\u00e5 derfor gjennomf\u00f8res nyvalg for de vervene hun hadde. Saksutredning Kristin Karlsen er folkevalgt for Industri- og N\u00e6ringspartiet i perioden 2023 til 2027. Hun har s\u00f8kt om midlertidig fra sine verv som folkevalgt i perioden 01.04.2025 til 01.04.2026 grunnet flytting til en annen kommune. Dermed er hun ikke lenger valgbar, noe som f\u00f8rer til automatisk uttreden fra verv i folkevalgte organer (jf. kommuneloven \u00a7 7-9 f\u00f8rste ledd). Det er derfor ikke n\u00f8dvendig \u00e5 behandle s\u00f8knaden om fritak. Det m\u00e5 derimot gjennomf\u00f8res nyvalg for det vervene hun har hatt, med unntak av kommunestyret, hvor det er valgoppgj\u00f8ret som avgj\u00f8r. Kristin Karlsen har f\u00f8lgende verv som folkevalgt i Troms\u00f8 kommune: - Medlem i Helse- og velferdsutvalget - Medlem i Klageutvalget - Medlem i Viltnemnda - Varamedlem i Kommunestyret - Varamedlem i Milj\u00f8-, idrett-, kultur- og samfunnsutviklingsutvalget (MIKS) - Varamedlem i Likestillingsutvalget - Varamedlem i Hasteutvalget Kommuneloven \u00a7 7-10 fjerde og sjuende ledd regulerer hvordan valg skal foreg\u00e5 n\u00e5r et medlem trer endelig ut av andre folkevalgte organer. Det skal velges et nytt medlem eller varamedlem fra den samme gruppen som det uttredende medlemmet tilh\u00f8rte, i dette tilfellet alts\u00e5 Industri- og N\u00e6ringspartiet. Hvis dette vil f\u00f8re til at ett kj\u00f8nn vil bli representert med mindre enn 40 prosent av medlemmene i organet, skal det, hvis det er mulig, velges et nytt medlem fra det underrepresenterte kj\u00f8nnet. Ved slikt nyvalg kan gruppen selv foresl\u00e5 hvem som skal velges. Kommunestyret velger den foresl\u00e5tte kandidaten hvis de lovbestemte vilk\u00e5rene er oppfylt, herunder kravet om kj\u00f8nnsbalanse b\u00e5de blant utvalgets varamedlemmer og gruppas varamedlemmer. Da rykker det nye medlemmet eller varamedlemmet inn p\u00e5 den ledige plassen. Dersom et av varamedlemmene i et utvalg velges som nytt medlem, kan antallet varamedlemmer p\u00e5 lista bli for lavt og man m\u00e5 utf\u00f8re et suppleringsvalg. Nytt varamedlem velges da fra den gruppen som har for lavt antall varamedlemmer og plasseres i dette tilfellet nederst p\u00e5 listen over varamedlemmer. Ogs\u00e5 her gjelder reglene kj\u00f8nnsbalanse. \u00d8nsker man \u00e5 gj\u00f8re flere rokkeringer i utvalget, har kommunestyret anledning til det i henhold til kommunelovens \u00a7 5-7 som gir adgang til \u00e5 omorganisere utvalg n\u00e5r som helst. Dersom kommunestyret velger \u00e5 gj\u00f8re dette, m\u00e5 hele utvalget velges p\u00e5 nytt. Ogs\u00e5 her m\u00e5 reglene om kj\u00f8nnsbalanse f\u00f8lges. Kommuneloven \u00a7 7-2 tredje ledd sier noe om hvem som er valgbare til verv i kommunen: En person er valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. 2 Medlem i Helse- og velferdsutvalget Gruppa kan selv foresl\u00e5 et nytt medlem av utvalget som kommunestyret velger dersom de lovbestemte vilk\u00e5rene er oppfylt. Dersom en av varamedlemmene velges som nytt medlem, m\u00e5 det ogs\u00e5 velges nytt varamedlem til den siste plassen p\u00e5 varalista. Det er ogs\u00e5 anledning til \u00e5 velge hele utvalget p\u00e5 nytt dersom man \u00f8nsker endring. Industri- og n\u00e6ringspartiet \u00f8nsker at Mona Woll skal velges som medlem og at John Rainer L\u00f8vli som 1. varamedlem i helse- og velferdsutvalget. Medlem i Klageutvalget Hele utvalget skal velges p\u00e5 nytt i nyvalg saken i forbindelse med permisjonen til Sigrid Bj\u00f8rnhaug Hammer. Medlem i Viltnemnda Gruppa kan selv foresl\u00e5 et nytt medlem av utvalget som kommunestyret velger dersom de lovbestemte vilk\u00e5rene er oppfylt. Dersom en av varamedlemmene velges som nytt medlem, m\u00e5 det ogs\u00e5 velges nytt varamedlem til den siste plassen p\u00e5 varalista. Det er ogs\u00e5 anledning til \u00e5 velge hele utvalget p\u00e5 nytt dersom man \u00f8nsker endring. Industri- og n\u00e6ringspartiet \u00f8nsker at Daniel Benjamin Indst\u00f8 Kleveland skal velges som medlem i viltnemda. Varamedlem i Kommunestyret I kommunestyret avgj\u00f8r valgoppgj\u00f8ret hvem som rykker opp som nytt varamedlem for Industri- og n\u00e6ringspartiet. Det vil bli Boyston Frode Kristiansen som blir nytt siste varamedlem til kommunestyret. Det vil bli fremmet en sak for valgstyret. Ingrid Hovda Lien vil m\u00f8te som vara inntil valgoppgj\u00f8ret er gjennomf\u00f8rt. Varamedlem i Milj\u00f8-, idrett-, kultur- og samfunnsutviklingsutvalget (MIKS) Gruppa kan selv foresl\u00e5 et nytt varamedlem til utvalget som kommunestyret velger dersom de lovbestemte vilk\u00e5rene er oppfylt. Varamedlemmet g\u00e5r inn p\u00e5 den ledige plassen p\u00e5 varalista. Det er ogs\u00e5 anledning til \u00e5 velge hele utvalget p\u00e5 nytt dersom man \u00f8nsker flere endringer. Industri- og n\u00e6ringspartiet \u00f8nsker at H\u00e5vard Warberg Sigvaldsen skal velges som varamedlem i Milj\u00f8-, idrett-, kultur- og samfunnsutviklingsutvalget (MIKS). Varamedlem i Likestillingsutvalget Hele utvalget skal velges p\u00e5 nytt i nyvalg saken i forbindelse med permisjonen til Sigrid Bj\u00f8rnhaug Hammer. Varamedlem i Hasteutvalget Gruppa kan selv foresl\u00e5 et nytt varamedlem til utvalget som kommunestyret velger dersom de lovbestemte vilk\u00e5rene er oppfylt. Varamedlemmet g\u00e5r inn p\u00e5 den ledige plassen p\u00e5 varalista. Det er ogs\u00e5 anledning til \u00e5 velge hele utvalget p\u00e5 nytt dersom man \u00f8nsker flere endringer. Industri- og n\u00e6ringspartiet \u00f8nsker at Daniel Benjamin Indst\u00f8 Kleveland skal velges som varamedlem i hasteutvalget. Konklusjon Kommunedirekt\u00f8ren anbefaler at kommunestyret velger nye medlemmer og varamedlemmer i vervene for Kristin Karlsen. Til vervene i folkevalgte organer skal kommunestyret velge de representanter som foresl\u00e5s av Industri- og n\u00e6ringspartiet. 3 Vedtakskompetanse Kommunestyret Vedlegg 4 "
}