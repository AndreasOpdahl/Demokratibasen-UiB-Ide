{
  "dokument_id": "d977533d-b207-5f16-8d8a-1b5da428726e",
  "doc_type": "case_attachment",
  "kommune": 4601,
  "tittel": "Vedtak om forkortet h\u00f8ringsfrist.pdf",
  "url": "https://bergen.kommune.no/politikere-utvalg/api/fil/bk360/10072979/Vedtak-om-forkortet-horingsfrist-pdf",
  "tekst": " Statsr\u00e5den Deres ref V\u00e5r ref Dato 24/873 12. mars 2024 Vedtak om forkortet h\u00f8ringsfrist Det vises til vedlagte h\u00f8ringssak om endringer i forskrift om nasjonalt vaksinasjonsprogram, forskrift om rekvirering og utlevering av legemidler m.m. og forskrift om kommunens helsefremmende og forebyggende arbeid i helsestasjons- og skolehelsetjenesten. Det f\u00f8lger av utredningsinstruksen punkt 1-4 at reglene i instruksen bare kan fravikes n\u00e5r spesielle forhold gj\u00f8r det n\u00f8dvendig. En slik beslutning skal treffes av \u00f8verste leder i det ansvarlige forvaltningsorganet. Beslutningen skal v\u00e6re skriftlig og f\u00f8lge saken. I henhold til utredningsinstruksen punkt 3-3 skal h\u00f8ringsfristen normalt v\u00e6re tre m\u00e5neder, og ikke mindre enn seks uker. Departementet viser til at forskriftsendringene m\u00e5 tre i kraft i starten av mai 2024 for at program om kikhostevaksine til gravide kan iverksettes i tide til at nyf\u00f8dte barn vil ha effekt av vaksinen f\u00f8r et potensielt utbrudd av kikhoste h\u00f8sten 2024. Helse- og omsorgsdepartementet beslutter derfor at utredningsinstruksen fravikes, og at det gis frist frem til 3. april 2024 med \u00e5 gi tilbakemelding p\u00e5 h\u00f8ringen. Med hilsen Ingvild Kjerkol Postadresse: Postboks 8011 Dep 0030 Oslo Kontoradresse: Teatergt. 9 Telefon* 22 24 90 90 Org no.: 983 887 406 "
}