{
  "dokument_id": "1c879de9-4e04-59b5-aa3b-6ab834c9a495",
  "doc_type": "case_attachment",
  "kommune": 4601,
  "tittel": "Fagnotat datert 08.04.2022",
  "url": "https://bergen.kommune.no/politikere-utvalg/api/fil/bk360/10236073/Fagnotat-datert-08-04-2022",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11654-4 (Arbeidssted) Saksbehandler: Yngve L\u00f8tvedt Dato: 08.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 108 bnr 74. Slettevegen 100. Klage over avslag, nytt anlegg / konstruksjon Klager er tiltakshaver PEF-EIENDDOM AS representert ved Ravnanger Hvem klager? Hus AS. Klagen er datert 05.03.2024. Det er s\u00f8kt om betongkonstruksjon for overdekking av avl\u00f8psledninger. Tiltaket Det er videre s\u00f8kt om dispensasjon fra KPA 2018 med hensyn til arealform\u00e5l LNF, byggegrense mot sj\u00f8 \u00a7 6.1.1, og plankrav \u00a7 3.1. Avslag datert 22.02.2024. Hjemmel for avslaget er pbl \u00a7 29-2 visuelle Vedtaket kvaliteter. Det ble ikke tatt stilling til dispensasjonss\u00f8knadene. KPA2018, vedtatt i Bystyret 19.06.2019, viser eiendommen som LNF (landbruk, natur og friluftsomr\u00e5de) og den ligger innenfor hensynssonene Planstatus flyst\u00f8y gul sone, funksjonell strandsone og bestemmelsesomr\u00e5de # 10. Eiendommen er ikke regulert Klager anf\u00f8rer at krav til visuelle kvaliteter er oppfylt. Det anf\u00f8res videre Klagegrunner at det m\u00e5 tas stilling til dispensasjonss\u00f8knadene som anses \u00e5 oppfylle kravene for \u00e5 f\u00e5 innvilget jf. pbl \u00a7 19-2. Behov for ytterligere Det m\u00e5 tas stilling til s\u00f8knad om dispensasjon fra KPA 2018 med hensyn saksbehandling ved til arealform\u00e5l LNF, byggegrense mot sj\u00f8 \u00a7 6.1.1. og plankrav \u00a7 3.1. eventuell omgj\u00f8ring Anbefalt vedtak Avslagsvedtak datert 22.02.2024 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tiltaket som oms\u00f8kes er betongkonstruksjon for overdekking av ledninger p\u00e5 gnr 108 bnr 68, 74 og 126. Som ledd i utbygging er det fremf\u00f8rt ledninger over naboeiendommene gnr 108 bnr 74, 126 og gnr 108 bnr 68. Fremf\u00f8ringen omfattet b\u00e5de spillvanns- og overvannsledninger. Ved fremf\u00f8ring av overvannsledning opplyses det at det var behov for \u00e5 gj\u00f8re tiltak i strandsonen for \u00e5 fremf\u00f8re og sikre ledningen p\u00e5 forsvarlig vis. Det ble det derfor st\u00f8pt betongkonstruksjon for overdekking av ledninger, se skr\u00e5foto under. Tiltakshaver har presisert at s\u00f8knaden er begrenset til betongkonstruksjonen som er etablert for overdekking av ledninger. Kaien for \u00f8vrig inng\u00e5r ikke i s\u00f8knaden. Det har v\u00e6rt gjennomf\u00f8rt tilsyn og i ulovlighetssak (ULOV-2022/22693) ble det gitt p\u00e5legg om retting og ilegging av tvangsmulkt p\u00e5 eiendommen i vedtak datert 02.05.2023. Dette gjelder betongkai, kran og vei. Vedtak av 02.05.2023 er p\u00e5klaget. Klagesaken ble sendt til Statsforvalteren den 19.07.2023. Vi viser til at Utvalg for milj\u00f8 og byutvikling den 09.11.2023 fattet vedtak om midlertidig stans i strandsoneprosjektet for tiltak som er etablert f\u00f8r 01.07.2009. Klagesaken ble etter dette trukket tilbake og sendt tilbake av Statsforvalteren i brev datert 24.11.2023 og denne delen av saken st\u00e5r derfor ubehandlet forel\u00f8pig. I ulovlighetssaken er det lagt til grunn at fordi betongkonstruksjonen/betongtrappen er st\u00f8pt fast i betongkaien anses betongtrappen som en del av kaien. Betongtrappen omfattes dermed av rettingsp\u00e5legget datert 11.05.2023. Det er for \u00f8vrig lagt til grunn at betongtrappene f\u00f8rst er synlig p\u00e5 flyfoto i 2022, og at det er plan- og bygningsloven av 2008 som gj\u00f8r seg gjeldende. Betongtrappene er \u00e5 anse som en konstruksjon og omfattes dermed av pbl \u00a7 20-2, jf. \u00a7 20-1 bokstav a, hvor det framg\u00e5r at \u00aboppf\u00f8ring av konstruksjon\u00bb er s\u00f8knadspliktig. Da betongtrappene \u2013 i likhet med kaien \u2013 ligger i et omr\u00e5de som omfattes av forbud mot tiltak langs sj\u00f8 og vassdrag i pbl \u00a7 1-8, krever tiltaket dispensasjon. Bilder av tiltaket; Situasjonsplan av tiltak Skr\u00e5foto 2022 sett fra vest Vi legger til grunn at tiltaket ikke er omfattet av Utvalg for milj\u00f8 og byutvikling sitt vedtak av 09.11.2023 om midlertidig stans i strandsoneprosjektet fordi tiltaket er oppf\u00f8rt etter 01.07.2009. Saksnummer KLAGE-2024/11654 Side 2 av 7 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Statsforvalteren i Vestland har forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner sendes derfor ikke p\u00e5 h\u00f8ring til Statsforvalteren, men innvilgede dispensasjoner skal sendes til Statsforvalteren for vurdering om vedtaket skal p\u00e5klages. 2. Om klagen Klager viser til at form\u00e5let med betongkonstruksjonen er \u00e5 sikre og gi overdekning for overvannsledninger som er godkjent. Klager er uenig i kommunens vurdering av visuelle kvaliteter, som er basert p\u00e5 uriktige forutsetninger og en for streng vurdering. Klager viser til at betongkonstruksjonen er omtalt som et fremmedelement i sj\u00f8kanten. Det anf\u00f8res at betongkonstruksjonen etableres i direkte tilknytning til allerede bebygde og opparbeidede arealer. Selv om man ser bort fra tilst\u00f8tende betongkai i nord (som er gjenstand for p\u00e5g\u00e5ende ulovlighetsoppf\u00f8lging), s\u00e5 har tiltaket direkte tilknytning til etablert naust- og boligbebyggelse i bakkant. Tilst\u00f8tende areal p\u00e5 bnr. 68 er ogs\u00e5 opparbeidet med st\u00f8pt b\u00e5toppdrag og kai, som nylig er godkjent utvidet. Klager viser til rammetillatelse gitt i vedtak av 22.05.23 (sak 2023/11683). Tiltaket etableres p\u00e5 et areal som fra gammelt av har v\u00e6rt opparbeidet, og det derfor ikke er snakk om inngrep i et uber\u00f8rt naturlandskap. Overvannsledningene er allerede godkjent fremf\u00f8rt til sj\u00f8, som en n\u00f8dvendig del av boligbygging i omr\u00e5det. Det er behov for sikring av ledningsanlegget og innst\u00f8ping er derfor valgt. Betongkonstruksjonen er noe st\u00f8rre enn det som er strengt n\u00f8dvendig for \u00e5 st\u00f8pe inn ledningen fordi man \u00f8nsket \u00e5 tilpasse konstruksjonen til forholdene p\u00e5 stedet. Uten sistnevnte ville det oppst\u00e5tt en glipe p\u00e5 0-50 cm mellom betongkonstruksjonen og det naturlige fjellet. Konstruksjonen ville da fremst\u00e5tt langt d\u00e5rligere tilpasset, i tillegg til at den ville blitt en barriere for ferdsel i sj\u00f8kanten som man lett kunne snuble i o.l. Det vises til bilder som ogs\u00e5 viser at kommunen tar feil n\u00e5r det anf\u00f8res at konstruksjonen medf\u00f8rer tildekking av naturlig fjell. Det er allerede gjort inngrep i det naturlige fjellet som vender mot ledningen, og det st\u00f8pes her mot en allerede etablert skj\u00e6ring i fjellet. Ledningen fremf\u00f8res heller ikke over naturlig uber\u00f8rt fjell, men over et allerede opparbeidet areal. Klager anf\u00f8rer at vilk\u00e5rene for \u00e5 innvilge dispensasjoner er oppfylt og viser til begrunnelsen i s\u00f8knad om dispensasjon, som var vedlagt v\u00e5r opprinnelige s\u00f8knad. Det vises til klagen i sin helhet. 3. V\u00e5r vurdering 3.1 Pbl \u00a7 29-2 Visuelle kvaliteter Klager anf\u00f8rer at krav til visuelle forhold er oppfylt. Det f\u00f8lger av pbl \u00a7 29-2 at; \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende Saksnummer KLAGE-2024/11654 Side 3 av 7 byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Det f\u00f8lger av avslagsvedtakets begrunnelse at; \u00abDet s\u00f8kes om betongkonstruksjon som overdekking av avl\u00f8psledning. Konstruksjonen terrasserer seg opp fra sj\u00f8kant til avslutning ved naust og utgj\u00f8r et strekk p\u00e5 11,35 meter i lengde og 2,63 meter p\u00e5 det bredeste. Mot s\u00f8r/s\u00f8rvest avsluttes deler av betongen topografisk mot svaberg/fjell og nord/nordvestlig del avsluttes rettlinjet. Den fremste delen mot sj\u00f8kanten av betongoverdekkingen fremst\u00e5r st\u00f8pt p\u00e5 deler av eksisterende betongkai. S\u00f8knad om betongkai er under behandling i en annen sak og er pr. i dag ikke godkjent.\u00bb Videre; \u00abOverdekkingen av avl\u00f8psledninger fremst\u00e5r som et fremmedelement i sj\u00f8kanten, og blir ytterligere forsterket med sin plassering oppe p\u00e5 betongkaien. Med varierende bredde p\u00e5 overdekkingen, synes det som den fremst\u00e5r mye bredere enn hva kablenes dimensjoner tilsier, samtidig som den dekker over naturlig svaberg/fjell. Etter v\u00e5r vurdering er ikke bestemmelsen tilstrekkelig ivaretatt for oms\u00f8kte tiltak.\u00bb Vi tiltrer vurderingene i klageomgang. Vi viser til at klager i hovedsak ikke er enig i skj\u00f8nnsvurderingene i avslaget. At ledningen er godkjent, medf\u00f8rer ikke i seg selv et grunnlag for m\u00e5ten tildekkingen har blitt utf\u00f8rt p\u00e5. Vi kan ikke se at det medf\u00f8rer riktighet at arealet som overvannsledning ligger p\u00e5 har v\u00e6rt bearbeidet s\u00e6rlig fra f\u00f8r. Vi viser til bilder som klager har vedlagt til supplerende klage der det framg\u00e5r at rundt og under ledningen var naturgrunn i form av gress og grus med svaberg ved siden av. Vi vurderer derfor at klagers forklaring i forhold til omfanget av tiltaket medf\u00f8rer riktighet. Tildekkingen kunne v\u00e6rt gjort mye mer sk\u00e5nsomt i forhold til de stedlige naturforhold Vi fastholder at krav til visuelle kvaliteter ikke er oppfylt. 3.2 Dispensasjoner som ikke er behandlet i dette vedtaket: Tiltaket kommer i strid med KPA 2018 med hensyn til arealform\u00e5l LNF, byggegrense mot sj\u00f8 \u00a7 6.1.1 og plankrav \u00a7 3.1. Det f\u00f8lger av vedtakets begrunnelse at; \u00abN\u00e5r det gjelder s\u00f8knad om dispensasjon fra form\u00e5let LNF og byggegrense mot sj\u00f8, stiller vi oss negative til \u00e5 innvilge s\u00f8knader som bidrar til delvis nedbygging av strandsonen og LNF omr\u00e5der. Selv om tiltaket er av mindre st\u00f8rrelse, vil det likevel bidra til ytterligere nedbygging av strandsonen, noe byggeforbudet i og langs sj\u00f8 er ment \u00e5 forhindre. Saksnummer KLAGE-2024/11654 Side 4 av 7 Det vises til uttale for naboeiendommen fra Bymilj\u00f8etaten om at omr\u00e5det isolert sett ikke har spesielle frilufts kvaliteter, men fordelene er prim\u00e6rt av privat karakter og det er ikke vist til allmenne fordeler som klart overstiger ulempene ved nedbygging av strandsonen. Vi stiller oss positive til dispensasjon fra plankrav, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne.\u00bb 3.2.1 Disposisjoner Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb 3.2.1.1 Dispensasjon fra arealform\u00e5l LNF og byggegrense mot sj\u00f8 \u00a7 6.1.1 Tiltaket er bygget i avstand 0 til 11 meter fra sj\u00f8. Byggegrensen mot sj\u00f8 i omr\u00e5det som er avsatt til arealform\u00e5let LNF, er 100 meter jf. KPA 2018 \u00a7 6.1. Hensynene bak bestemmelsene i LNF-omr\u00e5dene gjelder b\u00e5de landbruk, natur og friluftsliv. Oms\u00f8ke tiltak kan ikke sies \u00e5 sette til side hensyn knyttet til landbruksform\u00e5l. De hensynene bestemmelsen skal ivareta knyttet til natur- og friluftsliv er i stor grad overlappende med hensyn som skal ivaretas av byggeforbudet i strandsonen. Forbudet i strandsonen er imidlertid et strengere forbud som skal ivareta de spesielle hensyn som gj\u00f8r seg gjeldende i slike omr\u00e5der som er utsatt for stor utbyggingspress. Det vises til pbl \u00a7 1-8 som sl\u00e5r fast at det i 100-metersbeltet langs sj\u00f8en skal \u00abtas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser\u00bb. Det f\u00f8lger av vedtakets begrunnelse at; \u00abN\u00e5r det gjelder s\u00f8knad om dispensasjon fra form\u00e5let LNF og byggegrense mot sj\u00f8, stiller vi oss negative til \u00e5 innvilge s\u00f8knader som bidrar til delvis nedbygging av strandsonen og LNF omr\u00e5der. Selv om tiltaket er av mindre st\u00f8rrelse, vil det likevel bidra til ytterligere nedbygging av strandsonen, noe byggeforbudet i og langs sj\u00f8 er ment \u00e5 forhindre. Det vises til uttale for naboeiendommen fra Bymilj\u00f8etaten om at omr\u00e5det isolert sett ikke har spesielle frilufts kvaliteter, men fordelene er prim\u00e6rt av privat karakter og det er ikke vist til allmenne fordeler som klart overstiger ulempene ved nedbygging av strandsonen. Vi stiller oss positive til dispensasjon fra plankrav, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne.\u00bb Fagetaten vurderer bestemmelsene slik at det er dispensasjonsvurderingene knyttet til de spesielle hensynene i strandsonen som vil v\u00e6re avgj\u00f8rende for om tiltaket kan godkjennes. Tiltaket er trappeformet, utf\u00f8rt i betong og har ikke steinoverflate. Selv om tiltaket f\u00f8lger fjellets fall s\u00e5 bygger det opp langsmed svaberg og erstatter i hovedsak gress/grusomr\u00e5det ned mot sj\u00f8. Selv om tiltaket har mindre omfang arealmessig, s\u00e5 avviker mye det fra det som er naturlig Saksnummer KLAGE-2024/11654 Side 5 av 7 terrengformasjon og kystnatur. Vi vurderer derfor at det er godt synlig fra sj\u00f8siden og p\u00e5virker kystlandskapet selv om det er bygget naust i omr\u00e5det rundt. Vi vurderer ogs\u00e5 at bearbeidingen av strandsonen bidrar til at omr\u00e5det framst\u00e5r som mer privatisert og dermed mindre fristene for allmenheten \u00e5 bevege seg p\u00e5 selv om det ikke fysisk stenger tilgangen. At omr\u00e5det ellers er bebygget og medf\u00f8rer at omr\u00e5det er mindre tilgjengelig, kan ikke v\u00e6re avgj\u00f8rende. Vi legger til grunn at tiltaket medf\u00f8rer at hensynet bak byggeforbudet og LNF-form\u00e5l blir vesentlig tilsidesatt. Vi legger til grunn at det er en fordel at overvannsledningen blir overdekket og at dette forhindrer skade p\u00e5 den. Vi kan likevel ikke se fordelen med det konkrete tiltaket kan vektlegges fordi det m\u00e5 kunne forventes at overdekket kunne v\u00e6rt gjort p\u00e5 annen og mye mer sk\u00e5nsom m\u00e5te. Ulempene er at strandsonen blir ytterligere gjenbygget p\u00e5 en m\u00e5te som visuelt framst\u00e5r negativt. Vilk\u00e5rene for \u00e5 innvilge dispensasjon i pbl \u00a7 19-2 er ikke oppfylt. 3.2.1.3 Dispensasjon fra plankrav \u00a7 3.1 Omr\u00e5det er uregulert og det f\u00f8lger av KPA 2018 \u00a7 3.1 at tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i Plan- og bygningsloven av 1985 eller nyere lov. De sentrale hensyn bak reguleringsplan er blant annet \u00e5 sikre at et st\u00f8rre omr\u00e5de blir satt i en st\u00f8rre utbyggingssammenheng. P\u00e5 denne m\u00e5ten kan man f\u00e5 en arealutnytting som er til st\u00f8rst mulig gagn for den enkelte og for samfunnet; blant annet ved at infrastruktur, friomr\u00e5der, m.v. er dimensjonert for den utbyggingen som planen \u00e5pner opp for. Det f\u00f8lger av avslagets begrunnelse at; \u00abVi stiller oss positive til dispensasjon fra plankrav, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne.\u00bb I dispensasjonss\u00f8knaden f\u00f8lger det at; \u00abTiltaket har beskjedent omfang, etableres p\u00e5 en bebygd boligeiendom i direkte tilknytning til etablert bebyggelse, og vil ikke gi noen virkninger for omgivelsene som tilsier at det er behov for en planmessig avklaring. Konsekvensene av tiltaket fremst\u00e5r begrensede og oversiktlige, og etter v\u00e5r vurdering er dette et typisk eksempel p\u00e5 tiltak som b\u00f8r kunne avklares gjennom behandling av enkeltsaker. Oppsummert mener vi at tiltaket ikke vil medf\u00f8re en vesentlig tilsidesettelse av de hensyn som ligger bak plankravet. Vi kan heller ikke se at de i loven angitte hensyn blir negativt ber\u00f8rt i denne saken, eller at andre myndigheters interesser blir tilsidesatt.\u00bb Vi viser til at overdekking av en spillvanns- og overvannsledning ikke medf\u00f8rer p\u00e5virkning av et st\u00f8rre omr\u00e5de i en st\u00f8rre utbyggingssammenheng. Vi kan ikke se at de form\u00e5l en plan er ment \u00e5 l\u00f8se vil ikke vil bli s\u00e6rlig tilsidesatt dersom det gis dispensasjon. En tildekking av ledningen har klart store fordeler. Vi p\u00e5peker likevel at omfanget av tildekkingen medf\u00f8rer fordeler som ikke kan veie s\u00e6rlig tungt. Ulempene er at overbyggingen framst\u00e5r som Saksnummer KLAGE-2024/11654 Side 6 av 7 inngripende i strandsonenaturen. Vi legger til grunn at en mer sk\u00e5nsom tildekking kan forsvare at det gis dispensasjon fra plankravet. 3. Konklusjon Avslagsvedtak datert 22.02.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Supplerende klage 5. Klage 6. Avslag p\u00e5 s\u00f8knad 7. S\u00f8knad 8. Plantegning 9. Tegninger Saksnummer KLAGE-2024/11654 Side 7 av 7 "
}