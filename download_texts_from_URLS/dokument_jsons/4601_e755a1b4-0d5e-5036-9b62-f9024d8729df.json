{
  "dokument_id": "e755a1b4-0d5e-5036-9b62-f9024d8729df",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 78/24, Kommunedelplan for kollektivsystemet mellom Bergen sentrum og Bergen\nvest. Arealplan-ID: 64090000. 2.gangsbehandling",
  "url": "https://bergen.kommune.no/politikere-utvalg/api/fil/bk360/10173590/Innstilling-vedtak-Kommunedelplan-for-kollektivsystemet-mellom-Bergen-sentrum-og-Bergen-vest-Arealplan-ID-64090000-2-gangsbehandling",
  "tekst": "Kommunedelplan for kollektivsystemet mellom Bergen sentrum og Bergen vest. Arealplan-ID: 64090000. 2.gangsbehandling Utvalg for milj\u00f8 og byutvikling behandlet saken i m\u00f8tet 21.03.2024 sak 78/24 og avga f\u00f8lgende innstilling: 1. I medhold av plan- og bygningsloven \u00a7 11-15 vedtas f\u00f8lgende kommuneplan: a) Kommunedelplan for kollektivsystemet mellom Bergen sentrum og Bergen vest, datert 15.11.2022. 2. Det skal utarbeides arealdel for kommunedelplanen med konsekvensutredning for korridor 5: a) F\u00f8rste fase avgrenses fra Dokken s\u00f8r til Laksev\u00e5g og Lyngb\u00f8. b) Bystyret ber om at sak om h\u00f8ring og offentlig ettersyn av f\u00f8rste fase leveres til byr\u00e5det for vedtak i l\u00f8pet av 2024. c) Bystyret ber om at det legges til rette for god medvirkning med aktiv involvering av grunneiere p\u00e5 Laksev\u00e5g. 3. Anbefaling for videre arbeid for kommunedelplanens arealdel med konsekvensutredning for korridor 1 skal vurderes ved sluttbehandling av arealplan for korridor 5. 4. Det skal jobbes videre med fremkommelighetstiltak for busser, bedre kollektivkapasitet for busser og utvikling av knutepunkter og depoter. Arbeidet skal f\u00f8lges opp i dialog med samarbeidspartene i Milj\u00f8l\u00f8ftet. Merknad 1 Bystyret ber byr\u00e5det arbeide med Vestland fylkeskommune, Skyss og private initiativtakere med form\u00e5l om \u00e5 etablere en passasjerb\u00e5t fra Indre Laksev\u00e5g til Sentrum. Merknad 2 Bystyret ber byr\u00e5det arbeide videre med \u00e5 avklare kollektivtras\u00e9 mot vest snarest mulig, og tilr\u00e5r en l\u00f8sning hvor kollektivtraseen plasseres n\u00e6rt eller p\u00e5 dagens Puddefjordsbro og videre l\u00f8p legges i en tunnel/-dagl\u00f8sning som muliggj\u00f8r en hurtig transformasjon og full utvikling av Indre Laksev\u00e5g. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Geir Steinar Dale (A), Lillian Blom (SV), Trond Tystad (BL), Oscar Dos Santos Hellberg-Kvalsvik (MDG), Ingrid Nergaard Fjeldstad (V), Mailiss Solheim-\u00c5kerblom (R). Forslag fremsatt i utvalget: Oscar Dos Santos Hellberg-Kvalsvik (MDG) fremsatte p\u00e5 vegne av MDG f\u00f8lgende alternative forslag til punkt 1 og 2 (prim\u00e6rt): Bystyret vedtar Plan- og bygningsetaten sin anbefaling i to punkter, slik de fremkommer av sakspapirene. Oscar Dos Santos Hellberg-Kvalsvik (MDG) fremsatte p\u00e5 vegne av MDG f\u00f8lgende alternative forslag til punkt 2 a) (sekund\u00e6rt): a) F\u00f8rste fase avgrenses fra sentrum til Laksev\u00e5g og Lyngb\u00f8. Geir Steinar Dale (A) fremsatte p\u00e5 vegne av A f\u00f8lgende tilleggsforslag: d) Parallelt settes det i gang et arbeid med \u00e5 avklare trasevalg fra Kaigaten til Dokken s\u00f8r, som skal v\u00e6re avklart til vedtak av arealplan for kommunedelplanen Lillian Blom (SV) fremsatte p\u00e5 vegne av SV f\u00f8lgende tilleggsforslag: 1. Nytt punkt 2 d: \u00abBarn og unge og nabolagsgrupper slik som Initiativ Laksev\u00e5g og velforeninger skal aktivt involveres i utarbeidingen av kommunedelplanene.\u00bb 2. Nytt punkt: \u00abDel to av korridor 5 skal planlegges slik at en kan sikre en kontinuerlig utbygging av hele strekningen.\u00bb 3. Nytt punkt: \u00abBystyret ber byr\u00e5det sette av midler i budsjettet for 2025 til oppstart av planlegging av Korridor 1.\u00bb Oscar Dos Santos Hellberg-Kvalsvik (MDG) fremsatte p\u00e5 vegne av MDG f\u00f8lgende tilleggsforslag: Bergen kommune ber om at bybanelinjen mellom Oasen og Spelhaugen realiseres innenfor Milj\u00f8l\u00f8ftet s\u00e5 snart det er praktisk mulig - eventuelt ved annen finansiering - med den klare forutsetning at slike tiltak ikke skal forsinke byggestart p\u00e5 neste byggetrinn til \u00c5sane. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Alternativer for tras\u00e9valg Laksev\u00e5g skal begrense seg til alternativene tunnel eller i dagen i Damsg\u00e5rdsveien. Det skal ikke bygges bybane ute p\u00e5 fylling i sj\u00f8. Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende merknad: Merknad 1 Bystyret ber byr\u00e5det arbeide med Vestland fylkeskommune, Skyss og private initiativtakere med form\u00e5l om \u00e5 etablere en passasjerb\u00e5t fra Indre Laksev\u00e5g til Sentrum Merknad 2 Bystyret ber byr\u00e5det arbeide videre med \u00e5 avklare kollektivtras\u00e9 mot vest snarest mulig, og tilr\u00e5r en l\u00f8sning hvor kollektivtraseen plasseres n\u00e6rt eller p\u00e5 dagens Puddefjordsbro og videre l\u00f8p legges i en tunnel/-dagl\u00f8sning som muliggj\u00f8r en hurtig transformasjon og full utvikling av Indre Laksev\u00e5g Geir Steinar Dale (A) fremsatte p\u00e5 vegne av A f\u00f8lgende merknad: Bystyret beklager at en ikke avklarer trasevalg for kollektivl\u00f8sningen gjennom sentrum i denne saken. Dette ville gitt st\u00f8rre forutsigbarhet for utbyggerne p\u00e5 Laksev\u00e5g og i mindre grad begrense utbyggingstakten for planomr\u00e5det. 2 Ingrid Nergaard Fjeldstad (V) fremsatte p\u00e5 vegne av V f\u00f8lgende merknader: Merknad 1 Bystyret ber byr\u00e5det jobber videre med alternativ lokalisering av havn for de som bor i b\u00e5t, slik at de har en plass i byen v\u00e5r i fremtiden. Merknad 2 Bystyret understreker at det er viktig at bybanebro over Puddefjorden utredes i det videre arbeidet, ogs\u00e5 med lavere klarering enn 26 meter. Merknad 3 Bystyret ber byr\u00e5det g\u00e5 i dialog med Kystverket for \u00e5 fors\u00f8ke \u00e5 finne l\u00f8sninger som er gjennomf\u00f8rbare i det videre arbeid med trasevalg og arealplan Votering: Alternativt forslag til punkt 1 og 2 (prim\u00e6rt) fra MDG, fremsatt av Oscar Dos Santos Hellberg- Kvalsvik (MDG), fikk 2 stemmer (MDG, V). Innstillingen punkt 1 ble tiltr\u00e5dt enstemmig. Alternativt forslag til punkt 2 a) (sekund\u00e6rt) fra MDG, fremsatt av Oscar Dos Santos Hellberg-Kvalsvik (MDG), fikk 2 stemmer (MDG, V). Innstillingen punkt 2 a) ble tiltr\u00e5dt med 14 stemmer (H, A, FrP, BL, V, INP, R, Sp). Innstillingen punkt 2 b) og 2 c) ble tiltr\u00e5dt med 16 stemmer (H, A, FrP, SV, BL, V, INP, R, Sp). Innstillingen punkt 3 og 4 ble tiltr\u00e5dt enstemmig. Tilleggsforslag fra A, fremsatt av Geir Steinar Dale (A), fikk 7 stemmer (A, SV, MDG, V). Tilleggsforslag punkt 1 fra SV, fremsatt av Lillian Blom (SV), fikk 8 stemmer (A, SV, MDG, V, R). Tilleggsforslag punkt 2 fra SV, fremsatt av Lillian Blom (SV), fikk 4 stemmer (SV, MDG, R). Tilleggsforslag punkt 3 fra SV, fremsatt av Lillian Blom (SV), fikk 3 stemmer (SV, R). Tilleggsforslag fra MDG, fremsatt av Oscar Dos Santos Hellberg-Kvalsvik (MDG), fikk 2 stemmer (MDG, R). Tilleggsforslag fra R, fremsatt av Mailiss Solheim-\u00c5kerblom (R), fikk 1 stemme (R). Merknad 1 og 2 fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble tiltr\u00e5dt med 9 stemmer (H, FrP, BL, INP, Sp). Merknad fra A, fremsatt av Geir Steinar Dale (A), fikk 7 stemmer (A, SV, MDG, V). Merknad 1 og 3 fra V, fremsatt av Ingrid Nergaard Fjeldstad (V), fikk 3 stemmer (MDG, V, R). Merknad 2 fra V, fremsatt av Ingrid Nergaard Fjeldstad (V), fikk 5 stemmer (SV, MDG, V, R). 3 Byr\u00e5det behandlet saken i m\u00f8tet 29.02.2024 sak 51/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 4 "
}