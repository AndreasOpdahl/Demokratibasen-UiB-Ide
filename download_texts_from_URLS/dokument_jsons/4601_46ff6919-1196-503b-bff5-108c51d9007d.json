{
  "dokument_id": "46ff6919-1196-503b-bff5-108c51d9007d",
  "doc_type": "case_presentation",
  "kommune": 4601,
  "tittel": "Budsjettjusteringar i 2024 i tr\u00e5d med investeringsrekneskapen for 2023",
  "url": "https://bergen.kommune.no/politikere-utvalg/api/fil/bk360/10129237/Framstilling-Budsjettjusteringar-i-2024-i-trad-med-investeringsrekneskapen-for-2023",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/30840-2 Budsjettjusteringar i 2024 i tr\u00e5d med investeringsrekneskapen for 2023 Kva saka gjeld: Denne saka gjeld omperiodisering av meir- og mindreforbruk i investeringsrekneskapen fr\u00e5 2023 til 2024. Bakgrunnen er at investeringsprosjekt ofte har ei anna framdrift enn budsjettert, og dette var ogs\u00e5 tilfellet i 2023. Ved \u00e5 justere for dette i 2024-budsjettet, sikrar ein at prosjekta har tilgjengeleg dei vedtekne budsjettrammene p\u00e5 tvers av \u00e5r. Byr\u00e5det fekk i sak BY65/22 delegert fullmakt fr\u00e5 bystyret til \u00e5 gjere budsjettjusteringar i tr\u00e5d med fjor\u00e5rets investeringsregnskap. Denne saka kjem til behandling no, slik at dei n\u00f8dvendige budsjettjusteringane kan gjerast f\u00f8r ein g\u00e5r i gong med Revidert budsjett/1.tertialrapportering 2024. Det er hovudsakleg avvik p\u00e5 bruttoinvesteringsniv\u00e5 med tilh\u00f8yrande, prosjektspesifikke inntekter det er relevant \u00e5 overf\u00f8re til 2024. Dette for \u00e5 sikre at investeringane opprettheld bevilga budsjettramme p\u00e5 tvers av \u00e5r. I 2023 vart det investert for 3,43 mrd. brutto. Sett opp i mot justert budsjett, som ved \u00e5rsslutt var 3,56 mrd. brutto, s\u00e5 gir det eit avvik p\u00e5 om lag 135 mill. Det reelle avviket er 311 mill. n\u00e5r ein trekker fr\u00e5 det som st\u00e5r igjen av den sentrale korreksjonen (175,5 mill.)1. Ei gjennomg\u00e5ande forklaring p\u00e5 avviket er forsinka framdrift. Tabellen under viser foresl\u00e5tt forskyving til 2024 p\u00e5 eit overordna niv\u00e5. Positivt utgiftsbel\u00f8p betyr at investeringsbudsjett for 2024 vil auke med 311,2 mill. For \u00e5 kunne dekke inn midla som no vert overf\u00f8rt til 2024 s\u00e5 vert det lagt til grunn ein h\u00f8gare MVA-kompensasjon i tillegg til ei auke i l\u00e5neopptak. 2024 Investeringsutgifter (brutto) Investeringar i varige driftsmidlar 311,2 Finansiering: Kompensasjon for meirverdiavgift - 45,8 Tilskot fr\u00e5 andre 111,4 Annan finansiering -2,0 L\u00e5n ikkje-avgiftsfinansiert -369,5 L\u00e5n avgiftsfinansiert -9,3 Totalsum - 1 Den sentrale korreksjonen (\u00abkorreksjonslinja\u00bb) trekker ned det samla investeringsbudsjettet slik at niv\u00e5et blir meir realistisk totalt sett. Bakgrunnen er at det erfaringsvis alltid vil vere fleire investeringsprosjekt som f\u00e5r forsinka framdrift. Ved \u00e5rsslutt stod det att 175,5 mill. av den sentrale korreksjonen. 1 Under fylgjer ei n\u00e6rare forklaring. \u2022 Bel\u00f8pet som no blir overf\u00f8rt til 2024-budsjettet vil bli delvis finansiert ved at kommunen mottar MVA-kompensasjon. MVA-kompensasjon som i denne saka blir foresl\u00e5tt innarbeida blir lagt sentralt, med unntak av nokre prosjekt som f\u00e5r MVA- kompensasjonen overf\u00f8rt til seg. \u2022 Tilskot fr\u00e5 andre gjelder hovudsakleg \u00f8yremerka inntekter, eksempelvis tilskot fr\u00e5 staten. I 2023 kom det meir i tilskot enn det som var budsjettert, og difor bli budsjettert tilskot fr\u00e5 andre redusert med tilsvarande bel\u00f8p i 2024. Forenkla kan ein tenke at h\u00f8gare inntekter i 2023 vil gi l\u00e5gare inntekter i 2024. \u2022 Anna finansiering er avsetning til bundne investeringsfond og overf\u00f8ring fr\u00e5 drift \u2022 Blant dei ikkje-avgiftsfinansierte investeringane var det i 2023 eit mindreforbruk som det her blir foresl\u00e5tt \u00e5 innarbeide i 2024-budsjettet for at prosjekta skal ha tilgjengeleg dei budsjettrammene som har blitt l\u00f8yva. For at budsjettjusteringa skal balansere er det behov for \u00e5 auke l\u00e5neopptaket i 2024. \u2022 Blant dei avgiftsfinansierte investeringane var det ogs\u00e5 eit lite mindreforbruk i 2023 som det her blir foresl\u00e5tt \u00e5 innarbeide i 2024-budsjettet. Det medf\u00f8rer at det blir ei tilsvarande oppjustering i investeringsbudsjett i 2024, som igjen gir behov for auka l\u00e5n. Vedlagt rekneark viser ei oversikt over bruttobel\u00f8p som vert foresl\u00e5tt omdisponert fr\u00e5 2023 til 2024 per budsjettpost/ investering, sortert etter tenesteomr\u00e5de. \u00d8konomiske konsekvensar: Budsjettjusteringane som vert foresl\u00e5tt i denne saka inneber at l\u00e5neopptaket i 2023 m\u00e5 aukast med 378,8 mill. Dei samla kostnadene ved prosjekta som budsjettjusteringane gjeld er likevel uendra. Justeringane er utelatande ei omperiodisering mellom \u00e5r. Byr\u00e5den si vurdering og tilr\u00e5ding/konklusjon: Eit investeringsprosjekt g\u00e5r som regel over fleire \u00e5r, og n\u00e5r framdrift og kostnadsestimat vert endra undervegs i l\u00f8pet av eit \u00e5r oppst\u00e5r det eit periodeavvik mellom budsjett og rekneskap ved \u00e5rsslutt. Vanleg praksis er d\u00e5 \u00e5 gjere budsjettjusteringar i tr\u00e5d med avvik i investeringsrekneskapen. Dette er ei teknisk \u00f8ving som ikkje har noko praktisk betydning for investeringsprosjekta si totale kostnadsramme. Tidlegare var desse budsjettjusteringane ein del av 1. tertialrapporteringa, men fr\u00e5 og med 2022 har bystyret delegert til byr\u00e5det \u00e5 vedta desse budsjettjusteringane. Dette gir eit tydlegare skilje mellom dei tekniske budsjettjusteringane, som dette er, og forslag til reelle budsjettjusteringane, som eventuelt vil bli foresl\u00e5tt i Revidert budsjett/1. tertialrapport. Byr\u00e5den anbefaler at budsjettjusteringane blir vedtatt og innarbeida i investeringsbudsjettet for 2024 f\u00f8r arbeidet med Revidert budsjett/1. tertial startar opp. Vedtakskompetanse: Byr\u00e5det fekk i sak BY 65/22 fullmakt til \u00e5 gjennomf\u00f8re budsjettjusteringar i investeringsbudsjettet i tr\u00e5d med fjor\u00e5rets budsjettavvik. Bystyret skal framleis vedta eventuelle endringar i l\u00e5nebehov eller MVA-refusjon i samband med Revidert budsjett/1. tertialrapport. 2 Byr\u00e5d for finans innstiller til byr\u00e5det \u00e5 fatte fylgjande vedtak: 1. Meir- og mindreforbruk i investeringsrekneskapen 2023 vert omperiodisert til 2024, slik det g\u00e5r fram av saka. Dei naudsynte budsjettjusteringane skal innarbeidast i \u00e5rets investeringsbudsjett f\u00f8r ein g\u00e5r i gong med Revidert budsjett/1.tertialrapportering 2024. 2. Forslag til endringar i l\u00e5neopptak og meirverdiavgift vert fremma for bystyret i samband med Revidert budsjett. Dato: 2. april 2024 Eivind K. N\u00e6vdal-Bolstad Byr\u00e5d for finans Dokumentet er godkjent elektronisk. Vedlegg: Oversikt investeringsprosjekt og foresl\u00e5tt overf\u00f8rt bel\u00f8p fra 2023 til 2024 3 "
}