{
  "dokument_id": "607eb851-a01b-5901-990d-2f3d8cb31e06",
  "doc_type": "case_presentation",
  "kommune": 5501,
  "tittel": "Utbyggingsavtale Ringvegen 770 - utlegging til offentlig ettersyn",
  "url": "https://innsyn.tromso.kommune.no/application/getMoteDokument?dokid=2001568467",
  "tekst": "Arkivsaksnr. 23/05981-4 Saksbehandler Benedikte R\u00f8rvik Nilsen Saksgang M\u00f8tedato Kommune- og byutviklingsutvalget 25.01.2024 Utbyggingsavtale Ringvegen 770 - utlegging til offentlig ettersyn Kommunedirekt\u00f8rens innstilling til vedtak: Forslag til utbyggingsavtale mellom Troms\u00f8 kommune og Coop Norge Troms\u00f8 Eiendom AS for utbyggingen av Ringvegen 770 legges ut til offentlig ettersyn i 30 dager. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Utlegging av utbyggingsavtale for Ringvegen 770 til offentlig ettersyn. Saksutredning I. Generelt om utbyggingsavtaler Utbyggingsavtaler inng\u00e5s mellom kommunen som planmyndighet og utbyggere for \u00e5 gjennomf\u00f8re kommunale arealplaner, typisk reguleringsplan. Plan- og bygningsloven (PBL.) har i kapittel 17 bestemmelser om form\u00e5l, innhold og saksbehandling av slike avtaler. Utbyggingsavtaler kan omfatte krav til offentlig teknisk og gr\u00f8nn infrastruktur (f.eks. vei, vann/avl\u00f8p og lekeplasser) som utbygger m\u00e5 opparbeide i henhold til arealplanen eller lovp\u00e5lagt opparbeidingsplikt. Det kan ogs\u00e5 avtales gjennomf\u00f8ring av boligpolitiske tiltak og utforming av boliger. Endelig kan utbygger/grunneier gjennom avtalen helt eller delvis p\u00e5ta seg \u00e5 bekoste og/eller utf\u00f8re andre tiltak som er n\u00f8dvendige for gjennomf\u00f8ringen av arealplanen. Dette kan v\u00e6re eksterne veianlegg, st\u00f8yskjerming og milj\u00f8tiltak. Tiltakene m\u00e5 st\u00e5 i rimelig forhold til utbyggingens art og omfang, og kostnadene til dette m\u00e5 v\u00e6re forholdsmessige. Kostnadsdekning av sosial infrastruktur (skoler, barnehager, mv.) kan ikke avtales. Kommunestyret vedtok i sak 201/06 prinsippet om at de enkelte utbyggingsomr\u00e5der selv skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. II. Saksbehandlingen Oppstart av forhandlinger om utbyggingsavtale er kunngjort uten at det innkom kommentarer. Administrasjonen og utbygger har etter forhandling kommet frem til et omforent avtaleutkast. Det kommer frem av PBL. \u00a7 17-4 annet ledd at forslag til utbyggingsavtale som hovedregel skal legges ut til offentlig ettersyn med 30 dagers frist for merknader. Myndigheten til \u00e5 inng\u00e5 utbyggingsavtaler ligger til kommune- og byutviklingsutvalget, jf. Delegasjonsreglementet punkt 9. Det anses hensiktsmessig at KOBY som regel ogs\u00e5 avgj\u00f8r om utkast til avtale skal legges ut. I. N\u00e6rmere om avtaleutkastet Coop skal bygge et kaldlager til oppbevaring og h\u00e5ndtering av eget s\u00f8ppel. Avtalen gj\u00f8res med utgangspunkt i plan 1728 (omr\u00e5dereguleringsplan for Langnes) vedtatt 24.09.14. 2 Ringvegen 770 Utbyggingsavtalen muliggj\u00f8r utbygging av et tilbygg til Ringvegen 770. Utbygger skal bygge ut innenfor omr\u00e5de N1 i omr\u00e5deplan for Langnes. Rekkef\u00f8lgekravene til omr\u00e5det kommer frem av punkt V nr 3b. For N1 gjelder f\u00f8lgende krav: A, B, C, D, E, F og G. De ulike kravene er som f\u00f8lger: 3 Anleggsbidraget til overordnede rekkef\u00f8lgekrav: De ovennevnte rekkef\u00f8lgekravene p\u00e5hviler flere eiendommer i omr\u00e5det. De ulike eiendommene skal b\u00e6re sin forholdsmessige andel av kostnadene ved gjennomf\u00f8ring av tiltakene. Det fremg\u00e5r f\u00f8lgende av plan- og bygningsloven \u00a7 17-3 tredje ledd: Som det fremg\u00e5r m\u00e5 et kravene i utbyggingsavtalen v\u00e6re b\u00e5de n\u00f8dvendig og forholdsmessig for at de skal kunne inntas i en utbyggingsavtale. Med n\u00f8dvendig menes at kravene m\u00e5 komme som en konsekvens av utbyggingen. Slik de overordnede rekkef\u00f8lgekravene i plan 1728 er formulert er dette krav som i varierende grad ber\u00f8rer alle utbyggerne i omr\u00e5det. Tiltakene forpliktelsene knytter seg til er n\u00f8dvendige for \u00e5 ta unna dagens trafikk p\u00e5 en hensiktsmessig m\u00e5te. Dette er derfor n\u00f8dvendig at ogs\u00e5 utbygger av Ringvegen 770 tar del i dette kravet. Tiltakene m\u00e5 videre st\u00e5 i rimelig forhold til utbyggingens art og omfang og kommunens bidrag. Herunder m\u00e5 kostnadene som belastes utbygger st\u00e5 i forhold til den belastning den aktuelle utbyggingen p\u00e5f\u00f8rer kommunen. Coop skal bygge et kaldlager til oppbevaring og h\u00e5ndtering av eget s\u00f8ppel. Disse s\u00f8ppelcontainerne skal ogs\u00e5 fraktes via vegnettet som er en del av rekkef\u00f8lgekravene til omr\u00e5deplane. Denne utbyggingen vil derfor i noe grad belaste den offentlige infrastrukturen. Kommunen har for \u00f8vrig innhentet bidrag fra andre utbyggere utfra en tanke om at alle skal bidra forholdsmessig utfra hvor stor del av omr\u00e5det de representerer. At utbygger i denne saken p\u00e5legges \u00e5 betale et beskjedent bidrag p\u00e5 100 000,- anses derfor \u00e5 st\u00e5 i forhold til den belastning dette tiltaket har p\u00e5 den offentlige infrastrukturen. Bel\u00f8pet skal utbetales f\u00f8r igangsettingstillatelse for tiltaket. Dette er i tr\u00e5d med \u00f8vrige utbygginger som har skjedd innenfor planomr\u00e5det. Avtalen fastsetter etter dette rimelige og hensiktsmessige vilk\u00e5r. Konklusjon Utbyggingsavtalen anbefales lagt ut til offentlig ettersyn. Vedtakskompetanse Kommune- og byutviklingsutvalget har vedtakskompetanse til \u00e5 vedta utbyggingsavtaler. 4 Vedlegg Bestemmelser til plan 1728 omr\u00e5deregulering Langnesomr\u00e5det Plankart til plan 1728 omr\u00e5deregulering Langnesomr\u00e5det Utbyggingsavtale signert av utbygger 5 "
}