{
  "dokument_id": "ce6b0984-abee-5582-abf8-ef2d7fe28257",
  "doc_type": "case_attachment",
  "kommune": 4601,
  "tittel": "Fagnotat datert 27.06.2024",
  "url": "https://bergen.kommune.no/politikere-utvalg/api/fil/bk360/10896666/Fagnotat-datert-27-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11784-3 (Arbeidssted) Saksbehandler: Fredrik Dr\u00f8nen Dato: 27.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 22/175/0/0 Hesjaholtveien 16. Avslag p\u00e5 dispensasjonss\u00f8knad ABO Plan & Arkitektur AS p\u00e5 vegne av Vestbo BBL av 06.03.2024. Hvem klager? S\u00f8knad om dispensasjon fra kommuneplanens arealdel 2018 (KPA2018) Tiltaket punkt 3.1, om reguleringsplan, for oppf\u00f8ring av boligblokk. S\u00f8knaden ble avsl\u00e5tt i settebyr\u00e5dens vedtak av 21.02.2024, jf. plan- og Vedtaket bygningsloven \u00a7 19-2. KPA2018 viser eiendommen som framtidig - Ytre fortettingssone og den ligger innenfor hensynssonene vei st\u00f8y gul og r\u00f8d sone. Eiendommen Planstatus omfattes av eldre reguleringsplan ID 11140000 fra 1963, og er regulert til boligblokk. Eiendommen omfattes av mindre reguleringsendring ID 11140006, og er regulert til omr\u00e5de boliger med tilh\u00f8rende anlegg. Kravene for \u00e5 kunne gi dispensasjon er oppfylte. PBE\u2019s vurdering av Klagegrunner ulemper ved \u00e5 gi dispensasjon er uriktig. Det er ikke behov for ytterligere saksbehandling ved en eventuell Behov for ytterligere omgj\u00f8ring saksbehandling ved eventuell omgj\u00f8ring Det anbefales at vedtak av 21.02.2024 opprettholdes. Klagen tas ikke til Anbefalt vedtak f\u00f8lge. Med hilsen Plan- og bygningsetaten Ulf S\u00e6terdal Avdelingsleder Aslaug Aalen Fung. Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 04.12.2023 gitt avslag p\u00e5 s\u00f8knaden om dispensasjon. Settebyr\u00e5d for byutvikling behandlet saken p\u00e5 nytt den 21.02.2024, p\u00e5 bakgrunn av byr\u00e5d Christine Kahrs sin inhabilitet i saken. I settebyr\u00e5dens vedtak av 21.02.2024 ble vedtak av 04.12.2023 opphevet og s\u00f8knaden avsl\u00e5tt. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra Jon Hanstveit i gbnr 22/16. Det er ogs\u00e5 mottatt merknader fra Terje Kvam, Hesjakollen 42 Styremedlem Brl Lyngheim 1. Merknadene g\u00e5r i korte trekk ut p\u00e5 f\u00f8lgende: - Tiltaket medf\u00f8rer store naturinngrep, blant annet i myromr\u00e5de. - Kravene til arkitektonisk utforming og visuelle kvaliteter er ikke oppfylt, b\u00e5de n\u00e5r det gjelder tiltaket i seg selv, og plasseringen og utformingen i forhold til omgivelsene. - Gr\u00f8ntomr\u00e5dene, og dermed bokvaliteten, til eksisterende bebyggelse forringes ved at arealet omdisponeres til ny bebyggelse. Vi viser for \u00f8vrig til nabomerknadene i sin helhet, som ogs\u00e5 er gjengitt p\u00e5 side 2-4 i vedtaket. Vestland Fylkeskommune har gitt uttalelse datert 27.11.2023. De peker p\u00e5 at det blir vesentlig \u00f8kt trafikkbelastning p\u00e5 veinettet p\u00e5 stedet, noe som tilsier at det ikke skal gis dispensasjon fra plankravet. For \u00e5 vurdere tiltaket tilstrekkelig m\u00e5 det utarbeides en trafikkanalyse for \u00e5 se p\u00e5 belastningen og kapasiteten p\u00e5 det overordnede vegnettet. Dette vil bli ivaretatt i en reguleringsplan. Avkj\u00f8rselen det legges opp til kommer dessuten for tett p\u00e5 snuplass for buss. Antall boenheter vil medf\u00f8re krav til kryssutforming. Vestland fylkeskommune kan ikke se at de, som tiltakshaver hevder, har mottatt vegtekniske tegninger og godkjent l\u00f8sningen som foreligger. Det finnes myr, vassdrag og vannspeil i omr\u00e5det, noe som kan f\u00f8re til utfordringer knyttet til overvannsh\u00e5ndtering. Disse vil if\u00f8lge Vestland fylkeskommune best l\u00f8ses gjennom en planprosess. S\u00f8knaden er ogs\u00e5 sendt til Statsforvalteren for uttalelse. Det er ikke mottatt noen tilbakemelding p\u00e5 denne. 2. Om klagen Klagen har i hovedsak f\u00f8lgende anf\u00f8rsler: Vilk\u00e5rene for \u00e5 gi dispensasjon fra plankrav er oppfylt. Klager er ikke enig i vurderingene i vedtaket av ulemper ved \u00e5 gi dispensasjon fra plankravet. I vedtaket skrives det at den eneste fordelen ved \u00e5 dispensere er at tiltakshaver f\u00e5r benyttet tomten til boliger uten \u00e5 g\u00e5 gjennom en tidkrevende planprosess. Klager mener at \u00e5 unng\u00e5 Saksnummer KLAGE-2024/11784 Side 2 av 6 en planprosess ogs\u00e5 er i tr\u00e5d med byr\u00e5dsplattformen, som sier at \u00abBergen skal ha en ja- holdning til de som \u00f8nsker \u00e5 bidra til \u00e5 utvikle byen, og s\u00f8knadsprosesser og kommunal saksbehandling skal gj\u00f8res enklere og mer effektivt.\u00bb. Det er videre en fordel at det etableres nye boliger i henhold til KPA2018 innenfor sentrale omr\u00e5der med god kollektivdekning. Det vil ogs\u00e5 utvikles et godt tilrettelagt parkomr\u00e5de/fellesareal som en ressurs for nabolaget. Omr\u00e5det er i dag preget av \u00e5 v\u00e6re en utfylling. Plasseringen er ikke en ulempe ettersom arealet allerede er avsatt til utbygging, b\u00e5de i KPA og i gjeldende reguleringsplan. Foresl\u00e5tt bygg har underordnet seg boligblokkene i Hesjaholten borettslag og tilpasset seg rekkehusene i s\u00f8r og \u00f8st. Bygget vil ikke ta utsikt, gi innsyn eller ta sol fra nabobebyggelsen. N\u00e6rmeste blokk i vest ligger p\u00e5 kote 51 moh. Maks byggeh\u00f8yde p\u00e5 planlagt bygg er 55 moh., mens det i gjeldende plan er regulert inn maks byggeh\u00f8yde p\u00e5 56 moh. Arkitektens valg av plassering og tilpasning til omgivelsene vil v\u00e6re den samme, b\u00e5de i en byggesak og i en planprosess. Siden omr\u00e5det er avsatt til bebyggelse, b\u00e5de i KPA2018 og gjeldende reguleringsplan, er det derfor ogs\u00e5 uproblematisk at naturomr\u00e5der omdisponeres til bebyggelse. Arealet best\u00e5r ikke av dyrkbar jord, og det er heller ikke registrert naturverdier av forvaltningsinteresse innenfor omr\u00e5det Det p\u00e5pekes i vedtaket at tiltaket kan v\u00e6re i strid med kommuneplanens arealdel og samfunnsdel, men det gis ingen begrunnelse for dette. Vestland fylkeskommunes uttalelse er ikke bindende for saken da det er plan- og bygningsetaten som har vedtaksmyndighet. Vi viser for \u00f8vrig til klagen i sin helhet. 3. Vurdering av klagen Det s\u00f8kes om dispensasjon fra KPA 2018 \u00a7 3.1 Plankrav. Bestemmelsen sier at \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb. Eiendommen omfattes av eldre reguleringsplan ID 11140000, FYLLINGSDALEN. GNR 22, BOLIGFELTENE II OG III, ikrafttredelsesdato 25.02.1963. P\u00e5 grunn av planens alder gjelder plankravet i KPA 2018 \u00a7 3.1. Mindre reguleringsendring ID 11140006 i kraft fra 08.04.2005 endrer ikke ved dette. Dispensasjon fra plankravet kan bare gis dersom hverken hensynene bak KPA 2018 \u00a7 3.1, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon m\u00e5 ogs\u00e5 v\u00e6re klart st\u00f8rre enn ulempene, jf. plan- og bygningsloven \u00a7 19-2 andre ledd. Hensynet bak bestemmelsen om plankrav er \u00e5 gi kommunen bedre mulighet til \u00e5 styre arealdisponeringen. En planprosess vil sikre en helhetlig og grundig vurdering av Saksnummer KLAGE-2024/11784 Side 3 av 6 arealbruken i et omr\u00e5de, med gjennomtenkte l\u00f8sninger p\u00e5 blant annet infrastruktur, overvannsh\u00e5ndtering, gr\u00f8nnstruktur og omfanget av utbygging. Offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot politisk vedtak. Plankravet bidrar ogs\u00e5 til offentlig innsyn i arealdisponeringer. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Dispensasjonssp\u00f8rsm\u00e5let er utf\u00f8rlig vurdert p\u00e5 side 9-11 i vedtaket. Klagen tilf\u00f8rer ikke noe s\u00e6rlig nytt sammenlignet med innholdet i dispensasjonss\u00f8knaden og forholdene som allerede har blitt vurdert i vedtaket. Vi viser derfor i f\u00f8rste omgang til vurderingene og konklusjonen som st\u00e5r der, men vil ogs\u00e5 kommentere enkelte av anf\u00f8rslene i det f\u00f8lgende. Klager mener at \u00e5 unng\u00e5 en planprosess er i tr\u00e5d med byr\u00e5dsplattformen, som legger opp til \u00e5 forenkle og effektivisere kommunal saksbehandling. Det er naturlig at det ses hen til det som st\u00e5r i byr\u00e5dsplattformen, men det er fortsatt de til enhver tid gjeldende bestemmelsene i plan- og bygningsloven, med tilh\u00f8rende regelverk, som setter rammene for byutvikling i Bergen. Det betyr at tiltaket i denne saken er underlagt plankrav, og at det i utgangspunktet skal mye til for \u00e5 gi dispensasjon fra dette, jf. KPA2018 \u00a7 3.1 og pbl. \u00a7 19-1 og 19-2. Klager hevder det er en fordel at det etableres nye boliger i henhold til KPA2018 innenfor sentrale omr\u00e5der med god kollektivdekning. Arealet som skal utbygges best\u00e5r ikke av dyrkbar jord, og det er heller ikke registrert naturverdier av forvaltningsinteresse innenfor omr\u00e5det. Det vil ogs\u00e5 utvikles et godt tilrettelagt parkomr\u00e5de/fellesareal som en ressurs for nabolaget. Disse forholdene er allerede vurdert i vedtaket. P\u00e5 side 10 i vedtaket sies det f\u00f8lgende om vektleggingen av fortettingshensynet: \u00abAt et tiltak vil medf\u00f8re at det bygges flere nye boliger i omr\u00e5det, alts\u00e5 fortettingshensyn, kan normalt ikke vektlegges i s\u00e6rlig grad som en fordel ved \u00e5 gi dispensasjon, selv ikke der kommunen har vedtatt en fortettingsstrategi.\u00bb. Frav\u00e6ret av dyrkbar jord og verneverdige naturverdier utgj\u00f8r ingen fordel, med mindre dispensasjonen muliggj\u00f8r hensiktsmessig utnyttelse av et ellers nyttel\u00f8st areal. Det er ikke tilfellet i denne saken. P\u00e5 side 10 i vedtaket vises det til en rekke fordeler ved \u00e5 bevare naturomr\u00e5det. Parkomr\u00e5det som er planlagt er ogs\u00e5 vurdert, men ikke listet opp som en fordel ved \u00e5 gi dispensasjon. Vi er enige at det kan tenkes \u00e5 v\u00e6re en fordel ved \u00e5 gi dispensasjon at det opparbeides parkanlegg som kan komme omr\u00e5det til gode. Samtidig overskygges denne fordelen av alle ulempene en dispensasjon vil medf\u00f8re for omr\u00e5det: \u2022 Plassering er i f\u00f8rste rekke en ulempe for omgivelsene. \u2022 Trafikksituasjonen og samlet utbygging innenfor planomr\u00e5de tilsier at tiltaket kan v\u00e6re i strid med kommuneplanens arealdel og samfunnsdel \u2022 Avkj\u00f8rsel/ kryss i tilknytning til fylkesveg er ikke i tr\u00e5 med gjeldene reguleringsplan. \u2022 Vestland fylkeskommune frar\u00e5der tillatelse til dispensasjon. Saksnummer KLAGE-2024/11784 Side 4 av 6 \u2022 Kommunen b\u00f8r ikke dispensere fra planer n\u00e5r en direkte ber\u00f8rt statlig eller regional myndighet har uttalt seg negativt om dispensasjonss\u00f8knaden jf. pbl \u00a7 19-2 \u2022 Nedbygging av jorddekt areal og skogsvegetasjon \u2022 Nedbygging av naturmangfold, landskap som kan har en viktig funksjon for rekreasjon og friluftsliv Klagen gir derfor ikke grunn til \u00e5 endre konklusjonen i vedtaket, om at fordelene ved \u00e5 gi dispensasjon ikke er klart st\u00f8rre enn ulempene. Til klagers anf\u00f8rsler som st\u00f8tter seg p\u00e5 at omr\u00e5det allerede er avsatt til utbygging i KPA og eldre reguleringsplan, og at det allerede er tatt stilling til at jorddekt areal og skogsvegetasjon p\u00e5 den aktuelle tomten skal kunne omdisponeres til boligbebyggelse, viser vi til at dette ikke endrer at det fortsatt gjelder plankrav for omr\u00e5det, jf. KPA2018 \u00a7 3.1. Klager peker p\u00e5 at det i vedtaket er vist til at trafikksituasjonen og samlet utbygging innenfor planomr\u00e5det tilsier at tiltaket kan v\u00e6re i strid med kommuneplanens arealdel og samfunnsdel. Klager reagerer p\u00e5 at dette ikke er begrunnet n\u00e6rmere. Klager viser ogs\u00e5 til KPA2018 \u00a7 26.4.1, og til at det ikke planlegges n\u00e6ringsvirksomhet p\u00e5 eiendommen, men bolig. Det er noe uklart hva klager sikter til med henvisningen til KPA2018 \u00a7 26.4.1. Bestemmelsen angir at arealkategorien Ytre fortetningssone omfatter bolig- og n\u00e6ringsform\u00e5l. Samtidig avgrenses det mot enkelte typer n\u00e6ringsvirksomhet. Det er riktig som klager sier at boligutvikling ikke er i strid med \u00a7 26.4.1. Sp\u00f8rsm\u00e5let i saken er imidlertid ikke om tiltaket er i tr\u00e5d med \u00a7 26.4.1, men om det kan gis dispensasjon fra \u00a7 3.1. At boligutvikling kan tillates i ytre fortetningssone betyr ikke at man kan se bort ifra plankravet. Samtidig kan det heller ikke tas til inntekt for at det b\u00f8r gis dispensasjon fra plankravet. Vi vil ogs\u00e5 vise til side 10 i vedtaket, hvor det er skrevet f\u00f8lgende om trafikk og forholdet til kommuneplanens samfunnsdel: \u00abEn utbygging og fortetting av denne st\u00f8rrelsen, vil medf\u00f8re en st\u00f8rre \u00f8kning i trafikk, og samsvarer ikke med kommuneplanens samfunnsdel som har som m\u00e5l \u00e5 minimere folks transportbehov i hverdagen.\u00bb. Vi kan ikke se at begrunnelsen er mangelfull her. Klager anf\u00f8rer ogs\u00e5 at Vestland fylkeskommunes uttalelse er ikke bindende for saken da det er plan- og bygningsetaten som har vedtaksmyndighet. Det er riktig at uttalelsen ikke er bindende. Samtidig skal plan- og bygningsetaten s\u00f8rge for at saken er s\u00e5 godt opplyst som mulig f\u00f8r den gir dispensasjon fra plankrav, ved blant annet \u00e5 innhente h\u00f8ringsuttalelser fra direkte ber\u00f8rte regionale og statlige myndigheter, jf. pbl. \u00a7 19.1. Disse uttalelsene er sentrale for vurderingen av om dispensasjonen vesentlig tilsidesetter nasjonale eller regionale interesser, jf. \u00a7 19-2 andre ledd f\u00f8rste punktum. Videre vil forhold som belyses i uttalelsene vektlegges som fordeler eller ulemper i vurderingen etter \u00a7 19-2 andre ledd andre punktum. Vi viser til side 10 i vedtaket, hvor den negative uttalelsen fra Vestland fylkeskommune inng\u00e5r som en del av vurderingen av pbl. \u00a7 19-2 andre ledd, og ikke tillegges selvstendig avgj\u00f8rende vekt. Saksnummer KLAGE-2024/11784 Side 5 av 6 4. Konklusjon Det anbefales at vedtaket opprettholdes. Vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. Tegninger 5. Klage p\u00e5 avslag 6. Vedtak av 21.02.2024 7. Uttalelse fra Vestland Fylkeskommune 8. S\u00f8knad og merknadsskjema Saksnummer KLAGE-2024/11784 Side 6 av 6 "
}