{
  "dokument_id": "bcb4bd8e-fff7-5c3c-9ba5-941e9140ee3c",
  "doc_type": "case_attachment",
  "kommune": 4601,
  "tittel": "Avslutning av pr\u00f8veprosjekt med Olweusunders\u00f8kelsen i bergensskolen",
  "url": "https://bergen.kommune.no/politikere-utvalg/api/fil/bk360/11433336/Avslutning-av-proveprosjekt-med-Olweusundersokelsen-i-bergensskolen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/60167-3 Avslutning av pr\u00f8veprosjekt med Olweusunders\u00f8kelsen i bergensskolen Hva saken gjelder: Bergen bystyre vedtok i m\u00f8te 10. april 2019 i sak 93/19 \u00abSkyfritt. Plan for inkluderende oppvekstmilj\u00f8 for barn og unge i Bergen\u00bb. M\u00e5let med planen er \u00e5 redusere mobbing og krenkelser p\u00e5 oppvekstfeltet i Bergen. I planen foreslo byr\u00e5det 8 ulike strategier: 1. Opprette felles lokal plattform \u2013 \u00abSkyfritt\u00bb 2. Utvikle team SKYFRITT 3. Styrke det systematiske arbeidet med psykososialt leke- og l\u00e6ringsmilj\u00f8 gjennom bruk av programmer og verkt\u00f8y 4. Styrke kompetansen hos de voksne slik at ansatte i barnehager og skoler arbeider systematisk med holdningsarbeid for \u00e5 sikre et inkluderende felleskap 5. Forpliktende tverrfaglig og tverretatlig samarbeid helsetjenesten/skolehelsetjenesten og barnehage/skole rundt barn og unges leke- og l\u00e6ringsmilj\u00f8 6. Sikre barn og unge \u00f8kt medvirkning p\u00e5 systemniv\u00e5 7. Styrke samarbeidet med og involvering av foresatte 8. Fysisk tilrettelegging av uteomr\u00e5der Innenfor pkt. 3 var et at tiltakene at Olweusunders\u00f8kelsen skulle innf\u00f8res ved alle kommunale skoler p\u00e5 4.-10. trinn i en pr\u00f8veperiode p\u00e5 tre \u00e5r. Olweusunders\u00f8kelsen er en skolemilj\u00f8unders\u00f8kelse driftet av regionalt kompetansesenter for barn og unge (RKBU) Vest, en avdeling i Norwegian Research Centre (NORCE) AS. Sp\u00f8rreunders\u00f8kelsen gjennomf\u00f8res p\u00e5 nettet, og skolene f\u00e5r en fyldig tilbakemelding om resultatet i form av tabeller og grafiske fremstillinger straks elevene er ferdige med unders\u00f8kelsen. Fagetatens vurdering og anbefaling: Etat for skole leverte 10. oktober 2024 et fagnotat der de vurderte videref\u00f8ring av Olweusunders\u00f8kelsen. De anbefaler at kravet om \u00e5rlig gjennomf\u00f8ring av Olweusunders\u00f8kelsen for alle skolene ikke videref\u00f8res. I forbindelse med utarbeidelse av fagnotatet har Etat for skole sendt ut en frivillig unders\u00f8kelse til skolene1, gjennomf\u00f8rt samtale med Team Skyfritt hos Bergen kompetansesenter for l\u00e6ringsmilj\u00f8 (BKL), og innhentet svar p\u00e5 sp\u00f8rsm\u00e5l fra NORCE. Elevperspektivet er ivaretatt gjennom dialogen og unders\u00f8kelsene. Etat for skole vurderer at konsekvensene av \u00e5 ikke videref\u00f8re Olweusunders\u00f8kelsen er sm\u00e5. Flertallet av skolene som svart p\u00e5 sp\u00f8rreunders\u00f8kelsen opplevde at relevansen og nytten av unders\u00f8kelsen er liten. Dette synet st\u00f8tter ogs\u00e5 Etat for skole. 1 Svarprosent p\u00e5 rundt 40% 1 Videre har mange skoler utfordringer med \u00e5 planlegge, gjennomf\u00f8re og f\u00f8lge opp de obligatoriske unders\u00f8kelsene p\u00e5 en god m\u00e5te. Elevene melder tilbake at de har for mange unders\u00f8kelser, og Etat for skole ser en risiko for at elevene ikke tar Olweusunders\u00f8kelsen p\u00e5 alvor slik at skolen ikke kan bruke resultatet. Noen skoler opplever ogs\u00e5 at det ofte tar lang tid f\u00f8r de f\u00e5r tilgang p\u00e5 resultatet fra unders\u00f8kelsen. De skolene som ikke melder ifra til NORCE at de er ferdig med unders\u00f8kelsen p\u00e5 sin skole, kan i verste fall vente flere m\u00e5neder f\u00f8r de f\u00e5r resultatet. Etat for skole vurderer at de f\u00e5r nok informasjon om skolemilj\u00f8 og mobbing gjennom Elevunders\u00f8kelsen, mens skolene vurderer at Elevunders\u00f8kelsen sammen med samtaler, systematiske observasjoner og Spekter Digital2, er gode verkt\u00f8y for \u00e5 avdekke mobbing. Elevunders\u00f8kelsen er obligatorisk for 7. og 10.trinn p\u00e5 alle landets grunnskoler. Selv om Olweusunders\u00f8kelsen har flere sp\u00f8rsm\u00e5l om mobbing og tar for seg flere tema enn Elevunders\u00f8kelsen, har ikke skolene utrykt et behov for Olweusunders\u00f8kelsen i tillegg til andre unders\u00f8kelser. \u00d8konomiske konsekvenser: Pr\u00f8veprosjektet med Olweusunders\u00f8kelsen har ikke hatt utgifter til lisenskostnader, og utgifter til analyse og etterarbeid har v\u00e6rt gjort innenfor den enkelte skoles eget budsjett. Byr\u00e5dens vurdering: Jeg viser til Etat for skoles fagnotat, og st\u00f8tter deres vurdering. Etat for skole og de kommunale skolene i Bergen har de beste forutsetningene for \u00e5 vurdere hvilke verkt\u00f8y og sp\u00f8rreunders\u00f8kelser de vil bruke i sitt arbeid for \u00e5 bedre elevens skolemilj\u00f8. Skolene som vil kan fortsette \u00e5 bruke Olweusunders\u00f8kelsen, men jeg mener at det ikke b\u00f8r v\u00e6re et krav at alle skolene skal gjennomf\u00f8re Olweusunders\u00f8kelsen. De skolene som i dag er Olweusskoler3, kan fortsatt benytte unders\u00f8kelsen. Vedtakskompetanse: Fullmakter for byr\u00e5d for barnehage og skole pkt. 5.2 vedtatt av byr\u00e5det 22. april 2021 i sak 1119/21, sist endret 9. november 2023 i sak 1287/23: Byr\u00e5den har innenfor eget ansvarsomr\u00e5de generell myndighet til \u00e5 fatte beslutninger som ikke er av prinsipiell betydning. Byr\u00e5d for barnehage og skole vedtar f\u00f8lgende: 1. Bergen kommune videref\u00f8rer ikke kravet om obligatorisk gjennomf\u00f8ring av Olweusunders\u00f8kelsen 2. Melding om vedtak oversendes Bystyres kontor Dato: 25. november 2024 Daniel C. E. H\u00e4gglund Byr\u00e5d for barnehage og skole Dokumentet er godkjent elektronisk. Vedlegg: Fagnotat fr\u00e5 Etat for skole datert 08.10.24: Vurdering av vidaref\u00f8ring av Olweusunders\u00f8kinga 2 Spekter er et ikke-anonymt verkt\u00f8y for l\u00e6rere, som brukes til \u00e5 kartlegge l\u00e6ringsmilj\u00f8et i en skoleklasse. Hentet fra https://www.spekterdigital.no/ 3 I Bergen er Blokkhaugen skole, Holen skole, Ortun skole, Lynghaug skole, Sl\u00e5tthaug skole, Nattland skole, Garnes skule og Hop oppveksttun skole sertifiserte Olweusskoler 2 "
}