{
  "dokument_id": "20af0cbd-4feb-579b-94dc-58682b1e578d",
  "doc_type": "case_attachment",
  "kommune": 5536,
  "tittel": "Retningslinjer for erkjentlighetsgaver (PAU 4-16)(Vedlegg, 118KB)",
  "url": "https://innsyn.lyngen.kommune.no/wfdocument.aspx?journalpostid=2013014746&dokid=26864&versjon=1&variant=A&",
  "tekst": " Lyngen kommune RETNINGSLINJER FOR TILDELING AV ERKJENTLIGHETSGAVER TIL ARBEIDSTAKERE I LYNGEN KOMMUNE 1. Retningslinjenes omfang Retningslinjene omfatter alle arbeidstakere i et fast forpliktende arbeidsforhold i Lyngen kommune. 2. Tjenestetid Tjenestetid som kvalifiserer til erkjentlighetsgaver opparbeides ved ulike arbeidsplasser i Lyngen kommune. Det er samlet tjenestetid i kommunen som er avgj\u00f8rende. Tjenestetid i virksomhet som ble drevet av annen arbeidsgiver medregnes n\u00e5r denne virksomheten n\u00e5 drives av Lyngen kommune. Avbrudd i tjenesteforholdet grunnet sykdom, svangerskapspermisjoner og permisjoner grunnet milit\u00e6r- og siviltjeneste, betraktes ikke i denne sammenheng som avbrudd. 3. Ved 25 \u00e5rs tjenestetid N\u00e5r en arbeidstaker har arbeidet i kommunen i tilsammen 25 \u00e5r, gis en gave til en verdi av inntil kr 2000-. I tillegg gis det anledning til \u00e5 dekke kostnadene ved en enkel servering i tilknytning til overrekkelsen av gaven. 4. Fratreden etter 10, 20 eller 30 \u00e5rs tjeneste N\u00e5r en arbeidstaker fratrer etter \u00e5 ha arbeidet i kommunen i til sammen 10, 20 eller 30 \u00e5r gis en gave til en verdi av hhv kr 1000,-, kr 2000,- og kr 3000,-. Fratredelse ved pensjonsalder f\u00f8r 10 \u00e5rs tjenestetid er oppn\u00e5dd honoreres med en blomsterhilsen til en verdi av inntil kr 500,-. I tillegg dekkes kostnaden ved en enkel servering i tilknytning til overrekkelsen av gaven. 5. Ved fylte 50 og 60 \u00e5r Ved fylte 50 og 60 \u00e5r f\u00e5r arbeidstakerne i kommunen en gave/blomsterhilsen til en verdi av inntil kr 500,-. 6. Begravelse I forbindelse med en arbeidstakers begravelse vises oppmerksomhet ved krans/blomster eller bidrag til fond. 7. Oppmerksomhet ved andre s\u00e6rskilte anledninger Avdelingsledere gis myndighet til \u00e5 kunne gi en oppmerksomhet til arbeidstakere ved s\u00e6rskilte anledninger som bryllup, alvorlig sykdom etc, begrenset oppad til kr 500,-. 8. Andre utmerkelser Det er opp til r\u00e5dmannen i samr\u00e5d med sektorsjef, enhets-/avdelingsledere \u00e5 vurdere hvorvidt det b\u00f8r s\u00f8kes om andre utmerkelser til arbeidstakere, for eksempel KS\u2019s hedersmerke og medalje, Kongens fortjenestemedalje. Lyngen kommune dekker kostnadene forbundet med dette og utgifter til en enkel bespisning i forbindelse med overrekkelsen av utmerkelsen. 9. Ansvar/\u00f8konomi Enhets-/Avdelingslederne er ansvarlig for at retningslinjene blir fulgt. Kostnadene som f\u00f8lger disse retningslinjene dekkes over enhetens/avdelingens eget budsjett 10. Naturalytelse Gaven m\u00e5 i utgangspunktet best\u00e5 av en naturalytelse. Dersom gaver best\u00e5r i penger, m\u00e5 den ansatte leverer kvittering til arbeidsgiveren for kj\u00f8pet av gaven. "
}