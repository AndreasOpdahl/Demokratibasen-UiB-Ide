{
  "dokument_id": "d842ee9c-039d-51c5-b172-b43845503ede",
  "doc_type": "case_attachment",
  "kommune": 4601,
  "tittel": "Tiltak for universell utforming i \"den gr\u00f8nne akse\". Innspill fra kommunalt r\u00e5d for personer med funksjonsnedsettelse. ",
  "url": "https://bergen.kommune.no/politikere-utvalg/api/fil/bk360/10956483/Tiltak-for-universell-utforming-i-den-gronne-akse-Innspill-fra-kommunalt-rad-for-personer-med-funksjonsnedsettelse-",
  "tekst": " Kommunalt r\u00e5d for personer med funksjonsnedsettelse Til Intern korrespondanse Bylivsseksjonen (Arbeidssted) v/Tanita V\u00e5r referanse: 2024/05173-101 Skyttermoen Guldbrandsen Saksbehandler: Ragnhild Hvoslef Kr\u00fcger Dato: 21. august 2024 Fra Kommunalt r\u00e5d for personer med funksjonsnedsettelse Tiltak for universell utforming i \"den gr\u00f8nne akse\". Innspill fra kommunalt r\u00e5d for personer med funksjonsnedsettelse. KRPF behandlet saken i m\u00f8te 13. august, sak 112/24 og vil gjerne takke for god informasjon og oppf\u00f8lging. R\u00e5det har f\u00f8lgende innspill til det videre arbeidet. Det er allerede gjort veldig mye godt arbeid her. R\u00e5det setter pris p\u00e5 at vi er blitt trukket inn tidlig. Ledelinjer Ledelinjer p\u00e5 plassen mellom Bergen storsenter og hovedbiblioteket er fremdeles et problem. De mangler kontrast i forhold til omgivelsene, skifter retning (hakker) og har noen retningskiftere midt i uten ledelinje videre Ledelinjene i Olav Kyrresgate er en type som bare skal brukes inne. Dette er det kanskje v\u00e6re vanskelig \u00e5 f\u00e5 dette endret n\u00e5, men det er viktig at dette noteres og at selv om Statens vegvesen har brukt dem akkurat der setter det ikke presedens og de m\u00e5 ikke brukes ute videre. I tillegg m\u00e5 det spilles inn at der det er plass og mulighet for det m\u00e5 det v\u00e6re ledelinjer p\u00e5 begge sider av veien. I presentasjonen er man opptatt av \u00e5 bruke s\u00e5kalte naturlige ledelinjer. Blindeforbundet er skeptisk til dette. Ulempen med naturlige ledelinjer er at de blant annet ikke n\u00f8dvendigvis f\u00f8rer helt frem til midtpunktet. Fordi de i utgangspunktet ikke er lagt opp som ledelinjer s\u00e5 blir de ikke sammenhengende, dette m\u00e5 det kompenseres for og da kan ledelinjene bli forvirrende, fordi de endrer seg. Festplassen Trappene p\u00e5 Festplassen er vanskelig \u00e5 f\u00e5 \u00f8ye p\u00e5 fra oversiden og det er lett for at b\u00e5de g\u00e5ende og rullende kan falle i dem. Hensynet til allergikere Det er viktig at man tar hensyn til allergikere n\u00e5r man planlegger planter i omr\u00e5det. Slik at alle kan bruke en s\u00e5 sentral del av byen. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}