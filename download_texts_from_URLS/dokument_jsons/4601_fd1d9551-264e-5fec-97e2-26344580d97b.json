{
  "dokument_id": "fd1d9551-264e-5fec-97e2-26344580d97b",
  "doc_type": "case_attachment",
  "kommune": 4601,
  "tittel": "Ytrebygda gnr 121 bnr 911 Nord\u00e5svegen. Klage over avslag p\u00e5 s\u00f8knad om enebolig.pdf",
  "url": "https://bergen.kommune.no/politikere-utvalg/api/fil/bk360/10095252/Ytrebygda-gnr-121-bnr-911-Nordasvegen-Klage-over-avslag-pa-soknad-om-enebolig-pdf",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2023/286619-5 Ytrebygda gnr 121 bnr 911 Nord\u00e5svegen. Klage over avslag p\u00e5 s\u00f8knad om enebolig Hva saken gjelder: Saken gjelder klage over avslag p\u00e5 s\u00f8knad om tillatelse til oppf\u00f8ring av enebolig. Avslaget ble gitt den 07.12.2023 da det ikke forel\u00e5 tillatelse til \u00f8kt bruk av avkj\u00f8rsel, jf. pbl. \u00a7 27-4. Av samme grunn var det ikke tilstrekkelig avklart i saken om en kunne unnta tiltaket fra plankravet etter KPA 2018 \u00a7 3.3.1. Vedtaket er p\u00e5klaget den 22.12.2023 av ansvarlig s\u00f8ker Tendra Arkitektur AS p\u00e5 vegne av tiltakshaver Petter Sletten L\u00f8v\u00f8y. Eiendommen er ikke regulert Kommuneplanens arealdel (KPA 2018), vedtatt i Bystyret 19.06.2019, viser eiendommen som ytre fortettingssone og den ligger innenfor hensynssonen konsesjonsomr\u00e5de fjernvarme Flesland - Sentrum. Det er s\u00f8kt om unntak fra plankravet i KPA 2018 \u00a7 3.1, jf. \u00a7 3.3.1. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknader fra Jorunn Synn\u00f8ve Mj\u00f8lhus (medeier i realsameie gbnr. 121/922) og Leif Gustav Gleditsch (gbnr. 121/138). Merknadene gjelder i hovedsak forhold som ber\u00f8rer vei med hensyn til \u00f8kt trafikkbelastning, samt plassering av ny bolig, lysstolpe p\u00e5 eiendom som forsynet tele/data/str\u00f8m i omr\u00e5det, visuelle kvaliteter og takutforming, VA- tilf\u00f8rsel og overvannsproblematikk. S\u00f8kers tilsvar og Plan- og bygningsetatens kommentarer f\u00f8lger av avslagsvedtaket pkt. 3.2. Vestland fylkeskommune har den 23.12.2023 (etter at avslagsvedtaket ble utstedt) gitt tillatelse til utvidet bruk av avkj\u00f8rsel p\u00e5 vilk\u00e5r. Bergen Vann har gitt forh\u00e5ndsuttalelse i saken datert 01.12.2022. BIR har den 01.12.2022 uttalt seg positivt til forenklet renovasjonsteknisk plan. Klage: Klager mener at det er gitt n\u00f8dvendig tillatelse til \u00f8kt bruk av avkj\u00f8rsel. For ordens skyld er det i klageomgangen innhentet ny tillatelse til \u00f8kt bruk av avkj\u00f8rsel som viser at eiendommen er sikret adkomst. Privatrettslige forhold knyttet til adkomsten er for \u00f8vrig avklart. Det vises til klagen i sin helhet. Fagetatens vurdering og anbefaling: Plan- og bygningsetaten som fagetat opprettholder at det ikke forel\u00e5 tillatelse til \u00f8kt bruk av avkj\u00f8rselen p\u00e5 vedtakstidspunktet, jf. pbl. \u00a7 27-4. Tillatelsen som s\u00f8ker har henvist til i sitt f\u00f8lgebrev, gjelder annet tiltak p\u00e5 en annen eiendom. For \u00e5 sikre at tiltaket har en gyldig avkj\u00f8rsel, m\u00e5tte det i dette tilfelle foreligge et nytt samtykke fra veimyndigheten p\u00e5 1 vedtakstidspunktet som knyttet seg til det konkrete oms\u00f8kte tiltaket. Tidligere tillatelser som kan ha relevans m\u00e5 uansett anses \u00e5 ha falt bort grunnet dens alder. Fagetaten tar for \u00f8vrig ikke stilling til tillatelse fra Fylkeskommunen datert 23.12.2023, da det m\u00e5 anses som nye opplysninger som fremg\u00e5r i forbindelse med behandling av klagesaken. Fagetaten gj\u00f8r oppmerksom p\u00e5 at det er s\u00f8ker selv som i utgangspunktet er ansvarlig for \u00e5 innhente n\u00f8dvendige tillatelser p\u00e5 s\u00f8knadstidspunktet. Det vises til fagetatens notat av 15.02.2024 i sin helhet. Byr\u00e5dens vurdering og konklusjon: Byr\u00e5den har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen kan tas til f\u00f8lge p\u00e5 vilk\u00e5r. Unntak fra plankrav, jf. KPA 2018 \u00a7 3.3.1 Det er s\u00f8kt om unntak fra plankravet i KPA 2018 \u00a7 3.1, jf. \u00a7 3.3.1. Tiltak i ytre fortettingssone der tomtest\u00f8rrelse er maks 1500 m2, \u00abkan\u00bb unntas fra plankravet n\u00e5r forhold i \u00a7 3.3.1 bokstav a til e er ivaretatt: a. Tiltaket ikke gir vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. b. Stedsanalyse viser at tiltaket samsvarer med langsiktig bystruktur og er i samsvar med kvalitetskrav i kommuneplanens arealdel. c. Behov for teknisk infrastruktur er vurdert og n\u00f8dvendig oppgradering kan sikres ved byggesaksbehandling. d. Tiltaket samsvarer med \u00f8vrige bestemmelser i kommuneplanens arealdel. e. Unntaket fra plankravet forutsetter at statlige og regionale myndigheter har hatt saken til uttalelse og ikke fremmet krav om reguleringsplan. Eiendommen er vist i ytre forettingssone og tomten er p\u00e5 cirka 711 m2. Byr\u00e5den vil f\u00f8lgelig vurdere om en ivaretar forholdene i bokstav a til e, punktvis: a. Byr\u00e5den finner ikke forhold som tilsier at tiltaket vil gi \u00abvesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier\u00bb. Boligen oms\u00f8kes etablert p\u00e5 en resttomt i et etablert boligomr\u00e5de og det foreligger tillatelse til utvidet bruk av avkj\u00f8rsel fra fv. 5188. b. Det er utarbeidet stedsanalyse. Det er ingen s\u00e6regen str\u00f8kskarakter i omr\u00e5det, og oms\u00f8kte tiltak \u00absamsvarer med langsiktig bystruktur og er i samsvar med kvalitetskrav i kommuneplanens arealdel\u00bb. Fagetaten har dessuten kommet til at tiltaket ivaretar krav til visuelle kvaliteter i pbl. \u00a7 29-2. c. Det foreligger forh\u00e5ndsuttalelse p\u00e5 n\u00e6rmere vilk\u00e5r fra Bergen Vann for privat VA- anlegg. d. Ut ifra opplysninger i f\u00f8lgebrev til s\u00f8knaden, er tiltaket i samsvar med \u00f8vrige relevante bestemmelser i KPA 2018 hva gjelder utnyttelsesgrad, krav til parkering og krav til uteoppholdsareal. e. Byr\u00e5den finner ikke at fagetaten har sendt saken til statelige og regionale myndigheter for uttalelse. Byr\u00e5den anmoder fagetaten om \u00e5 sende byr\u00e5dens fullmaktvedtak til klagevurdering overfor relevante myndigheter, og legger til grunn at form\u00e5let i bokstav e ivaretas. I lys av fylkeskommunens tillatelse til \u00f8kt bruk av avkj\u00f8rsel og innholdet i vurderingen til bokstav a, anser byr\u00e5dens dette som uproblematisk. 2 Forholdene i bokstav a til e, er med dette ivaretatt. Byr\u00e5den er videre av den oppfatning at det kan gis unntak fra plankravet, jf. KPA 2018 \u00a7 3.3.1. \u00d8kt bruk av avkj\u00f8rsel fra fylkesvei, jf. pbl. \u00a7 27-4. Byr\u00e5den finner ikke det n\u00f8dvendig \u00e5 g\u00e5 n\u00e6rmere inn p\u00e5 tema knyttet til andre mulige relevante tillatelser til \u00f8kt bruk av avkj\u00f8rsel fra fylkesvei. Det vises til at klager har innhentet ny tillatelse fra Fylkeskommunen datert 23.12.2023 som gjelder det konkrete oms\u00f8kte tiltak, og kravene i pbl. \u00a7 27-4 anses med dette oppfylt. Tillatelsen er imidlertid gitt p\u00e5 vilk\u00e5r, og det foreligger ikke p\u00e5 dette tidspunkt endelig godkjenning fra Vestland fylkeskommune. Byr\u00e5den vurderer det som relevant \u00e5 knytte vilk\u00e5r til tillatelsen, at det skal foreligge endelig godkjenning fra Vestland fylkeskommunen f\u00f8r det kan gis igangsettingstillatelse for oms\u00f8kte tiltak. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 07.12.2023 oppheves i medhold av forvaltningsloven \u00a7 33 annet ledd. 2. Med hjemmel i KPA 2018 \u00a7 3.3.1 gis det unntak fra plankravet i \u00a7 3.1. 3. Med hjemmel i pbl. \u00a7 20-1, jf. \u00a7 21-4 gis det rammetillatelse til oppf\u00f8ring av enebolig (302 m2 BRA) p\u00e5 f\u00f8lgende vilk\u00e5r: a. F\u00f8r det kan gis igangsettingstillatelse skal det foreligge endelig godkjenning fra Vestland fylkeskommune for \u00f8kt bruk av avkj\u00f8rsel fra fylkesvei 5188. 4. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 5. Det overlates Plan- og bygningsetaten \u00e5 oversende byr\u00e5dens fullmaktvedtak til statelige og regionale myndigheter for klagevurdering. 6. Klagen tas til f\u00f8lge p\u00e5 vilk\u00e5r. Dato: 13. mars 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat av 15.02.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage datert 22.12.2023 5. Tillatelse etter veglova fra Vestland fylkeskommune, datert 23.12.2023 6. Avslag p\u00e5 s\u00f8knad, datert 07.12.2023 7. Forh\u00e5ndsuttalelse fra Bergen Vann, datert 01.12.2022 3 8. Uttalelse fra BIR, datert 01.02.2022 9. Nabomerknader og tilsvar 10. S\u00f8knad 11. Privatrettslige rettigheter og erkl\u00e6ringer 12. Tegninger 4 "
}