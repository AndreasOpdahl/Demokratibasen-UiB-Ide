{
  "dokument_id": "91b1c870-ee76-58c5-b962-59af5de35f92",
  "doc_type": "case_attachment",
  "kommune": 4601,
  "tittel": "_ KLAGE-2023_13337-34 Stadfesting gnr 187 bnr 63 klagesak 1123957_1_1",
  "url": "https://bergen.kommune.no/politikere-utvalg/api/fil/bk360/9862288/-KLAGE-2023-13337-34-Stadfesting-gnr-187-bnr-63-klagesak-1123957-1-1",
  "tekst": " V\u00e5r dato: V\u00e5r ref: 08.01.2024 2023/16075 Deres dato: Deres ref: ADVOKATFIRMAET LANDSVIK & LARSEN AS Saksbehandler, innvalgstelefon Kanalveien 7 Karen Elin Bakke, 5557 2126 5068 BERGEN Bergen kommune gnr.187 bnr. 63 - Morvikveien 22. Klage over vedtak om dispensasjon og rammetillatelse til tilbygg, fasadeendring, samt riving av eksisterende garasje Vi viser til klage fra Torunn og Olav A. Dr\u00f8nen av 23.05.2023, samt fra Advokatfirmaet Landsvik & Landsvik den 23.05.2023 og 30.05.2023 p\u00e5 vegne av Sjur Arild Toppe. Videre viser vi til Bergen kommunes oversendelse av klagesaken etter plan- og bygningsloven den 24.10.2023. Vedtak Statsforvalteren i Vestland stadfester Bergen kommunes vedtak av 02.05.2023 om rammetillatelse og dispensasjon, sak BYGG-2022/22840 (KLAGE-2023/13337). Sakens bakgrunn Vi forutsetter at partene er kjent med saksdokumentene og sakens tidligere behandling. Fullstendig saksreferat vil derfor ikke bli gitt. Vi vil likevel kort nevne f\u00f8lgende fra sakens tidligere behandling: Bergen kommune gav den 02.05.2023 rammetillatelse til f\u00f8lgende: \u2022 Tilbygg over to etasjer 84,4 m2. \u2022 Fasadeendring i form av innsetting av vinduer i tak og fasade \u2022 Solcellepanel \u2022 Riving av eksisterende garasje Det ble ogs\u00e5 gitt dispensasjon fra kommuneplanens (KPA2018) bestemmelser i \u00a7 6.1 om byggegrensen mot sj\u00f8en, samt plankravet i \u00a7 3.1 for tilbygg og garasje. Vedtaket ble p\u00e5klaget av Advokatfirmaet Landsvik & Larsen p\u00e5 vegne av Sjur Arvid Toppe den 23.05.2023 og 30.05.2023. Toppe eier gnr. 187 bnr. 80 (Morvikvegen 20) og gnr. 187 bnr. 411 (ubebygd). Det anf\u00f8res bl.a. at oms\u00f8kte tiltak ikke er tilpasset den omkringliggende bebyggelsen og str\u00f8kets karakter. Det anf\u00f8res videre at vilk\u00e5rene for dispensasjon fra plankravet og byggegrensen E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 mot sj\u00f8en ikke er oppfylt, og at fagetatens vedtak er mangelfullt begrunnet. Klageren mener ogs\u00e5 at det opprettes en ny boenhet i bygget, og at tegningsgrunnlaget er mangelfullt. Torunn G. Wiik Dr\u00f8nen og Olav Arne Dr\u00f8nen, eiere av gnr. 187 bnr. 89 (Morvikvegen 41), har ogs\u00e5 p\u00e5klaget vedtaket 23.05.2023. Det stilles sp\u00f8rsm\u00e5l ved godkjente koteh\u00f8yder, og det anf\u00f8res at tegningsgrunnlaget er mangelfullt. Klagerne mener at tilbygget ogs\u00e5 vil fremst\u00e5 som dominerende og ruvende. Utvalg for milj\u00f8 og byutvikling behandlet saken i m\u00f8te den 16.10.2023, sak 402/23. Klagene ble ikke tatt til f\u00f8lge. Vedtaket var enstemmig. Saken ble deretter sendt Statsforvalteren i Vestland for klagebehandling. Bergen kommune har oversendt oss brev fra Advokatfirmaet fra Landsvik & Larsen datert 20.12.2023. Brevet er en supplering av klage p\u00e5 vedtak om dispensasjon for oppf\u00f8ring av ny garasje. Det anf\u00f8res at vedtaket om dispensasjon fra plankravet og byggegrensen langs sj\u00f8en er ugyldig. Det vises til at det ikke er innsendt tegninger av garasjen, eller oppgitt st\u00f8rrelse eller plassering av garasjen. Etter klagers mening tilfredsstiller ikke s\u00f8knaden kravene til bygges\u00f8knader i SAK 10 \u00a7 5-4 eller kommunens saksbehandling kravene til forsvarlig saksbehandling etter fvl. \u00a7 17. Kommunen har i oversendelsesbrevet vist til at klagers anf\u00f8rsler i f\u00f8rste rekke vil v\u00e6re relevante n\u00e5r det s\u00f8kes om tiltaket garasje. Brevet er derfor sendt oss direkte uten at det er forelagt tiltakshaver. Tiltakshaver er imidlertid orientert om den supplerende klagen ved kopi av kommunens oversendelsesbrev. Illustrasjoner Illustrasjonen under er hentet fra saksdokumentene og viser tiltakshavers eiendom, som er innrammet. Klagernes eiendommer er markert med r\u00f8de kryss. Side: 3/8 Illustrasjonen over er hentet fra byr\u00e5dssaken og viser bl.a. tilbygget som er oms\u00f8kt p\u00e5 eiendommen. Regelverk og plangrunnlag V\u00e5r kompetanse Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, jf. plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal og distriktsdepartementet. Forvaltningsloven (fvl.) gjelder for Statsforvalterens behandling av saken, se pbl. \u00a7 1-9. Statsforvalteren kan pr\u00f8ve alle sider av vedtaket som er p\u00e5klaget, og ta hensyn til nye omstendigheter, jf. fvl. \u00a7 34. Vi skal som klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nnet, jf. fvl. \u00a7 34 andre ledd. Etter fvl. \u00a7 34 kan klageinstansen selv treffe nytt vedtak i saken, eller oppheve kommunens vedtak og sende saken tilbake til kommunen for ny eller delvis ny behandling. Plansituasjon Eiendommen er ikke regulert. KPA 2018, vedtatt 19.06.2019, viser eiendommen som \u00f8vrig byggesone \u00d8B, og den ligger innenfor hensynssone funksjonell strandsone og veist\u00f8y gul sone. I KPA 2018 \u00a7 6.1.1 er det satt en byggegrense mot sj\u00f8en i \u00f8vrige byggeomr\u00e5der (uregulerte omr\u00e5der) p\u00e5 minimum 50 meter. KPA 2018 oppstiller ogs\u00e5 et generelt plankrav i \u00a7 3.1. Regler for dispensasjon Utgangspunktet i byggesaker er at tiltakshaver har krav p\u00e5 \u00e5 f\u00e5 godkjent s\u00f8knaden om tiltaket dersom tiltaket ikke er i strid med bestemmelser i eller i medhold av plan- og bygningsloven, jf. pbl. \u00a7 21-4 f\u00f8rste ledd. Etter pbl. \u00a7 11-6 er kommuneplanen juridisk bindende for nye tiltak eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare gis Side: 4/8 tillatelse til dersom det blir gitt dispensasjon fra bestemmelsen som tiltaket strider imot, se kapittel 19. Kommunen kan med hjemmel i pbl. \u00a7 19-2 gi dispensasjon dersom hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved dispensasjonen v\u00e6re klart st\u00f8rre enn ulempene. Det f\u00f8lger av lovforarbeidene1 at avvik fra arealplaner reiser s\u00e6rlig sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Vilk\u00e5rene i pbl. \u00a7 19-2 er rettslige vurderingsvedtak, ikke kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket. Kommunen skal ikke dispensere ut fra mer generelle vurderinger. Visuelle kvaliteter - pbl. \u00a7 29-2 I f\u00f8lge pbl. \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen legge vekt p\u00e5 hensynet til viktige historiske, arkitektoniske og andre kulturelle verdier. Dersom de estetiske kravene ikke er oppfylt, kan dette utgj\u00f8re en avslagsgrunn2. Bestemmelsen inneb\u00e6rer derfor en begrensning i byggeretten i pbl. \u00a7 21-4 f\u00f8rste ledd. Vurderingen av visuelle kvaliteter h\u00f8rer under bygningsmyndighetenes forvaltningsskj\u00f8nn. Dette rettslige utgangspunktet er ogs\u00e5 lagt til grunn av Sivilombudet i sak SOM-2015-2528. V\u00e5r vurdering Det er klaget innenfor fristen, og vilk\u00e5rene for \u00e5 behandle klagen er til stede, jf. fvl. \u00a7\u00a7 28 flg. Vi finner saken tilstrekkelig opplyst til at vi kan ta stilling til klagen, jf. fvl. \u00a7 33 siste ledd. 1 Ot. prp. nr. 32( 2007-2008) side 242. 2 Se \u00abPlan- og bygningsloven med kommentarer\u00bb Frode Innjord, Liv Zimmermann Bind II side 898- 899 og \u00abPlan- og bygningsrett\u00bb del II av O.J. Pedersen m. fl. side 427-431. Side: 5/8 Dispensasjon fra plankrav og byggegrense mot sj\u00f8 Det oms\u00f8kte tiltaket inneb\u00e6rer at eksisterende bolig utvides mot vest, ca. 23 meter fra sj\u00f8en. Ny garasje vil etter det opplyste s\u00f8kes oppf\u00f8rt i samme fotavtrykk som eksisterende garasje, ca. 45 meter fra sj\u00f8en. Tiltakene vil som nevnt kreve dispensasjon fra kravet om utarbeidelse av reguleringsplan i kommuneplanens arealdel (\u00a7 3.1) og fra byggegrensen mot sj\u00f8en (\u00a7 6.1.1) Dersom dispensasjon skal kunne gis m\u00e5 to kumulative vilk\u00e5r v\u00e6re oppfylt, jf. pbl. \u00a7 19-2 annet ledd. Det kreves for det f\u00f8rste at hensynene bak bestemmelsene, eller hensynene bak lovens form\u00e5lsbestemmelse, eller at nasjonale eller regionale interesser ikke blir vesentlig tilsidesatt. I tillegg m\u00e5 fordelene ved dispensasjonen v\u00e6re klart st\u00f8rre enn ulempene. Det f\u00f8lger av form\u00e5lsbestemmelsen3 i plan- og bygningsloven at b\u00e5de plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8, samt estetisk utforming av omgivelsene. Vi behandler vurderingene av dispensasjon fra plankravet og byggeforbudet i strandsonen samlet, ettersom flere av hensynene bak byggeforbudet og bak plankravet er sammenfallende. Vi legger til grunn at hovedhensynene bak plankravet er \u00e5 sikre en helhetlig, bred og grundig vurdering av arealbruken i et bestemt omr\u00e5de, der offentlige myndigheter, grunneiere og andre ber\u00f8rte f\u00e5r anledning til \u00e5 gi innspill i prosessen. Videre er hensynet bak plankravet \u00e5 avklare overordnede forhold som infrastruktur, gr\u00f8ntomr\u00e5der mv. f\u00f8r utbygging tillates. Hensynene bak byggeforbudet i strandsonen er \u00e5 beskytte natur- og kulturmilj\u00f8, friluftsliv, landskap og andre allmenne interesser. Byggeforbudet skal sikre at strandsonen er tilgjengelig for allmennheten b\u00e5de fra land og sj\u00f8 og hindre ytterligere nedbygging og privatisering av strandsonen. At et omr\u00e5de er avsatt til funksjonell strandsone betyr at kommunen ser p\u00e5 det som den mest verdifulle delen av kommunens strandsone. Vi viser innledningsvis til at den funksjonelle strandsonen er omr\u00e5der som kommunen har ansett som spesielt viktig \u00e5 verne om. I Statlige planretningslinjer for differensiert forvaltning i strandsonen langs sj\u00f8en fremheves det ogs\u00e5 at presset p\u00e5 sj\u00f8arealene i Bergen kommune er stort. Det er fastsl\u00e5tt at forbudet mot bygging i strandsonen skal praktiseres strengt, og at eventuell ny utbygging b\u00f8r inng\u00e5 i reguleringsplan. Utvidelse av eksisterende bygninger b\u00f8r, dersom dette er mulig, skje i retning bort fra sj\u00f8en. 4 Omr\u00e5det eiendommen ligger i m\u00e5 i lys av dette anses som et omr\u00e5de under press, og terskelen for \u00e5 gi dispensasjon vil dermed v\u00e6re h\u00f8y. Det vil ogs\u00e5 v\u00e6re utgangspunktet for v\u00e5r klagebehandling. Selv om eiendommen ligger i et pressomr\u00e5de, viser oversiktsbildene at randsonen mot vest og sj\u00f8en er bebygget. Det gjelder ogs\u00e5 naboeiendommene. De topografiske forholdene og skrenten mot sj\u00f8en vil ogs\u00e5 begrense allmenhetens ferdsel og tilkomsten til sj\u00f8en, og dette er ikke et typisk ferdselsomr\u00e5de for allmenheten. Vi legger derfor til grunn at de oms\u00f8kte tiltakene ikke vil beslaglegge areal som skal v\u00e6re allment tilgjengelige. N\u00e5r det gjelder landskapshensynet og tiltakets plassering i retning mot sj\u00f8en, ser vi at naboeiendommen (nr. 24) har en frittst\u00e5ende bygning 3 Pbl. \u00a7 1-1. 4 Statlige planretningslinjer for differensiert forvaltning av strandsonen langs sj\u00f8en - regjeringen.no Side: 6/8 plassert lengre frem mot kanten mot skrenten. Bygget p\u00e5 nabotomten, og de topografiske forholdene ellers, tilsier at det oms\u00f8kte tilbygget i liten grad vil p\u00e5virke landskapsbildet sett fra sj\u00f8en. Vi kan etter dette ikke se at tiltakene vil vesentlig tilsidesette hensynene som byggeforbudet i strandsonen skal ivareta. Tiltakene er ogs\u00e5 av begrenset omfang. Det er her tale om \u00e5 f\u00f8re opp et tilbygg i to etasjer p\u00e5 85m2 BRA p\u00e5 en allerede bebygd eiendom. Tiltaket bryter ikke med byggeskikken i omr\u00e5det. N\u00e5r tiltaket heller ikke beslaglegger arealer der allmenheten ferdes, er vi kommet til at hensynene bak plankravet ikke blir vesentlig tilsidesatt. Etter en samlet vurdering har vi derfor kommet til at hensynene bak plankravet og byggeforbudet i strandsone ikke vil bli vesentlig tilsidesatt dersom dispensasjon gis. Vi kan heller ikke se at hensynene bak lovens form\u00e5lsbestemmelse og regionale og nasjonale interesser, blir vesentlig tilsidesatt om det gis dispensasjon, jf. pbl. \u00a7 19-2 annet ledd. Det neste sp\u00f8rsm\u00e5let det m\u00e5 tas stilling til er om fordelene ved en dispensasjon er klart st\u00f8rre enn ulempene. I s\u00f8knaden pekes det p\u00e5 at tilbygget vil gi st\u00f8rre boligflate og mer hensiktsmessig tilkomst inne i huset. Det er ogs\u00e5 pekt p\u00e5 energieffektiviserende forhold. Kommunen har gjort en konkret vurdering av fordelene opp mot ulempene. Selv om tiltaket inneb\u00e6rer en ytterligere nedbygging av strandsonen i strid med KPAs f\u00f8ringer, mener vi i likhet med kommunen at fordelene ved en dispensasjon er klart st\u00f8rre enn ulempene. Tiltakene er av begrenset st\u00f8rrelse. Vi viser til vurderingene som kommunen har gjort av tiltakenes plassering og utforming, konsekvenser for naboer og allmenheten, og tiltrer disse. De kumulative vilk\u00e5rene for \u00e5 gi dispensasjon er etter dette oppfylt, jf. pbl. \u00a7 19-2. Kommunen \u00abkan\u00bb da gi dispensasjon i medhold av pbl. \u00a7 19-2. \u00abKan\u00bb-vurderingen er underlagt kommunens frie skj\u00f8nn, og Statsforvalteren skal derfor legge stor vekt p\u00e5 hensynet til det kommunale selvstyret i vurderingen av om dispensasjon skal gis, jf. fvl. \u00a7 34 andre ledd. Vi har ikke merknader til at kommunen har valgt \u00e5 gi dispensasjon i denne saken. Visuelle kvaliteter pbl. \u00a7 29-2 Klagerne mener at kravene til visuelle kvaliteter ikke er oppfylt. Lovgiver har i forarbeidene til plan- og bygningsloven gitt uttrykk for at kommunen er best egnet til \u00e5 foreta de skj\u00f8nnsmessige vurderingene som pbl. \u00a7 29-2 gir uttrykk for, basert p\u00e5 lokal byggeskikk og lokalpolitisk styring av den visuelle utvikling i kommunen.5 De kommunale bygningsmyndighetene har derfor et fritt skj\u00f8nn ved vurderingen av om et tiltak har gode visuelle kvaliteter. Som klageinstans skal Statsforvalteren legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nnet, jf. fvl. \u00a7 34 andre ledd tredje punktum. Kommunen vil likevel ha plikt til \u00e5 foreta en forsvarlig vurdering av tiltakets kvaliteter etter kriteriene i pbl. \u00a7 29-2, og vedtaket m\u00e5 begrunnes i tr\u00e5d med fvl. \u00a7 24 og 25. Kommunen har gitt f\u00f8lgende begrunnelse: \u00abTilbygget s\u00f8kes oppf\u00f8rt i to etasjer, med m\u00f8ne og saltak som forholder seg til eksisterende bygning og form. Tilbygget fremst\u00e5r som tilpasset sine omgivelser, og fremtrer ikke som et fremmedelement. Det har begrenset fotavtrykk, det erstatter et eksisterende tilbygg, og det har lavere h\u00f8yde enn hovedhuset. S\u00f8ker 5 Ot.prp. nr. 45 (2007-2008) side 230. Side: 7/8 redegj\u00f8r for bruk av b\u00e5ndtekkede flater og trepanel samt solcellepaneler p\u00e5 deler av takflate. Kommunen vurderer at tilbyggets visuelle kvaliteter er ivaretatt jf. pbl \u00a7 29-2.\u00bb6 Slik vi ser det har Bergen kommunen foretatt en grundig og forsvarlig vurdering av tiltaket opp mot pbl. \u00a7 29-2. Vi vurderer det slik at kravene til begrunnelse i fvl. \u00a7\u00a7 24 og 25 er oppfylt. Vi er ogs\u00e5 enig i de skj\u00f8nnsmessige vurderingene som kommunen har gjort etter pbl. \u00a7 29-2, og viser s\u00e6rlig til oversiktsbildene som viser at tiltaket ikke vil bryte med bygningsmassen ellers i omr\u00e5det, eller ha uheldige fjernvirkninger fra sj\u00f8siden. Annet Klagerne har uttrykt bekymring for at det vil etableres en ny boenhet. S\u00f8knadsplikt for oppdeling av boenhet i eksisterende bolig oppst\u00e5r n\u00e5r enhetene har alle hovedfunksjoner for bolig, slik som stue, kj\u00f8kken, soveplass, bad og toalett, jf. SAK 10 \u00a7 2-2. I likhet med Bergen kommune viser vi til at planl\u00f8sning for kjeller ikke har en romdeling som gir grunnlag for bruk som egen boenhet, dvs. at alle funksjoner som egen boenhet krever ikke vises p\u00e5 tegningene. Vi kan ikke se at det er andre forhold som taler for at planl\u00f8sningen kan forst\u00e5s som egen boenhet som er s\u00f8knadspliktig. N\u00e5r det gjelder garasjen, er den ikke oms\u00f8kt. Vi minner om at tiltakshaver har ansvar for at s\u00f8knadskravet ivaretas. Oppsummering Statsforvalteren har med dette vurdert sakens faktiske og rettslige sider. Vi stadfester Bergen kommunes administrative vedtak av 02.05.2023. Klagene har ikke f\u00f8rt frem. Statsforvalterens vedtak, jf. side \u00e9n, er endelig og kan ikke p\u00e5klages videre. Med hilsen Anne Kjersti Sande Karen Elin Bakke fagdirekt\u00f8r seniorr\u00e5dgiver Dokumentet er elektronisk godkjent Kopi til: SVAL ARKITEKTUR AS Nedre \u00c5stveit 12 5106 \u00d8VRE ERVIK BERGEN KOMMUNE Postboks 7700 5020 BERGEN Teresa Mjelde Morvikveien 22 5122 MORVIK 6 Administrativt vedtak av 02.05.2023. Side: 8/8 Mottakerliste: ADVOKATFIRMAET LANDSVIK & LARSEN AS Kanalveien 7 5068 BERGEN Arvid Sjur Toppe Morvikveien 20 5122 Morvik Torunn G Wiik Dr\u00f8nen Morvikveien 14 5122 Morvik Olav Arne Dr\u00f8nen Morvikveien 14 5122 MORVIK "
}