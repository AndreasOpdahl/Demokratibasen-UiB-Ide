{
  "dokument_id": "43d3f550-0a30-53a9-84bf-9e5daaf83356",
  "doc_type": "case_attachment",
  "kommune": 4601,
  "tittel": "Fagnotat, datert 25.02.2024",
  "url": "https://bergen.kommune.no/politikere-utvalg/api/fil/bk360/9964802/Fagnotat-datert-25-02-2024",
  "tekst": " Bymilj\u00f8etaten Til Fagnotat BBU - Seksjon klima, milj\u00f8 og samfunn V\u00e5r referanse: 2022/152917-6 (Arbeidssted) Saksbehandler: Kristin Madsen Klokkeide Dato: 25. februar 2024 Fra Bymilj\u00f8etaten Fagnotat: Svar p\u00e5 bestilling av tiltak mot spredning av havnespy. Resultater fra kartlegging og videre oppf\u00f8lging Hva saken gjelder: Bymilj\u00f8etaten viser til bestilling fra Byr\u00e5dsavdeling for byutvikling (dav\u00e6rende Byr\u00e5dsavdeling for klima, milj\u00f8 og byutvikling) av 12. oktober 2022 (2022/152917-1). Med bakgrunn i budsjettjustering p\u00e5 kr. 1 million ble Bymilj\u00f8etaten bedt om \u00e5 f\u00f8lge opp havnespy ved f\u00f8lgende aktiviteter - Informasjonstiltak - Kartlegging av potensiell spredning Bymilj\u00f8etaten arbeidet med bestillingen i 2023. Byr\u00e5dsavdelingen har v\u00e6rt orientert l\u00f8pende. Fagetatens vurdering: Bymilj\u00f8etaten avklarte oppf\u00f8lging av aktiviteter med byr\u00e5dsavdelingen, og har fulgt opp slik det fremg\u00e5r under. Informasjonstiltak F\u00f8r p\u00e5ske 2023 sendte Bymilj\u00f8etaten ut informasjon om havnespy til en rekke b\u00e5tforeninger av litt st\u00f8rrelse. Vedlagt informasjonen var ogs\u00e5 informasjonsmateriale fra Milj\u00f8direktoratet. B\u00e5tforeningene ble oppfordret til \u00e5 distribuere informasjonen og \u00e5 synliggj\u00f8re den for sine medlemmer. I tillegg til dette ble det i mai lagt ut en nyhetssak p\u00e5 kommunens hjemmesider som oppfordret b\u00e5teiere om \u00e5 v\u00e6re p\u00e5 vakt etter havnespy, og informerte om kartleggingen Bymilj\u00f8etaten hadde bestilt: https://www.bergen.kommune.no/hvaskjer/bymiljo/bateiere-var-pa-vakt-etter-havnespy. Denne saken etterfulgte nyhetssak fra 2021 da havnespy var blitt oppdaget i Fensfjorden og p\u00e5 Ask\u00f8y: https://www.bergen.kommune.no/hvaskjer/bymiljo/miljoskadelig-havnespy-har- spredt-seg-nordover-pa-vestlandet. Kartlegging av potensiell spredning For \u00e5 unders\u00f8ke situasjonen i Bergen ble det lyst ut kartleggingsoppdrag. Havforskningsinstituttet fikk oppdraget med kartleggingen. Rapport fra kartleggingen f\u00f8lger saken som vedlegg. Kartleggingen ble utf\u00f8rt p\u00e5 en rekke kaier og sm\u00e5b\u00e5thavner i kommunen sommeren og h\u00f8sten 2023. Kartleggingen er den mest omfattende som har blitt uf\u00f8rt i Norge. Unders\u00f8kelsen hadde et tett stasjonsnett og brukte en kombinasjon av metodene milj\u00f8-DNA og visuell kartlegging. 101 stasjoner ble unders\u00f8kt. Visuell kartlegging fant ikke havnespy p\u00e5 noen av lokalitetene. Det var imidlertid positive milj\u00f8-DNA pr\u00f8ver p\u00e5 syv stasjoner, og usikre stasjoner p\u00e5 ytterligere 12 stasjoner. Som det kommer frem av rapporten, er det flere mulige \u00e5rsaker til en positiv milj\u00f8-DNA pr\u00f8ve. Det kan v\u00e6re sm\u00e5 kolonier som enda ikke har latt seg oppdage ved filming, eller det kan v\u00e6re havnespylarver i vannet. Det er ogs\u00e5 en mulighet for falske DNA- pr\u00f8ver. Havforskningsinstituttet vurderer det likevel som sikkert at havnespy ikke har etablert seg med store kolonier og tette matter p\u00e5 de unders\u00f8kte lokalitetene. Detaljer f\u00f8lger i vedlagt rapport. Oppdraget inkluderte ogs\u00e5 en vurdering av hvilke omr\u00e5der i Bergen kommune som har st\u00f8rst risiko for etablering av havnespy med larver eller med skipstrafikk. Spredning av larver fra kjent lokalitet p\u00e5 Ask\u00f8y og potensielle lokaliteter p\u00e5 Sotra vil ha st\u00f8rst sannsynlighet for \u00e5 sl\u00e5 seg ned p\u00e5 vestsiden og nordvestlige deler av Bergen kommune, med en liten risiko for larvenedsl\u00e5ing i sentrale deler av Bergen sentrum. Det er ogs\u00e5 kaier i sentrum som mottar flest risikoanl\u00f8p av fart\u00f8y, mens kaier og sm\u00e5b\u00e5thavner mottar f\u00e5 slike anl\u00f8p. Rapporten anbefaler at kaier og b\u00e5thavner som hadde positive og usikre pr\u00f8ver f\u00f8lges opp i 2024. Dette fordi eventuelle kolonier som er sm\u00e5 og ikke har blitt fanget opp i \u00e5r, er forventet \u00e5 vokse seg store til sommeren. Det anbefales ogs\u00e5 at kaier med mange risikoanl\u00f8p f\u00f8lges opp med kartlegging. Fagetatens anbefaling: Havforskningsinstituttet anbefaler at kaier og b\u00e5thavner som hadde positive og usikre pr\u00f8ver f\u00f8lges opp i 2024. Dette fordi eventuelle kolonier som er sm\u00e5 og ikke har blitt fanget opp i \u00e5r, er forventet \u00e5 vokse seg store til sommeren. Det anbefales ogs\u00e5 at kaier med mange risikoanl\u00f8p f\u00f8lges opp med kartlegging. Bymilj\u00f8etaten st\u00f8tter seg p\u00e5 den faglige vurderingen som Havforskningsinstituttet har gjort. Ytterligere kartlegging og oppf\u00f8lging vil kreve bevilgning av midler. Midlene som ble tildelt i 2022/2023 er i sin helhet brukt p\u00e5 kartlegging som er utf\u00f8rt i 2023. Etaten p\u00e5peker at det kan v\u00e6re hensiktsmessig \u00e5 gj\u00f8re en vurdering av hvem som b\u00f8r v\u00e6re ansvarlig for videre oppf\u00f8lging. Dette med utgangspunkt i hvilke omr\u00e5der som er anbefalt for videre kartlegging. Vi gj\u00f8r oppmerksom p\u00e5 at eventuell bestilling p\u00e5 oppf\u00f8lging m\u00e5 skje raskt dersom Bymilj\u00f8etaten skal ha anledning til \u00e5 f\u00e5 lyst ut konkurranse for gjennomf\u00f8ring sensommer/h\u00f8st 2024. Med hilsen Bymilj\u00f8etaten Lise Reinertsen Tord Honne Holgernes etatsdirekt\u00f8r avdelingsleder Dokumentet er godkjent elektronisk. Vedlegg: Kartlegging av havnespy (Didemnum vexillum) i Bergen kommune Saksutredning rapport: Havnespy (Didemnum vexillum) er en kolonidannende sj\u00f8pung som er u\u00f8nsket i norsk natur. Den har stort potensial for \u00e5 endre marine \u00f8kosystem ved at den legger seg som et teppe over stein, tare og fastsittende dyr. I norske sj\u00f8omr\u00e5der har den antagelig ingen naturlige fiender som kan begrense utbredelsen. I 2021 ble havnespy oppdaget p\u00e5 Ask\u00f8y og i Fensfjorden. Det tidligere funnet DNA-spor av havnespy i V\u00e5gen, men det er forel\u00f8pig ikke bekreftet funn av etablerte kolonier i Bergen Havn. For \u00e5 unng\u00e5 spredning, m\u00e5 vi vite hvor det eventuelt er forekomster av havnespy og begrense trafikk til og fra disse omr\u00e5dene. For \u00e5 unders\u00f8ke situasjonen i Bergen ble det i 2023 lyst ut kartleggingsoppdrag. Havforskningsinstituttet fikk oppdraget med kartleggingen. Rapport fra kartleggingen f\u00f8lger saken som vedlegg. Kartleggingen ble utf\u00f8rt p\u00e5 en rekke kaier og sm\u00e5b\u00e5thavner i kommunen sommeren og h\u00f8sten 2023. Kartleggingen er den mest omfattende som har blitt uf\u00f8rt i Norge. Unders\u00f8kelsen hadde et tett stasjonsnett og brukte en kombinasjon av metodene milj\u00f8-DNA og visuell kartlegging. 101 stasjoner ble unders\u00f8kt. Visuell kartlegging fant ikke havnespy p\u00e5 noen av lokalitetene. Det var imidlertid positive milj\u00f8-DNA pr\u00f8ver p\u00e5 syv stasjoner, og usikre stasjoner p\u00e5 ytterligere 12 stasjoner. Som det kommer frem av rapporten, er det flere mulige \u00e5rsaker til en positiv milj\u00f8-DNA pr\u00f8ve. Det kan v\u00e6re sm\u00e5 kolonier som enda ikke har latt seg oppdage ved filming, n\u00e6rliggende kolonier, eller det kan v\u00e6re havnespylarver i vannet for eksempel fra fart\u00f8y som ligger til kai p\u00e5 pr\u00f8vetidspunkt. Det er ogs\u00e5 en mulighet for falske DNA-pr\u00f8ver, men Havforskningsinstituttet skriver at flere pr\u00f8ver i unders\u00f8kelsen viser positive resultater for to ulike konsentrasjoner av DNA. Dette indikerer at pr\u00f8vene ikke er falske positiver. Som det fremg\u00e5r under anbefales det oppf\u00f8lging av slike. Havforskningsinstituttet skriver ogs\u00e5 at frav\u00e6r av positive resultater for en pr\u00f8ve ikke tilsier at det er sikkert at arten ikke er til stede i n\u00e6rheten av stasjonen. Havforskningsinstituttet vurderer det likevel som sikkert at havnespy ikke har etablert seg med store kolonier og tette matter p\u00e5 de unders\u00f8kte lokalitetene. Detaljer om metodikk og resultater, inkludert lokalitetene som er unders\u00f8kt og spesifikke resultater for dem, f\u00f8lger i vedlagt rapport fra Havforskningsinstituttet. Oppdraget inkluderte ogs\u00e5 en vurdering av hvilke omr\u00e5der i Bergen kommune som har st\u00f8rst risiko for etablering av havnespy med larver eller med skipstrafikk. Spredning av larver fra kjent lokalitet p\u00e5 Ask\u00f8y og potensielle lokaliteter p\u00e5 Sotra vil ha st\u00f8rst sannsynlighet for \u00e5 sl\u00e5 seg ned p\u00e5 vestsiden og nordvestlige deler av Bergen kommune, med en liten risiko for larvenedsl\u00e5ing i sentrale deler av Bergen sentrum. Det er kaier i sentrum som mottar flest risikoanl\u00f8p av fart\u00f8y, mens kaier og sm\u00e5b\u00e5thavner mottar f\u00e5 slike anl\u00f8p. Anl\u00f8p av fart\u00f8y ble definert som h\u00f8yrisiko-anl\u00f8p dersom siste havn f\u00f8r Bergen var en destinasjon i Norge med etablerte forekomster av havnespy, slik som Flor\u00f8, Skipavika og Sl\u00f8v\u00e5g, Haugesund, Stavanger eller Egersund. Anl\u00f8p ble ogs\u00e5 definert som h\u00f8yrisiko dersom fart\u00f8yet kom fra andre land der havnespy er etablert. Videre ble fart\u00f8y som opererer i Nordsj\u00f8omr\u00e5det, slik som service-fart\u00f8y for oljeindustrien og cruiseb\u00e5ter, definert som h\u00f8y risiko fart\u00f8y. For kaier i Bergen sentrum og Puddefjorden ble ogs\u00e5 antall ligged\u00f8gn for risikofart\u00f8y registrert, fordi noen b\u00e5ter blir liggende lenge ved kai i Bergen (Havforskningsinstituttet, 2024). Rapporten anbefaler at kaier og b\u00e5thavner som hadde positive og usikre pr\u00f8ver f\u00f8lges opp i 2024. Dette fordi eventuelle kolonier som er sm\u00e5 og ikke har blitt fanget opp i \u00e5r, er forventet \u00e5 vokse seg store til sommeren. Det anbefales ogs\u00e5 at kaier med mange risikoanl\u00f8p f\u00f8lges opp med kartlegging. Som det fremg\u00e5r i fagetatens anbefaling p\u00e5peker etaten at det kan v\u00e6re hensiktsmessig \u00e5 gj\u00f8re en vurdering av hvem som b\u00f8r v\u00e6re ansvarlig for videre oppf\u00f8lging. Dette med utgangspunkt i hvilke omr\u00e5der som er anbefalt for videre kartlegging. Vi presiserer at ytterligere kartlegging og oppf\u00f8lging vil kreve bevilgning av midler. Midlene som ble tildelt i 2022/2023 er i sin helhet brukt p\u00e5 kartlegging som er utf\u00f8rt i 2023. "
}