{
  "dokument_id": "3925a707-86c5-5a8d-a3cd-acb8cb121fab",
  "doc_type": "case_minutes",
  "kommune": 4601,
  "tittel": "Saksprotokoll KU, 18032025, Sak 29/25, Bestilling - Forvaltningsrevisjon av kommunikasjon med innbyggerne",
  "url": "https://bergen.kommune.no/politikere-utvalg/api/fil/bk360/12344944/Innstilling-vedtak-Bestilling-Forvaltningsrevisjon-av-kommunikasjon-med-innbyggerne",
  "tekst": "Bestilling - Forvaltningsrevisjon av kommunikasjon med innbyggerne Kontrollutvalget behandlet saken i m\u00f8tet 18.03.2025 sak 29/25 og traff f\u00f8lgende vedtak: Kontrollutvalget bestiller prosjektet \u00abForvaltningsrevisjon av kommunikasjon med Innbyggerne\u00bb, i tr\u00e5d med vedlagte prosjektplan datert 10. mars 2025, fra forvaltningsrevisor Deloitte. Merknad Kontrollutvalget er opptatt av om og hvordan KI benyttes i forbindelse med kommunikasjon med innbyggere. Kontrollutvalget ber derfor Deloitte v\u00e6re oppmerksom p\u00e5 dette sp\u00f8rsm\u00e5let i forbindelse med de ulike problemstillingene og ber\u00f8re eventuelle funn i rapporten. Dersom dette krever merarbeid utover avsatt timeantall bes Deloitte rapportere om dette i forbindelse med status p\u00e5 saker. Kontrollutvalgets behandling Espen Stokke fra Deloitte presenterte prosjektplanen og svarte p\u00e5 sp\u00f8rsm\u00e5l. F\u00f8lgende representanter tok ordet: Per-Arne Hvidsten Larsen (V) Torkil \u00c5mland (Frp) Else Kathrine Nesmoen (Mdg) Hanne Indrehus (R) Trine Minken Amble (BL) May-Brit Nord\u00e5s (AP) Forslag fremsatt i utvalget: Leder Per-Arne Larsen (V) fremmet f\u00f8lgende merknad: Kontrollutvalget er opptatt av om og hvordan KI benyttes i forbindelse med kommunikasjon med innbyggere. Kontrollutvalget ber derfor Deloitte v\u00e6re oppmerksom p\u00e5 dette sp\u00f8rsm\u00e5let i forbindelse med de ulike problemstillingene og ber\u00f8re eventuelle funn i rapporten. Dersom dette krever merarbeid utover avsatt timeantall bes Deloitte rapportere om dette i forbindelse med status p\u00e5 saker. Votering: Forslaget til vedtak ble vedtatt enstemmig. Forslag til merknad fra Per-Arne Larsen (V) ble vedtatt med 8 stemmer (V, H, FRP, AP, INP, R, MDG) med 1 stemme imot (BL). Forslag til vedtak: Kontrollutvalget bestiller prosjektet \u00abForvaltningsrevisjon av kommunikasjon med Innbyggerne\u00bb, i tr\u00e5d med vedlagte prosjektplan datert 10. mars 2025, fra forvaltningsrevisor Deloitte. "
}