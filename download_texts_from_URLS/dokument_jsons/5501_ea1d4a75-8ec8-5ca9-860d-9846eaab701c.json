{
  "dokument_id": "ea1d4a75-8ec8-5ca9-860d-9846eaab701c",
  "doc_type": "case_attachment",
  "kommune": 5501,
  "tittel": "14 Merknadsbehandling",
  "url": "https://innsyn.tromso.kommune.no/application/getMoteDokument?dokid=2001829771",
  "tekst": "PLID 1918 - RAMFJORDMOEN FORSLAGSSTILLERS MERKNADSBEHANDLING 9.1 Merknader etter offentlig ettersyn av planprogram/kunngj\u00f8ring oppstart. Planprogrammet ble lagt ut til offentlig ettersyn den 09.10.2019. Merknadsfristen ble satt til 06.12.2019. Det har innkommet 8 merknader innen fristens utl\u00f8p etter. Alle innkomne merknader er behandlet i planarbeidet og legges til grunn for fastsettelse av planprogrammet. Nr Merknadsstiller Dato 1 20191031 Troms Fylkeskommune 31.10.2019 2 20191125 Avinor 25.11.2019 3 20191125 Statens vegvesen 25.11.2019 4 20191202 LUKS 02.12.2019 5 20191203 Naturvernforbundet i Troms 03.12.2019 6 20191205 NVE 05.12.2019 7 20191205 Troms\u00f8 Idrettsr\u00e5d 05.12.2019 8 20191129 Fylkesmannen i Troms 29.11.2019 Forslagstillers merknadsbehandling 1 20191031 Troms Fylkeskommune 31.10.2019 Troms fylkeskommune har f\u00f8lgende innspill til planarbeidet: a) Generelt til forslag til planprogrammet Troms fylkeskommune kommer med innspill til Tabell 1 i planprogrammet og mener det vil bli tydeligere dersom det skilles mellom hvilke temaer som skal konsekvensutredes og hvilke som skal beskrives. Videre ettersp\u00f8rres beskrivelse om hvilken metodikk som er tenkt benyttet for \u00e5 synliggj\u00f8re vesentlige virkninger av planen p\u00e5 milj\u00f8 og samfunn jf. \u00a7 21 i forskriften. b) Samferdsel Merknadsstiller viser til SVVs innspill datert 25.11.19 som forvalter av fylkesveg 91. Det minnes ogs\u00e5 at det i dag er 2 bussholdeplasser innenfor planomr\u00e5det. Med en \u00f8kning i antall arbeidsplasser er det \u00f8nskelig fra b\u00e5de nasjonale, regionale og kommunale myndigheter at det legges til rette for at flere kan benytte buss til og fra arbeid. Troms fylkeskommuner bemerker at dette derfor er et viktig tema i videre prosess. c) Klimagassutslipp Troms fylkeskommune minner om bruken av Statlige planretningslinjer for klima- og energiplanlegging og klimatilpasning. Planbeskrivelsen skal si noe om hvordan planen vil kunne bidra til reduksjon av klimagassutslipp. d) Kulturminnevernet Merknadsstiller informerer om at det ikke er p\u00e5vist automatisk freda kulturminner innenfor planomr\u00e5det, men minner imidlertid om aktsomhets- og meldeplikt jf. Lov om kulturminner og ber om at dette tas med i planens dokumenter. e) Friluftsliv Troms fylkeskommune p\u00e5peker at temaet er vurdert som ikke relevant KU-problematikk og ber om at temaet beskrives n\u00e6rmere i planforslaget grunnet sti som g\u00e5r gjennom omr\u00e5det og som er vurdert som viktig friomr\u00e5de. f) Oversending av planforslag \u2013 SOSI Merknadsstiller ber om at Plankart i SOSI-fil og PDF inkl. tegnforklaring oversendes til kartverket ved h\u00f8ring av planforslaget. Forslagsstillers kommentar: a) Generelt til forslag til planprogrammet Forslagsstiller tar merknaden til orientering. Konkretisering av metodikk vil fremkomme av den endelige planens materiale. Tabellen inndeler grovt grensesnittet mellom KU-temaer og ROS-temaer. Det endelige utrednings og planarbeidet vil tematisk overlappe og tilpasses det konkrete kommende planforslaget. b) Samferdsel Forslagsstiller tar merknaden til etterretning og vil behandle forholdene i planens trafikkutredninger og forslag. c) Klimagassutslipp Forslagstiller tar merknaden til etterretning og vil behandle temaet i ROS-analyse og generell beskrivelse av kommende tiltak. Det anta videre at tematikken blir ber\u00f8rt i trafikkutredningen. d) Kulturminnevernet Forslagstiller tar merknaden til f\u00f8lge og vil sikre forholdene i planens reguleringsbestemmelser. e) Friluftsliv Merknaden tas til etterretning og tematikken vil f\u00f8lge som del av planbeskrivelsen og ROS- analysen. f) Oversending av planforslag \u2013 SOSI Forslagstiller sender inn komplett planforslag til saksbehandling og f\u00f8rstegangs behandling til kommunens administrasjon. Det p\u00e5regnes at oversendelse til kartverket f\u00f8lger som del av kommunens saksbehandling. 2 20191125 Avinor 25.11.2019 Merknadsstiller viser til at: Planomr\u00e5det ber\u00f8rer ikke av forhold som omfattes av Avinors ansvarsomr\u00e5de. Avinor har derfor ingen merknader til planprogrammet. Forslagstillers kommentar: Merknadens tas til orientering og anses som l\u00f8st og vil ikke p\u00e5virke planprogrammet eller planforslaget som s\u00e5dan. 3 20191125 Statens vegvesen 25.11.2019 Merknadsstiller viser til at: I denne saken uttaler Statens vegvesen seg p\u00e5 vegne av Troms Fylkeskommune (frem til 01.01.2010) og som statlig sektormyndighet p\u00e5 vegtransportomr\u00e5det. Statens vegvesen stiller sp\u00f8rsm\u00e5l til beskrivelse av trafikkutredning i planprogrammet og om denne er dekkende nok sett i sammenheng med konsekvenser for myke trafikanter. SVV viser til saksprotokoll fra formannskapet 08.10.19 og forutsetter at krysningspunktet for g\u00e5ende og syklende belyses i trafikkutredningen. Utover dette har merknadsstiller f\u00f8lgende merknader og innspill: a) Kollektiv SVV gj\u00f8r oppmerksom p\u00e5 at det ligger bussholdeplasser i begge retninger langs fv. 91 i tilknytning til kryssomr\u00e5det, ref. overnevnt merknad. Det m\u00e5 tas stilling til hvorvidt disse skal videref\u00f8res, flyttes eller oppgraderes. b) Myke trafikanter SVV p\u00e5peker at det p\u00e5 tilrettelegges og avsettes areal og tilfredsstillende l\u00f8sninger som ivaretar forholdene til de myke trafikantene i omr\u00e5det, og at disse l\u00f8sningene er \u00e5 finne igjen i plankart og/eller reguleringsbestemmelser. c) Kryss fv. 91 Krysset fv. 91 m\u00e5 pas med i sin helhet i planavgrensningen og det bes om at det stilles rekkef\u00f8lgekrav om n\u00f8dvendig kryssutforming f\u00f8r utbygging kan igangsettes. d) Byggegrense SVV gj\u00f8r oppmerksom p\u00e5 at Fylkesveg er en gammel riksveg. Byggegrensen skal derfor etter vegloven settes til 50 meter, men det \u00e5pnes for annen byggegrense gjennom reguleringsplan. e) Vegnormalen M\u00e5 legges til grunn ved utforming av samferdselsanlegg. f) Annen veggrunn Areal til annen veggrunn m\u00e5 reguleres inn for \u00e5 ivareta drift/vedlikehold o.l. g) NVDB: Merknadsstiller minner om at alle nye og oppdaterte endringer av vegobjekter langs riks- og fylkesveger skal oppdateres i nasjonal vegdatabank. Forslagstillers kommentar: Forslagstiller tar alle merknader til ettretning og forholdene vil utredes, behandles og konkluderes i endelig planforslag med utgangspunkt i planens trafikkutredning. 4 20191202 LUKS 02.12.2019 Merknadsstiller viser til at: Merknadsstiller p\u00e5peker at varemottak etc. m\u00e5 etableres slik at kj\u00f8ret\u00f8yene kan kj\u00f8re til alle varemottak, og viser til bransjestandard for varetransport (BVL) for utforming av disse. LUKS minner ogs\u00e5 om at oppstillingsplass for varemottak ikke m\u00e5 overstige 50 meter fra varens plassering. Avslutningsvis p\u00e5peker merknadsstiller at adkomst til varemottak skal v\u00e6re i samsvar med Arbeidsplassforskriften Best nr. 701 og 702. Forslagsstillers kommentar: Forslagstiller tar merknaden til etterretning og viser til planforslagets vedlagte planbestemmelser hvor forholdene er sikret som dokumentasjonskrav ved kommende byggesakers utomhusplan og annet relevant tegningsmateriale. Det vises videre til lovverk tilknyttet tematikken som vil f\u00f8lge tiltak innenfor planomr\u00e5det uavhengig av reguleringsplanens ordlyd. Ved behov vil det i l\u00f8pet av planprosessen vil eventuelle konkrete l\u00f8sninger avklares med LUKS. 5 20191203 Naturvernforbundet i Troms 03.12.2019 Merknadsstiller viser til at: Naturvernforbundet (NNV) Troms reagerer p\u00e5 at planen omfatter omr\u00e5der som ikke er avsatt til n\u00e6ringsform\u00e5l N1 og viser til tabell 2 i planprogrammet. NNV p\u00e5peker at omr\u00e5det nord for N1 ikke er regulert til n\u00e6ringsform\u00e5l, og det stilles derfor krav til ny reguleringsplan foromr\u00e5det. Omr\u00e5det nord for N1 er myr, og burde i et naturmangfold- og klima henseende f\u00e5 ligge ur\u00f8rt. Videre minner NNV Troms om at LNFR omr\u00e5der i hele fylket er under press p\u00e5 grunn av en stadig mer utbredt \u00abbit for bit\u00bb utbygging og oppfordrer kommunen om \u00e5 f\u00f8lge sine egne godkjente planer. NNV Troms stiller seg ogs\u00e5 skeptisk til \u00e5 anlegge forurensende industri i n\u00e6rheten av Bj\u00f8rnskarelva (fredet). Denne renner ut i Breivikelva som er den st\u00f8rste laksef\u00f8rende elva i Troms\u00f8 kommune. Merknadsstiller henstiller derfor til Troms\u00f8 kommune om at det legges begrensninger p\u00e5 hvilke n\u00e6ringsforetak som f\u00e5r etablere seg p\u00e5 omr\u00e5det. Forslagsstillers kommentar: Forslagsstiller understreker at det ikke hverken planer eller overordnet hjemmel for utvide areal til n\u00e6ringsbebyggelse i kommunedelplanen. Arealet det henvises til er medtatt i planavgrensningen for nettopp og ytterligere sikre tilgrensende LNFR og friomr\u00e5der gjennom detaljreguleringen. 6 20191205 NVE 05.12.2019 Merknadsstiller viser til at: Norges vassdrags- og energidirektorat (NVE) p\u00e5peker at planen i hovedsak ikke ber\u00f8rer NVEs fagomr\u00e5det da det ligger utenfor potensiell fare for skred og ovenfor marin grense. NVE viser derfor til deres generelle innspill: - Flom, erosjon, skred og overvann Det vises til Plan- og bygningsloven og Byggteknisk forskrift for krav til sikkerhet mot flom, erosjon og skred. \u00d8kt flom m\u00e5 sees i sammenheng med lokal overvannsh\u00e5ndtering. - Vassdrag \u2013 og grunnvannstiltak NVE minner om at tiltak som kan medf\u00f8re skader eller ulemper for allmenne interesser, kan utl\u00f8se konsesjonsplikt etter vannressursloven. - Energianlegg Planen m\u00e5 ta hensyn til anlegg som er planlagt eller har konsesjon etter energi- og vassdragslovgivningen. Avslutningsvis viser NVE til veiledere og verkt\u00f8y som anbefales ifm oppstart av planarbeidet, og minner om at det i plandokumentene m\u00e5 g\u00e5 tydelig fram hvordan de ulike interessene er vurdert og innarbeidet i planen. Forslagsstillers kommentar: Merknaden tas til orientering og det henvises til planens obligatoriske krav grunnunders\u00f8kelse samt oppf\u00f8lgende utredning i ROS-analyse og planbeskrivelse. 7 20191205 Troms\u00f8 Idrettsr\u00e5d 05.12.2019 Merknadsstiller viser til at: Troms\u00f8 Idrettsr\u00e5d ber om at utredning m\u00e5 vurdere konsekvens ved mulig etablering av skytebaneanlegg og \u00f8kt motorsportaktivitet p\u00e5 Ramfjordmoen. Forslagsstillers kommentar: Merknaden tas til orientering og det vises videre til vedtaket og tillegget ved utleggelse av planprogrammet til offentlig ettersyn. Forholdene tilknyttet en mulig etablering av skytebane i n\u00e6rheten av planomr\u00e5det vil realitetsbehandles som del av planprosessen i dialog med Troms\u00f8 kommune. Planprogrammet er revidert p\u00e5 dette punktet. 8 20180924 Fylkesmannen i Troms og Finnmark 07.09.2018 Merknadsstiller viser til at: Fylkesmannen slutter seg til vurderingen etter KU-forskriften at planforslaget skal konsekvensutredes med planprogram. Utenom dette har Fylkesmannen f\u00f8lgende innspill til planoppstart: a) Friluftsliv Fylkesmannen p\u00e5peker at deler av planomr\u00e5det fremst\u00e5r som et viktig friluftsomr\u00e5de og at planforslaget b\u00f8r utredes mht. hvilke konsekvenser det har for friluftslivet i omr\u00e5det. b) Forurensing Fylkesmannen er tilfreds med at forholdet til forurensing er tema i planprogrammet. c) St\u00f8y Fylkesmannen er positiv til at det skal tas sikte p\u00e5 \u00e5 gjennomf\u00f8re st\u00f8yutredning som f\u00f8lge av planforslaget. Detaljreguleringen m\u00e5 vise hvordan planforslaget har tatt hensyn til flytteleien hvor det vises til s. 45 i planbeskrivelse med KU. d) Naturmangfold Fylkesmannen minner om at naturmangfoldlovens prinsipper skal legges til grunn ved myndighetsut\u00f8ving. Fylkesmannen p\u00e5peker at det i konsekvensutredningen til kommuneplanen fremg\u00e5r at det g\u00e5r en trekkvei for elg gjennom planomr\u00e5det som m\u00e5 tas hensyn til. e) Samfunnssikkerhet og risiko- og s\u00e5rbarhetsanalyse \u2013 generell uttalelse Fylkesmannen legger vekt p\u00e5 at samfunnssikkerhet blir ivaretatt i plansaker og minner om at ROS-analysen tar h\u00f8yde for fremtidige klimaendringer. f) M\u00f8teprotokoll formannskapet 08.10.19 Fylkesmannen bemerker at det i m\u00f8teprotokollen er gjort vedtak om tilf\u00f8yelse til planprogrammet som ikke er innarbeidet, herunder skytebane p\u00e5 Ramfjorden og trafikkforhold ved krysset fv. 91. Kravene til entydighet i plankart, planavgrensning og funksjonell sammenheng er begrensninger for \u00e5 ta inn disse forholdene i et og samme planforslag. Fylkesmannen tar derfor ikke stilling til skytebane og trafikkl\u00f8sninger ved krysset fv. 91 i denne uttalelsen og forutsetter at det blir egne plansaker. g) Kart Fylkesmannen ber om at kommunen oversender b\u00e5de SOSI- og PDF kartet til kartverket ved offentlig ettersyn, og planavgrensning ved varsling om planoppstart. Avslutningsvis anbefaler fylkesmannen at kommunen vurderer om det er hensiktsmessig \u00e5 legge planutkastet fram i Planforum. Forslagsstillers kommentar: Merknadene fra fylkesmannen tas til etterretning og vil benyttes som tematisk sjekkliste i planarbeidet. Tematikken og forholdene anses alle som relevante planfaglige temaer som i st\u00f8rre eller mindre grad vil v\u00e6re gjenstand for utredninger og beskrivelser. Konkret til punkt f) vises det til revidert planprogram hvor forholdene er medtatt etter vedtak og i den overst\u00e5ende merknadsbehandlingen i tilknytning til merknad fra Troms\u00f8 Idrettsr\u00e5d. Oppsummering Troms fylkeskommune - Mener det vil bli tydeligere dersom det skilles mellom hvilke temaer som skal konsekvensutredes og hvilke som skal beskrives i planprogrammet. - Ettersp\u00f8rres en beskrivelse om hvilken metodikk som er tenkt benyttet for \u00e5 synliggj\u00f8re vesentlige virkninger av planen p\u00e5 milj\u00f8 og samfunn jf. \u00a7 21 i forskriften. - P\u00e5peker at \u00abfriluftsliv\u00bb er vurdert som ikke relevant KU-problematikk og ber om at temaet beskrives n\u00e6rmere i planforslaget. SVV Stiller sp\u00f8rsm\u00e5l til om beskrivelse av trafikkutredning i planprogrammet er dekkende nok sett i sammenheng med konsekvenser for myke trafikanter. SVV forutsetter at krysningspunktet for g\u00e5ende og syklende belyses i trafikkutredningen. Naturvernforbundet (NNV) Troms Reagerer p\u00e5 at planen omfatter omr\u00e5der som ikke er avsatt til n\u00e6ringsform\u00e5l N1 og viser til tabell 2 i planprogrammet. NNV p\u00e5peker at omr\u00e5det nord for N1 ikke er regulert til n\u00e6ringsform\u00e5l, og det stilles derfor krav til ny reguleringsplan foromr\u00e5det. Omr\u00e5det nord for N1 er myr, og burde i et naturmangfold- og klima henseende f\u00e5 ligge ur\u00f8rt. Troms\u00f8 Idrettsr\u00e5d Ber om at utredning m\u00e5 vurdere konsekvens ved mulig etablering av skytebaneanlegg og \u00f8kt motorsportaktivitet p\u00e5 Ramfjordmoen. Fylkesmannen i Troms og Finnmark Friluftsliv: Det p\u00e5pekes at deler av planomr\u00e5det fremst\u00e5r som et viktig friluftsomr\u00e5de og at planforslaget b\u00f8r utredes mht. hvilke konsekvenser det har for friluftslivet i omr\u00e5det (samme som pkt. 1 \u2013 Troms fylkeskommune) M\u00f8teprotokoll formannskapet 08.10.19: Det bemerkes at det i m\u00f8teprotokollen er gjort vedtak om tilf\u00f8yelse til planprogrammet som ikke er innarbeidet, herunder skytebane p\u00e5 Ramfjorden og trafikkforhold ved krysset fv. 91. Kravene til entydighet i plankart, planavgrensning og funksjonell sammenheng er begrensninger for \u00e5 ta inn disse forholdene i et og samme planforslag. Fylkesmannen tar derfor ikke stilling til skytebane og trafikkl\u00f8sninger ved krysset fv. 91 i denne uttalelsen og forutsetter at det blir egne plansaker. "
}