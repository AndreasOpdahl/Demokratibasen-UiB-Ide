{
  "dokument_id": "89403b3f-784c-5c82-bd4c-8e22ccbffa7a",
  "doc_type": "case_attachment",
  "kommune": 4601,
  "tittel": "Fagnotat datert 05.11.2024 - Bergen kommune, Viking Vela - S\u00f8knad om ny alminnelig skjenkebevilling for alkoholholdig drikk gruppe 1-3 n\u00e5r skipet ligger ved kai i Bergen, frem til 30.09.2028",
  "url": "https://bergen.kommune.no/politikere-utvalg/api/fil/bk360/11437147/Fagnotat-datert-05-11-2024-Bergen-kommune-Viking-Vela-Soknad-om-ny-alminnelig-skjenkebevilling-for-alkoholholdig-drikk-gruppe-1-3-nar-skipet-ligger-ved-kai-i-Bergen-frem-til-30-09-2028",
  "tekst": " Kontor for skjenkesaker Til Fagnotat BNKI - stab V\u00e5r referanse: 2024/160708-8 Saksbehandler: Sigfinn Bartz-Johannessen Fra Dato: 5. november 2024 Kontor for skjenkesaker Fagnotat datert 05.11.2024 - Bergen kommune, Viking Vela - S\u00f8knad om ny alminnelig skjenkebevilling for alkoholholdig drikk gruppe 1-3 n\u00e5r skipet ligger ved kai i Bergen, frem til 30.09.2028 Kontor for skjenkesaker mottok 21. oktober 2024 s\u00f8knad om ny alminnelig skjenkebevilling for alkoholholdig drikk gruppe 1-3 om bord i cruiseskipet Viking Vela n\u00e5r skipet ligger ved kai, hvor anvist. Bevillingss\u00f8ker er Viking Ocean Cruises II Ltd., Bermuda reg. no. 50773. Viking Vela skal p\u00e5 sine cruise langs norskekysten ha Bergen som viktig havn. Skipet forventes satt i drift januar 2025. I henhold til alkohollovens \u00a7 1-7, 1. ledd, skal bevilling utferdiges fra den kommunen skipet har som utgangspunkt for sin virksomhet. N\u00e5r virksomheten har flere kommuner som virkeomr\u00e5de, m\u00e5 bevilling gis av samtlige kommuner. Totalt skjenkeareal er hele skipet. Fagetatens anbefaling: A. 1. S\u00f8knaden om ny alminnelig skjenkebevilling for alkoholholdig drikk gruppe 1-3 om bord i cruiseskipet Viking Vela, innvilges. Bevillingshaver er Viking Ocean Cruises II Ltd., Bermuda reg. no. 50773 2. Styrer for skjenkebevillingen er: Fridtjof Nicolai Skogland, f. 17.12.78 Stedfortreder for styrer er: Tore Stang, f. 16.07.90 3. Bevillingen er gitt til et skip i cruisefart. Skjenking ved kai er kun tillatt i maksimalt en time f\u00f8r b\u00e5tens / skipets avgang eller til sluttet selskap. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering. 4. Totalt skjenkeareal er hele skipet. B. Bevillingen gis for bevillingsperioden frem til 30.09.2028. C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av passasjer- og sikkerhetssertifikat 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 182/24 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.24 og i tr\u00e5d med kommunal praksis. S\u00d8KER: Skjenkestedets navn: Viking Vela S\u00f8knaden gjelder: S\u00f8knad om ny alminnelig skjenkebevilling for alkoholholdig drikk gruppe 1-3. Bevillingshaver: Viking Ocean Cruises II Ltd., Bermuda reg. no. 50773 Type virksomhet: Skip i cruisetrafikk Styrer: Fridtjof Nicolai Skogland, f. 17.12.78 Stedfortreder: Tore Stang, f. 16.07.90 Skjenkeareal: Hele skipet Politiets uttalelse: Politiet uttaler i brev av 22. oktober 2024 at de ikke har noen merknader til s\u00f8knaden. Sosialtjenestens uttalelse: Etat for sosiale tjenester uttaler i notat av 22. oktober 2024 at de ikke har noen s\u00e6rskilte merknader til s\u00f8knaden. Driftskonsept: S\u00f8ker, representert v/ Wikborg, Rein & Co. Advokatfirma DA, skriver f\u00f8lgende om driftskonseptet: \u00abViking Vela er et cruiseskip med plass til 998 passasjerer. Skipe vil ha fartsomr\u00e5dehele verden, inkludert Norge. Skipet har flere barstasjoner, restauranter, roomservice og minibar p\u00e5 lugarene. S\u00f8knaden gjelder s\u00e5ledes for hele skipet.\u00bb Fagetatens vurdering: Det hefter ingen vandelsmessige mangler ved noen av dem som er implisert i virksomheten. Hovedregelen er at bevilling skal utferdiges fra den kommunen skipet har som utgangspunkt for sin virksomhet. N\u00e5r virksomheten har flere kommuner som virkeomr\u00e5de, m\u00e5 bevilling gis av samtlige kommuner. Dette fremg\u00e5r av alkoholloven \u00a7 1-7, 1. ledd, som har f\u00f8lgende ordlyd: \u00abBevilling for salg og skjenking gis av kommunen med mindre det gis statlig bevilling etter kapittel 5. Bevilling for skjenking p\u00e5 tog eller ombord i skip som ikke er omfattet av statlig bevillingsmyndighet etter \u00a7 5-2, gis av den kommunen som skipet eller toget har som utgangspunkt for sin virksomhet. N\u00e5r slik virksomhet har flere kommuner som virkeomr\u00e5de, m\u00e5 bevilling gis av samtlige kommuner.\u00bb I bystyrets retningslinjer for salgs- og skjenkebevillinger, vedtatt i Bergen bystyre 19. juni 2024 i sak 182/24, er det i kap. 6 gitt f\u00f8lgende bestemmelser om skjenkebevillinger til b\u00e5ter: \u00abB\u00e5ter/skip kan tildeles skjenkebevilling for alkoholholdig drikk gruppe 1-3. Skjenking ved kai er kun tillatt til sluttet selskap. Skjenking ved kai er ellers kun tillatt i maksimalt \u00e9n time f\u00f8r b\u00e5tens/ skipets avgang.\u00bb S\u00f8knad om skjenkebevilling n\u00e5r b\u00e5ten ligger til kai anbefales innvilget til sluttet selskap, jfr. gjeldende retningslinjer. Praksis i Bergen er at det ikke blir gitt skjenkebevillinger slik at \u00abrestaurantb\u00e5ter\u00bb kan ligge permanent ved kai og fungere som ordin\u00e6re restauranter. Viking Vela innehar et driftskonsept som er knyttet opp til skip i cruisefart hvor det ogs\u00e5 er tilbud om matservering om bord. I tr\u00e5d med de prinsipper som er trukket opp i retningslinjene kan skjenkebevilling for alkoholholdig drikk gruppe 1-3 tildeles denne type virksomhet. Kontor for skjenkesaker har foretatt en konkret helhetsvurdering av s\u00f8knaden og finner \u00e5 kunne anbefale at s\u00f8knaden om skjenkevilling for alkoholholdig drikk gruppe 1 - 3 om bord p\u00e5 Viking Vela, innvilges. Skjenkebevillingen gjelder for det driftskonsept som er oppgitt i s\u00f8knaden og som er godkjent. Med hilsen Kontor for skjenkesaker Terje Gjertsen Sigfinn Bartz-Johannessen leder saksbehandler Dokumentet er godkjent elektronisk. "
}