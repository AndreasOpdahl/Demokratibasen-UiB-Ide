{
  "dokument_id": "e26a4e64-4c25-5ce7-88b8-1a795843762c",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak Holtavegen VA-anlegg",
  "url": "https://bergen.kommune.no/politikere-utvalg/api/fil/bk360/9924150/Framstilling-Gjennomforingsvedtak-Holtavegen-VA-anlegg",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2019/68651-6 Gjennomf\u00f8ringsvedtak Holtaveien VA-anlegg Hva saken gjelder: Saken gjelder fornying av vann- og avl\u00f8psledninger i Holtaveien i Fana. Vann- og avl\u00f8psanlegget i Holtaveien ble etablert i 1965/66. Vannledningen er i d\u00e5rlig stand og spill- og overvannsledninger har hatt kollapser og store driftsproblemer. Det er derfor behov for \u00e5 fornye eksisterende anlegg for \u00e5 sikre funksjonell drift. Prosjektet gjennomf\u00f8res med tradisjonell graving der det er hensiktsmessig, og gravefrie l\u00f8sninger (NoDig) der det lar seg gj\u00f8re. Fagetatens vurdering og anbefaling: Bergen Vann vil i prosjektet: \u2022 Fornye 1500 m vannledning \u2022 Fornye 1500 m spillvannsledning \u2022 Fornye 850 m overvannsledning Usikkerhetsanalyse Det er gjennomf\u00f8rt en ekstern usikkerhetsanalyse i prosjektet. P50 er vurdert til 58,7 mill. og P85 er vurdert til 73,6 mill. Usikkerhetsanalysen er basert p\u00e5 en grunnkalkyle fra r\u00e5dgiver. De st\u00f8rste usikkerhetsfaktorene i analysen er prosjektorganisasjon, ledelse, anleggsgjennomf\u00f8ring og gjeldende markedssituasjon. Fremdrift Oppstart er forventet h\u00f8st 2024 og ferdigstilles v\u00e5r 2026. \u00d8konomiske konsekvenser: Interne justeringer og avrundinger gir en total kostnadsramme p\u00e5 73 mill. Investeringsprosjektet er innarbeidet i vedtatt Handlings- og \u00f8konomiplan (H\u00d8P) 24-27 med totalt 57,5 mill. p\u00e5 budsjettpost Holtaveien va-anlegg, fordelt p\u00e5 prosjektene 822037 Holtaveien va-anlegg (vanndelen av prosjektet) og 922037 Holtaveien va-anlegg (avl\u00f8psdelen av prosjektet). Resten av midlene p\u00e5 15,5 mill. blir hentet fra sentrale budsjettposter for vann og avl\u00f8p for \u00e5 dekke totalramme p\u00e5 73 mill. Denne overf\u00f8ringen gjennomf\u00f8res n\u00e5r gjennomf\u00f8ringsvedtaket er vedtatt. Prosjektet er periodisert slik i H\u00d8P 24-27: Prosjekt Prosjekt (t) 2024 2025 2026 2027 Sum 822037 Holtaveien va-anlegg 5,0 9,0 4,0 10,75 28,75 1 922037 Holtaveien va-anlegg 5,0 9,0 4,0 10,75 28,75 800400 Distribusjon av vann - 3,75 3,5 - 7,25 900400 Avl\u00f8psnett / innsamling av - 4,25 4,0 - 8,25 avl\u00f8psvann Totalt 10,0 26,0 15,5 21,5 73,0 Tall i mill. Periodiseringen vil bli oppdatert i tr\u00e5d med fremdriftsplan p\u00e5 prosjektet, ved neste rullering av H\u00d8P. I gjeldende H\u00d8P er midler til sluttoppgj\u00f8r og usikkerhetsavsetning lagt til 2027. Siden prosjektet n\u00e5 har antatt ferdigstillelse tidlig i 2026, vil det flyttes midler fra 2027 til tidligere \u00e5r. Renter og avdrag av investeringen f\u00f8lger avskrivningstiden p\u00e5 40 \u00e5r og belastes abonnentene over fremtidige va-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rig swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 2,5 30,7 33,3 Avdrag 1,8 71,2 73,0 Sum renter og avdrag 4,4 101,9 106,3 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Prosjektet er forankret i hovedplanene for vannforsyning og avl\u00f8p 2019-2028 og hovedplanene for avl\u00f8p og vannmilj\u00f8 2019-2028, begge vedtatt av bystyret i sak 205/19. Det er et m\u00e5l i hovedplanene at ledningsfornyelsen skal v\u00e6re p\u00e5 et niv\u00e5 som holder tritt med forfallet og sikrer at tilfredsstillende funksjon opprettholdes samt at overvannstilf\u00f8rsel til spillvannsf\u00f8rende avl\u00f8psledninger skal reduseres. Fornyingsbehovet er stort og det kreves i dag betydelig innsats for \u00e5 holde tritt med forfallet. Fornyelsesplanlegging forutsetter forst\u00e5else av b\u00e5de n\u00e5v\u00e6rende tilstand og forventet fremtidig utvikling. En stor del av avl\u00f8psnettet er etablert f\u00f8r det ble stilt tilsvarende tetthetskrav til ledningene som i dag, og alle ledninger f\u00f8r 1970 betraktes som utette. Slike VA-ledninger m\u00e5 derfor fornyes for \u00e5 opprettholde ledningsnettets funksjon. Byr\u00e5det anbefaler at prosjektet gjennomf\u00f8res. Begrunnelse for framleggelse til bystyret: I henhold til Bergen kommunes \u00f8konomireglement og budsjettfullmakter punkt 2.3.g fatter bystyret selv gjennomf\u00f8ringsvedtak for investeringsprosjekt med en kostnadsramme over 50 mill. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet for fornying av VA-ledninger ved Holtaveien VA-anlegg gjennomf\u00f8res med en kostnadsramme p\u00e5 73 mill. 2. Prosjektkostnaden dekkes over investeringsbudsjettet p\u00e5 f\u00f8lgende budsjettposter og tjenester: 2 Tjeneste 34510 Distribusjon av vann: \u2022 Budsjettpost 822037 Holtaveien va-anlegg med 28,75 mill. \u2022 Budsjettpost 800400 Distribusjon av vann med 7,25 mill. Tjeneste 35310 Avl\u00f8psnett / innsamling av avl\u00f8psvann: \u2022 Budsjettpost 822037 Holtaveien va-anlegg med 28,75 mill. \u2022 Budsjettpost 900400 Avl\u00f8psnett / innsamling av avl\u00f8psvann med 8,25 mill. Dato: 2. april 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, datert 10.11.2023 Gmi A1 Landscape Usikkerhetsanalyse Holtavegen VA 13.08.2023 3 "
}