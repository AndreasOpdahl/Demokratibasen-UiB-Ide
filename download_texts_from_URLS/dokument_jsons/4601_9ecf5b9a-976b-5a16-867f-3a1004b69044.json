{
  "dokument_id": "9ecf5b9a-976b-5a16-867f-3a1004b69044",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - utkast om nasjonal informasjonsmodell for helsekort for gravide",
  "url": "https://bergen.kommune.no/politikere-utvalg/api/fil/bk360/9738134/Framstilling-Horingsuttalelse-utkast-om-nasjonal-informasjonsmodell-for-helsekort-for-gravide",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/269174-2 H\u00f8ringsuttalelse - utkast om nasjonal informasjonsmodell for helsekort for gravide Hva saken gjelder: Direktoratet for e-helse sendte p\u00e5 h\u00f8ring utkast til nasjonal informasjonsmodell for elektronisk helsekort for gravide. H\u00f8ringsfrist: 15. februar 2024 Denne h\u00f8ringen gjelder kun innholdselementene i elektronisk helsekort. Form\u00e5let er \u00e5 sikre at informasjonen som er n\u00f8dvendig for \u00e5 kunne samhandle om en kvinne i et svangerskap er tilgjengelig for relevante akt\u00f8rer. Informasjonsmodellen tar utgangspunkt i dagens helsekort for gravide, og det er tatt hensyn til informasjon som skal rapporteres til Medisinsk f\u00f8dselsregister for \u00e5 redusere un\u00f8dvendig dobbeltregistreringer ved f\u00f8deinstitusjonen. Informasjonselementer fra pasientens pr\u00f8vesvar og pasientens legemiddelliste er referert i modellen uten at denne informasjonen er beskrevet i detalj. Informasjonsmodellen er utviklet for \u00e5 best mulig dekke nasjonalt behov og samtidig st\u00f8tte opp under internasjonal utveksling av informasjon. Organisering, teknisk l\u00f8sning og finansiering er ikke ber\u00f8rt i denne h\u00f8ringen. Fra 1.januar 2024 er Direktoratet for e-helse blitt en del av Helsedirektoratet. H\u00f8ringssvar skal derfor adresseres til Helsedirektoratet. I kommunene er helsekortet viktig for samhandlingen mellom fastlegetjenesten og jordmortjenesten i omsorgen for gravide. Det er derfor bedt om innspill fra disse tjenestene. Fra jordmortjenesten er mottatt innspill som h\u00f8ringsuttalelsen bygger p\u00e5. Byr\u00e5dens vurdering og forslag til h\u00f8ringsuttalelse: Det er bra at elektronisk helsekort for gravide n\u00e5 n\u00e6rmer seg en realitet. N\u00e5r det gjelder forslaget til innholdselementer, gir Bergen kommune tilslutning til forslagene med f\u00f8lgende kommentarer: 3.2. Mor - Landbakgrunn Mener dette er viktig opplysning \u00e5 ha med. Landbakgrunn kan v\u00e6re knyttet til ulike risikofaktorer og ved rutine for blant annet glukosebelastning i svangerskap og seleksjon av screening/oppf\u00f8lging av nyf\u00f8dt-ikterus. 3.3. Barnets biologiske far - Landbakgrunn Samme som punkt 3.2, Mor 1 3.12. Legemiddelopplysninger Det er \u00f8nskelig at det gj\u00f8res mulig for jordmor \u00e5 legge inn eventuelle kosttilskudd i PLL dersom det ikke er registrert fra f\u00f8r. Eksempel jerntilskudd uten resept. Eventuelt mulighet for manuell registrering for reseptfrie kosttilskudd. 3.15. Svangerskapskonsultasjoner U-protein, her st\u00e5r det at det kan tas hos helses\u00f8ster. Menes da helsesekret\u00e6r p\u00e5 legekontor? Dersom det menes \u00abhelses\u00f8ster\u00bb, m\u00e5 navnet endres til helsesykepleier. Helsesykepleier tar ikke urinpr\u00f8ver av gravide i svangerskapet p\u00e5 helsestasjon, det er jordm\u00f8dre. 3.15. Svangerskapskonsultasjoner - Ammeveiledning P\u00e5 helsekort som brukes i svangerskapet, alts\u00e5 f\u00f8r f\u00f8dsel \u2013 b\u00f8r det st\u00e5 ammeforberedelse eller ammeforberedende samtale, fremfor ammeveiledning (ammeveiledning er typisk n\u00e5r mor har barnet ved brystet) 3.15. Svangerskapskonsultasjoner \u2013 ekstraordin\u00e6r kontakt Bra at dette er tatt inn i forslaget, en forbedring av dagens helsekort. 3.18. Mors egne notater Bra at dette er med. Vedtakskompetanse: Byr\u00e5dets fullmakter vedtatt av Bergen bystyre i sak 378-20 i m\u00f8te 16. desember 2020, \u00a7 6: Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget behandlet saken i m\u00f8tet 21.11.2023 sak 26/23 og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring - nasjonal informasjonsmodell for helsekort for gravide\u00bb p\u00e5 vegne av Bergen kommune. Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring - nasjonal informasjonsmodell for helsekort for gravide\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 30. januar 2024 Marte Joan Monstad Byr\u00e5d for eldre, helse og omsorg Dokumentet er godkjent elektronisk. Vedlegg: H\u00f8ring - utkast om nasjonal informasjonsmodell for helsekort for gravide Utkast til Nasjonal informasjonsmodell for elektronisk helsekort for gravide 2 "
}