{
  "dokument_id": "ff13fa52-306e-5b27-829d-823b50d21a61",
  "doc_type": "case_attachment",
  "kommune": 4601,
  "tittel": "Fagnotat, sluttbehandling - Kommunedelplan for kollektivsystemet mellom Bergen sentrum og Bergen vest (Kollektivplan)",
  "url": "https://bergen.kommune.no/politikere-utvalg/api/fil/bk360/9158180/Fagnotat-sluttbehandling-Kommunedelplan-for-kollektivsystemet-mellom-Bergen-sentrum-og-Bergen-vest-Kollektivplan-",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/20469-49 Saksbehandler: Ingunn Renolen Dato: 06.10.2023 Fra Plan- og bygningsetaten Kollektivplan Bergen vest \u2013 Godkjenning og videre arbeid Saken gjelder Saken gjelder godkjenning av tematisk kommunedelplan for kollektivsystem mellom Bergen sentrum og Bergen vest (i det videre kalt kollektivplan) og videre oppf\u00f8lging av denne. Planarbeidet startet opp i 2015, og har v\u00e6rt et samarbeid mellom partene i Milj\u00f8l\u00f8ftet. Hensikten med kollektivplanen er \u00e5 avklare hovedkorridorer for kollektivsystemet i Bergen vest. Samtidig vurderer planen hvor en skal satse p\u00e5 buss og hvor det kan v\u00e6re aktuelt \u00e5 bygge bybane. Planen anbefaler \u00e5 g\u00e5 videre med en formell avklaring av en mulig trase for Bybanen over Dokken og Laksev\u00e5g til Loddefjord s\u00e5 raskt som mulig. Anbefalingene tar utgangspunkt i at det fortsatt vil v\u00e6re befolkningsvekst i Bergen, og at Dokken og Laksev\u00e5g er i transformasjon som utfordrer kapasitet p\u00e5 veinettet og kollektivsystemet. Bybanen vil kunne knytte disse byutviklingsomr\u00e5dene sammen, spare store investeringer i parkeringsanlegg og vei, samt gi en mer b\u00e6rekraftig reisemiddelfordeling og rom for h\u00f8yere utnyttelse. Planarbeidet har tatt lang tid. Det er mange grunner til dette, blant de viktigste er: \u2022 det har v\u00e6rt et komplisert planarbeid \u2022 overordnede rammer har endret seg gjennom ny KPS OG KPA \u2022 sentrale premisser har endret seg underveis (som plassering av havforskningsinstituttet og fiskeridirektoratet p\u00e5 Dokken) \u2022 partene har prioritert framdrift i reguleringsplanarbeidet for Bybane til \u00c5sane. Planforslaget var til h\u00f8ring og offentlig ettersyn i mars-april 2023. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Overordnete m\u00e5l og samordnet areal- og transportplanlegging Kommuneplanens samfunnsdel (KPS) og arealdel (KPA \u2013 2018) har tydelige m\u00e5l om kompakt byutvikling der sykkel og gange i kombinasjon med kollektivtransport blir prioritert. Her er Laksev\u00e5g og Dokken pekt p\u00e5 som framtidige byutviklingsomr\u00e5der som kan transformeres fra dagens industri-, gods- og havneaktivitet. Bystyret har vedtatt strategiske planer for b\u00e5de Laksev\u00e5g og Dokken som gir helhetlige rammer for en slik utvikling. \u00c5 gi god og milj\u00f8vennlig tilgjengelighet er sentralt for \u00e5 f\u00e5 til en god og ressurseffektiv byutvikling. Loddefjord er bydelssentrum i Laksev\u00e5g bydel, og det er startet opp arbeid med et strategisk planprogram ogs\u00e5 her. Det er nylig godkjent en omr\u00e5dereguleringsplan for Fyllingsdalen. Nasjonale m\u00e5l om nullvekst i personbiltrafikken sammen med regionale og lokale m\u00e5l om reduksjon i biltrafikken i Bergen sentrum inneb\u00e6rer at kollektivtrafikkens konkurransekraft m\u00e5 styrkes. Et effektivt og kapasitetssterkt kollektivsystem, med godt plasserte holdeplasser vil v\u00e6re avgj\u00f8rende for \u00e5 f\u00e5 dette til. Det er en sterk sammenheng mellom potensiale for byutvikling som legger til rette for vekst i b\u00e5de befolkningstall og arbeidsplasser, og tilrettelegging for gange, sykkel og kollektivtrafikk som en forutsetning for \u00e5 f\u00e5 det til. En koordinert og samordnet planlegging er viktig for at infrastrukturen skal kunne bygges ut i takt med behovet. Kollektivplanens anbefaling For \u00e5 kunne ta stilling til et system som svarer ut det framtidige behovet i Bergen vest, konkretiserer Kollektivplanen f\u00f8lgende prosjektspesifikke m\u00e5l: KDP for kollektivsystemet mellom Bergen sentrum og Bergen vest skal: a. bidra til attraktiv byutvikling b. bidra til attraktive kollektivreiser c. redusere behovet for personbiltransport i Bergen vest og p\u00e5 innfarts\u00e5rene fra Bergen vest d. bidra til tilfredsstillende framkommelighet og kapasitet i sentrum Kollektivplanen definerer 5 hovedkorridorer i Bergen vest som b\u00f8r betjenes med stamlinjer med h\u00f8y frekvens, samt et godt tilbud utover kvelden og i helgene. Analysene som er utf\u00f8rt tester ulike systemer og transportkorridorer, og dr\u00f8fter hvor buss og bybane best kan bidra til \u00e5 n\u00e5 m\u00e5lene, der en ogs\u00e5 tar hensyn til framtidig passasjergrunnlag og nye reisem\u00f8nstre. Figur 1 viser hvordan et helhetlig system med full utbygging av bybane i egen trase i korridor 1 og 5 vil svare godt p\u00e5 de prosjektspesifikke m\u00e5lene, der: \u2022 Bybane i korridor 5 mellom Bergen sentrum og Loddefjord erstatter og avlaster bussruter, og gir god struktur til tyngre byutvikling p\u00e5 Dokken og Laksev\u00e5g \u2022 Bybane i korridor 1 mellom Fyllingsdalen og Storavatnet gir et nytt tilbud mellom Bergen vest og Bergensdalen, og vil gi en ny tverrforbindelse som bygger opp under nettverket og gir kollektiv en konkurransefordel p\u00e5 reiserelasjoner p\u00e5 tvers. De \u00f8vrige korridorene betjenes best med buss p\u00e5 dagens hovedveier. Saksnummer PLAN-2022/20469 Side 2 av 33 5 3 4 2 1 Figur 1 Skisse av kollektivsystemet med fullt utbygget Bybane mot vest. Korridor 5 er vist med gul stiplet linje, korridor 1 med bl\u00e5 stiplet linje. Oransje farge i sentrumsknutepunktet betyr at kapasiteten er godt utnyttet, mens Bergen busstasjon fortsatt er overbelastet (vist med r\u00f8d farge) 2 av 3 kollektivreisende i Bergen vest vil i fremtiden fortsatt v\u00e6re busspassasjerer. Det m\u00e5 derfor ogs\u00e5 jobbes for \u00e5 sikre kapasitet p\u00e5 Bergen busstasjon, god framkomst for kollektivtrafikken i hele veinettet og gode kollektivknutepunkt som er godt integrert i byutviklingsomr\u00e5dene. Merknader fra h\u00f8ring og offentlig ettersyn Det kom inn 20 merknader til planforslaget. Av disse var 7 fra offentlige etater, 7 fra grunneiere/ eiendomsutviklere p\u00e5 Laksev\u00e5g, og 6 fra andre faglige interesseorganer og private. Samtlige merknader er positive til Kollektivplanen og dens anbefaling. Mange er opptatt av trasevalget for Bybanen i korridor 5 (mellom Bergen sentrum og Loddefjord), og p\u00e5peker forhold som m\u00e5 utredes og tas stilling til i det videre arbeidet. Dette gjelder spesielt: - Kryssing over Puddefjorden - Trasevalg og trafikale l\u00f8sninger for \u00f8vrig trafikk i sentrum og p\u00e5 Laksev\u00e5g - Muligheten til \u00e5 utvikle private eiendommer p\u00e5 Laksev\u00e5g f\u00f8r bybanen bygges. Flere av merknadene p\u00e5peker ogs\u00e5 det regionale perspektivet, som stamlinjenettet i Bergen vest m\u00e5 korrespondere godt med. Det vises til vedlegg E for en mer komplett oversikt over innkomne merknader og fagetatens kommentarer til den enkelte. Saksnummer PLAN-2022/20469 Side 3 av 33 Sentrale vurderinger knyttet til det videre arbeidet Fagetaten mener at med denne Kollektivplanen f\u00e5r Bergen kommune og partene i Milj\u00f8l\u00f8ftet en samordnet og helhetlig plan for hvordan kollektivsystemet i Bergen vest gradvis skal bygges ut i takt med trafikkveksten, byutviklingen og befolkningsveksten. Den vil gi gode rammer for det videre arbeidet med: 1. Utarbeiding av arealplaner for valgte traseer med konsekvensutredning for bybanekorridorene 2. Vurdere fremkommelighetstiltak for buss p\u00e5 overordnet veinett 3. Vurdere tiltak som bedrer kollektivkapasiteten p\u00e5 Bergen busstasjon og holdeplasser i sentrumsgatene 4. Videre utvikling av knutepunktene 5. Utvikle depoter. Behov for \u00e5 prioritere bybanetraseer gjennom Dokken og Laksev\u00e5g. (jf pkt 1 over) Det vil ta tid f\u00f8r systemet er fullt bygget ut, og man oppn\u00e5r full effekt av systemet som helhet. Det vil ogs\u00e5 ta tid f\u00f8r utviklingen av Dokken og Laksev\u00e5g har kommet s\u00e5 langt at passasjergrunnlaget alene forsvarer bygging av bybane. Men planarbeidet for Dokken og Laksev\u00e5g p\u00e5g\u00e5r n\u00e5, og det er vesentlig for valg av l\u00f8sninger, fremdrift og utnytting hvordan tilgjengeligheten til omr\u00e5det blir med ulike transportmidler. Fagetaten mener derfor det er viktig \u00e5 prioritere arbeidet med \u00e5 finne en aktuell tras\u00e9 mellom Bergen sentrum og Lyngb\u00f8 raskest mulig. De p\u00e5g\u00e5ende planprosessene p\u00e5 Dokken og Laksev\u00e5g kan bindes sammen i utviklingen til en fremtidsrettet og b\u00e6rekraftig bydel, samtidig som tilstrekkelig areal for en framtidig bybane sikres. Med Kollektivplanen og reguleringsplan for Bybane til \u00c5sane p\u00e5 plass, mener fagetaten at det n\u00e5 er riktig \u00e5 prioritere dette arbeidet h\u00f8yt i tiden framover. Fagetatens samlede vurdering og anbefaling for videre planarbeid P\u00e5 bakgrunn av kunnskapsgrunnlaget og analysene som foreligger, og innkomne merknader, anbefaler fagetaten at Kollektivplanen godkjennes. Med vedtak av planen, fastlegges det framtidige kollektivsystemet i Bergen vest, med et form\u00e5lstjenlig samspill med buss og bane. Videre arbeid: Fagetaten sluttf\u00f8rer arbeidet med KDP arealplan i korridor 5 fra sentrum over Laksev\u00e5g til Loddefjord snarest mulig for \u00e5 st\u00f8tte opp under p\u00e5g\u00e5ende planarbeid p\u00e5 Dokken og Laksev\u00e5g. Fagetaten mener det er n\u00f8dvendig at private planer og offentlige omr\u00e5dereguleringer avventer og koordineres med arealavklaringer i KDP arealplan Kollektiv Vest. a. Uten Bybanen vil tung byutvikling framtvinge store investeringer i parkeringsplasser. b. kravene til utbedring av veg-infrastruktur og trafikksikring for \u00e5 ta unna ny personbiltransport vil bli vesentlige, dersom en genererer mye ny biltrafikk fra prosjektene. c. Bilbasert utvikling vil gi vekst i bilbruk og bryte med nullvekstm\u00e5let. Reisemiddelfordelingen fra prosjektene m\u00e5 trekkes i milj\u00f8vennlig retning for at Bergen skal st\u00e5 ved Byvekstavtalen. Saksnummer PLAN-2022/20469 Side 4 av 33 d. Vi er sannsynligvis avhengig av utbyggingsavtaler/anleggsbidrag fra private for \u00e5 f\u00e5 finansiert Bybanen mot vest innen rimelig tid. Dette gj\u00f8r at det er sterk avhengighet mellom KDP og de private reguleringsplanene. e. Realiteten er at det m\u00e5 bygges tiln\u00e6rmelsesvis uten parkeringsplasser dersom byen skal kunne n\u00e5 sine m\u00e5l om nullvekst. f. Utviklerne signaliserer klart behovet for tilgjengelighet for \u00e5 kunne lage gode prosjekter, Dette betyr i praksis h\u00f8yere parkeringsdekning dersom det ikke bygges bybane. P\u00e5 dette grunnlag mener fagetaten det er n\u00f8dvendig \u00e5 f\u00e5 fastlagt en trase for Bybanen som utbyggerne kan forholde seg til. Raskeste vei til dette m\u00e5let er \u00e5 ferdigstille planarbeidet med en KDP-arealplan med tilh\u00f8rende konsekvensutredning i korridor 5. Arealplan for bybane i korridor 1 utarbeides senere. Anbefalt vedtak: 1. I medhold av plan- og bygningsloven 11-15, godkjennes tematisk kommunedelplan for kollektivsystemet mellom Bergen sentrum og Bergen vest, datert 15.11.2022. 2. Arealdelen av kommunedelplanen for kollektivsystemet mellom Bergen sentrum og Bergen vest sluttf\u00f8res sammen med konsekvensutredning for bybane i korridor 5, fra sentrum til Loddefjord, over Laksev\u00e5g. I tillegg f\u00f8lges f\u00f8lgende tiltak opp: Pri. Tiltak Ansvar Tidspunkt 1 Utarbeide arealdelen av kommunedelplanen Bergen kommune N\u00e5 med konsekvensutredning for bybane i korridor 5 over Laksev\u00e5g 2 Utarbeide arealdelen av kommunedelplanen Bergen kommune Senere med konsekvensutredning for bybane i korridor 1 videre fra Fyllingsdalen 3 Vurdere flaskehalser og fremkommelighetstiltak BK, SVV og VLFK N\u00e5 for buss i korridor 2,4 og 6 i Milj\u00f8l\u00f8ftet 4 Bedre kollektivkapasiteten p\u00e5 Bergen busstasjon BK og VLFK 2024 og i sentrumsgatene 5 Videre utvikling av knutepunktene og depoter VLFK L\u00f8pende Plan- og bygningsetaten Tarje I. Wanvik Etatsdirekt\u00f8r Hege L\u00f8tveit Avdelingsleder Dette dokumentet er godkjent elektronisk. Saksnummer PLAN-2022/20469 Side 5 av 33 Vedlegg: A. Forslag til kommunedelplan for kollektivsystemet mellom Bergen sentrum og Bergen Vest, KDP Kollektivplan2022-2050, datert. 15.11.22, sak 2022/2049-7 B. Silingsrapport for kollektivkorridorer, versjon 2.0, datert mai 2018. BK sak 201427487 dok nr 53/ PLAN-2022/20469-2 C. Notat: Roller i knutepunkter i Bergen vest, datert 10.6.2021, PLAN-2022/20469-4 D. Temarapport: Helhetlig Driftsopplegg, datert 6.12.2019, BK sak 201427487 dok nr 53/ PLAN- 2022/20469-3 E. Oppsummering av innkomne merknader med fagetatens kommentarer. PLAN-2022/20469-47 Andre dokumenter i BK Sak 201427487: (ikke lagt ved saken) \u2022 Oppsummering av grunnlag for silingsrapporten, datert 26.09.22, PLAN 2022/2049-6, vedlegg 3 \u2022 Oppsummering av Workshop 5. oktober 2022, sak PLAN-2022/20469-6 \u2022 Oppsummering av Workshop 17.juni 2022, Tema: \u00abM\u00e5l og behov\u00bb, datert 31.aug.2022, PLAN- 2022/20469-5 \u2022 Temarapport: Overordnet driftssystem i Bergen vest (V3). COWI 2016, versjon 2.0, datert, BK sak 201427487 dok nr. 52, \u2022 Temarapport: Optimalisering av alternativer for korridorer og driftssystem med bybane (V4), datert 30.05.2018, versjon 2.0, dok nr 52, \u2022 Notat: Optimalisering av kollektivsystem, ring eller buttspor (V5), datert 30.6.2017, dok nr 52. \u2022 Notat: Betjening av Laksev\u00e5g/Gravdal (V6), COWI 8.5.2017, dok nr 52. \u2022 Notat: Loddefjord-Storavatnet, Betjeningsm\u00e6ssige konsekvenser (V7), COWI 16.6.2017, dok nr 52. \u2022 Temarapport - Potensial for fremtidig byutvikling (V8), datert 10.5.2016, revidert 19.3.2018, dok nr 52 \u2022 Sammenfatning og anbefaling for temarapportene, datert 28.09.2016, dok nr. 55, vedlegg 1: o Fase 2: Overordnet driftssystem for Bergen Vest o Fase 3: Sentrumsfase 2 o Fase 3: Sentrumsfase 3 \u2022 Temarapport: Driftssystem for bane og buss i sentrumsfase 1, datert 24.01.2016, dok nr. 55, vedlegg 2. \u2022 Temarapport: Driftsopplegg for bane i sentrumsfase 2, datert 01.06.2016, dok nr. 55, vedlegg 4 \u2022 Temarapport: Tras\u00e9er og vendemuligheter for bane i sentrumsfase 3, datert 10.11.2016. dok nr. 55, vedlegg 3 \u2022 Delrapporter til KU for prissatte og ikke-prissatte konsekvenser (inklusive kulturmilj\u00f8), og Lokale og regionale virkninger \u2022 Planprogram, datert 20.02.2015. dok nr 36, vedlegg A Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20469 Saksnummer PLAN-2022/20469 Side 6 av 33 Innhold Kollektivplan Bergen vest \u2013 Godkjenning og videre arbeid ...............................................1 Anbefalt vedtak: ....................................................................................................................5 Vedlegg: ................................................................................................................................6 1.0 Bakgrunn og m\u00e5l for planarbeidet .............................................................................8 2.0 Organisering og prosess ............................................................................................9 2.1 Organisering ...............................................................................................................9 2.2 Prosess ......................................................................................................................9 3.0 Overordnede m\u00e5l for areal og transport i Bergen...................................................10 4.0 Dagens situasjon .......................................................................................................12 4.1 Vedtatte og p\u00e5g\u00e5ende planer av betydning for planarbeidet....................................12 4.1.1 Strategisk planprogram for Laksev\u00e5g ...............................................................12 4.1.2 Arealstrategi for Dokken....................................................................................13 4.1.3 Strategisk planprogram for Loddefjord ..............................................................13 4.1.4 Omr\u00e5dereguleringsplan for Fyllingsdalen sentrale deler...................................14 4.1.5 Omr\u00e5dereguleringer som er startet opp p\u00e5 Laksev\u00e5g og Dokken ....................14 4.2 Reisestr\u00f8mmer .........................................................................................................15 4.3 Dagens kollektivtilbud...............................................................................................16 4.4 Kollektivtilbudet fra vest til i Bergen sentrum / Bergen busstasjon ...........................18 5.0 Forslag til kollektivplan .............................................................................................19 5.1 M\u00e5l for KDP Kollektivsystem mellom Bergen sentrum og Bergen Vest ...................19 5.2 Hva hvis en ikke gj\u00f8r noe med kollektivsystemet? ...................................................20 5.3 Utvikling av kollektivsystemet \u2013 vurdering alternativer .............................................21 5.4 Anbefalt kollektivsystem mellom Bergen sentrum og Bergen vest...........................23 6.0 Innkomne merknader etter offentlig ettersyn..........................................................26 7.0 Oppf\u00f8lging av Kollektivplanen .................................................................................27 7.1 Behov for videre oppf\u00f8lging .....................................................................................27 7.2 Videre arbeid med arealplaner for bybane i korridor 1 og 5 .....................................27 7.2.1 Tras\u00e9valg i korridor 1 kan gj\u00f8res senere...........................................................27 7.2.2 Tras\u00e9valg i korridor 5 ferdigstilles .....................................................................28 7.3 Behov for fremkommelighetstiltak for buss i korridor 2, 4 og 6 ................................30 7.4 Behov for bedre kollektivkapasitet p\u00e5 Bergen busstasjon og i sentrumsgatene ......31 7.5 Videre utvikling av knutepunktene............................................................................32 7.6 Depoter.....................................................................................................................32 8.0 Fagetatens samlede vurdering og anbefaling.........................................................33 Saksnummer PLAN-2022/20469 Side 7 av 33 1.0 Bakgrunn og m\u00e5l for planarbeidet Sammen med behandlingen av konsekvensutredningen for Bybane mot \u00c5sane i 2014, gav Bystyret fagetaten i oppdrag \u00e5 se p\u00e5 videre utvikling av det overordnete kollektivsystemet mot Bergen vest. M\u00e5let var \u00e5 utarbeide en plan som avklarte kollektivsystemet og kapasitet for fremtidig bussdrift i Bergen sentrum, samt valg av teknologiske l\u00f8sninger mot Bergen vest og i retning Ask\u00f8y og \u00d8ygarden (Buss, bybane, annet). Planen skulle avsette areal til n\u00f8dvendige tiltak. Arbeidet med KDP Kollektivsystem mellom Bergen sentrum og Bergen Vest startet ved Bystyrets fastsetting av planprogrammet i mai 2015, og ble organisert og finansiert gjennom Bergensprogrammet, som ved inng\u00e5else av Byvekstavtalen ble erstattet av Milj\u00f8l\u00f8ftet i 2020. Planarbeidet har tatt lang tid. Det er mange grunner til dette, blant de viktigste er: \u2022 det har v\u00e6rt et komplisert planarbeid, og en har s\u00f8kt avklaringer underveis gjennom politiske prosessvedtak, blant annet p\u00e5 korridorer og prinsipper. \u2022 overordnede rammer har endret seg gjennom ny KPS OG KPA, der det gis nye rammer for utviklingen i omr\u00e5det \u2022 Strategisk planprogram for Laksev\u00e5g legger nye f\u00f8ringer p\u00e5 hvordan omr\u00e5det kan utvikles. Tilgjengelighet er en viktig vurdering i dokumentet, og Bybanen vil kunne knytte de nye byutviklingsomr\u00e5dene tettere sammen og samtidig legge til rette for h\u00f8yere utnyttelse uten tyngre investeringer i veiinfrastruktur og parkeringsanlegg. Strategien er vedtatt i Bergen bystyre, i sak 284/19. \u2022 sentrale premisser har endret seg underveis. For eksempel er lokalisering av Havforskningsinstituttet og Fiskeridirektoratet (HI/FDIR) besluttet i prinsippsak om tomtevalg i bystyresak 187/22. Dette legger f\u00f8ringer for hvor en framtidig bybane kan krysse Puddefjorden (innsiden av HI/FDIR), noe som igjen binder opp f\u00f8ringen av banen gjennom Laksev\u00e5g. KDP kollektivplanen har fram til ganske nylig vurdert og anbefalt ytre kryssing av Puddefjorden for bybane mot vest. \u2022 partene i Milj\u00f8l\u00f8ftet (Vestland fylkeskommune, Statens vegvesen og Bergen kommune) har prioritert framdrift i reguleringsplanarbeidet for Bybane til \u00c5sane, b\u00e5de politisk og administrativt. Utarbeiding av Kollektivplan som en tematisk kommunedelplan Plan- og bygningsetaten fremmer n\u00e5 kollektivplanen som en tematisk kommunedelplan. Bakgrunnen for dette er at det er behov for \u00e5 avklare systemet og prinsippene som svarer p\u00e5 behovene og de skjerpete m\u00e5lene, f\u00f8r en g\u00e5r detaljert inn i tras\u00e9vurderinger og mer konkrete l\u00f8sninger i korridorene. P\u00e5g\u00e5ende planarbeid for transformasjon og byutvikling p\u00e5 Dokken og Laksev\u00e5g trenger imidlertid snarlig avklaringer om mulige bybanetraseer. Det er derfor fortsatt behov for en arealplan for \u00e5 avklare arealbehovet og finansieringsmuligheter (sikre gjennomf\u00f8ring). Med Bystyrets beslutning om systemet gjennom Kollektivplanen, og vedtatt Bybane til \u00c5sane og Fyllingsdalen, er det n\u00e5 et godt grunnlag for \u00e5 utarbeide arealplanen. Saksnummer PLAN-2022/20469 Side 8 av 33 2.0 Organisering og prosess Bergen kommune har hatt prosjektansvaret for Kollektivplanen. Den er utarbeidet i tett samarbeid med Vestland fylkeskommune og Statens vegvesen, som er parter i Milj\u00f8l\u00f8ftet. - Bergen kommune er forslagsstiller og planmyndighet etter plan- og bygningsloven, og skal behandle kommunedelplanen politisk. - Vestland fylkeskommune er tiltakshaver, eier av kollektivanleggene, ansvarlig for driften av tekniske infrastrukturen for Bybanen og har ansvaret for drift og utvikling av samlet kollektivtrafikk i fylket. Skyss er fylkeskommunen sin operative enhet for kollektivdriften. - Statens vegvesen har ansvar for overordnet veinett, kollektivframkommelighet, trafikksikkerhet og sykkel. 2.1 Organisering Gjennom hele arbeidet har det v\u00e6rt en prosjektgruppe med representanter fra de tre etatene, inkludert Skyss. COWI har v\u00e6rt innleid konsulent for planarbeidet. Prosjektgruppen har hatt jevnlige m\u00f8ter om kommunedelplanarbeidet gjennom hele prosjektperioden. Det har ogs\u00e5 v\u00e6rt gjennomf\u00f8rt workshops for sentrale problemstillinger, og arbeidsm\u00f8ter der ogs\u00e5 Bybanen Utbygging, Bybanen AS og andre ressurspersoner har deltatt. For avklaringer i Bergen sentrum har det ogs\u00e5 v\u00e6rt samarbeidet tett med prosjektgruppen og plankonsulenter for planarbeidene med bybane til Fyllingsdalen og \u00c5sane. \u00d8ygarden og Ask\u00f8y kommuner ble tidlig invitert inn i prosjektgruppen, men etter at det ble klart at det innen 2040 neppe ville v\u00e6re tilstrekkelig passasjergrunnlag for en bybane til hhv Straume og Kleppest\u00f8, har deres rolle v\u00e6rt mindre aktiv. De har signalisert at de er opptatt av gode direkteforbindelser til Bergen sentrum, via Storavatnet terminal. Det ble i februar 2022 etablert en styringsgruppe for prosjektet, best\u00e5ende av personer p\u00e5 lederniv\u00e5 i Bergen kommune og Vestland fylkeskommune. 2.2 Prosess Arbeidet bygger p\u00e5 f\u00f8ringene i planprogrammet som ble fastsatt i bystyret 28.05.15, sak 126- 15 og silingsrapporten som ble behandlet i bystyret 28.05.20, sak 160/20. Arbeidet har v\u00e6rt inndelt i flere faser. Planarbeidets totale omfang, kompleksitet og tidsperspektiv, har medf\u00f8rt en sv\u00e6rt krevende planprosess med et behov for \u00e5 gj\u00f8re noen prinsipielle veivalg underveis. Det har vist seg vanskelig \u00e5 ferdigstille arealdelen av planen, med fastsetting av traseer og konsekvensutredning for Bybanen, f\u00f8r overordnede prinsipper er fastsatt. S\u00e6rlig har fylkeskommunen hatt behov for trygghet i systemvalget f\u00f8r de kunne ta stilling i tras\u00e9valg for de korridorer som var aktuelle for Bybane. Fylkeskommunens behov for trygghet i systemvalget sammen med skjerpete overordnede m\u00e5l og endrete rammer medf\u00f8rte at styringsgruppen \u00f8nsket \u00e5 f\u00e5 en endelig beslutning i Saksnummer PLAN-2022/20469 Side 9 av 33 Bystyret p\u00e5 systemvalget i en selvstendig tematisk plan, f\u00f8r en jobber videre med arealdelen. Det medf\u00f8rte et endret fokus, der en valgte \u00e5 dele opp den videre planprosessen i to trinn, der: Trinn 1) inneb\u00e6rer beslutning om systemvalg i en tematisk KDP, kalt Kollektivplanen Trinn 2) inneb\u00e6rer utarbeiding av arealplan med konsekvensutredning for de korridorer som besluttes betjent med Bybane Her er vi n\u00e5 Figur 2 En forenklet figur over de ulike planfasene. Sirkler med tall representerer politisk behandling og vedtak, mens pilene beskriver m\u00e5lene for de faglige utredningene som p\u00e5g\u00e5r mellom de politiske vedtakene. De politiske f\u00f8ringene og vedtak i planprosessen s\u00e5 langt har v\u00e6rt: 1. Varsel om oppstart av kommunedelplanarbeid og h\u00f8ring av planprogram, v\u00e5ren 2015. Vedtak planprogram, mai 2015 2. Silingsrapport for kollektivkorridorer og forslag til kommunedelplangrense. Behandlet i bystyret, mai 2020. 3. H\u00f8ring av tematisk kommunedelplan for kollektivsystemet \u2013 KDP Kollektivplanen, byr\u00e5det, februar 2023 (sak 1050/23) Denne saken inneb\u00e6rer en endelig beslutning p\u00e5 Kollektivplanen som en selvstendig tematisk kommunedelplan. Med Bystyrets vedtak p\u00e5 denne vil fagetaten sammen med prosjektgruppen jobbe videre med arealplan og KU p\u00e5 KDP-niv\u00e5 i tr\u00e5d med fastsatt planprogram (se Figur 2). Kap 7.0 gir en n\u00e6rmere beskrivelse for hvordan Kollektivplanen i sin helhet b\u00f8r f\u00f8lges opp. 3.0 Overordnede m\u00e5l for areal og transport i Bergen Form\u00e5let med planarbeidet, slik de ble definert ved oppstart i 2015, var: 1. Valg av hovedkorridorer for stamlinjer med buss eller bane mellom Bergen sentrum og Loddefjord/ Storavatnet. 2. Avklare overordnet kollektivsystem i sentrum M\u00e5lene for kollektivtilbudet som prosjektet skulle vurderes opp mot var forankret i: - Nasjonal Transportplan 2014-2023, - Regional transportplan for Hordaland 2013-2024 - Visjon for kollektivtilbudet i Bergen 2020 - Kollektivstrategiens krav til stamlinjer - Visjon og m\u00e5l for Bybanen Saksnummer PLAN-2022/20469 Side 10 av 33 Disse strategiene og planene, b\u00e5de p\u00e5 regionalt og nasjonalt niv\u00e5 er senere erstattet og supplert av nyere planer og utredninger: - Byvekstavtalen 2019-2029 og etableringen av Milj\u00f8l\u00f8ftet som ogs\u00e5 inkluderer Ask\u00f8y, \u00d8ygarden, Alver og Bj\u00f8rnafjorden kommuner. Her er 0-vekstm\u00e5let sentralt; at veksten i persontrafikk ikke skal tas med privatbil, men med gange, sykkel og kollektiv. - Regional areal- og transportplan for Bergensomr\u00e5det 2018-2029 - Utviklingsplan for Vestland, 2020-2024 - Regional transportplan for Vestland, 2022-2033 - Gr\u00f8nn strategi, 2022-2030 (tidligere 2016) 7. juni 2023 behandlet Fylkesutvalget i Vestland fylke Mobilitetsplan vest \u2013 grunnlag for utvikling av mobilitetstilbodet i Ask\u00f8y, \u00d8ygarden og Bergen vest. Denne legger grunnlag for utviklingen av mobilitets- og kollektivtilbudet i regionen de neste ti \u00e5rene. Lokalt i Bergen kommune har s\u00e6rlig rulleringen av KPA 2018, som \u00e5pner for transformasjon og byutvikling p\u00e5 Laksev\u00e5g og Dokken, hatt betydning for utredningsarbeidet og analysene. Vesentlige endringer i rammene er: o Nye byutviklingsomr\u00e5der er under planlegging (Dokken, Laksev\u00e5g) o Bybane til Fyllingsdalen og \u00c5sane endrer forutsetningene i sentrum o Sterkere reisem\u00e5l i s\u00f8r utvikles (Haukeland, Kronstad, Mindemyren, Kokstad) o Kapasitetsutfordringene i sentrum \u00f8ker. Sentrum blir en flaskehals o Befolkningsveksten er mindre rask enn antatt i 2015. Bergen kommune jobber n\u00e5 mot et tydelig m\u00e5l om kompakt byutvikling der sykkel og gange i kombinasjon med kollektivtrafikk blir prioritert. Dette er nedfelt i kommuneplanens arealdel (KPA, vedtatt 2019) og samfunnsdel (KPS, vedtatt 2015). Nylig er ogs\u00e5 ny Gr\u00f8nn strategi vedtatt, med en visjon om at Bergen skal v\u00e6re en p\u00e5driver for en offensiv, radikal og rettferdig klimaomstilling, der kollektivsystemet har en tydelig rolle i transportsektoren. Videre utvikling av kollektivsystemet er derfor n\u00f8dvendig for \u00e5 binde byen og bydelene sammen i et nettverk, for \u00e5 oppn\u00e5 m\u00e5lene om byutvikling. Figur 3 Byutviklingsstruktur i Bergen med kompakte bydelssentre med forbindelser med hverandre og Bergen sentrum i et attraktivt kollektivsystem (strategisk temakart vedtatt i 2015 som grunnlag for ny kommuneplan KPA2018). Omr\u00e5det for kollektivplanen er markert med bl\u00e5 ring. Samlet kan vi si at de overordnete m\u00e5lene for kollektivtransporten i Bergen i dag er: - Den kompakte byen / g\u00e5byen (kommuneplanens arealdel og samfunnsdel) - B\u00e6rekraftig mobilitet (Gr\u00f8nn strategi) - Reduksjon av biltrafikken i Bergen sentrum (Gr\u00f8nn strategi/ Byvekstavtalen) - Nullvekstm\u00e5let (Nasjonal transportplan og Byvekstavtalen) - Vestland fylkeskommune sin strategi for b\u00e6rekraftig mobilitet (Mobilitetsplan vest og regional transportplan) Saksnummer PLAN-2022/20469 Side 11 av 33 De overordnete m\u00e5lene er med dette skjerpet, b\u00e5de lokalt, regionalt og nasjonalt. 4.0 Dagens situasjon Bergen vest, bydelene Laksev\u00e5g og Fyllingsdalen, har en variert topografi delt opp av byfjellene L\u00f8vstakken, Damsg\u00e5rdsfjellet og Lyderhorn. Byfjorden avgrenser omr\u00e5det i nord og vest. Bebyggelsen ligger langs fjorden og i dalene. I kommuneplanens arealdel er Fyllingsdalen, Loddefjord sentrum, Indre Laksev\u00e5g og Dokken avsatt til byfortettingssoner, der Laksev\u00e5g og Dokken er avsatt til omformingsomr\u00e5der (transformasjon) med krav om helhetlig planlegging. 4.1 Vedtatte og p\u00e5g\u00e5ende planer av betydning for planarbeidet Som oppf\u00f8lging av kommuneplanens arealdel er det vedtatt og igangsatt flere strategiske og juridiske planer som skal legge rammene for byutvikling i byfortettings- og transformasjonsomr\u00e5dene. Her er en oppsummering av de viktigste. 4.1.1 Strategisk planprogram for Laksev\u00e5g Strategisk planprogram for Laksev\u00e5g ble vedtatt i Bystyret i oktober 2019. Denne beskriver bygging av gang- og sykkelbro til Bergen sentrum og et nytt kollektivtilbud i egen tras\u00e9 som sentrale forutsetninger for fortetting og Byutvikling p\u00e5 de gamle industriomr\u00e5dene p\u00e5 Laksev\u00e5g. Et prinsippdiagram illustrerer hvordan en bybane kan betjene bydelen med det historiske bygningsmilj\u00f8et, og transformasjon langs sj\u00f8, og mulig ny bebyggelse p\u00e5 fylling i sj\u00f8.(se Figur 4) Strategiplankartet viser en bybanelinje med stopp i Laksev\u00e5g sentrum, Laksev\u00e5gneset og p\u00e5 Lyngb\u00f8, og med en kryssing av Puddefjorden rett s\u00f8r for Kirkebukten. Det vises i planen til arbeidet med KDP vest for det videre arbeidet med \u00e5 finne den endelige tras\u00e9en. Figur 4 Prinsippdiagram viser en gjennomg\u00e5ende bybanelinje gjennom Laksev\u00e5g som betjener eksisterende boligmilj\u00f8 og historisk sentrumsbebyggelse, samt ny byutvikling gjennom transformasjon og mulig ny utbygging i sj\u00f8. (Kilde: Strategisk planprogram (SPP) Laksev\u00e5g, del 4) Saksnummer PLAN-2022/20469 Side 12 av 33 4.1.2 Arealstrategi for Dokken Arealstrategi for Dokken ble vedtatt i bystyret i februar 2022. Ogs\u00e5 denne arealstrategien forutsetter gode gang- og sykkelforbindelser og gode kollektivtilbud. En viktig avklaring i dette planarbeidet har v\u00e6rt lokalisering av Havforskningsinstituttet og Fiskeridirektoratet som \u00f8nsker \u00e5 samlokalisere seg p\u00e5 omr\u00e5det, og kan bli en viktig driver for utviklingen. P\u00e5 grunn av f\u00f8lsomme instrumenter for elektromagnetisk str\u00e5ling og vibrasjoner er plassering av nye bygg og avstand til en bybanetrase et viktig tema. Ogs\u00e5 bruk av eksisterende dypvannskaier til forskningsskip ol er en viktig f\u00f8ring for hvor en ev kryssing av Puddefjorden kan skje. Arealstrategien legger derfor f\u00f8ringer for hvor en bybanetras\u00e9 kan legges, men tar ikke endelig stilling til tras\u00e9valg. Figur 5 Temakart mobilitet, som illustrerer prinsipp for \"G\u00e5byen p\u00e5 Dokken\" med adkomstgater, gang- og sykkelvei og et sentralt bybanestopp. (Kilde: Arealstrategi for Dokken) 4.1.3 Strategisk planprogram for Loddefjord Arbeidet med et strategisk planprogram for Loddefjord startet opp i februar 2020 etter byr\u00e5dets vedtak, og skal foresl\u00e5 et overordnet plangrep for framtidig utvikling og fortetting. Arbeidet er fortsatt i en tidlig fase, men tilgjengelighet og gode kollektivforbindelser er sentrale temaer ogs\u00e5 her. Fylkeskommunen har signalisert at kollektivterminalen her allerede i dag har kapasitetsutfordringer for bussene. Saksnummer PLAN-2022/20469 Side 13 av 33 4.1.4 Omr\u00e5dereguleringsplan for Fyllingsdalen sentrale deler Omr\u00e5dereguleringen ble vedtatt i Bystyret i juni 2023. Det etablerte bybanestoppet ligger tett p\u00e5 Oasen kj\u00f8pesenter og bussterminalen, og fungerer allerede i dag som et kollektivknutepunkt. Det er allerede regulert en bybanetrase videre til Spelhaugen som kan forlenges til Loddefjord og Storavatnet. 4.1.5 Omr\u00e5dereguleringer som er startet opp p\u00e5 Laksev\u00e5g og Dokken P\u00e5 Laksev\u00e5g og Dokken p\u00e5g\u00e5r det reguleringsplanlegging b\u00e5de i privat og offentlig regi for \u00e5 legge til rette for byutvikling og \u00f8nsket transformasjon i samsvar med de overordnete strategiplanene. Sp\u00f8rsm\u00e5let om utforming av kollektivtilbudet (plassering og type) er sentralt i alle disse planene. Samtidig p\u00e5g\u00e5r det fire private detaljreguleringer p\u00e5 Laksev\u00e5g, noen av disse har v\u00e6rt i prosess i mange \u00e5r. Se Figur 6 for oversikt over p\u00e5g\u00e5ende planer rundt Puddefjorden, b\u00e5de i privat og offentlig regi. Figur 6 Avgrensning av p\u00e5g\u00e5ende planer (i privat og offentlig regi) for transformasjonsomr\u00e5dene p\u00e5 Dokken og Laksev\u00e5g. Planer i offentlig regi med svart skravur. I tillegg skal det startes opp omr\u00e5deregulering for store deler av de indre delene p\u00e5 Dokken Det er gode grunner til at private planer og offentlige omr\u00e5dereguleringer avventer KDP Kollektiv Vest arealplan. B\u00e5de strategisk planprogram p\u00e5 Laksev\u00e5g og arealstrategien p\u00e5 Dokken peker p\u00e5 et kapasitetssterkt kollektivtilbud/ Bybane i egen tras\u00e9 som en forutsetning for at den planlagte byutviklingen skal bli b\u00e6rekraftig: a. Uten Bybanen vil tung byutvikling framtvinge store investeringer i parkeringsplasser. b. kravene til utbedring av veg-infrastruktur og trafikksikring for \u00e5 ta unna ny personbiltransport vil bli vesentlige, dersom en genererer mye ny biltrafikk fra prosjektene. c. Bilbasert utvikling vil gi vekst i bilbruk og bryte med nullvekstm\u00e5let. Reisemiddelfordelingen fra prosjektene m\u00e5 trekkes i milj\u00f8vennlig retning for at Bergen skal st\u00e5 ved Byvekstavtalen. Saksnummer PLAN-2022/20469 Side 14 av 33 d. Vi er sannsynligvis avhengig av utbyggingsavtaler/anleggsbidrag fra private for \u00e5 f\u00e5 finansiert bybane mot vest. Dette gj\u00f8r ogs\u00e5 at det er sterk avhengighet mellom KDP og de private reguleringsplanene. e. Realiteten er at det m\u00e5 bygges tiln\u00e6rmelsesvis uten parkeringsplasser dersom det ikke blir bane dersom byen skal kunne n\u00e5 sine m\u00e5l om nullvekst. f. Dette vil ogs\u00e5 bli et diskusjonstema p\u00e5 Dokken, der behovet for tilgjengelighet er tema for utbyggingen der. Uten et godt utbygd kollektivtibud vil det kunne medf\u00f8re krav om parkeringsplasser, som igjen vil generere u\u00f8nsket \u00f8kning i personbiltrafikken. 4.2 Reisestr\u00f8mmer Reisevaneunders\u00f8kelser (RVU 2013) viser at bydelsinterne reiser dominerer, men at ogs\u00e5 Bergen sentrum er et viktig reisem\u00e5l. Flest arbeidsreiser er fra Bergen vest til Bergensdalen, Bergen sentrum og Bergen s\u00f8r. 47.300 daglige reiser g\u00e5r mellom Bergen sentrum og Bergen vest, mot 21.800 i den tverrg\u00e5ende aksen. Reisetallene er alle reiser, uavhengig av transportform (se Figur 7). Figur 7 Reiser mot Bergen sentrum og tverrg\u00e5ende reiser mot Bergensdalen fra sonene i ved. Kollektivandelen oppgitt i prosent. (Kilde: RVU 2013) Det har ikke v\u00e6rt gjort reisevaneunders\u00f8kelser av tilsvarende omfang i Bergen etter 2013. Utviklingstrekk etter dette er generelt en vekst av arbeidsplasser og boliger i Bergensdalen nord, noe som tilsier at den tverrg\u00e5ende aksen er tyngre. Utviklingen p\u00e5 Mindemyren og \u00e5pning av Fyllingsdalslinjen vil forsterke denne utviklingen ytterligere. Tall fra SSB viser at befolkningsveksten i Bergen har v\u00e6rt jevnt stigende, men ikke s\u00e5 sterkt som man s\u00e5 for seg i 2015. Saksnummer PLAN-2022/20469 Side 15 av 33 De st\u00f8rste forventede endringene i arealbruken som vil f\u00e5 betydning for reisestr\u00f8mmene framover er: \u2022 Utvikling av byutviklingsomr\u00e5der p\u00e5 Dokken og Laksev\u00e5g \u2022 Mer kompakt byutvikling i eksisterende knutepunkt og sentrumsomr\u00e5der (Oasen, Loddefjord, Indre Laksev\u00e5g og Dokken) \u2022 Sterkere reisem\u00e5l i s\u00f8r under utvikling/ bygging (Haukeland, Kronstad, Mindemyren, Kokstad) Kollektivtilbudet / rutestrukturen har ogs\u00e5 utviklet seg siden oppstart av prosjektet: \u2022 Bybanen mot Fyllingsdalen er ferdigstilt, og \u00e5pnet for trafikk november 2022. \u2022 Reguleringsplan for Bybanen mot \u00c5sane og forlengelse av Fl\u00f8yfjelltunnelen er godkjent, noe som vil endre rutetilbudet i sentrum vesentlig. \u2022 Trolleybusslinjen er forlenget til Lyngb\u00f8. \u2022 Rutesystemet for kollektivtilbudet ble vesentlig endret i 2021 4.3 Dagens kollektivtilbud Hovedstrukturen i dagens kollektivsystem i Bergen vest best\u00e5r av 4 stamlinjer for buss i tillegg til Bybanen til Fyllingsdalen (linje 2) (se Figur 8). Stamlinjene har frekvens p\u00e5 10 minutter eller mindre, og pendler gjennom sentrum slik at de reisende n\u00e5r hele byen. \u2022 Bergen sentrum \u2013 Loddefjord, via Damsg\u00e5rdstunnelen (linje 3) \u2022 Bergen sentrum \u2013 Fyllingsdalen (Oasen), via L\u00f8vstakktunnelen (linje 4 og 5) \u2022 Bergen sentrum \u2013 Laksev\u00e5g/ Lyngb\u00f8 via Kringsj\u00e5veien (linje 6) \u2022 Bergen sentrum \u2013 Storavatnet via Damsg\u00e5rdstunnelen/ RV555 (og videre til \u00d8ygarden og Ask\u00f8y) Figur 8 stamlinjenettet i Bergen i 2023. (Kilde: Skyss) Saksnummer PLAN-2022/20469 Side 16 av 33 Passasjertallene i kollektivtrafikken er dominert av de sentrumsrettede reisene mot Bergen sentrum, mens vi finner lave passasjertall p\u00e5 de tverrg\u00e5ende reisene. En kollektivandel p\u00e5 19% p\u00e5 tverrg\u00e5ende reisene, mot en kollektivandel p\u00e5 40% p\u00e5 sentrumsrettede reiser bekrefter detteError! Reference source not found., samtidig som det ogs\u00e5 tyder p\u00e5 et uforl\u00f8st potensial. Det er et sammensatt reisem\u00f8nster i omr\u00e5det, s\u00e5 det er viktig med god tilrettelegging for overganger for \u00e5 oppn\u00e5 et godt kollektivnett. Figur 9 Passasjerbelegg (passasjerer om bord) i Bergen, samlet p\u00e5 transportkorridorer for begge retninger (Kilde: Hverdagstall for september 2018, Skyss) Bybanens linje 2 til Fyllingsdalen, \u00e5pnet i november 2022, og er den f\u00f8rste stamlinjen som gir et tverrg\u00e5ende stamtilbud mellom Haukeland, Kronstad og Oasen. Tilbudet er forel\u00f8pig s\u00e5 nytt, at det ikke foreligger gode passasjertall enda. S\u00e5 langt har Skyss registrert ca. 14.000 reisende hver dag p\u00e5 denne linjen. Saksnummer PLAN-2022/20469 Side 17 av 33 4.4 Kollektivtilbudet fra vest til i Bergen sentrum / Bergen busstasjon Sentrumsgatene Olav Kyrres gate og Christies gate utgj\u00f8r sammen med Bergen busstasjon Vestlands st\u00f8rste kollektivknutepunkt, der b\u00e5de nasjonale, regionale og lokale kollektivruter m\u00f8tes, b\u00e5de fra nord (\u00c5sane), s\u00f8r (Bergensdalen), \u00f8st (Jernbanen fra Arna) og vest (Laksev\u00e5g og Fyllingsdalen). All sentrumsrettet busstrafikk fra vest krysser Puddefjordsbroen og g\u00e5r gjennom Sydnestunnelen inn mot Bergen sentrum (se Figur 10). P\u00e5 en hverdag reiser 40.000 passasjerer gjennom denne tunnelen, noe som gj\u00f8r den til en av de tyngste \u00e5rene i kollektivsystemet i Bergen totalt sett. Til sammenligning reiser oppunder 50.000 med buss eller bane mellom Bergen sentrum og Bergensdalen (Krohnstad og Haukeland). Holdeplassene i Bergen sentrum er i dag konsentrert rundt Byparken (Christies gate og Olav Kyrres gate). Disse holdeplassene har godt belegg i dag og er godt utnyttet. Men restkapasiteten er liten, og situasjonen er s\u00e5rbar for eventuelle hendelser. Figur 10 Kjernen i Bergens kollektivsystem mot vest - \u00e9n tunnel og to knutepunkt Kapasiteten p\u00e5 Bergen busstasjon er i dag godt utnyttet, med lite ledig kapasitet. Plasseringen av inn- og utkj\u00f8ringene og koblingen til det overordnete veinettet fordeler busstrafikken p\u00e5 busstasjonen godt. Bussene kj\u00f8rer Kaigaten og Lars Hilles gate mellom de to terminalomr\u00e5dene. Dette er traseer som er s\u00e5rbare for hendelser og som i perioder har kapasitetsproblemer. Spesielt er samkj\u00f8ringen med Bybanen i Kaigaten gjennom bybanestoppet p\u00e5 Nonneseter kritisk. Saksnummer PLAN-2022/20469 Side 18 av 33 Kollektivtunnelen gjennom Sydnes gir bussene i dag et godt konkurransefortrinn mellom sentrum og Bergen vest sammenlignet med bil. Siden bussene benytter denne snarveien, blir N\u00f8stet, Nordnes og Dokken ikke betjent med buss i dag. Her er det mange reisem\u00e5l, boliger og arbeidsplasser og har allerede et udekket markedspotensial. Denne delen av sentrum blir derfor i kollektivsammenheng kalt for byens \u00abskyggeside\u00bb (se Figur 11) Figur 11 Kollektivtrafikkens \"skyggeside\" p\u00e5 Dokken og N\u00f8stet 5.0 Forslag til kollektivplan 5.1 M\u00e5l for KDP Kollektivsystem mellom Bergen sentrum og Bergen Vest Med nye arealplaner og utviklingen av trafikk- og kollektivsystemet, ser en at behovet for en samordnet areal- og transportplanlegging som bidrar til nullvekstm\u00e5let, redusert biltrafikk i Bergen sentrum og en kompakt g\u00e5by er viktigere enn noen gang. Et godt kollektivsystem er en forutsetning for \u00e5 n\u00e5 disse m\u00e5lene. Kollektivtilbudet er viktig i en attraktiv og kompakt by, spesielt p\u00e5 litt lengre reiser. Samtidig m\u00e5 tilbudet v\u00e6re attraktivt i seg selv, for at det skal v\u00e6re reelt konkurransedyktig mot bilen. For at kollektivtilbudet i by- og regionstamlinjene i sentrum skal bidra til \u00e5 n\u00e5 de overordnete m\u00e5lene, har man i prosjektet formulert f\u00f8lgende prosjektspesifikke m\u00e5l for kollektivsystemet mellom Bergen sentrum og Bergen vest: KDP for kollektivsystemet mellom Det betyr: Bergen sentrum og Bergen vest skal: 1. Bidra til attraktiv byutvikling Kommuneplanens areal- og samfunnsdel legger f\u00f8ringer p\u00e5 hvor denne attraktive byutviklingen skal skje. Laksev\u00e5g og Dokken skal transformeres til en sammenhengende urban struktur ut fra Bergen sentrum. Fyllingsdalen og Loddefjord har rollen som bydelssentre for et stort omland, og er knutepunkter b\u00e5de for lokale og regionale reiser. 2. Bidra til attraktive kollektivreiser Kollektivsystemet m\u00e5 v\u00e6re attraktivt for at passasjerene skal velge det, selv om de har andre alternativer. Attraktive kollektivreiser inkluderer b\u00e5de regionale reiser mellom nabokommunene og Bergen, samt lokale reiser internt i Bergen. Egenskaper ved systemet som gode knutepunkt og koblinger mot viktige busslinjer, tilstrekkelig kapasitet og f\u00e5 bytter regnes som attraktive Saksnummer PLAN-2022/20469 Side 19 av 33 3. Redusere behovet for Kollektivtransporten kan redusere behov for personbiltransport i Bergen vest personbiltransport i Bergen vest og innfarts\u00e5rene ved \u00e5 og p\u00e5 innfarts\u00e5rene fra Bergen gi et tilbud der folk vil reise og ha konkurransedyktige vest. reisetider. Stamlinjene i kollektivsystemet m\u00e5 tilby effektive reiser. 4. Bidra til tilfredsstillende Med tilfredsstillende framkommelighet og kapasitet i framkommelighet og kapasitet i sentrum, siktes det her b\u00e5de til kollektivknutepunktene sentrum og gatene kollektivtransporten kj\u00f8rer i. Dette gjelder b\u00e5de knutepunktene Bergen sentrum og Bergen busstasjon. Samtidig skal gatene ha god kapasitet, flyt og framkommelighet for g\u00e5ende og syklende. Tabell 1 De prosjektspesifikke m\u00e5lene og hva det betyr n\u00e5r grad av m\u00e5loppn\u00e5else skal vurderes I Kollektivplanen er det tatt utgangspunkt i et system med de korridorene som silingsrapporten anbefalte for Bybane (korridor 1 som er forlengelse av Fyllingsdalslinjen, og korridor 5 fra sentrum til Loddefjord via Dokken og Laksev\u00e5g). Det er sett p\u00e5 det helhetlige systemet der buss og bane skal virke sammen. 5.2 Hva hvis en ikke gj\u00f8r noe med kollektivsystemet? Kollektivsystem mot vest er i dagens situasjon tilfredsstillende med busslinjer som utnytter linjenettet godt, og har et godt passasjerbelegg. Endret arealbruk og reisemiddelfordeling i framtiden vil skape behov for mer kapasitet i kollektivsystemet. En eventuell bybane mot vest kan trolig tidligst st\u00e5 ferdig i 2040, dersom en baserer seg p\u00e5 dagens finansieringsmodell. Effekten av en bybane i de to aktuelle korridorene m\u00e5 derfor sammenlignes med hvordan situasjonen vil bli dersom vi ikke gj\u00f8r noe med systemet, men bare tar sikte p\u00e5 \u00e5 \u00f8ke kapasiteten i takt med passasjerveksten med \u00e5 sette inn flere busser i dagens busslinjer. F\u00f8r en kan beregne hvor mange passasjerer vi tror det vil v\u00e6re i 2040, m\u00e5 vi inkludere planlagte endringer i vei- og kollektivsystemet, som vil f\u00e5 betydning for reisem\u00f8nsteret: - Trafikkplan sentrum - Bybane til \u00c5sane er i drift med forlenget Fl\u00f8yfjelltunnel - Sotrasambandet er \u00e5pnet med 4 felts vei, ny bussterminal p\u00e5 Storavatnet og kollektivfelt er \u00e5pnet I tillegg er Bybanens linje 2 til Fyllingsdalen / Oasen nylig satt i drift, og ny motorvei mellom R\u00e5dal og Svegatj\u00f8rn i Os \u00e5pnet. Forel\u00f8pige tall kan gi noen indikasjoner p\u00e5 endringer i reisem\u00f8nster. Men det vil ta tid f\u00f8r det finnes gode tall p\u00e5 hvilken reell effekt de vi ha p\u00e5 reisem\u00f8nsteret og kollektivbehovet. Det er derfor utf\u00f8rt teoretiske modellberegninger for \u00e5 f\u00e5 et best mulig bilde av trafikksystemet slik det antas \u00e5 v\u00e6re i 2040. Det er lagt til grunn en \u00e5rlig vekstrate for kollektivtrafikken p\u00e5 3,15%. Denne tar utgangspunkt i SSB sin middelvekstprognose i 2018, og en fordeling av veksten p\u00e5 de ulike byfortettingssonene / bydelssentrene i kommunen. I samr\u00e5d med Skyss har vi lagt til grunn et estimat for hva som trengs av bussmateriell mm for \u00e5 kunne betjene det framskrevne passasjergrunnlaget. Saksnummer PLAN-2022/20469 Side 20 av 33 Beregninger gjort med dette utgangspunktet viser at kapasiteten i kollektivsystemet i Bergen sentrum vil bli utfordret f\u00f8r 2040, med prognose p\u00e5 hele 62.700 daglige reisende over Puddefjordsbroen (mot dagens 47.300 0). Denne trafikken vil gi en overbelastning av holdeplassene og gateterminalen i sentrum og Bergen busstasjon. Dette er vist med r\u00f8de noder i figuren under (se Figur 12 ). Temarapporten \u00abHelhetlig driftsopplegg\u00bb (vedlegg C) ser spesielt p\u00e5 dette, der ett scenario legger nullalternativet til grunn. Det er n\u00f8dvendig \u00e5 gj\u00f8re tiltak i kollektiv- og veisystemet som sikrer n\u00f8dvendig kapasitet b\u00e5de p\u00e5 Busstasjonen, og i sentrumsgatene rundt Byparken. Det vil si at dersom kollektivtilbudet ikke sikres evne til \u00e5 h\u00e5ndtere forventet passasjervekst, m\u00e5 en legge begrensninger p\u00e5 byutviklingen, slik at vi ikke f\u00e5r flere boliger og ansatte enn det dagens infrastruktur t\u00e5ler. Kapasiteten p\u00e5 kollektivtilbudet m\u00e5 \u00f8ke i takt med byutviklingen. Figur 12 Kollektivsystem i 2040 og kapasitetsutnyttelsen i Bergen sentrum og Bergen busstasjon. R\u00f8d farge = overbelastet 5.3 Utvikling av kollektivsystemet \u2013 vurdering alternativer De to korridorene som er anbefalt betjent med bybane, gir ulike bidrag til kollektivsystemet, og svarer ulikt p\u00e5 de prosjektspesifikke m\u00e5lene. Med utgangspunkt i mulig bybane i disse to korridorene er fire ulike systemalternativer vurdert: \u2022 Korridor 5, delstrekning 1. Bergen sentrum \u2013 Lyngb\u00f8 Alternativet tar utgangspunkt i at det er Dokken og Laksev\u00e5g som trenger kapasiteten Bybanen tilbyr, og at Loddefjord fortsatt kan betjenes med buss som i dag. Alternativet er ogs\u00e5 aktuelt som et f\u00f8rste byggetrinn, som vil fungere som et selvstendig system fram til den videre strekningen helt fram til Loddefjord kan settes i drift. Dette systemet vil bidra Saksnummer PLAN-2022/20469 Side 21 av 33 sterkt til byutvikling p\u00e5 Dokken og Laksev\u00e5g, og gi et tilbud til \u00abskyggesiden\u00bb av kollektivtilbudet i Bergen. Den l\u00f8ser ogs\u00e5 behovet for vending for Bybanen fra s\u00f8r ved at den etablerer en pendellinje gjennom sentrum. Men fordi den i liten grad erstatter busser hverken fra Loddefjord eller nabokommunene i vest, bidrar systemet ikke i tilstrekkelig grad til \u00e5 avlaste sentrumsterminalen. \u2022 Korridor 5, Bergen sentrum \u2013 Loddefjord Korridor 5 til Loddefjord har de samme fordelene som alternativet over, men bidrar i tillegg til \u00e5 avlaste sentrum, ved at busser som i dag g\u00e5r til Loddefjord kan erstattes av Bybanen. Enkelte reiser blir da noen minutter lenger, avhengig av tras\u00e9. For \u00e5 kunne oppn\u00e5 denne effekten forutsettes en effektiv kryssing av Puddefjorden og en god sammenheng med bussystemet i Loddefjord. Korridoren bidrar imidlertid kun til sentrumsrettede reiser og gir f\u00e5 nettverkseffekter. Derfor bidrar alternativet i liten grad til \u00e5 redusere behovet for personbiltransport p\u00e5 tverrg\u00e5ende reiser. Alternativet kan utvikles trinnvis. \u2022 Korridor 1 Fyllingsdalen \u2013 Loddefjord \u2013 Storavatnet Korridoren bidrar til nettverkseffekter og byutvikling i Loddefjord og Fyllingsdalen, og gir en rask forbindelse til Bergensdalen. Korridoren sk\u00e5rer godt p\u00e5 m\u00e5l 1 og 2 (Bidra til attraktiv byutvikling, Bidra til attraktive kollektivreiser), men i mindre grad enn korridor 5. Korridoren kan ogs\u00e5 gi bedre konkurranse mot bilen, og bidra til bedre \u00e5 utnytte kapasiteten som n\u00e5 bygges til Fyllingsdalen. Men alternativet vil ikke l\u00f8se sentrumsutfordringene fordi den ikke erstatter busser fra Loddefjord. Ogs\u00e5 denne korridoren kan deles opp i byggetrinn, ved at man f. eks forlenger linjen til Spelhaugen eller Loddefjord f\u00f8rst. Man vil da fortsatt f\u00e5 gode nettverkseffekter, men mister byttemuligheten til det regionale tilbudet p\u00e5 Storavatnet. \u2022 Korridor 1 og 5 Fullt utbygget system Det er f\u00f8rst ved \u00e5 etablere systemet i sin helhet at bybane svarer godt p\u00e5 alle m\u00e5lene. I tillegg reduserer det s\u00e5rbarheten i systemet ved at det gir alternativer ved trafikkhendelser i vegnettet. Vurderingen forutsetter en effektiv kryssing av Puddefjorden, samt et godt knutepunkt i Loddefjord. (Korridor Korridor 5 Korridor 1 Korridor 1 5, del 1) Bybane Fyllingsdalen og 5 KDP for kollektivsystemet mellom Sentrum \u2013 sentrum \u2013 \u2013 Loddefjord \u2013 Fullt Lyngb\u00f8 Loddefjord utbygget Bergen sentrum og Bergen vest skal Storavatnet system 1. Bidra til attraktiv byutvikling Ja Ja Ja, men Ja mindre enn 5 2. Bidra til attraktive kollektivreiser Ja Ja Ja, men Ja mindre enn 5 3. Redusere behovet for Nei Nei Ja Ja personbiltransport i Bergen vest og p\u00e5 innfarts\u00e5rene fra Bergen vest. 4. Bidra til tilfredsstillende Nei Ja Nei Ja framkommelighet og kapasitet i sentrum Tabell 2 Hvordan de ulike systemalternativene svarer p\u00e5 de prosjektspesifikke m\u00e5lene (jf Tabell 1). Korridor 1 svarer noe d\u00e5rligere enn korridor 5 p\u00e5 noen av m\u00e5lene fordi passasjergrunnlaget er mindre. Saksnummer PLAN-2022/20469 Side 22 av 33 5.4 Anbefalt kollektivsystem mellom Bergen sentrum og Bergen vest. I kollektivplanen anbefales det en utvikling av kollektivsystemet med etablering av bybane i korridor 1 og 5 (se Figur 13). Figur 13 Skisse av kollektivsystemet med fullt utbygget Bybane mot vest (korridor 1 i bl\u00e5tt og korridor 5 i oransje). Oransje farge i sentrumsknutepunktet betyr at kapasiteten er godt utnyttet, mens Bergen busstasjon fortsatt er overbelastet (vist med r\u00f8d farge) Beregningene viser at korridor 5 (den oransje linjen iError! Reference source not found.) vil ha 29.300 passasjerer i Teatergaten, men vil reduseres til 12.600 s\u00e5 snart Dokken er passert, i prognose\u00e5ret 2040. Forlenging av Fyllingsdalslinjen til Loddefjord og Storavatnet i korridor 1 (bl\u00e5 linje i Error! Reference source not found.), vil etter beregningene tilf\u00f8re Fyllingsdalslinjen 3.900 nye passasjerer. Denne linjen vil da kunne f\u00e5 9.800 passasjerer i snittet i den nye Bybanetunnelen gjennom L\u00f8vstakken mot Bergensdalen. Forel\u00f8pige tall fra Skyss viser at det siden \u00e5pningen har v\u00e6rt i snitt ca 14.000 p\u00e5stigende passasjerer for hele linjen, noe som ligger omtrent p\u00e5 estimert prognose. Men det er fortsatt for tidlig \u00e5 trekke noen konklusjoner om hvor mange reisende denne linjen vil ha i snitt per dag framover. Den st\u00f8rste gevinsten vil nok likevel v\u00e6re nettverksgevinstene ved at hele 9 av 12 holdeplasser har overgangsmuligheter til buss eller bane (se Figur 14). Saksnummer PLAN-2022/20469 Side 23 av 33 Figur 14 Holdeplasser og knutepunkt med etablering av Bybane i korridor 1. Overgangsmuligheter markert med oransje kjerne. Hva med bussreisene? Selv med bygging av bybane, vil fortsatt de fleste kollektivreisende fra Bergen vest, \u00d8ygarden og Ask\u00f8y v\u00e6re busspassasjerer. Dette henger sammen med et spredt bebyggelsesm\u00f8nster og kompliserte reisestr\u00f8mmer. Hele 46.700 er beregnet \u00e5 passere Puddefjordsbroen i buss. Bybanen vil erstatte busser fra Loddefjord, som ikke kj\u00f8rer innom Bergen busstasjon i dag. Etablering av Bybane i korridor 5 alene vil derfor ikke bidra til \u00e5 avlaste Bergen busstasjon, som fortsatt vil v\u00e6re overbelastet i 2040. Framkomsten for bussene vil i stor grad avhenge av trafikkmengdene og dens fordeling gjennom d\u00f8gnet, samt kollektivtransportens prioritet. Arbeidet med \u00e5 sikre framkomst for bussene m\u00e5 prioriteres. Tiltak som sikrer god framkomst for busstrafikken i korridor 2 (mot Fyllingsdalen) og 4 (Sotraveien) vil gi god effekt p\u00e5 dette prosjektets m\u00e5lsettinger. Det samlede kollektivsystemet P\u00e5 bakgrunn av resultatene fra analysene anbefales et fullt utbygget system med Bybane i b\u00e5de korridor 1 og 5, og et h\u00f8ykvalitets busstilbud i korridor 2 og 4. Korridor 3 (Laksev\u00e5g/ Kringsj\u00e5veien) betjenes med lokalbuss/ trolleybuss. Dette vil kunne gi et helhetlig system med 2 gjennomg\u00e5ende Bybanelinjer gjennom sentrum som sammen med busslinjene gir 8 sterke stamlinjekorridorer inn mot Bergen sentrum. I tillegg oppn\u00e5s nettverkseffekter med en tverrg\u00e5ende forbindelse i korridor 1 (se det samlede systemet illustrert i Figur 15). Gode knutepunkt er viktig for attraktiviteten i systemet og for \u00e5 gi kollektivtilbud til de fleste reisene, gjennom et nettverk av linjer. Dette kollektivsystemet gir alts\u00e5: - Samlet reisetid fra Bergen sentrum til Loddefjord i korridor 5 er ca 17 minutter (mot dagens 12 minutter utenom rush). Antall reisende estimeres til 22.000 \u2013 24.000 passasjerer - Forlenget reisetid i linje 2 fra Spelhaugen til Storavatnet via Loddefjord i korridor 1 er ca. 7 minutter. (ca 3,5 minutter mellom Spelhaugen og Loddefjord) Antall reisende passasjerer estimeres til 7.300 \u2013 8.400 passasjerer. - Et forutsigbart tilbud uavhengig av biltrafikk, rushtrafikk og hendelser i veisystemet. - God tilgjengelighet og et kapasitetssterkt tilbud til sentrale byutviklingsomr\u00e5der og bydelssentrene i Bergen vest, med gode koblinger til \u00f8vrig busstilbud Saksnummer PLAN-2022/20469 Side 24 av 33 Figur 15 Korridor 1 er den stiplete bl\u00e5 forlengelsen av Bybanens fjerde byggetrinn til Fyllingsdalen, som til sammen bygger nettverk p\u00e5 tvers av Bergen. De oransje linjene representerer de sentrumsrettede stamlinjene i hele systemet. Systemet betjenes med b\u00e5de buss og Bybane Samlet totalkostnad for bygging av bybane i disse korridorene vil ligge mellom 7,0 og 12,9 mrd kr (P50 kostnad i 2020-kroner, med en usikkerhetsmargin p\u00e5 25%). Parallelt med det videre planarbeidet, b\u00f8r det ogs\u00e5 vurderes hvordan byggingen skal finansieres. Dette kan v\u00e6re gjennom grunneierbidrag fra byutviklingsprosjekter som bidrar til \u00e5 utl\u00f8se kapasitetsbehovet, i tillegg bompenger og statlige midler. Oppsummert I forslag til Kollektivplan anbefales f\u00f8lgende kollektivsystem mellom Bergen sentrum og Bergen vest: 1) Det etableres Bybane i korridor 1 (forlengelse av Fyllingsdalslinjen til Loddefjord og Storavatnet), og i korridor 5 (sentrum til Loddefjord, via Dokken i dagl\u00f8sning og Laksev\u00e5g). Korridor 5 prioriteres for \u00e5 sikre tidlig avlasting av Bergen sentrum. 2) Framkomst for bussene prioriteres i korridor 2, 3 og 4 3) Kapasitet p\u00e5 busstasjonen og i sentrum m\u00e5 l\u00f8ses 4) Knutepunktene m\u00e5 ha fokus i videre regulering Saksnummer PLAN-2022/20469 Side 25 av 33 6.0 Innkomne merknader etter offentlig ettersyn Kollektivplanen l\u00e5 ute til h\u00f8ring og offentlig ettersyn i perioden 4. mars til 18. april 2023. Vestland fylkeskommune fikk utsatt frist til 6. mai for behandling i fylkestinget. Det kom totalt inn 20 merknader til planforslaget. I hovedtrekk er samtlige positive til innstillingen i Kollektivplanen med videreutvikling av busstilbud og knutepunktene / byttepunkt, samt etablering av bybane i korridor 1 og 5. Mange er opptatt av det videre trasevalget for Bybanen i de to korridorene. Kort oppsummert sier merknadene dette: - Vestland fylkeskommune har hatt politisk behandling av sin uttale, og de st\u00f8tter innstillingen i planen, og prioritering av korridor 5. De ber om at det blir utarbeidet arealplankart med tilh\u00f8rende KU og bestemmelser som skal h\u00f8res, i samsvar med fastsatt planprogram. Videre har de en punktliste om momenter som de mener m\u00e5 jobbes videre med, b\u00e5de i arealplanarbeidet og framkommelighetstiltak for buss. Spesielt ber Vestland om at det utf\u00f8res en avviklingsanalyse for veinettet og at det settes i gang detaljert planarbeid for vendespor i sentrum. - Statsforvalteren og Statens vegvesen er i hovedsak positive - Kystverket ber om 26 meter seilingsh\u00f8yde over Puddefjorden (samme h\u00f8yde som Puddefjordsbroen). - 7 av merknadene kommer fra eiendomsutviklere p\u00e5 Laksev\u00e5g. De er alle positive til etablering av bybane gjennom Laksev\u00e5g. De er imidlertid sv\u00e6rt opptatt av tras\u00e9valget som har betydning for hvordan de kan disponere og utvikle sine respektive eiendommer. - 2 av merknadene tar opp problemstillinger av mer regional karakter, for kollektivtilbudet mellom Bergen sentrum og Ask\u00f8y/ \u00d8ygarden Ellers handler det mest om \u00e5 p\u00e5peke de interesser de representerer og ber om at det blir hensyntatt i det videre arbeidet. Ask\u00f8y og \u00d8ygarden kommuner har ikke sendt inn merknader til Kollektivplanen. Det vises til vedlegg E for en mer komplett oppsummering av merknadene og kommentarer til hver enkelt. Fagetatens samlede vurdering kommer fram av kap 8.0. Saksnummer PLAN-2022/20469 Side 26 av 33 7.0 Oppf\u00f8lging av Kollektivplanen Kollektivplanen er en tematisk kommunedelplan som fastlegger et framtidig kollektivsystem. Gjennom vedtak p\u00e5 kollektivplanen f\u00e5r Bergen kommune og partene i Milj\u00f8l\u00f8ftet en samordnet og helhetlig plan for hvordan kollektivsystemet gradvis skal bygges ut i takt med trafikkveksten, byutviklingen og befolkningsveksten. 7.1 Behov for videre oppf\u00f8lging Fagetaten mener Kollektivplanen legger gode rammer for det videre arbeidet med \u00e5 utvikle kollektivsystemet i Bergen. Det er likevel en del arbeid som gjenst\u00e5r f\u00f8r foresl\u00e5tt tras\u00e9 for Bybanen er avklart og sikret. Spesielt viktig er det \u00e5 f\u00e5 p\u00e5 plass en beslutning om tras\u00e9valg i de omr\u00e5dene der planlegging av byutvikling p\u00e5g\u00e5r for fullt n\u00e5, og der kollektivsystemet med bybanelinjer har en avgj\u00f8rende betydning for gode byplangrep. Samtidig er det viktig \u00e5 sikre fremkomst for busstilbudet som del av det helhetlige kollektivsystemet. De ulike tiltakene i planen m\u00e5 vurderes og planlegges videre f\u00f8r de kan gjennomf\u00f8res. Enkelte tiltak kan gjennomf\u00f8res uten formell plan etter plan og bygningsloven, andre tiltak (som bybane) vil kreve st\u00f8rre planarbeid f\u00f8r de kan realiseres. Arealplaner og konsekvensutredning etter Plan og bygningsloven er n\u00f8dvendig for de korridorer som anbefales betjent med bybane. Planlegging av Bybanen er et stort overordnet bygrep, og vi m\u00e5 ha kontroll p\u00e5 arealkonsekvenser og gjennomf\u00f8rbarhet (inkludert finansiering). Begge disse dimensjonene m\u00e5 ivaretas i videre planlegging i korridor 1 og 5. Det har siden Bystyrets behandling av silingsrapporten (mai 2020) v\u00e6rt arbeidet med \u00e5 utrede konsekvensene av bybane i noen utvalgte trasealternativer, og det gir oss et grovt bilde av reisetider, passasjergrunnlag og investeringsbehov. Dette arbeidet gir et godt kunnskapsgrunnlag \u00e5 ta med seg videre. 7.2 Videre arbeid med arealplaner for bybane i korridor 1 og 5 Etablering av bybane inneb\u00e6rer \u00e5 bygge helt ny infrastruktur for skinneg\u00e5ende kollektivtransport. Dette har store konsekvenser for arealbruken, og for de som blir ber\u00f8rt. 7.2.1 Tras\u00e9valg i korridor 1 kan gj\u00f8res senere Det m\u00e5 utarbeides arealplaner med konsekvensutredning for bybane i korridor 1 over Fyllingsdalen til Storavatnet. Det er i dag relativt f\u00e5 reisende i denne korridoren, men forlengelsen av Bybanen sin linje 2 i retning mot Loddefjord gir bedre utnyttelse av tidligere investeringer, og har ligget til grunn for de l\u00f8sningene som er bygget i Fyllingsdalen. Bybanen er regulert frem til Spelhaugen, og herfra til Loddefjord er det mye tunnel og liten grad av konflikt med p\u00e5g\u00e5ende byutviklingsplaner. Passasjergrunnlag og kostnader vil v\u00e6re avgj\u00f8rende for n\u00e5r det er riktig \u00e5 bygge Bybanen til Loddefjord. Det vil ogs\u00e5 v\u00e6re en fordel at erfaringer fra etablering av Sotrasambandet, overordnete strategier for utvikling av Saksnummer PLAN-2022/20469 Side 27 av 33 Loddefjord, og tras\u00e9valg for korridor 5 mellom Lyngb\u00f8 og Loddefjord, f\u00f8r en fastlegger endelig trasevalg og arealbruk i korridor 1. Fagetaten mener at arbeidet som har v\u00e6rt gjort s\u00e5 langt gir tilstrekkelig kunnskapsgrunnlag til \u00e5 gi n\u00f8dvendig forutsigbarhet i korridor 1 over Fyllingsdalen til Storavatnet n\u00e5. Det anbefales derfor at videre arbeid med planavklaring i denne korridoren gj\u00f8res senere. Dette arbeidet avventer. En trinnvis etablering med videref\u00f8ring fra Oasen til Spelhaugen eller Loddefjord kan vurderes. 7.2.2 Tras\u00e9valg i korridor 5 ferdigstilles Laksev\u00e5g og Dokken skal transformeres, og det er kritisk \u00e5 f\u00e5 fastsatt tidlig hvor Bybanen b\u00f8r g\u00e5, slik at det skapes forutsigbare rammer for den videre planleggingen og utviklingen som skal skje her. Bybane vil inneb\u00e6re en drastisk \u00f8kning i kollektivkapasiteten, og muliggj\u00f8r utbygging i et mye st\u00f8rre omfang enn med eksisterende infrastruktur. Reguleringsplanene som p\u00e5g\u00e5r n\u00e5, m\u00e5 sikre tilgjengelighet med alle transportformer og avklare omfang og utnyttelse av ny og transformert bebyggelse. Merknadene fra h\u00f8ringen av Kollektivplanen vitner ogs\u00e5 om at det foreligger en klar forventning om at dette m\u00e5 jobbes videre med, sammen med en rekke innspill p\u00e5 konkrete l\u00f8sninger. De samfunnsmessige virkningene og investeringskostnadene er ogs\u00e5 av en slik st\u00f8rrelse at det utl\u00f8ser krav om konsekvensutredning. En bybanelinje som kan betjene Dokken, Laksev\u00e5g og Loddefjord er krevende: - gjennom sentrum, og frem til Dokken. Her er minst to prinsippl\u00f8sninger og mange sensitive tema, og prinsippavklaringer; som kulturminner, bybruk, trafikksystem, osv. - gjennom nye sentrumsomr\u00e5der der er mange interesser og mange brikker allerede er lagt (Dokken) - Over Puddefjorden i en ny bro som reduserer tilgang til kaier og brygger lenger inne i Puddefjorden som i dag er \u00e5pen for b\u00e5ttrafikk. Kystverket sitt \u00f8nske om seilingsh\u00f8yde er trolig ikke forenlig med en bybanebro. - gjennom etablerte byomr\u00e5der p\u00e5 en relativt smal strandsone med begrenset areal (Laksev\u00e5g). Her er minst tre ulike prinsippl\u00f8sninger mulig. - langs overordnet veinett til Loddefjord, inkludert tunnel gjennom Lyderhorn Fullf\u00f8ring av kommunedelplanen med et bindende arealplankart med bestemmelser vil kunne gi raskeste vei til n\u00f8dvendige avklaringer. \u00c5 fullf\u00f8re arealplanarbeidet p\u00e5 KDP-niv\u00e5 gir mulighet for \u00e5 konsentrere arbeidet om de overordnete problemstillingene samtidig som en f\u00e5r tilstrekkelig grunnlag til \u00e5 ansl\u00e5 et arealbehov som kan sikres i p\u00e5g\u00e5ende reguleringsplaner. Reguleringsarbeidet for Bybanen kan da starte n\u00e5r en ser mulighet for gjennomf\u00f8ring. Det er sterke argumenter for \u00e5 benytte en kommunedelplanprosess for \u00e5 f\u00e5 avklaring av en Bybanelinje i korridor 5, over Dokken og Laksev\u00e5g. Ved offentlig ettersyn av Kollektivplanen ble det skissert ulike l\u00f8sninger der en kunne g\u00e5 direkte til detaljplanniv\u00e5 p\u00e5 deler av strekningen i korridor 5, som svar p\u00e5 utfordringene p\u00e5 Dokken og Laksev\u00e5g. Gjerne parallelt med at man fortsatte arbeidet med en arealplan p\u00e5 kommunedelplanniv\u00e5. Tilbakemeldingene Saksnummer PLAN-2022/20469 Side 28 av 33 fra partene i Milj\u00f8l\u00f8ftet (Vestland Fylkeskommune og Statens Vegvesen) er tydelige p\u00e5 at de \u00f8nsker \u00e5 ferdigstille en arealplan med konsekvensutredning p\u00e5 kommunedelplanniv\u00e5, f\u00f8r en g\u00e5r i gang med detaljplanlegging av Bybanen. Det vil ta tid f\u00f8r Bybanen er fullt bygget ut, og man oppn\u00e5r full effekt av systemet som helhet. Det vil ogs\u00e5 ta tid f\u00f8r utviklingen av Dokken og Laksev\u00e5g har kommet s\u00e5 langt at passasjergrunnlaget kan forsvare bygging av bybane. Men planarbeidet for disse omr\u00e5dene p\u00e5g\u00e5r n\u00e5, og det er gjennom disse planprosessene at beslutningene om tras\u00e9valg vil bli tatt. Det er derfor maktp\u00e5liggende \u00e5 raskt finne en god tras\u00e9 for bybanen, som bidrar positivt til byutviklingen som en integrert del av den framtidige byveven, og der potensialet for en kompakt og sentrumsn\u00e6r bydel kan utnyttes med b\u00e5de boliger, arbeidsplasser, kulturtilbud, parker og plasser mm. Samtidig er det behov for \u00e5 ivareta helheten i systemet, slik at Bybanen ogs\u00e5 blir tilstrekkelig effektiv p\u00e5 de lengre reisene. Et videre arbeid med arealplan p\u00e5 KDP-niv\u00e5 vil v\u00e6re neste fase i den p\u00e5g\u00e5ende prosessen, og arbeidet vil kunne ta utgangspunkt i fastsatt planprogram og vil v\u00e6re raskeste vei til m\u00e5let om en fastlagt trase. Det videre arbeidet m\u00e5 ogs\u00e5 inkludere betraktninger knyttet til finansiering og muligheter for private bidrag for realisering. Utviklingen av traseen m\u00e5 skje i tett sammenheng med de p\u00e5g\u00e5ende utviklingsplanene p\u00e5 Dokken og Laksev\u00e5g, for \u00e5 sikre fremdrift p\u00e5 disse. Hele strekningen fra sentrum til Loddefjord planlegges, men hovedvekt legges p\u00e5 strekningen sentrum \u2013 Lyngb\u00f8. Det er trolig denne strekningen som b\u00f8r bygges f\u00f8rst, og den kan gi god strukturerende mobilitet til store byutviklingsomr\u00e5der slik at de f\u00e5r utnyttet sitt potensiale og en god langsiktig bystruktur kan etableres. Viktige tema som gjenst\u00e5r \u00e5 sammenfatte i arealplanen i korridor 5 (KDP med KU): \u2022 Trase gjennom sentrum til Dokken kan enten g\u00e5 i en tunnel eller i dagen. Areal til Bybanen kan sikres i reguleringsplan for Dokken, og vi unng\u00e5r at de mest sannsynlige l\u00f8sningene for Bybanen bygges igjen eller vanskeliggj\u00f8res. Konsekvenser for bymilj\u00f8, trafikk, kulturminner og annet m\u00e5 avklares. \u2022 Trasevalg Laksev\u00e5g: Areal til Bybanen kan sikres i de ulike reguleringsplanene, og vi unng\u00e5r at de mest sannsynlige l\u00f8sningene for Bybanen bygges igjen eller vanskeliggj\u00f8res. Konsekvenser for bymilj\u00f8, trafikk og kulturminner m\u00e5 avklares ogs\u00e5 her. Det m\u00e5 sikres en tilstrekkelig effektiv linje til Loddefjord. I prinsippet tre alternativer vurderes p\u00e5 Laksev\u00e5g: 1. kortere tunneler, men holdeplasser i dagen 2. i Damsg\u00e5rdsveien 3. ute p\u00e5 fylling. \u2022 Vending av linjer fra s\u00f8r: N\u00e5r Bybanen mot \u00c5sane \u00e5pner vil det v\u00e6re rasjonelt for driftsopplegget til Bybanen \u00e5 ha vending i sentrum for bybaner som kommer p\u00e5 en av linjene fra s\u00f8r (Flesland eller Fyllingsdalen). I anleggsfasen mot \u00c5sane kan det bli n\u00f8dvendig med et eget vendespor. Fagetaten ser at et slikt vendespor kan v\u00e6re f\u00f8rste delstrekning p\u00e5 en framtidig Bybane mot vest, dersom denne g\u00e5r i dagl\u00f8sning Saksnummer PLAN-2022/20469 Side 29 av 33 gjennom byen. Arbeid med kommunedelplan og KU m\u00e5 avklare om dette lar seg gj\u00f8re, eller om det er andre bedre l\u00f8sninger mellom sentrum og Dokken. \u2022 Brokryssing over Puddefjorden: En ny broforbindelse over Puddefjorden mellom Dokken og Laksev\u00e5gsiden er vurdert som viktig for utviklingen p\u00e5 begge sider av sundet. Dersom brua skal gi kryssingsmulighet for Bybanen, er det ikke mulig \u00e5 bygge en bro som kan \u00e5pnes for st\u00f8rre b\u00e5ter og seilb\u00e5ter p\u00e5 dagtid. Det b\u00f8r vurderes seilingsh\u00f8yde p\u00e5 ny bro, sammen med avb\u00f8tende tiltak for de som blir ber\u00f8rt. \u2022 Utfylling i sj\u00f8 p\u00e5 Laksev\u00e5g: Det m\u00e5 vurderes om utfylling i sj\u00f8 og dermed st\u00f8rre utbyggingspotensial kan forsvares dersom Bybanen bygges. Dette kan ogs\u00e5 bli n\u00f8dvendig for \u00e5 sikre tilstrekkelig areal til annen n\u00f8dvendig infrastruktur som sykkeltraseer og gangforbindelser, samt tilgang til sj\u00f8 generelt. \u2022 Gjennomf\u00f8ringsmuligheter, med spesielt s\u00f8kelys p\u00e5 finansiering, m\u00e5 vurderes. Bompengene fra Bompengepakke Bergen er bundet opp i p\u00e5g\u00e5ende prosjekter i lang tid, hovedsakelig knyttet til Bybanen til \u00c5sane. Dersom en skal kunne bygge Bybanen videre til Laksev\u00e5g slik at byutviklingen her kan dra nytte av den, b\u00f8r en vurdere om grunneierbidrag kan fremskynde Bybanen. En strategi for dette m\u00e5 utarbeides og vurderes. Hjemmelsgrunnlaget for dette legges i reguleringsplaner gjennom rekkef\u00f8lgebestemmelser og utbyggingsavtaler. Men opplegget for \u00e5 kunne f\u00e5 til et slikt spleiselag m\u00e5 legges i kommunedelplanen. Det er avklaring av tras\u00e9valg i korridor 5 som haster n\u00e5, og fagetaten anbefaler at en prioriterer dette arbeidet framover, og samtidig ser p\u00e5 finansieringsmuligheter. Kommunedelplanen ferdigstilles. 7.3 Behov for fremkommelighetstiltak for buss i korridor 2, 4 og 6 F\u00f8lgende stamlinjekorridorer er anbefalt \u00e5 videreutvikles med buss: \u2022 Korridor 2) Bergen sentrum \u2013 Fyllingsdalen via L\u00f8vstakktunnelen, dagens linje 4) \u2022 Korridor 4) Bergen sentrum \u2013 Storavatnet via Sotraveien, \u2022 Korridor 6A/B Storavatnet \u2013 \u00d8ygarden (6A)/ Ask\u00f8y/ (6B) via Sotraveien og Ask\u00f8yveien, som del av regionalt tilbud I disse korridorene er infrastrukturen allerede p\u00e5 plass i form av et hovedveinett som bussene benytter sammen med \u00f8vrig trafikk p\u00e5 offentlig vei og etablerte holdeplasser. Behovet for fremkommelighet er sterkt knyttet til om kapasiteten p\u00e5 disse veiene n\u00e6rmer seg t\u00e5legrensen. Dersom en lykkes med \u00e5 n\u00e5 nullvekstm\u00e5let med redusert personbiltrafikk, vil n\u00f8dvendige fremkommelighetstiltak kunne begrenses til mindre justeringer innenfor eksisterende veggrunn, uten behov for detaljplan. Det er behov for en analyse av fremtidige flaskehalser i veisystemet, og en vurdering av hvilke tiltak som er fornuftige og mulige for \u00e5 Saksnummer PLAN-2022/20469 Side 30 av 33 sikre at bussen kommer frem i disse korridorene, og samtidig bygge opp undre nullvekstm\u00e5let. Fagetaten anbefaler at det lages en framkommelighetsanalyse for busstrafikken i vestkorridoren, med vekt p\u00e5 kartlegging av flaskehalser og forsinkelser, spesielt med fokus p\u00e5 anleggsfasen og driftsfasen for det nye Sotrasambandet. Analysen m\u00e5 skje i samarbeid med Statens vegvesen og Vestland fylkeskommune og skal vurdere og anbefale mulige tiltak for \u00e5 sikre fremkomst for bussene. 7.4 Behov for bedre kollektivkapasitet p\u00e5 Bergen busstasjon og i sentrumsgatene Trafikkanalyser viser at selv med etablering av bybane mot vest, vil det fremdeles v\u00e6re kapasitetsutfordringer p\u00e5 sentrumsterminalen og Bergen Busstasjon. Utfordringene er hvordan bussenes kj\u00f8rem\u00f8nster knytter seg til hovedvegsystemet, og at flere busser fra nord m\u00e5 kanaliseres mot busstasjonen n\u00e5r Bybanen mot nord \u00e5pner. Denne utfordringen l\u00f8ses ikke tilstrekkelig ved \u00e5 etablere en ny arm i bybanesystemet mot vest, og kan i tillegg forsterkes dersom flere busser fra vest i st\u00f8rre grad skal g\u00e5 mer direkte til Busstasjonen. Det er behov for \u00e5 se grundigere p\u00e5 en framtidig utforming av bussenes kj\u00f8rem\u00f8nster p\u00e5 busstasjonen sammen med plasseringen av holdeplassene, og om det er mulig \u00e5 \u00f8ke kapasiteten p\u00e5 tilkomstene og slik \u00f8ke kapasiteten slik at det er mulig \u00e5 avvikle flere bussavganger enn i dag. Dette vil ogs\u00e5 kunne avlaste sentrumsgatene ved at regionale ekspressbusser kan kj\u00f8re direkte til busstasjonen og gi koblinger til \u00f8vrig kollektivsystem der. Det er igangsatt et privat reguleringsplanarbeid for Nyg\u00e5rdstangen (planID 70570000), som skal legge til rette for rivning av Bygarasjen, og bygging av en Byarena og boliger. Busstasjonen er et sentralt tema i dette planarbeidet, og kollektiv inng\u00e5r i konsekvensutredningen. Planprogrammet for dette ble fastsatt i Byr\u00e5det 18.11.2021 (sak 1360/21) Det forventes at dette planarbeidet ivaretar Busstasjonens behov for \u00f8kt kapasitet. Dersom kapasiteten p\u00e5 Bergen Busstasjon \u00f8kes, og Bybane mot vest etableres, vil dagens bussholdeplasser i Olav Kyrres gate/ Christies gate trolig ha tilstrekkelig kapasitet til de bussene som fortsatt skal g\u00e5 gjennom sentrum. Kapasitet og fremtidig vekstmuligheter for kollektivtrafikken i Bergen sentrum m\u00e5 vurderes videre. P\u00e5 grunnlag av p\u00e5g\u00e5ende utredninger av kapasitet i Bergen busstasjon og Nyg\u00e5rdstangen gj\u00f8res det i l\u00f8pet av 2024 en analyse av fremtidig behov og kapasitet for beregnet vekst i kollektivtrafikken og dens terminalbehov. Arbeidet b\u00f8r skje i samarbeid med Statens vegvesen og Vestland fylkeskommune og kan inng\u00e5 som en del av en forventet rullering av KPA, og kan se p\u00e5 samlet tilgjengelighet til sentrum p\u00e5 sikt. Saksnummer PLAN-2022/20469 Side 31 av 33 7.5 Videre utvikling av knutepunktene Mange ulike kollektivtilbud samles i knutepunkt. Det gir tilgjengelighet til m\u00e5lpunkt i gangavstand fra knutepunktet samt muligheter for overganger i et utvidet kollektivnettverk. For at et knutepunkt skal v\u00e6re attraktivt, m\u00e5 det v\u00e6re tilgjengelig og inneha kvaliteter som bl.a. gir passasjerene trygghet, komfort og oversikt. Frekvensen p\u00e5 de ulike rutene avgj\u00f8r overgangsulempene i nettverket. Bergen sentrum sammen med Bergen Busstasjon er det definitivt viktigste kollektivknutepunktet i Bergen og Bergensregionen. I Bergen vest er ogs\u00e5 Loddefjord og Fyllingsdalen viktige knutepunkt som skal fungere godt sammen med planlagt byutvikling. Utviklingen av disse knutepunktene m\u00e5 derfor sees sammen med og koordinert med p\u00e5g\u00e5ende planarbeid. I tillegg m\u00e5 byttepunktene p\u00e5 Lyngb\u00f8 og Storavatnet bli gode og effektive, der passasjerer trygt og behagelig skal kunne bytte mellom transportmidler for \u00e5 n\u00e5 flere m\u00e5lpunkt. Utvikling av terminaler m\u00e5 prioriteres. Dette er i stor grad et fylkeskommunalt ansvar, og det er naturlig at Vestland koordinerer behovene her. Statens vegvesen er veieier p\u00e5 hovedinnfarts\u00e5rene. Bergen kommune vil v\u00e6re planmyndighet. 7.6 Depoter Depoter er n\u00f8dvendig driftsinfrastruktur for buss- og banesystemer. Der parkeres og rengj\u00f8res vognene n\u00e5r de ikke er i drift. Lokalisering av depoter p\u00e5virker hvor tidlig f\u00f8rste avgang for dagen kan starte. Depoter er arealkrevende. Derfor b\u00f8r de helst legges til perifere steder med tilgang til n\u00f8dvendig areal uten \u00e5 fortrenge viktige funksjoner i urbane omr\u00e5der. Utvikling av depoter er i stor grad et fylkeskommunalt ansvar, og det er naturlig at Vestland koordinerer behovene her. Statens vegvesen er veieier p\u00e5 hovedfarts\u00e5rene. Bergen kommune vil v\u00e6re planmyndighet. Saksnummer PLAN-2022/20469 Side 32 av 33 8.0 Fagetatens samlede vurdering og anbefaling Planprosessen har vist at det er utfordrende \u00e5 utarbeide en samlet kommunedelplan som b\u00e5de tar stilling til systemvalg og arealbehov for et s\u00e5 stort omr\u00e5de, og med et s\u00e5 langt tidsperspektiv. Fagetaten mener derfor det vil v\u00e6re nyttig med en helhetlig Kollektivplan som tar stilling til systemvalget p\u00e5 lang sikt. Planen tar hensyn til framtidig byutvikling og byvekst som gir kollektivtrafikken konkurransefortrinn sammenlignet med personbiltransport. Samtidig vil en trinnvis utbygging gi mulighet for at utbyggingstakten tilpasses et voksende behov over tid. Fagetaten anbefaler p\u00e5 bakgrunn av dette at Kommunedelplan for Kollektivsystem mellom Bergen sentrum og Bergen vest, kalt Kollektivplanen, godkjennes. Kollektivplanen peker p\u00e5 en rekke oppgaver som m\u00e5 utf\u00f8res for \u00e5 utvikle kollektivsystemet mot vest, i samsvar med anbefalingene. Dette er: Pri Tiltak Ansvar Tidspunkt 1 Utarbeide arealplaner med konsekvensutredning Bergen kommune N\u00e5 for bybane i korridor 5 over Laksev\u00e5g 2 Utarbeide arealplaner med konsekvensutredning Bergen kommune Senere for bybane i korridor 1 videre fra Fyllingsdalen 3 Vurdere flaskehalser og fremkommelighetstiltak BK, SVV og VLFK i N\u00e5 for buss i korridor 2,4 og 6 Milj\u00f8l\u00f8ftet 4 Bedre kollektivkapasiteten p\u00e5 Bergen busstasjon BK og VLFK 2024 og i sentrumsgatene 5 Videre utvikling av knutepunktene og depoter VLFK L\u00f8pende Tabell 3 Oppgaver som m\u00e5 l\u00f8ses som en oppf\u00f8lging av Kollektivplanen, hvem som har hovedansvar for den enkelte oppgave, og n\u00e5r de b\u00f8r utf\u00f8res. B\u00e5de Statens Vegvesen og Fylkeskommunen legger i sin uttale til grunn at det videre arbeidet med arealplan og konsekvensutredning (pkt 1 og 2) videref\u00f8res i tr\u00e5d med det fastsatte planprogrammet. Ogs\u00e5 private eiendomsutviklere p\u00e5 Laksev\u00e5g p\u00e5peker behovet for tras\u00e9-avklaring for \u00e5 komme videre med p\u00e5g\u00e5ende planarbeid. Fagetaten arbeider derfor videre med \u00e5 sluttf\u00f8re arbeidet med KDP arealplan med konsekvensutredning for bybane i korridor 5 (pkt 1) mellom Bergen sentrum og Loddefjord. Ulike traseer i sentrum og p\u00e5 Laksev\u00e5g vurderes og konsekvensutredes, og sammenhengen med p\u00e5g\u00e5ende byutviklingsplaner p\u00e5 Dokken og Laksev\u00e5g avklares. Dette arbeidet kan n\u00e5 prioriteres h\u00f8yt, ettersom reguleringsarbeidet med Bybanen til \u00c5sane er sluttf\u00f8rt. Arbeidet med arealplan med konsekvensutredning i korridor 1 kommer senere. Samtidig m\u00e5 kapasiteten og framkommeligheten for busstilbudet utvikles. Vestland fylkeskommune vil ha en avgj\u00f8rende rolle i dette arbeidet, men med Bergen kommune og Statens Vegvesen som aktive samarbeidspartnere i Milj\u00f8l\u00f8ftet. Saksnummer PLAN-2022/20469 Side 33 av 33 "
}