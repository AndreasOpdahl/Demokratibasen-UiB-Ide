{
  "dokument_id": "7baa20f2-3090-5a5a-aea3-5683a20f56e9",
  "doc_type": "case_minutes",
  "kommune": 4601,
  "tittel": "Saksprotokoll , 11092024, Sak 142/24, H\u00f8ring av handlingsplan mot vold i n\u00e6re relasjoner",
  "url": "https://bergen.kommune.no/politikere-utvalg/api/fil/bk360/11174592/Innstilling-vedtak-Horing-av-handlingsplan-mot-vold-i-naere-relasjoner",
  "tekst": "H\u00f8ring av handlingsplan mot vold i n\u00e6re relasjoner Eldrer\u00e5det behandlet saken i m\u00f8tet 11.09.2024 sak 142/24 og fattet f\u00f8lgende vedtak: F\u00f8lgende h\u00f8ringsinnspill sendes til byr\u00e5dsavdeling for barnevern, sosiale tjenester og mangfold Eldrer\u00e5det ser positivt p\u00e5 at byr\u00e5den har utarbeidd \u00abHandlingsplan mot vold i n\u00e6re relasjoner\u00bb. R\u00e5det har innleiingsvis nokre generelle og prinsipielle merknader: - Ta s\u00e6rleg omsyn til vald mot kvinner generelt og spesielt eldre kvinner, og p\u00e5r\u00f8rande til barn og unge som har problem med alkohol og narkotika - Viktig at tilsette i eldreomsorga har relevant fagleg kompetanse - Viktig med tilsette i heile stillingar - Viktig at tilsette meistrar norsk spr\u00e5k og kultur - Eldre skal i den daglege omsorga m\u00f8ta f\u00e6rrast mogeleg tilsette - Heilt avgjerande at det offentlege har n\u00f8dvendige tilsyns- og kontrollfunksjonar - Den spesielle utfordringa i at eldreomsorga er delt mellom offentlege og private akt\u00f8rar - Korleis handtera feltet i tidar med \u00f8konomisk innstramming - Korleis balansera teieplikt og opplysningsplikt - Planen listar opp ulike formar for vald. Nokre er spesielt krevjande for eldre, t.d.: Fysisk vald Dette kan skje for b\u00e5de heimebuande eldre og eldre p\u00e5 institusjonar. B\u00e5de p\u00e5r\u00f8rande og tilsette i eldreomsorga kan ut\u00f8va vald. Dette inneber at det 1) er heilt avgjerande med n\u00e6r kontakt og samarbeid mellom tilsette og p\u00e5r\u00f8rande og 2) fagleg sterke tilsette i heile stillingar. Psykisk vald Eldrer\u00e5det viser til punktet ovanfor, og vil spesielt understreka kor viktig det er at dei tilsette har best mogeleg fagleg bakgrunn og erfaring fr\u00e5 arbeid med denne typen sp\u00f8rsm\u00e5l. \u00d8konomisk vald Eldrer\u00e5det vil her avgrensa seg til eldre som er utan digital kompetanse. Mange har ansvar, t.d. p\u00e5r\u00f8rande, bankar og kommunar. Eldrer\u00e5det er kontakta av mange eldre utan digital kompetanse, og meiner Bergen kommune har store utfordringar her. R\u00e5det har i ulike saker bede om at kommunen tek desse sakene p\u00e5 st\u00f8rre alvor. "
}