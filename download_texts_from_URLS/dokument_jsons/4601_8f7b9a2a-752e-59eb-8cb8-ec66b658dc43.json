{
  "dokument_id": "8f7b9a2a-752e-59eb-8cb8-ec66b658dc43",
  "doc_type": "case_presentation",
  "kommune": 4601,
  "tittel": "Olsvik sykkel- og n\u00e6rmilj\u00f8anlegg - gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9712712/Framstilling-Olsvik-sykkel-og-naermiljoanlegg-gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/284046-2 Olsvik sykkel- og n\u00e6rmilj\u00f8anlegg - gjennomf\u00f8ringsvedtak Hva saken gjelder: Saken gjelder gjennomf\u00f8ringsvedtak for etablering av Olsvik sykkel- og n\u00e6rmilj\u00f8anlegg. Etableringen av anlegget forventes ferdigstilt fjerde kvartal 2024. Det ble gjennomf\u00f8rt en anbudskonkurranse for prosjektet i 2022. Prosjektet lot seg den gangen ikke realisere. Kalkylen som n\u00e5 legges til grunn for gjennomf\u00f8ringsvedtak, er basert p\u00e5 tilbudene som ble gitt i 2022 med p\u00e5plussing for pris\u00f8kning, prosjekteringsutgifter som p\u00e5l\u00f8per i 2024 og innkj\u00f8p av utstyr som vil kreves etter at anlegget er \u00e5pnet. Kostnaden er beregnet til kr. 31,4 mill. inklusive mva. I tillegg er det p\u00e5l\u00f8pt kr. 1,4 mill. i perioden 2020- 2022 som ogs\u00e5 er finansiert innenfor budsjettposten. Prosjektbeskrivelse: Olsvik sykkelanlegg (omtalt som \u00abOlsvik barnehage \u2013 BMX-bane\u00bb i budsjettet) er et rekkef\u00f8lgekrav for Olsvik barnehage. Det ble fjernet en BMX-bane da den midlertidige barnehagen ble oppf\u00f8rt, og reguleringsplan legger f\u00f8ringer for at det skal etableres et nytt sykkelanlegg p\u00e5 omr\u00e5det som rekkef\u00f8lgekrav til ny barnehage. Det er ogs\u00e5 planlagt et n\u00e6rmilj\u00f8anlegg etter innspill og behov fra Olsvik skole. Innspill til hva et n\u00e6rmilj\u00f8anlegg for skolen skal inneholde, ble kartlagt i en medvirkningsprosess gjennomf\u00f8rt av Sweco i 2017. Anlegget er prioritert i Bergen kommunes idrettsplan 2017 - 2027\u2013 rullering av anleggsdel. Sykkel- og n\u00e6rmilj\u00f8anlegget er prosjektert og lyses ut i samme entreprise. Dette gj\u00f8res for \u00e5 begrense belastningen p\u00e5 omr\u00e5det som f\u00f8lge av anleggstrafikk og byggest\u00f8y. Sykkelanlegget best\u00e5r av en asfaltert pumptrack med tilleggselementer fra BMX som hopplinje og forh\u00f8yet startomr\u00e5de. N\u00e6rmilj\u00f8anlegget best\u00e5r av to sandvolleyballbaner med trappeamfi, et stort parkouromr\u00e5de, andre klatre- og balanseelementer, benker, sykkelparkering, gangvei og beplantning. Hele anlegget har belysning. \u00d8konomiske konsekvenser: Det er avsatt kr. 31,4 mill. i investeringsbudsjettet for 2024 til BUD1028 \u00abOlsvik barnehage \u2013 BMX-bane\u00bb. Prosjektet vil motta 4,5 mill. i overf\u00f8ring fra stat (omr\u00e5desatsing), som del av finansieringen. Driftskonsekvenser vil v\u00e6re kr. 40.000 f.o.m. 2025. I tillegg kommer driftskonsekvens for 2024 knyttet til innkj\u00f8p av n\u00f8dvendig driftsutstyr, med en kostnad p\u00e5 kr. 190.000. Driftskonsekvenser finansieres av driftsmidler p\u00e5 prosjektnummer 017409 \u00abIdrettsplan\u00bb. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i 1 nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i mva.-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Renter og avdrag oppsummert (bel\u00f8p i mill.) 2024-2027 2028 -> Sum Renter 3,6 9,8 13,5 Avdrag 2,9 20,8 23,7 Sum renter og avdrag 6,5 30,6 37,2 Byr\u00e5dets vurdering og anbefaling/konklusjon: I forbindelse med regulering for ny barnehage i Olsvik, er det i tr\u00e5d med gjeldende rekkef\u00f8lgekrav for bygging av barnehagen, blitt prosjektert en sykkelbane i Olsvik. I sammenheng med omr\u00e5desatsingen i Olsvik er det i tillegg \u00f8nsket \u00e5 etablere et n\u00e6rmilj\u00f8anlegg ved Olsvik skole. Realisering av tiltakene forventes \u00e5 v\u00e6re et positivt bidrag i arbeidet med omr\u00e5desatsingen i Olsvik, og arbeidet med tiltakene prioriteres. Byr\u00e5det anbefaler at UFKN fatter gjennomf\u00f8ringsvedtak for prosjekt BUD1028 \u00abOlsvik barnehage \u2013 BMX-bane\u00bb Vedtakskompetanse: Reglement for Bergen bystyre og utvalgene 2023-2027 6.8.1 Utvalg for finans, kultur og n\u00e6ring (UFKN) Utvalget fatter vedtak i f\u00f8lgende saker: Gjennomf\u00f8ringsvedtak for investeringsprosjekter mellom 20 og 50 mill. kr og vedtak om salg av eiendom dersom salgspris avviker mer enn pluss/minus 15 % fra takstverdien for eiendom; klagesaker vedr\u00f8rende avslag om s\u00f8knad om tildeling av skjenkebevillinger, klagesaker vedr\u00f8rende vedtak om inndragning av skjenkebevillinger. Byr\u00e5det innstiller til utvalg for finans, n\u00e6ring og kultur \u00e5 fatte f\u00f8lgende vedtak: 1. Prosjekt \u00abOlsvik sykkel- og n\u00e6rmilj\u00f8anlegg - gjennomf\u00f8ringsvedtak\u00bb med en anbefalt total investeringsramme p\u00e5 kr. 32,8 mill., gjennomf\u00f8res. 2. Prosjektkostnad dekkes over investeringsbudsjettet tjenesteomr\u00e5de13-Idrett. 3. Driftskonsekvenser finansieres av driftsmidler p\u00e5 prosjektnummer 017409 \u00abIdrettsplan\u00bb. Dato: 27. februar 2024 Christine B. Meyer Reidar Digranes byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. F\u00f8lgeskjema gjennomf\u00f8ringsvedtak Olsvik sykkel- og n\u00e6rmilj\u00f8anlegg 2. Olsvik sykkel- og n\u00e6rmilj\u00f8anlegg \u2013 Kalkyle 14.02.24 2 "
}