{
  "dokument_id": "07d386ca-44aa-5061-9a14-252fd5fc8e98",
  "doc_type": "case_attachment",
  "kommune": 4601,
  "tittel": "Lovlighetskontroll sykkelplan Wergeland",
  "url": "https://bergen.kommune.no/politikere-utvalg/api/fil/bk360/12147878/Lovlighetskontroll-sykkelplan-Wergeland",
  "tekst": ": FRAMSETTING AV LOVLIGHETSKONTROLL AV BERGEN BYSTYRE SITT VEDTAK SAK 15/25 \u00c5rstad, gnr 13. brnr 1132, Sykkelvei fra Hagerupsvei til Mindemyren, offentlig reguleringsplan 2. gangs behandling Underskrivende bystyrerepresentanter av dette brev fremsetter med mange nok representanter, og rettidig, lovlighetskontroll av Bergen bystyre sitt vedtak SAK 15/25 \u00c5rstad, gnr 13. brnr 1132, Sykkelvei fra Hagerupsvei til Mindemyren, offentlig reguleringsplan 2. gangs behandling Representantene fremsetter kravet ved innlevering av dette brev, original underskrevet, til Bystyrets Kontor, og slik at vi anmoder om at brevet umiddelbart distribueres til Ordf\u00f8rer og Bystyrets Direkt\u00f8r. Kontaktperson for underskriverne er bystyremedlem Trond Tystad, telefon 90945028, trond.tystad@bergen.kommune.no. En ber om, at dersom Bystyrets kontor finner materielle mangler ved kravet om lovlighetskontroll, \u00e5 bli kontaktet for \u00e5 kunne rette eventuelle slike feil. For forst\u00e5else av lovlighetskontrollen dreier forholdene seg om den reguleringen som skjer vest av Storetveitvegen, eller vest av planforslagets o_SKV4. Her anlegges fortau og anna veggrunn, p\u00e5 bekostning av private boliger med hage. I denne klagen benytter vi videre begrepet \u00abBoligene vest av veien\u00bb som begrep p\u00e5 disse boligene og deres hager. En vil s\u00e6rlig peke p\u00e5 svikt i at alle avgj\u00f8relser skal fattes p\u00e5 korrekt og fullstendig faktum og at det ikke skal v\u00e6re tatt utenforliggende hensyn, samt de materielle krav. Forvaltningslovens \u00a717 peker p\u00e5 en uomtvistelig utredningsplikt knyttet til planer om nye tiltak/utbygginger, utredninger som i denne sak har store mangler, eller mangler p\u00e5 hensyn til fremkommet relevant kunnskap. En ogs\u00e5 vil ogs\u00e5 p\u00e5peke at statens kontroll her ogs\u00e5 skal pr\u00f8ve vurderingspregede premisser, jmf. Kommunal og Regionaldepartementets veileder H 22-99 meddelt fra departementet av brev dagsatt 21 OKT 2013. UTENFORLIGGENDE HENSYN Det er \u00e5penbart, og utover enhver tvil, og dokumentert b\u00e5de i henvendelser til kommunen og avisoppslag, samt bekreftet av potensiell utbygger av omr\u00e5dene inklusiv Boligene Vest AV Veien og skrenten ned fra disse, at disse boligene er \u00f8nsket sanert for privat profitt for boligutbyggere. Det er et erkjent faktum at noen flere har latt seg true og eller kj\u00f8pe ut, men at noen har nektet og at utbyggerne n\u00e5 ser p\u00e5 den offentlige veiplanen som et virkemiddel for \u00e5 f\u00e5 en ekspropriasjon offentlig trafikkform\u00e5l mot bolig, framfor en tyngre prosess for kommersiell utbygger mht oreigning av bolig mot bolig. De private utbyggerne har \u00e5penbart over mange \u00e5r hatt samarbeid med den offentlige fremmer av trafikkplanen. Dette indikeres blant annet ved at tidligere utbyggingsselskap allerede i 2015 har truet privatboligeiere med at de burde selge, da de uansett fikk en gang og sykkelvei gjennom stuen. Dette presset mot private eiendomsbesittere er s\u00e5 vidt likt beskrevet og sammenhengende og av dem som omtaler dette som sammenhengende i nesten 9 \u00e5r, at en finner at Bystyret, Byr\u00e5det og Planetaten klart burde unders\u00f8kt forholdet. I tillegg til at utenforliggende hensyn ikke er tillatt gjelder det at Norge har forpliktelser knyttet til transparens, unng\u00e5else av mulig korrupsjon og menneskerettigheter. Det at ulike eiendomsutviklere har kunnet true med hvor de \u00e5penbart visste eller kunne p\u00e5virke hvor en sykkelvei/gangvei skulle komme i en ni\u00e5rs periode f\u00f8r planmyndigheten Bergen Bystyre for f\u00f8rste gang fikk denne til behandling ved 2. gangs behandling av planen, er oppsiktsvekkende, og b\u00f8r \u00e5pne for at staten unders\u00f8ker dette, herunder om det har forekommet et samr\u00f8re mellom en offentlig og en privat planinteresse over s\u00e5 lang tid, og uten innsyn, og som klart \u00e5pner for uheldige konsekvenser b\u00e5de for parters rettigheter og demokratiet. Det synes helt klart at demokratiet ble satt under press, da Fylkeskommunen uttalte at n\u00e5 m\u00e5tte planen vedtas, at den satte statsbevilgning i fare, og at fylket satte andre sykkel- og gangplaner p\u00e5 vent om, ikke denne planen ble vedtatt. Det ble ogs\u00e5 uttalt ved befaring og deputasjoner at det: \u00b7 Var valgt \u00e5 flytte gang og sykkelvei inn mot framtidig bebyggelse \u00b7 At det i plan framsendt mot bystyret allerede var regulert bebyggelse i blokk p\u00e5 de eksisterende boligene og deres hager (endret ved Bystyrevedtak) \u00b7 At det ble uttalt at Fylket valgte \u00e5 ikke flytte hovedvegen mot \u00f8st, der de frafalt fortau. \u00d8st er rettere vei og minst gang- og sykkelveiens bredde p\u00e5 det fortau som ble frafalt og anna veggrunn, alts\u00e5 et alternativ til tiltak vest av hovedvei. Det er alts\u00e5 slik at det er hevet over enhver tvil at hensyn til en ikke vedtatt boligbebyggelse i blokk, som inkluderer destruksjon av verneverdige og private boligeiendommer, har v\u00e6rt en utenforliggende \u00e5rsak til planens utredning, l\u00f8sning og vedtak. og at Vedtaket m\u00e5 p\u00e5 denne bakgrunn m\u00e5 derfor oppheves av organet selv eller staten ved pr\u00f8ving. For ordens skyld er boligplanen ikke fremmet for Bystyret enda. KORREKT OG FULLSTENDIG FAKTUM Det p\u00e5pekes f\u00f8lgende mangler og feil: 1. Deler av planens utredningsbehov hviler p\u00e5 omr\u00e5deplan for Wergeland som ikke omfatter de mest omstridte boliger vest av veien. Det betyr at omr\u00e5deplanen ikke er et kunnskapsgrunnlag for deler av denne plan som medf\u00f8rer alvorlig inngripende tiltak utenfor omr\u00e5deplanens avgrensing. 2. Det refereres fra b\u00e5de tiltakshaver og den tilst\u00f8tende plans tiltakshaver at Bystyret m\u00e5 f\u00f8lge opp KPA 2018 sin omr\u00e5dekategori. Det at noe ligger i en bestemt sone er ikke en minimumsmal som tildesetter aller planer, regionale og statlige f\u00f8ringer, samt private interesser som virker mot en eventuell sanering og h\u00f8yere utnyttelse. 3. Utredning av kulturminnemilj\u00f8 opp mot KPA 2018 krav gjort for planfremmer ved f\u00f8rste gangs behandling, er et \u00e5penbart faglig falsum. NRK har p\u00e5pekt store mangler ved planfremmeres fagrapporter og konsekvensutredninger. Wergeland var et kryss mellom Bergen By og Fana landkommune. I nord er bebyggelsen p\u00e5 begge sider av veien preget av en blanding mellom bolighus og blokker innover i Bergen, og med intakt snusl\u00f8yfe for trikken. Sydover p\u00e5 Wergeland som vi befinner oss er b\u00e5de den \u00f8stlige og vestlige siden preget av herskapsbebyggelsen som kom av bemidlete utflyttere fra Bergen som flyttet over kommunegrensen til Fana. Dette kulturmilj\u00f8et har to sider. En ut fra Bergen og en inn mot Bergen. Hele den ene siden rives og tilrettelegges for privat boligutbyggers totale endring. Dette er det eneste gjenv\u00e6rende komplette minnet om denne grenseovergangen mellom Bergen og Fana. Antikvariske myndigheter er tydelig i sine forh\u00e5ndsuttalelser og merknader, som ikke gjenspeiles i fagrapporten til tiltakshaver som ikke verdsetter kulturmilj\u00f8et som trues i tr\u00e5d med antikvarisk myndighets innstilling. Her er heller ikke avb\u00f8tende tiltak nevnt, som flytting av vei og sykkel gangvei noen meter \u00f8stover, noe som ville berget hele bebyggelsen p\u00e5 begge sider. nevnt, og Dette er ikke holdt fram for Bystyret som en mulighet. 4. Utredning etter naturmangfoldloven tar f\u00f8rst og fremst for seg omr\u00e5der utenfor planomr\u00e5det, s\u00e6rlig knyttet til n\u00e6rliggende vann og parker. Boligene vest av veien med deres hager synes ikke utredet. Hele Bergensdalen er Bergen sitt rikeste omr\u00e5de for natur- og artsmangfoldet, men der natur over tid er bebygget i stort omfang. I dag rommer str\u00f8ket fra Wergeland til Nesttun en sammenhengende urban natur der eldre hagemilj\u00f8er er ofte dominerende. Slike hagemilj\u00f8er, i kombinasjon med restnatur (Storetveit\u00e5sen, Storetveitmarkene, Fantoftskogen mm), har i dag en sv\u00e6rt viktig funksjon for opprettholdelse av leveomr\u00e5der for sv\u00e6rt mange arter, b\u00e5de planter og dyr. De sammenhengende hageomr\u00e5dene i villabebyggelsen, som p\u00e5 Wergeland, virker sammen med parker/vann og rene naturomr\u00e5der, og de er gjensidig avhengig av hverandre. Naturutredningen ramser r\u00f8dlistete arter og viktig milj\u00f8 i en st\u00f8rre sammenheng, men g\u00e5r ikke inn p\u00e5 saneringen av hager og villaer vest av vegen p\u00e5 Wergeland. Det gj\u00f8r at Bystyret ikke fikk vite konsekvens og ei heller foresl\u00e5tt avb\u00f8tende tiltak for det vi n\u00e5 skal redegj\u00f8re for. Andre rapporter som vi har f\u00e5tt tilgang p\u00e5 etter vedtaket for str\u00f8ket Paradis til Wergeland, samt kontakt med fagfolk som kjenner omr\u00e5det, viser at en burde vurdert viktigheten av villahagene vest av veien for flere nasjonalt r\u00f8dlistede arter: a) Tyrkerdue, som n\u00e5 har de to sidene av veien med sine hager og store tr\u00e6r som viktige revir i Bergen, der et tidligere viktig omr\u00e5de (hovedrevir) i omr\u00e5det p\u00e5 Wergeland er rammet av utbygging; b) Piggsvin, som i disse hagene har hatt et omr\u00e5de for overlevelse og vinterleie i mange ti\u00e5r; c). I lignende hagemilj\u00f8er p\u00e5 Paradis er det dokumentert et stort artsmangfold av arter i gruppen blomsterfluer (over 100 arter), noe som viser potensialet for rikt insektliv i de gamle hagemilj\u00f8ene i Bergensdalen. Blomstefluer er blant v\u00e5re viktigste pollinatorer, ved siden av humler og andre bier. Den store bestanden av sv\u00e6rt mange blomsterfluer, over 150 arter som er p\u00e5vist i hager fra Wergeland mot Paradis, En rekke fugler som veksler mellom naturomr\u00e5der og hagene i nevnte urbane landskap, p\u00e5 strekket som, for eksempel kattugle eller andre nasjonalt r\u00f8dlistede arter som gr\u00f8nnfink og st\u00e6r. I dette omr\u00e5det p\u00e5 Wergeland finnes ogs\u00e5 mange store l\u00f8vtr\u00e6r, elementer i bynatur og kulturlandskap er klasset som viktige p\u00e5 nasjonalt niv\u00e5 (jfr. DN-H\u00e5ndbok 13). \u00c5 flytte veg og gangveg noe \u00f8stover ville berge villaene og deres omkransende hager, samt sikre deres en buffersone mellom veg og hager som et avb\u00f8tende tiltak. Naturmangfoldet vest av vegen, i nevnte hager og i sammenheng med hagemilj\u00f8 \u00f8st av vegen, er ikke omtalt i saksgrunnlaget, ikke kartlagt og ikke utredet. Derfor er heller ikke avb\u00f8tende tiltak vurdert. 5. Menneskerettigheter \u2013 eiendomsrett og folkehelse. For beboere vest av vegen, som er blitt truet bort av private utbyggere med varsel om denne offentlige planen, og/eller som kjemper for sine menneskerettigheter, er det viktig \u00e5 p\u00e5peke at folkehelselementet som er knyttet til gr\u00f8nne lunger i n\u00e6rmilj\u00f8et/bebyggelse og p\u00e5 egen tomt, ikke er utredet. Det tas som en selvf\u00f8lge at sykkelveg og gangvei uten videre tilsidesetter menneskerettighetene deres, eiendomsretten og medvirkning over eget liv. Det er hevet over enhver tvil at det er adgang til \u00e5 arealplanlegge og ekspropriere mot private interesser i Norge, men det b\u00f8r utredes ordentlig opp mot beboernes rettigheter. Det er ikke s\u00e6rskilt utredet og avb\u00f8tende tiltak som \u00e5 flytte veg, sykkelveg og gangveg noen meter \u00f8stover, er verken formelt vurdert eller foresl\u00e5tt. 6. Gr\u00f8nn sirkul\u00e6r \u00f8konomi. I planen utredes det ikke i forhold til bruk og gjenbruk, slik at en bryter prinsippet om \u00e5 bruke og gjenbruke bygg og installasjoner mest mulig. Planmaterialet har ikke vurderinger av dette aspektet og vurderer ikke mulige avb\u00f8tende tiltak som \u00e5 flytte gangveg, veg og sykkelvei noen meter \u00f8stover. 7. Rasjonell samfunns\u00f8konomi. I planen rives mange store eksisterende bolighus for \u00e5 realisere noen hundre meter gang og sykkelvei til erstatning for bydelens bredeste fortau. Det medf\u00f8rer ekspropriasjon av en rekke hele boligeiendommer og rivning av p\u00e5st\u00e5ende hus. Planen har alternativvurdering av \u00e5 flytte gang, sykkel og veg noe \u00f8stover, eller innsnevre disse noe mot \u00e5 spare boligene og deres vestvendte hager som avb\u00f8tende tiltak som ville gitt mye bedre kost nytte og samfunns\u00f8konomi. 8. Bergen Bystyre er i det skriftlige saksgrunnlaget opplyst at alle eiendommer som er innenfor omr\u00e5deplan Wergeland er gitt sin status og vil kunne eksproprieres etter denne planen. De er s\u00e5ledes i saksutredningen trukket fra i oppstilling over nye eiendommer som kan komme under frivillig avhending eller ekspropriasjon. Byr\u00e5det har unnlatt \u00e5 nevne at eiendommer i den planen som er s\u00f8kt ervervet har m\u00e5ttet fremmes for domstolen, og der motparten har p\u00e5st\u00e5tt at tvangsskj\u00f8nn ikke skal fastsettes. Dette er et helt avgj\u00f8rende b\u00e5de for \u00e5 kunne vurdere hvor mange omstridte eiendommer som er i vedtak i sykkelvegplanen, og ikke minst ogs\u00e5 en pekepinn p\u00e5 plikten til \u00e5 vurdere andre l\u00f8sninger enn ekspropriasjon. Dette faktum er aktualisert ved at Bergen Kommune tapte fullstendig i den f\u00f8rste saken de har f\u00f8rt for retten med ekspropriasjon etter omr\u00e5deplanen. Det siteres fra dom 24-045982SKJ-THOD/SKJ\u00d8 kjennelse avsagt ved Hordaland Tingrett 07.02-2025, Sitat; Etter dette skj\u00f8nn legger retten til grunn at de vurderinger som f\u00f8lger av oreigningsloven \u00a72.1 i dette tilfellet ikke ble gjort som ledd i vedtakelsen av reguleringsplanen....Retten kan dermed ikke regne med at feilen ikke kan ha virket bestemmende p\u00e5 vedtakets innhold.... Hva bystyret ville ha kommet til dersom det hadde f\u00e5tt opplyst i innstillingen at det m\u00e5tte foretas en vurdering av om det n\u00e5 var \u00abtvillaust meir til gagns enn skade\u00bb \u00e5 ekspropriere.... Kommunen tapte alts\u00e5 og ble id\u00f8mt saksomkostninger. Dette gjelder omr\u00e5deplanen som deler av sykkelplanen bare kopierer og gjengir grunnlaget for, men det m\u00e5 ogs\u00e5 bemerkes at de materielle mangler som Tingretten finner n\u00e5r den d\u00f8mmer mot Bergen Kommune i ekspropriasjonsfors\u00f8k etter omr\u00e5deplanen ogs\u00e5 er manglende ved sykkelplanen. Tingrettens dom viser absolutt at b\u00e5de de deler som n\u00e6rmest kopieres inn fra omr\u00e5deplanen, og de deler som kommer ny har manglende vurderinger om det er tvillaust mer til gagns enn skade \u00e5 legge til rette for ekspropriering. Vi som klager p\u00e5 vedtaket vil s\u00e6rlig vise til at eiendommer som en ser ligger an til eventuell ekspropriasjon, faktisk ville kunne skjermet som fortsatt boligeiendommer med p\u00e5st\u00e5ende hus, om en bare hadde flyttet vei, sykkelvei og gangfelt noe \u00f8stover eller hadde smalnet disse noe ved bolighusene. STATLIG KRAV OM DOKUMENTINNSYN OG KONTROLL. Vi ber om at staten krever \u00e5 f\u00e5 og kontrollere de i kravet nevnte dokumenter og rapporter, samt alle m\u00f8tereferat, eposter og brev, samt interne notater i plan og bygningsetat som gjelder denne saken og s\u00e6rlig samarbeid mot enda ikke fremmet for Bystyret privat kommersielle boligplan, herunder korrespondanse og m\u00f8tereferat notater kun mot den kommersielle boligplanen, men som omfatter ogs\u00e5 forhold i den offentlige planen for veg, gang og sykkelveg. OPPSETTENDE VIRKNING Dersom Bergen Bystyre ikke reparerer forholdet som kreves lovlighetskontroll for og i saksbehandlingstid fram mot dette kreves det at det settes oppsettende virkning for gjennomf\u00f8ring av vedtaket. Dersom Staten f\u00e5r saken til behandling og det ikke er satt oppsettende virkning fra bergen Bystyre, ber en om at staten setter oppsettende virkning. Det er vesentlig menneskerettigheter, kulturmilj\u00f8 og naturverdier som er satt til lovlighetskontroll, og gjennomf\u00f8ring f\u00f8r ferdig behandlet lovlighetskontroll vil kunne medf\u00f8re ub\u00f8telig skade. Det vises ogs\u00e5 til at planmyndigheten for overordnet plan, til tross for iherdig argumentering fra kommuneadvokat og kommunens planfaglige etat, nylig har tapt sak i Tingretten knyttet til den utredningsframferd som ble vist i omr\u00e5deplanen som deler av vedtaket hviler p\u00e5, og som har samme manglende opplysning i denne planens vedtak. Det er s\u00e5ledes stor fare for at kommunen er p\u00e5 svak faglig grunn qua ang\u00e5r tvangsgjennomf\u00f8ring av dette vedtak, samt truende forhandlinger om tvangsgjennomf\u00f8ring fra Fylke og Kommune. Lovlighetskontrollen signeres av f\u00f8lgende Bystyrerepresentanter. "
}