{
  "dokument_id": "eb004097-ba1f-55f8-82ed-a6a711a19e63",
  "doc_type": "case_attachment",
  "kommune": 4601,
  "tittel": "Intern uttalelse fra Byplanavdelingen datert 17.01.2024",
  "url": "https://bergen.kommune.no/politikere-utvalg/api/fil/bk360/10885935/Intern-uttalelse-fra-Byplanavdelingen-datert-17-01-2024",
  "tekst": "Viser til byggesak \u00abBYGG-2023/16420\u00bb. Under f\u00f8lger seksjon for private planer sine vurderinger til de mest relevante temaene. Renovasjonsterminal (bossug) Byplan er positive til en bruksendring til renovasjonsterminal med tilh\u00f8rende funksjoner (ny tverrtunell). Det er flere plansaker p\u00e5 Mindemyren som st\u00e5r p\u00e5 hold i p\u00e5vente av avklaring om avfallsh\u00e5ndtering. Dagligvarebutikk Vi er \u00e5pen for at det gis en midlertidig dispensasjon til \u00e5 etablere en matbutikk i 1. etasje med f\u00f8lgende vilk\u00e5r: at det planlegges slik at vesentlige funksjoner tilknyttet dagligvarehandelen ikke plasseres i omr\u00e5det som inng\u00e5r i T8. N\u00e5 er det vist bla. spiserom, kontor mm. her. - om lag 8 meter av eksisterende bebyggelse inng\u00e5r i felt T8, \u00abtorg\u00bb, med hensynsone #51\u00bb. I plankartet er det ikke vist flere vertikalniv\u00e5 for feltet, og if\u00f8lge bestemmelsene skal omr\u00e5det opparbeides som en m\u00f8teplass med en tverrforbindelse til Svaneviksveien. Det kommer ikke frem om dagens bebyggelse skal best\u00e5 eller rives. - Internt har ledelsen besluttet \u00e5 ta bort omr\u00e5deplanens rekkef\u00f8lgekrav \u00a7 3.1 vedr. krav om opparbeidelse eller sikret opparbeidelse av gangbroen over Kanalveien (ref. #5). En slik endring vil kreve politisk behandling av omr\u00e5deplanen og dette arbeidet er enda ikke p\u00e5begynt. Dersom gangbroen ikke kommer, ser byplan at det kan bli behov for \u00e5 se p\u00e5 utformingen av torg 8 (T8) p\u00e5 nytt. Det kan ta tid f\u00f8r plansaken for delfelt s13 ferdigstilles og omr\u00e5det bygges ut. Som f\u00f8lge av dette b\u00f8r f\u00f8lgende krav stiles: - 1. etasje etableres med aktive fasader (skal viser aktivitet innenfor), ref. innsendte skisser. Ved innredning av nordre del av 1. etasje m\u00e5 det tas h\u00f8yde for at det kan etableres en inngang, i tilknytning til det fremtidige torget. - Dagens parkeringsplasser nord for innkj\u00f8ring til fjellhallene videref\u00f8res ikke i den \u00abmidlertidige fasen\u00bb. Det vises til utklipp fra Google StreetView (juli 2023). I dette omr\u00e5det anbefaler vi at etableres noen parkeringsplasser for sykkel \u2013 dette arealet er ca. 7 meter bredt. Det b\u00f8r s\u00f8kes \u00e5 videref\u00f8re dagens \u00abkiosk\u00bb og gjerne sette opp noen bord, dette skaper liv i byrommet. - Innkj\u00f8ringsveg til fjellhallene m\u00e5 v\u00e6re bred nok til \u00e5 sikre areal for g\u00e5ende/ syklende og kj\u00f8rende. 1 Omr\u00e5dereguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN 2. etasje \u2013 matbutikk F\u00f8r en tar stilling til bruk av denne etasjen m\u00e5 forslagstiller svare ut hvordan dette kan sees i sammenheng med en fremtidig idrettshall under Leaparken. Det vises til PBE sin anbefaling om \u00e5 arbeide videre med et plangrep der hallen senkes ned tilsvarende en etasje (alts\u00e5 2. etasje). Nytt dekke i Fjellhallene Det stilles sp\u00f8rsm\u00e5l til behovet for en rampe til 2. niv\u00e5. Det antas at dette arealet ogs\u00e5 vil v\u00e6re tilgjengelig via heis og at rampen ikke er n\u00f8dvendig for fremtidig bruk (td. lager mm). Vi er \u00e5pne for at det gis dispensasjon for et nytt dekke, med unntak av rampen. Antall parkeringsplasser Kravene til bilparkeringer f\u00f8lger omr\u00e5deplanens maksimumskrav til p-dekning (10 plasser pr. 1000m2.). Vi ser ikke at oms\u00f8kt dekning er tilstrekkelig redegjort for. Det vises til omr\u00e5dets beliggenhet mtp. bybanen, sykkeltraseer mm. som tilsier at det ikke skal v\u00e6re behov for \u00e5 f\u00f8lge maks. krav. Med tanke p\u00e5 en fremtidig situasjon vurderes oms\u00f8kt p-dekning \u00e5 v\u00e6re for h\u00f8y. Det vises til parkeringsnotat for Mindemyren, hvor vi for en fremtidig situasjon anbefaler en dekningsgrad for forretning tilsvarer 2 plasser pr. 1000 m2. Men vi ser at kan v\u00e6re grunnlag for en h\u00f8y dekning i en overgangsfase. Det er totalt s\u00f8kt om 35 plasser i fjellhallene, inkl. for veterin\u00e6ren (4 stk.) som har hovedinngang fra Svaneviksvein. Vi antar dagnes parkeringsplass benyttes for bes\u00f8kende, se utklipp under. Det ser ikke ut til at det sikres en tilkomst til de foresl\u00e5tte nye heisene fra Svaneviksveien, er det da hensiktsmessig \u00e5 sette av til parkering for veterin\u00e6rklinikken? 45 Svaneviksveien - Google Maps "
}