{
  "dokument_id": "9b2b4f39-9dbe-558e-9829-d48f892580b0",
  "doc_type": "case_attachment",
  "kommune": 4601,
  "tittel": "Renovasjonsteknisk plan_Bj\u00f8rndalsbrotet datert 18.03.2021",
  "url": "https://bergen.kommune.no/politikere-utvalg/api/fil/bk360/10214410/Renovasjonsteknisk-plan-Bjorndalsbrotet-datert-18-03-2021",
  "tekst": "Bj\u00f8rndalsbrotet- Laksev\u00e5g Renovasjonsteknisk Plan Dato: 18.03.2021 N\u00f8kkelinformasjon: PlanID: Reguleringsplan plan-ID 1201- 65520000 Gnr/Bnr: 122/3 m.fl. Antall boenheter: 18 Avfallsl\u00f8sning: Nedgravd bunnt\u00f8mt container Boligtype: 2 leilighetsblokk (10+8) Maksimal g\u00e5avstand: 80 m RTV revisjons nr.: 02 1 Renovasjonsteknisk plan Innledning H\u00e5ne Invest AS har startet arbeidet med \u00e5 utarbeide reguleringsplan for Bj\u00f8rndalsbrotet i Bergen kommune. Hovedform\u00e5let med planarbeidet er \u00e5 tilrettelegge for etablering av boliger i et etablert boligomr\u00e5de. Reguleringsplanen legger til rette for blokkbebyggelse som to lavblokker. Det er foresl\u00e5tt en utbygging p\u00e5 18 boenheter/ leiligheter fordelt p\u00e5 de to bygningene, og det er lagt opp til en variasjon i leilighetsst\u00f8rrelse. Begge byggene vil ha privat parkeringsplass i parkeringskjeller. Denne renovasjonstekniske planen skal beskrive et forslag til l\u00f8sning for renovasjonsh\u00e5ndtering for det planlagte boligprosjektet p\u00e5 Bj\u00f8rndalsbrotet. I omr\u00e5det for \u00f8vrig finnes det en blanding av eneboliger, rekkehus, terrasseblokker og lavblokker. Det eksisterende borettslaget Bj\u00f8rndalsbrotet sin renovasjonsl\u00f8sning fungerer i dag med vanlige bosspann for restavfall som blir hentet p\u00e5 et felles hentepunkt, samt at de har store container for papir, plast og metall/glass som st\u00e5r plassert p\u00e5 samme sted. Under er et kart som viser plassering av planomr\u00e5det i forhold til Loddefjord (Vestkanten). Loddefjord Lyderhornsveien Haakonsvernveien Planomr\u00e5det Oasen Bj\u00f8rndalsbrotet Fyllingsdalen Bj\u00f8rgeveien Haakonsvern marinebase Figur 1; Flyfoto som viser planomr\u00e5dets beliggenhet markert med gul sirkel. 2 Plandokumentasjon/reguleringsplan Figuren under viser utkast til plankart, revidert etter h\u00f8ring og offentlig ettersyn og begrenset h\u00f8ringer juli 2020 og februar 2021. I bestemmelsene har reguleringsplanen satt rekkef\u00f8lgekrav til ferdigstilling av hentested for avfall f\u00f8r bebyggelse kan tas i bruk (jfr. \u00a7 6.2.9 i bestemmelsene). Etter h\u00f8ring og offentlig ettersyn var det dialog med Statnett om renovasjonsl\u00f8sning og plassering av arealet for avfallsh\u00e5ndtering. I h\u00f8ringsutkastet var renovasjonsl\u00f8sningen plassert nord i boligomr\u00e5det BBB2 og innenfor faresone H370, som er faresone for h\u00f8yspenttras\u00e9. Dette var problematisk med tanke sikkerhet n\u00e5r renovasjonsbiler/ kranbiler tar oppstilling under h\u00f8yspent og skal t\u00f8mme avfallscontainere. Renovasjonsl\u00f8sningen, og planlagt trafostasjon er derfor i nytt planforslag flyttet til s\u00f8rvestre del av planomr\u00e5det, i BBB1. Hovedl\u00f8sning som er beskrevet i dette dokumentet er vurdert \u00e5 v\u00e6re det beste av alternativene for ny plassering av renovasjonsl\u00f8sning. Alternativet er forelagt Statnett, som ikke har hatt innvendinger til foresl\u00e5tt l\u00f8sning. Plankartet og illustrasjonene vist er revidert i henhold til ny l\u00f8sning for renovasjon. Reguleringsbestemmelsene som omhandler renovasjon er oppdatert i henhold til merknader fra BIR til offentlig ettersyn (jfr. reguleringsbestemmelsenes pkt. 3.1.1.6.a og b og 6.2.9). \u00d8vrige bestemmelser som er vurdert \u00e5 ikke p\u00e5virke dette temaet eller omtale av renovasjonsl\u00f8sning i planbeskrivelse vil bli oppdatert n\u00e5r renovasjonsteknisk plan er forelagt og \u00abgodkjent\u00bb av BIR Figur 2 viser Utkast til plankart, revidert etter offentlig ettersyn. Renovasjonsl\u00f8sning ligger innenfor felt BBB1, s\u00f8rvest for avkj\u00f8rsel Trafostasjon er skilt ut med form\u00e5let kommunalteknisk anlegg. 3 Hovedl\u00f8sning for h\u00e5ndtering av avfall Lokalisering Under viser lokalisering av planomr\u00e5det i Bj\u00f8rndalsbrotet. De to planlagte boligblokkene ligger p\u00e5 hver sin side av en naturlig kolle i Bj\u00f8rndalsbrotet. Figur 3; Kartutsnitt som vier plassering av planomr\u00e5det med r\u00f8d sirkel. Opprinnelig mulighetsstudie er revidert, og illustrasjonen under viser forslag til ny plassering av renovasjonsh\u00e5ndtering i planomr\u00e5det. Det legges til grunn at renovasjon og trafo skal plasseres i samme omr\u00e5de. Plasseringen av renovasjon skal inneholde et avfallsh\u00e5ndteringssystem som skal v\u00e6re felles for begge boligblokkene. Tilgang til trafo blir direkte ut i veg/Bj\u00f8rndalsbrotet. Figur 4; Illustrasjonsplan til revidert mulighetsstudium, der renovasjonsl\u00f8sningen er vist og plassert p\u00e5 BBB1 4 Figur 6; Hele illustrasjonsplanen, revidert etter offentlig ettersyn, Figur 5; utsnitt av illustrasjonsplanen som zoomer som f\u00f8lger planforslaget viser plassering av renovasjon s\u00f8rvest for inn p\u00e5 renovasjonsl\u00f8sningen i s\u00f8rvest. avkj\u00f8rsel til BBB1. Kj\u00f8revei, tilkomstvei og utkj\u00f8ringsvei for renovasjonsbil Kj\u00f8ret\u00f8y som skal hente avfall har tilkomst via den kommunale veien Bj\u00f8rndalsbrotet, fra nord, jfr. Figur 7. Snuhammer/tilkomst til blokk i s\u00f8r (BBB1) skal fungere som adkomst til renovasjonsanlegg. Trafo skal n\u00e5es direkte fra vegen Bj\u00f8rndalsbrotet. Figur 7; Pilene viser adkomst via den kommunale veien Bj\u00f8rndalsbrotet. Oppstillingsareal og dimensjonering Reguleringsbestemmelsen paragraf 3.1.1.6.b henviser til at angitt l\u00f8sning i renovasjonsteknisk plan skal v\u00e6re retningsgivende for hvilken l\u00f8sning, utforming og opparbeiding av areal til avfallsl\u00f8sning. Det skal i tillegg tas utgangspunkt i renovasjonsteknisk plan for \u00e5 sikre nok plass og tilfredsstillende stigning til renovasjon og eventuelle brann/utrykningsmateriell. 5 Figur 8 viser BIR\u2019s dimensjonerende sporing for renovasjonsbil/lastebil og Figur 9 viser reell sporing av en lastebil i vendehammeren tilknyttet foresl\u00e5tt renovasjonsl\u00f8sning. Figur 8; Dimensjonerende sporing for lastebil (L). Som figur 9 viser skal renovasjonsbil bruke areal i tilkomstveg inne p\u00e5 boligomr\u00e5det, samt hovedveg for \u00e5 hente avfall og snu renovasjonsbilene. Vist tilkomstveg, hovedveg (Bj\u00f8rndalsbrotet) blir til sammen vendesl\u00f8yfe/vendehammer, e.l. og dette arealet til sammen tilfredsstiller krav til st\u00f8rrelse/utforming for lastebil (L), jfr. Statens vegvesens h\u00e5ndbok N100. Vendehammeren er dimensjonert for lastebil (L) og dette tilsvarer den renovasjonsbilen som er n\u00f8dvendig for \u00e5 hente containerne. Bruksklasse 10 (BK10) 32 tonn, jfr. Forskrift om n\u00e6rmere bestemmelser om tillatte vekter og dimensjoner for offentlig veg skal ogs\u00e5 gjelde, men dette p\u00e5virker ikke utformingen av reguleringsplanen, men skal legges til grunn ved prosjektering av tiltaket. Figur 9; Viser sporing av lastebil i vendehammeren. 6 Figurene under viser utklipp av plan- og profiltegninger for reguleringsplanens avkj\u00f8rsel og oppstillingsplass (jfr. Figur 10 og Figur 11). Maksimal tillatt helning p\u00e5 tilkomstvei for BIRs renovasjonsbiler er 10%. Planlagt tilkomstveg skal ha en helning tiln\u00e6rmet flatt inn fra hovedveg, og selve oppstillingsarealet der lastebilen skal st\u00e5 vil ha en slakere helning enn det som tillates. I Figur 10 under vises det at oppstillingsplass har plass nok til inntegnet renovasjonskranbil (L). Figur 10 viser C-tegning som viser dimensjonering av avkj\u00f8rsel/ oppstillingsplass for renovasjonsbilen. P\u00e5 oppstillingsarealet er det vist at det er ogs\u00e5 tatt hensyn til at en renovasjonsbil m/kran og dens st\u00f8ttelabber skal ha plass og kunne man\u00f8vrere n\u00e5r containere skal t\u00f8mmes. St\u00f8ttelabb skal i i henhold til BIR plasseres maksimalt 0,3 m h\u00f8yere enn renovasjonsbilen (L) og st\u00f8ttelabbene skal dimensjoneres med et fast underlag som t\u00e5ler akseltrykk p\u00e5 11,5 tonn. Det er et krav om at det skal v\u00e6re minimum 1 m avstand fra containerne til evt. hindringer som mur, bygningsmasse, tr\u00e6r, stolper, lekeplass, osv. Det er krav til at renovasjonsanlegget skal v\u00e6re opplyst, uten \u00e5 komme i konflikt med kranl\u00f8ft og at det i forbindelse med oppstillingsplassen skal settes opp \u00abparkering forbudt\u00bb-skilt. Figur 15 viser at dette er mulig for planlagt l\u00f8sning og oppstillingsarealet skal prosjekteres og tilrettelegges i henhold til dette. Under viser illustrajonen at oppstillingsarealet har maks 2 % tverrfall og 6 % helning i lengderetning. 7 Figur 11 viser profil som med stigningsforhold p\u00e5 oppstillingsarealet for renovasjonsbilen. Trafo er etter tilbakemeldinger fra BIR plassert s\u00f8r for avfallh\u00e5ndteringsarealet, der den ikke kommer i konflikt med kranl\u00f8ft eller kranens behov for bevegelsesareal (R=7m). Se illustrasjon under. Under blokken i BBB1 er det privat parkeringskjeller og kj\u00f8rende til/fra vil bruke samme tilkomst som renovasjonsbilen. Da det ikke skal legges til rette for mange parkeringsplasser i parkeringskjeller (maks 6 p-plasser og 8 leiligheter), forventes det ikke konflikt ved henting av avfall mellom renovasjonsbil og biler til- og fra parkeringsplasser. Det vil ogs\u00e5 v\u00e6re et begrenset antall hentinger av avfall i uken/mnd. Avfallsh\u00e5ndtering ligger i god avstand til blokken og vil ikke komme i konflikt med krav til minimum fri h\u00f8yde, verken ved t\u00f8mming eller kj\u00f8ring til/fra henteareal. Renovasjonsl\u00f8sning Renovasjonsteknisk veileder fra BIR foresl\u00e5r som l\u00f8sning ved 10-150 boliger at det benyttes nedgravde bunnt\u00f8mte containere for hver avfallstype og at avfallsl\u00f8sningen skal tilrettelegge for kildesortering, dvs. separat h\u00e5ndtering av avfallstyper. Dette tilsvarer l\u00f8sning foresl\u00e5tt og lagt til grunn i planomr\u00e5det. 8 Beboere fra begge blokkene vil m\u00e5tte kaste avfallet sitt i felles avfallssystemet i BBB1. For blokken i nord vil det bli maks 80m \u00e5 g\u00e5 til containerne. Det vil tilrettelegges for et fortau (o_SF3) langs den offentlige vegen (Bj\u00f8rndalsbrotet). Det vil ogs\u00e5 v\u00e6re mulig \u00e5 n\u00e5 avfallsh\u00e5ndteringen ved \u00e5 krysse over kollen gjennom bestemmelsesomr\u00e5det #2(jf. Figur 2) over felles uteoppholdsareal (f_BUT). Se skisse med r\u00f8de piler som illustrerer gangforbindelse til/fra renovasjonsplass i BBB1 under. Figur 12; Skisse som viser adkomstmuligheter til renovasjonsplass fra blokkene i BBB1 og BBB2. Dimensjonerings- og kapasitetsberegninger og detaljutforming av avfallsl\u00f8sningen Dimensjoneringsgrunnlag fra RTP (BIR) er lagt til grunn for dimensjonering av l\u00f8sning og antallet nedgravde containere innenfor avsatt areal til avfallsh\u00e5ndtering (jf. Figur 13). Figur 13; viser Dimensjoneringsgrunnlag fra BIR. 9 Figuren under viser BIR\u2019s dimensjoner p\u00e5 renovasjonsbil, avfallscontainere og bilens kranradius. Figur 14; dimensjonerende figur fra BIR. Maksimal kranradius til midten av l\u00f8fteinnretning oppsamlingsutstyr for nedgravde bunnt\u00f8mte containere er: - 6 m for restavfall og papir/papp/drikkekartong uten komprimering, samt plastemballasje med komprimering - 7 m for plastemballasje uten komprimering I planomr\u00e5det skal det legges til rette for etablering av 18 boenheter. Fra 2023 vil det v\u00e6re krav om utsortering av matavfall i Norge. For \u00e5 im\u00f8tekomme dette kravet m\u00e5 fremtidige avfallsl\u00f8sninger i BIR- omr\u00e5det tilrettelegge for utsortering av matavfall. I planforslaget blir det lagt til grunn at det skal v\u00e6re separate, nedgravde, bunnt\u00f8mte containere for matavfall, restavfall, papir/papp/drikkekartong og plastemballasje. Det er i henhold til tabellen i Figur 13 ikke behov for egen container for glass- og metallemballasje. Ut fra dimensjoneringsgrunnlaget er det beregnet behov for totalt fire nedgravde bunnt\u00f8mte containere \u00e0 5 m3, med f\u00f8lgende fordeling: -1 stk. for matavfall uten komprimering - 1 stk. for restavfall uten komprimering - 1 stk. for papir/papp/drikkekartong uten komprimering - 1 stk. for plastemballasje uten komprimering Arealet som er avsatt har plass nok til renovasjonsbil, samt dimensjonert antall containere. Under er en figur som viser dette. Figur 15; figur som viser renovasjonsbil (L) p\u00e5 oppstillingsplass i t\u00f8mmeposisjon, med m\u00e5l. 10 Oppsummering Planforslaget legger til grunn plassering av trafo og avfallh\u00e5ndtering s\u00f8r i planomr\u00e5det og innenfor felt BBB1. Hovedl\u00f8sning som legges til grunn i planen vil v\u00e6re en felles avfallsl\u00f8sning med nedgravde bunnt\u00f8mte containere og med kapasitet for alle boenhetene i BBB1 og BBB2. Det er satt av areal nok til n\u00f8dvendig antall containere i henhold til dimensjoneringsgrunnlaget. Arealet for henting av containere er dimensjonert for lastebil med maksimal kranradius lik 7m. 11 "
}