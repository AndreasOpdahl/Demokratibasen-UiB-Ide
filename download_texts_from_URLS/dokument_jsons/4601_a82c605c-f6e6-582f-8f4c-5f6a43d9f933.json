{
  "dokument_id": "a82c605c-f6e6-582f-8f4c-5f6a43d9f933",
  "doc_type": "case_attachment",
  "kommune": 4601,
  "tittel": "Spilloppen_f\u00f8lgebrev supplerende dokumentasjon",
  "url": "https://bergen.kommune.no/politikere-utvalg/api/fil/bk360/12590063/Spilloppen-folgebrev-supplerende-dokumentasjon",
  "tekst": " Kime arkitektur og landskap as Teatergaten 35 5010 Bergen Bergen kommune Plan og bygningsetaten Dato: 31.03.2025 Gnr/Bnr 158/95, 93, 865, 842, 877 SPILLOPPEN, Damsg\u00e5rdsveien 99-101 Saks nr BYGG-2024/12352 S\u00d8KNAD OM RAMMETILLATELSE- SUPPLERENDE DOKUMENTASJON Viser til brev datert 13.03.25 hvor dere ber om tilleggsopplysninger og varsler om utsatt sakstid. Her er v\u00e5r redegj\u00f8relse for tilleggsopplysningene dere etterlyser: 1. Endring av eksisterende uteomr\u00e5de Fellesomr\u00e5dene oppgraderes betydelig og knyttes sammen med de offentlige arealene p\u00e5 en naturlig m\u00e5te uten noen form for stengsler. I dag er tilkomsten til b\u00e5de Treet og Portalen, som ligger p\u00e5 taket av godkjent p-kjeller med stor h\u00f8ydeforskjell, l\u00f8st gjennom funksjonelle trapper og ramper som er universelt utformet. B\u00e5de rampene og trappene beholdes lik dagens situasjon. For \u00e5 skape bedre visuell kontakt og en mer \u00e5pen og innbydende adkomst til fellesarealene fjernes porter og stengsler, mens rekkverk som sikrer h\u00f8ydeforskjell mellom de ulike niv\u00e5ene beholdes. Vedlegg L114 Forbindelser_tilkomst oppsummerer hvilke tiltak som er foresl\u00e5tt gjennomf\u00f8rt for \u00e5 forbedre kontakt mellom gate og fellesomr\u00e5de, mellom fellesomr\u00e5de og havnepromenade og mellom niv\u00e5ene p\u00e5 offentlig plass. I tillegg er det lagt ved 3D- illustrasjoner som viser situasjonen n\u00e5r port og h\u00f8gt rekkverk er fjernet. Dagens geometri p\u00e5 Fe1 beholdes i stor grad, men det er lagt vekt p\u00e5 \u00e5 skape st\u00f8rre frodighet og soneinndeling gjennom forsterking av det gr\u00f8nne. Det er lagt inn flere tr\u00e6r og buskfelt p\u00e5 fellesomr\u00e5det (Fe1) foran Portalen slik at man skaper mer skjermede soner. Den beste oppholdsplassen ligger i omr\u00e5det mellom Treet og Portalen, midt over grensen mellom Offentlig plass og fellesomr\u00e5de. I denne sonen skal ogs\u00e5 forbindelse ned mot Havnepromenaden sikres for allmenn bruk. Plassen har gode solforhold, mye lys og luft samt er skjermet for innsyn fra leiligheter. Det foresl\u00e5s derfor en stor fellesplass som Side 1 av 5 Kime arkitektur og landskap as Teatergaten 35 5010 Bergen binder sammen de offentlig og private omr\u00e5dene. I dag er omr\u00e5det foran Treet privatisert, men dette blir gjennom \u00e5pningen og forbindelsen gjennom amfiet tilrettelagt for offentlig bruk. Det vil medf\u00f8re at offentlig plass foran Treet blir tilgjengeliggjort og det blir en gradvis overgang fra offentlig til privat fellesomr\u00e5de som markeres av en plass som b\u00e5de offentligheten og beboerne kan benytte seg av. Det ville v\u00e6re veldig synd \u00e5 ikke utnytte den beste oppholdsplassen til \u00e5 skape en god m\u00f8teplass her. I praksis vil dette arealet v\u00e6re tilgjengelig for alle og tilrettelegger ogs\u00e5 for gjennomgang til havnepromenaden. Vedlagt ligger f\u00f8lgende dokumentasjon som viser foresl\u00e5tte tiltak: - L115 Dagens situasjon m/foto - L110 Landskapsplan - L114 Forbindelser_tilkomst (oversikt over tiltak) - 3D-Illustrasjon Offentlig plass og Fellesomr\u00e5de 2. Godkjenning avkj\u00f8rselsplan Vedlagt ligger godkjenning fra Bymilj\u00f8etaten p\u00e5 oms\u00f8kt endring av eksisterende avkj\u00f8rsel 3. Tempor\u00e6r park under bro Tiltak under bro er ikke del av denne s\u00f8knad. Prosjektgrense p\u00e5 utsendte planer viser grense for oms\u00f8kt tiltak. Vi har n\u00e5 tatt ut illustrasjon av tempor\u00e6r park i landskapsplanene. Se vedlegg L110 Landskapsplan Side 2 av 5 Kime arkitektur og landskap as Teatergaten 35 5010 Bergen 4. Tiltak i sj\u00f8 Havnepromenade utenfor B2/B3 skal ikke endres, og vi har endret prosjektavgrensing for \u00e5 tydeliggj\u00f8re dette. Tiltaket omfatter etablering av havnepromenade utenfor offentlig plass. Denne etableres p\u00e5 eksisterende fylling og kobles sammen med havnepromenaden som er etablert i dag. Se vedlegg L110 Landskapsplan, tidligere oversendte snitt E-2 Terrengsnitt samt L115 Dagens situasjon m/foto. 5. Ytterligere tegningsgrunnlag og konkret redegj\u00f8relse for tiltak Vedlagt ligger plan som viser dagens situasjon med foto. Dette viser tydelig at det er behov for en oppgradering av fellesomr\u00e5dene og overgangen mellom offentlig og privat sone. Det er derfor foresl\u00e5tt en tydeliggj\u00f8ring av ganglinjene mellom offentlig plass og Fe1 gjennom bevisst plassering av nye plantefelt og sittekanter foran Treet. Disse skal v\u00e6re med \u00e5 vise retning inn mot en litt st\u00f8rre oppholdsplass i grensen mellom offentlig og fellesomr\u00e5de. Se for \u00f8vrig redegj\u00f8relse i punkt 1. Vedlagt ligger f\u00f8lgende dokumentasjon som viser foresl\u00e5tte tiltak: - L115 Dagens situasjon m/foto - L110 Landskapsplan - L114 Forbindelser_tilkomst (oversikt over tiltak) - 3D-Illustrasjoner 6. Dispensasjon for avstand til riksvei (Bro) Tiltaket ligger til dels under riksvei (bro) og n\u00e6rmere enn avstandskrav 12 m til Riksvei og det s\u00f8kes om dispensasjon fra avstandskrav. Tiltaket under bro og i sonen innenfor avstandskrav omfatter i all hovedsak gangtilkomst og gr\u00f8ntareal. Ytterst mot sj\u00f8en etableres en treningspark og fortsettelse av havnepromenade. Tiltaket forholder seg til gjeldene reguleringsplan hvor arealet er regulert offentlig plass og Kombinert form\u00e5l/allmennyttig form\u00e5l (se egen dispensasjonss\u00f8knad ang\u00e5ende Kombinert fom\u00e5l/allmennyttig form\u00e5l). Det er lagt til rette for tilkomst til omr\u00e5det under bro, slik at Broeier kan vedlikeholde bropillarer og landkar. Omr\u00e5det er et belastet omr\u00e5de med f\u00e5 sosiale m\u00f8teplasser og gr\u00f8nne lunger. Det er et stort behov for en ny, gr\u00f8nn aktivitetsplass, og foresl\u00e5tt tiltak oppfyller reguleringsplanens intensjoner med \u00e5 skape en aktiv, offentlig plass som binder sammen havnepromenade med Damsg\u00e5rdveien og en sammenbinding av plassen nede med sj\u00f8 og offentlig plass utenfor Treet. Aktivisering av tomta, vil v\u00e6re med og gi stedet en positiv attraksjon og sosial overv\u00e5kning. Tiltak i sonen med avstandskrav vil ikke v\u00e6re til hinder for vedlikehold av bro og brokar, og vi mener fordelen med \u00e5 gi dispensasjon fra avstand til vegmidt er st\u00f8rre enn ulempene. Side 3 av 5 Kime arkitektur og landskap as Teatergaten 35 5010 Bergen Vedlegg: L101 Situasjonsplan 1:500 A30-2 Tverrsnitt Med vennlig hilsen Merete Gunnes Kime arkitektur og landskap as Side 4 av 5 Kime arkitektur og landskap as Teatergaten 35 5010 Bergen Vedleggsliste L1000 Situasjonsplan 1:1000 L101 Situasjonsplan 1:500 L110 Landskapsplan L114 Forbindelser_tilkomst (oversikt over tiltak) L115 Dagens situasjon m/foto 3D-Illustrasjoner A30-2 Tverrsnitt Godkjenning Avkj\u00f8rselsplan Side 5 av 5 "
}