{
  "dokument_id": "f2f1ba32-795e-5644-9bbb-6ed5ebdee9d9",
  "doc_type": "case_attachment",
  "kommune": 5501,
  "tittel": "250320 Konkurs\u00e5pningskjennelse",
  "url": "https://innsyn.tromso.kommune.no/application/getMoteDokument?dokid=2002032661",
  "tekst": " NORD-TROMS OG SENJA TINGRETT KJENNELSE Avsagt: 20.03.2025 Sak nr.: 25-046693KON-TNTS/TTRM Dommer: dommerfullmektig med alminnelig fullmakt Hanna Elise Sagen Saken gjelder: Oppbudsbegj\u00e6ring Gatemagasinet Virkelig 989139479 Ingen begrensninger i adgangen til offentlig gjengivelse KJENNELSE Styret i Gatemagasinet Virkelig har begj\u00e6rt selskapets bo tatt under rettens behandling som konkursbo. Det framg\u00e5r av begj\u00e6ringen at oppbudet er besluttet av styret. Oppbudsbegj\u00e6ringen oppfyller kravene i konkursloven \u00a7 66 annet ledd. Styret har opplyst at den samlede gjelden er p\u00e5 kr 258 116 og at selskapet har aktiva med en samlet ansl\u00e5tt verdi p\u00e5 ca. kr 486 890. Virksomheten er innstilt og selskapet har tre ansatte. Retten legger opplysningene i begj\u00e6ringen til grunn. Selskapet antas derfor \u00e5 v\u00e6re ute av stand til \u00e5 dekke forpliktelsene sine etter hvert som de forfaller. Betalingsvanskene er ikke av forbig\u00e5ende art, slik at selskapet er illikvid. Det fremg\u00e5r at gjelden er st\u00f8rre enn verdien av eiendelene og selskapet er insuffisient. Selskapet er derfor insolvent og vilk\u00e5rene for \u00e5 ta begj\u00e6ringen til f\u00f8lge er oppfylt, jf. konkursloven \u00a7 60, jf. \u00a7\u00a7 61 og 62. SLUTNING Boet til Gatemagasinet Virkelig, organisasjonsnummer 989139479, Postboks 1269, 9263 Troms\u00f8, forretningsadresse Storgata 118, 9008 Troms\u00f8, tas under behandling som konkursbo. ***** Kjennelsen ble avsagt 20.03.2025 kl. 13:20. Fristdagen etter dekningsloven \u00a7 1-2 antas \u00e5 v\u00e6re 19.03.2025. Fristen for fordringsanmeldelser til bostyreren er 24.04.2025. Som bostyrer, jf. konkursloven \u00a7 77, ble oppnevnt: Advokat: Bj\u00f8rn August Krane Kontor: Strandtorget 3 Telefon: 952 75000 Postadr.: Justitia AS Postboks 488, 9255 TROMS\u00d8 Skiftesamling etter konkursloven \u00a7 78 f\u00f8rste ledd nr. 3 ble berammet til tirsdag 29. april 2025 kl. 0900 i Nord-Troms og Senja tingretts lokaler i Tinghuset i Troms\u00f8 sal 09, Fr. Nansens plass 17. Styreleder plikter \u00e5 m\u00f8te med mindre bostyrer gir fritak. Selskapet eller lovlig stedfortreder er uberettiget til \u00e5 forf\u00f8ye over boet eller boets eiendeler. Selskapets ledelse plikter etter konkursloven kap. XI \u00e5 bist\u00e5 bostyreren med \u00e5 framskaffe oversikt over sine \u00f8konomiske forhold mv. Styrelederen p\u00e5legges \u00e5 kontakte bostyreren straks. -2- 25-046693KON-TNTS/TTRM Retten hevet Hanna Elise Sagen Dokument i samsvar med original. Mona-Lisa Larsen seksjonsleder Bostyrer forkynner rettsboken med kjennelsen og berammelsen for saks\u00f8kte. Kjennelsen kan ankes til lagmannsretten. Anke m\u00e5 framsettes direkte for Nord-Troms og Senja tingrett innen \u00e9n m\u00e5ned fra forkynningen. Den som anker, m\u00e5 betale ankegebyr p\u00e5 kr 7.884. -3- 25-046693KON-TNTS/TTRM "
}