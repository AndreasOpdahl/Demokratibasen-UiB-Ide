{
  "dokument_id": "50e20669-7e43-5ff8-a200-586f4f0f7197",
  "doc_type": "case_presentation",
  "kommune": 4601,
  "tittel": "Vedtektsendringer for Sentralbadet AS",
  "url": "https://bergen.kommune.no/politikere-utvalg/api/fil/bk360/10023743/Framstilling-Vedtektsendringer-for-Sentralbadet-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/147855-13 Vedtektsendringer for Sentralbadet AS Hva saken gjelder: Bergen bystyre behandlet sak om \u00abEtablering av Sentralbadet AS\u00bb i m\u00f8tet 25.05.2023 sak 233/23 og fattet f\u00f8lgende vedtak: 1. Det opprettes et aksjeselskap \u2013 Sentralbadet AS \u2013 for drift av Sentralbadet Scenekunsthus. 2. Bystyret vedtar forslaget til vedtekter og aksjefordeling for Sentralbadet AS. 3. Dersom Vestland fylkeskommune ikke g\u00e5r inn p\u00e5 eiersiden eller i styret delegerer bystyret til byr\u00e5det \u00e5 foreta de n\u00f8dvendige vedtektsendringer, slik det er redegjort for i saken. 4. Byr\u00e5det kaller inn til stiftelsesm\u00f8te med aksjon\u00e6rene. 5. Byr\u00e5det utnevner tre styremedlemmer som representanter for Bergen kommune, herunder styreleder. 6. Bystyret ber byr\u00e5det vurdere \u00e5 enten utvide husleierefusjonsordningen som gjelder for kulturakt\u00f8rer som leier i Grieghallen til ogs\u00e5 \u00e5 gjelde for Sentralbadet Scenekunsthus eller egen refusjonsordning. Sentralbadet AS skal etableres i 2024. Bergen kommune skal eie 67% av aksjekapitalen, Vestland fylkeskommune skal eie 5%, og hovedbrukerne Carte Blanche og BIT- Teatergarasjen skal eie 14% hver. I vedtakspunkt 2 i sak 233/23 vedtok bystyret forslaget til vedtekter for Sentralbadet AS. For tre av punktene i vedtektene viser det seg \u00e5 v\u00e6re behov for mindre endringer. Det gjelder \u00a7 2 Form\u00e5l, \u00a7 7 Selskapets styre og \u00a7 8 Valgkomit\u00e9. Det p\u00e5virker utformingen av vedtakspunkt 5, som ut fra de foresl\u00e5tte endringene ogs\u00e5 m\u00e5 justeres. Endring knyttet til \u00a7 2 Form\u00e5l I \u00a7 2 Form\u00e5l er det ved en inkurie kun prim\u00e6rbrukerne som er nevnt og ikke sekund\u00e6rbrukere. Dette m\u00e5 rettes opp for at det politisk vedtatte form\u00e5let til Sentralbadet AS skal oppfylles. Dette ble besluttet i sak 233/23, basert p\u00e5 tidligere vedtak fra bystyret fra m\u00f8tet 26.09.2019 sak 40/19: \u00abBystyret legger til grunn en fordelingsn\u00f8kkel for benyttelse av Scenekunsthuset p\u00e5 25/75, der 75 % tilfaller prim\u00e6rbrukerne og de resterende 25 % vil v\u00e6re forbeholdt andre akt\u00f8rer\u00bb 1 Gjeldende formulering: \u00a7 2 Form\u00e5l \u00abSentralbadet AS er et selskap med form\u00e5l \u00e5 optimalisere driften av Sentralbadet som et scenekunsthus og tilrettelegge for hovedbrukerne Stiftelsen Bergen Internasjonale Teater og Carte Blanche AS slik at de kan oppn\u00e5 sine vedtatte form\u00e5l. Selskapet har ikke erverv til form\u00e5l og skal driftes etter et selvkostprinsipp.\u00bb Forslag til ny formulering: \u00a7 2 Form\u00e5l \u00abSentralbadet AS er et selskap med form\u00e5l \u00e5 optimalisere driften av Sentralbadet som et scenekunsthus. Sentralbadet AS skal tilrettelegge for hovedbrukerne Stiftelsen Bergen Internasjonale Teater og Carte Blanche AS slik at de kan oppn\u00e5 sine vedtatte form\u00e5l. Sentralbadet skal ogs\u00e5 benyttes av sekund\u00e6rbrukere fra kunst- og kulturfeltet. Selskapet har ikke erverv til form\u00e5l og skal driftes etter et selvkostprinsipp.\u00bb Endringer knyttet til \u00a7 7 Selskapets styre I \u00a7 7 Selskapets styre var det opprinnelig foresl\u00e5tt en kombinasjon av direkteoppnevning for representanter fra Bergen kommune og valgkomite som foresl\u00e5r \u00f8vrige representanter. I det videre arbeidet med \u00e5 etablere selskaper har det vist seg mer hensiktsmessig at hele styret foresl\u00e5s av en valgkomite, slik at valgkomiteen sikrer et godt sammensatt og helhetlig styre for selskapet. Gjeldende formulering: \u00a7 7 Selskapets styre \u00abSelskapets styre best\u00e5r av 6 medlemmer som velges for 2 \u00e5r av gangen. Bergen kommune oppnevner styreleder og 2 styremedlemmer. Styreleder har dobbeltstemme ved stemmelikhet. Carte Blanche AS, Stiftelsen Bergen Internasjonale Teater og Vestland fylkeskommune skal ha 1 styremedlem hver. Styrets medlemmer velges av generalforsamlingen etter innstilling fra valgkomit\u00e9en og oppnevning fra Bergen kommune. Det velges vararepresentanter til styret. Styret er beslutningsdyktig n\u00e5r minst 4 styremedlemmer er til stede.\u00bb Forslag til ny formulering: \u00a7 7 Selskapets Styre \u00abSelskapets styre best\u00e5r av 6 medlemmer som velges for 2 \u00e5r av gangen. Styreleder har dobbeltstemme ved stemmelikhet. Styrets medlemmer velges av generalforsamlingen etter innstilling fra valgkomit\u00e9en. Ved f\u00f8rste gangs oppnevnelse oppnevnes styret gjennom direktevalg. Bergen kommune oppnevner styreleder og 2 styremedlemmer. Carte Blanche AS, Stiftelsen Bergen Internasjonale Teater og Vestland fylkeskommune skal oppnevne 1 styremedlem hver. Det velges 4 vararepresentanter, rangert fra 1. til 4. kandidat. Styret er beslutningsdyktig n\u00e5r minst 4 styremedlemmer er til stede.\u00bb 2 Endringer knyttet til \u00a7 8 Valgkomite I \u00a7 8 Valgkomite er det behov for at Bergen kommune som majoritetseier har en fast representant i valgkomiteen ogs\u00e5 etter f\u00f8rste gangs oppnevning. Det foresl\u00e5s at fagansvarlig i seksjon for kunst og kulturutvikling g\u00e5r inn som fast leder av valgkomiteen. Det er en styrke for organisasjonen at Bergen kommune som majoritetseier har dette vervet for \u00e5 sikre gode nominasjonsprosesser hvor kommunens eierinteresser blir tilstrekkelig ivaretatt. Det er utredet om det foreligger habilitetskonflikt eller rolleblanding knyttet til at fagansvarlig er leder for valgkomit\u00e9en i Sentralbadet AS, samtidig som Bergen kommune er eier av b\u00e5de Sentralbadet og Carte Blanche, og tildeler tilskudd til prim\u00e6rbrukerne. Habilitetssp\u00f8rsm\u00e5let er ogs\u00e5 dr\u00f8ftet opp mot forvaltningsloven \u00a76 e. 2. Ettersom valgkomit\u00e9 er et r\u00e5dgivende organ, anses vervet ikke som en ledende rolle eller stilling. Fagansvarlig fatter heller ikke vedtak om tildeling av midler. Dermed er det ingen konflikt knyttet til at fagansvarlig sitter som leder av valgkomiteen. Gjeldende formulering: \u00a7 8 Valgkomit\u00e9 \u00abGeneralforsamlingen skal velge valgkomit\u00e9 og fastsette retningslinjer for valgkomit\u00e9en. Valgkomit\u00e9en skal ha 4 medlemmer. Ved f\u00f8rste gangs oppnevnelse skal det oppnevnes en fra hver av de fire aksjeeierne. Leder av valgkomiteen skal ved f\u00f8rste gangs oppnevnelse v\u00e6re representant fra Bergen kommune, deretter velges leder av generalforsamlingen. Leder har dobbeltstemme ved stemmelikhet. Generalforsamlingen skal velge nestleder. Tjenestetiden for valgkomit\u00e9ens medlemmer er fire \u00e5r. Valgkomit\u00e9en skal fremme forslag til generalforsamlingen om: 1. Medlemmer og varamedlemmer til styret 2. Styrets leder og nestleder 4. Godtgj\u00f8relse til styrets medlemmer. Styret fremmer forslag om godtgj\u00f8relse til valgkomiteens medlemmer. Styret fremmer ogs\u00e5 forslag til generalforsamlingen om medlemmer til valgkomiteen.\u00bb Forslag til ny formulering: \u00a7 8 Valgkomit\u00e9 \u00abGeneralforsamlingen skal velge valgkomit\u00e9 og fastsette retningslinjer for valgkomit\u00e9en. Valgkomit\u00e9en skal best\u00e5 av leder og 3 ordin\u00e6re medlemmer. Leder av valgkomiteen skal v\u00e6re fagansvarlig for kulturfeltet i Bergen kommune. Nestleder og resten av valgkomiteen velges av generalforsamlingen. Leder har dobbeltstemme ved stemmelikhet. Tjenestetiden for valgkomit\u00e9ens 3 ordin\u00e6re medlemmer er fire \u00e5r. Ved f\u00f8rste gangs oppnevnelse skal valgkomiteens 3 ordin\u00e6re medlemmer oppnevnes p\u00e5 generalforsamling, etter innstilling fra aksjeeierne. Valgkomit\u00e9en skal fremme forslag til generalforsamlingen om: 1. Medlemmer og varamedlemmer til styret 2. Styrets leder og nestleder 4. Godtgj\u00f8relse til styrets medlemmer. Styret fremmer forslag om godtgj\u00f8relse til valgkomiteens medlemmer. Styret fremmer ogs\u00e5 forslag til generalforsamlingen om medlemmer til valgkomiteen.\u00bb 3 \u00d8konomiske konsekvenser: Det er ikke \u00f8konomiske konsekvenser knyttet til de foresl\u00e5tte vedtektsendringene. Byr\u00e5dets vurdering og anbefaling/konklusjon: Byr\u00e5det vurderer at de nye formuleringene av vedtektenes \u00a7 1, \u00a7 7 og \u00a7 8 er en tydeliggj\u00f8ring og forbedring til det beste for Sentralbadet AS og anbefaler at de vedtas slik det fremg\u00e5r av saksbeskrivelsen over. Begrunnelse for framleggelse til bystyret: Det fremg\u00e5r av Byr\u00e5dets fullmakter, vedtatt av Bergen bystyre i sak 378-20 i m\u00f8te 16. desember 2020: \u00abBystyret vedtar opprettelse av aksjeselskaper og godkjenner selskapets vedtekter.\u00bb Bystyrets vedtak i m\u00f8tet 25.05.2023 sak 233/23 \u00abEtablering av Sentralbadet AS\u00bb. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar forslaget til endring av \u00a7 2 Form\u00e5l, \u00a7 7 Selskapets styre og \u00a7 8 Valgkomit\u00e9 i vedtektene for Sentralbadet AS slik de fremg\u00e5r av saken. 2. Byr\u00e5det utnevner styreleder og to styremedlemmer som representanter for Bergen kommune ved f\u00f8rste gangs oppnevning til Sentralbadet AS. Dato: 19. mars 2024 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Forslag til nye vedtekter for Sentralbadet AS 4 "
}