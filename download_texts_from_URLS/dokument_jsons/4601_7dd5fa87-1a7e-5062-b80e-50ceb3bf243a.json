{
  "dokument_id": "7dd5fa87-1a7e-5062-b80e-50ceb3bf243a",
  "doc_type": "case_attachment",
  "kommune": 4601,
  "tittel": "Kulturminnedokumentasjon",
  "url": "https://bergen.kommune.no/politikere-utvalg/api/fil/bk360/11575877/Kulturminnedokumentasjon",
  "tekst": " \u00c5rstad, gnr. 13, bnr. 69, mfl. Wergelandsbakken, reguleringsplan Saksnr. PLAN-2022/20591 KULTURMINNEDOKUMENTASJON 1 Revisjonshistorie Oppdragsnavn og nummer 1103 Wergelandsbakken - kulturminnedokumentasjon - UTKAST Dato: Tekst: Laget av: Kontrollert av: 12.04.2021 F\u00f8rsteutkast med Mona Mortensen og Mats Mastervik dokumentasjon av Sharon Brodahl kulturminner og kulturmilj\u00f8 samt generelle betraktninger om utbygging p\u00e5 tomten 30.06.2023 Kulturminnedokumentasjon Mona Mortensen Line Merete Valle med dokumentasjon og vurdering av byggeprosjekt datert 08.06.2023 15.07.2023 Rev. iht. illustrasjonsplan Mona Mortensen datert 05.07.2023 2 FORORD Denne kulturminnedokumentasjonen er utarbeidet i forbindelse med reguleringsplanforslag for Wergelandsbakken (gnr. 13/69 mfl.). Dokumentasjonen er utarbeidet etter retningslinjene til Byantikvaren i Bergen kommune. Form\u00e5let er \u00e5 dokumentere kulturminner og kulturmilj\u00f8 som blir ber\u00f8rt av den aktuelle reguleringsplanen. Rapporten behandler eksteri\u00f8r og uteomr\u00e5der. Kulturminnegrunnlaget er utarbeidet av kulturminner\u00e5dgiver Mona Mortensen. Foto og illustrasjoner er ved Vill Plan AS om ikke annet er oppgitt. Prosjekttegninger og - visualiseringer er ved En til En Arkitekter AS. Mona Mortensen, Vill Plan 15.07.2023 3 Sammendrag P\u00e5 vegne av Bergen Prosjektselskap AS, arbeider En til En arkitekter AS med \u00e5 regulere og utvikle eiendommene gnr. 13, bnr. 69 mfl. i \u00c5rstad bydel, for boligbebyggelse. Denne rapporten svarer ut Byantikvarens krav om kulturminnedokumentasjon til detaljreguleringsplaner. Det planlegges \u00e5 seksjonere to eksisterende eneboliger til tomannsboliger og foreta en eplehagefortetting med tre nye tomannsboliger og en ny firemannsbolig. Det legges opp til en reetablering og tilrettelegging av uteomr\u00e5dene. Kulturminnedokumentasjonen viser at bygningsmilj\u00f8et i Wergelandsbakken er representativt for kvalitetene som karakteriserer hensynssone kulturmilj\u00f8 23 Wergelands\u00e5sen-Storetveit\u00e5sen. Ettersom omr\u00e5det ogs\u00e5 ligger i byfortettingssone BY2 i KPA2018 er det derfor vesentlig at utbyggingen f\u00e5r en form som gir en god balanse mellom utbygging og vern. I rapporten er planforslaget vurdert i forhold til de kulturhistoriske f\u00f8ringene for videre utvikling i \u00c5rstad (jf. kulturmilj\u00f8plan for Bergen). Planforslaget f\u00f8lger opp kulturminnestrategiens f\u00f8ringer n\u00e5r det gjelder arkitektur. N\u00e5r det gjelder str\u00f8kskarakter og byplan vil prosjektets arkitektoniske uttrykk og form, sammen med tilrettelegging og tilbakef\u00f8ring av uteomr\u00e5dene st\u00f8tte strategiens f\u00f8ringer med en god miks mellom den eksisterende og nye bebyggelsen. Med en relativt h\u00f8y utnyttelse er det diskutabelt om prosjektet i tilstrekkelig grad tilpasser seg bebyggelsesstrukturen i omr\u00e5det. Det er mulig \u00e5 gj\u00f8re noen avb\u00f8tende tiltak for en bedre tilpasning \u2013 som for eksempel \u00e5 ha en fargepalett p\u00e5 nybyggene som er tilpasset de arkitektoniske retningene som er typiske i omr\u00e5det. Det anbefales at dette gj\u00f8res i samr\u00e5d med Byantikvaren. Til tross for krav om at Wergelandsbakken m\u00e5 oppgraderes til gjeldende vegstandard, b\u00f8r det legges vekt p\u00e5 at opplevelsen av gaten som det bindende elementet i omr\u00e5det bevares. Prosjektet slik det n\u00e5 foreligger gir inntrykk av \u00e5 ha en god balanse mellom en n\u00f8dvendig utbedring og bevaring av sammenhengen mellom eiendom og gate. 4 Innhold Revisjonshistorie .............................................................................................................................................. 2 Sammendrag .................................................................................................................................................... 4 1. Innledning................................................................................................................................................ 6 1.1. Eksisterende planer og form\u00e5l for omr\u00e5det .......................................................................................... 6 1.2. Form\u00e5let med kulturminnedokumentasjonen ...................................................................................... 8 2. Metode .................................................................................................................................................... 8 3. Omr\u00e5dets historie (historisk riss) ............................................................................................................. 9 3.1. Wergeland under Storetveit .................................................................................................................. 9 3.2. Wergelandsbakken .............................................................................................................................. 11 3.3. Storetveitvegen ................................................................................................................................... 11 4. Kulturmilj\u00f8 ............................................................................................................................................. 12 4.2. Bygninger med kulturhistorisk verdi innen planomr\u00e5det.................................................................... 17 5. Avslutning - vurdering av tiltakets virkning p\u00e5 bygningsmilj\u00f8ene .......................................................... 24 5.1. Tiltaket ................................................................................................................................................. 24 5.2. Tiltakets omfang og virkning ............................................................................................................... 25 6. Kilder og litteratur ................................................................................................................................. 29 Vedlegg .......................................................................................................................................................... 30 5 1. Innledning P\u00e5 vegne av Bergen Prosjektselskap AS, arbeider En til En arkitekter AS med \u00e5 regulere og utvikle eiendommene gnr. 13, bnr. 69 mfl. i \u00c5rstad bydel, for boligbebyggelse. Denne rapporten svarer ut Byantikvaren krav om kulturminnedokumentasjon til detaljreguleringsplaner. Figur 1-1 Detaljreguleringsplanen gjelder omr\u00e5det som er markert med svart strek p\u00e5 innfelt kart. Ortofoto viser planomr\u00e5det som grenser mot Fager\u00e5svegen i nord, mot Storetveitvegen i s\u00f8r\u00f8st og ellers mot eksisterende boligbebyggelse i Wergelandsbakken, Skr\u00e5foto: google Planomr\u00e5det ligger p\u00e5 Wergeland og omfatter deler av et eksisterende boligomr\u00e5de p\u00e5 Wergelands\u00e5sen. Arealet grenser mot Storetveitvegen i vest. Planomr\u00e5det ligger i et etablert boligomr\u00e5de med eldre frittliggende sm\u00e5husbebyggelse. Langs Storetveitvegen best\u00e5r bebyggelsesstrukturen av st\u00f8rre bygningsvolumer. I KPA2018 er omr\u00e5det vist som byfortettingssone som gir mulighet for en h\u00f8yere utnyttelsesgrad enn det omr\u00e5det har i dag. Omr\u00e5det ligger i tillegg innenfor hensynssone bevaring kulturmilj\u00f8 i ny KPA. Intensjonen med planforslaget er \u00e5 legge til rette for en boligfortetting med tilkomst via Wergelandsbakken. P\u00e5 bakgrunn av rammene som bla. kulturminnene/-milj\u00f8et i omr\u00e5det setter, har utbygger og arkitekt hatt som intensjon \u00e5 finne l\u00f8sninger for utvikling av omr\u00e5det som forener kulturminneverdier og fortetting. 1.1. Eksisterende planer og form\u00e5l for omr\u00e5det F\u00f8lgende planer og form\u00e5l gjelder for omr\u00e5det: \uf0fc Planomr\u00e5det er regulert i Mindereguleringen av 1920. \uf0fc I KDP Land\u00e5s er planomr\u00e5det vist som boligomr\u00e5de. \uf0fc KPA2018 - Omr\u00e5det ligger i byfortettingssone (BY2) - Hensynssone r\u00f8d og gul st\u00f8ysone - Konsesjonsomr\u00e5de fjernvarme 6 - Gul sone luftkvalitet - Arkiktektur og byform\u00a7 8 med s\u00e6rlig vekt p\u00e5 \u00a7 8.2.1, 8.2.4 og 8.2.7. - Kulturminner og kulturmilj\u00f8 \u00a712 \uf0fc \u00abIdentitet med s\u00e6rpreg\u00bb, kulturminneplan for Bergen 2019-23, vedtatt 15.12.2021 - Kulturmilj\u00f8 23 Wergelands\u00e5sen-Storetveit\u00e5sen Kulturmilj\u00f8planen \u00abIdentitet med s\u00e6rpreg\u00bb Eiendommen inng\u00e5r hensynssone bevaring H570 Wergelands\u00e5sen-Storetveit\u00e5sen, 23 i \u00c5rstad bydel, i KPA 2018, se figur under. De generelle retningslinjene til hensynssone H570 sier at i sonen skal \u00abKulturmilj\u00f8 og historisk bebyggelse sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk\u00bb. Figur 1-2 Hensynssone kulturmilj\u00f8 i KPA2018 er skravert. Planomr\u00e5det ligger innenfor det r\u00f8dmarkerte omr\u00e5de. Kilde: Bergen kommune. Planen p\u00e5peker at fortetting i villaomr\u00e5dene p\u00e5 Wergeland er utfordrende; mye av det historiske s\u00e6rpreget i bydelen ligger i arkitekturen og den veloverveide balansen mellom hage, park, terreng, gatel\u00f8p og bebyggelse. Det stedegne og historisk strukturerende m\u00e5 identifiseres og v\u00e6re styrende for utforming ved endringer og/eller nye tiltak. 7 Utfyllende retningslinjer til sonen Wergelands\u00e5sen-Storetveit\u00e5sen framg\u00e5r av vedlegg 4 til KPA2018 \u00abUtfyllende informasjon til hensynssoner for bevaring kulturmilj\u00f8, \u00a7 35.5 KPA 2018\u00bb og i kulturmilj\u00f8plan for Bergen \u00abIdentitet med s\u00e6rpreg\u00bb, vedtatt 15. desember 2021: Karakteriseres av frittliggende villaer og sm\u00e5husbebyggelse. Bebyggelsesstrukturen best\u00e5r av villa- og sm\u00e5husbebyggelse i gr\u00f8nne hager, godt tilpasset et kupert terreng. Omr\u00e5dene er helhetlige med hovedtyngde fra ny- klassisistisk og jugendstil, til funkisinspirert arkitektur. Variert villabebyggelse med arkitektur av h\u00f8y kvalitet og god materialbruk, der st\u00f8rrelsesforholdet mellom hus og hage oppleves som homogent og godt bevart. Eksisterende bygninger, med fasader, historiske bygningsdetaljer, materialbruk, farger, volum og forholdet mellom hus og hage m\u00e5 bevares. Endring eller etablering av nye tiltak m\u00e5 skje i samspill, tilpasses og opprettholde omr\u00e5dets gate- eiendoms- og bebyggelsesstruktur, samt videref\u00f8re typologi, volum, skala og h\u00f8yder p\u00e5 eksisterende bebyggelse. Materialbruk og den h\u00f8ye arkitektoniske kvalitet i byggeriet m\u00e5 videref\u00f8res. Retningslinjene bygger p\u00e5 Bergen kommunes kulturminnestrategi fra 2019. Kulturminnestrategien er konkretisert i kulturminneplanen i forbindelse med f\u00f8ringer for videre utvikling i \u00c5rstad. Her knyttes f\u00f8ringer for de fire hovedtemaene Arkitektur, Str\u00f8kskarakter, Byplan og Fortetting i bydelene til kulturminnestrategiens m\u00e5l. 1.2. Form\u00e5let med kulturminnedokumentasjonen I Byantikvarens merknad datert 17.07.2020, ber etaten om at tiltakshaver i tr\u00e5d med overordnede retningslinjer (KPA2018 punkt 12) beskriver og dokumenterer planomr\u00e5det med hensyn til mulige kulturminner og kulturminnemilj\u00f8. Omr\u00e5det m\u00e5, i tillegg til skriftlige kildes\u00f8k, befares, og kulturminner som bygg og eldre veier m\u00e5 kartfestes. Ogs\u00e5 bygningsmilj\u00f8ene rundt selve planomr\u00e5det b\u00f8r dokumenteres, da planen vil ha innvirkning p\u00e5 helheten i bygningsmilj\u00f8et. Dokumentasjonen b\u00f8r utf\u00f8res som en egen rapport som legges ved planen. Byantikvaren \u00f8nsker \u00e5 f\u00e5 tilsendt rapporten samt tilh\u00f8rende kart f\u00f8r utlegging til offentlig h\u00f8ring. For eksisterende bebyggelse som foresl\u00e5s revet, bes det om en utvidet dokumentasjon. Denne rapporten oppfyller Byantikvarens krav om en kulturhistorisk dokumentasjon av planomr\u00e5det og et st\u00f8rre influensomr\u00e5de. Videre er tiltakets effekt og konsekvens vurdert opp mot Bergen kommunes kulturminnestrategi for \u00c5rstad. For n\u00e6rmere beskrivelse av rapportens oppbygging, vises det til kapittel 2 Metode. Et f\u00f8rsteutkast av kulturminnedokumentasjonen ble sendt til Byantikvaren v\u00e5ren 2021, som et grunnlag til et arbeidsm\u00f8te med Bergen kommune 23.06.2021. Kommentarene i referatet fra m\u00f8tet er innarbeidet i den endelige kulturminnedokumentasjonen. 2. Metode Influensomr\u00e5det som er definert i denne kulturminnedokumentasjonen er begrenset/tilpasset det aktuelle planomr\u00e5de og tiltaket, slik at kulturminnedokumentasjonen er beslutningsrelevant for gjeldende plan. Kulturmilj\u00f8ene som er beskrevet, kan i realiteten derfor v\u00e6re st\u00f8rre enn avgrensningen vist p\u00e5 temakartet som f\u00f8lger kulturminnedokumentasjonen. En n\u00e6rmere avgrensning er gitt i kapittel 4. Rapporten er bygget opp for \u00e5 tilfredsstille kravene som Byantikvaren setter til kulturminnedokumentasjon (Byantikvaren 2019): \u00abHensikten med en kulturminnedokumentasjon er at den skal dokumentere historien til planomr\u00e5det slik den var f\u00f8r tiltaket blir iverksatt. Videre skal en dokumentasjon danne et viktig beslutningsgrunnlag for videre planprosess\u00bb. 8 I Byantikvarens veileder settes det krav til at planomr\u00e5det skal befares og fotograferes. Eksisterende kulturminner skal kartfestes og fotograferes b\u00e5de i detalj og i forhold til sine omgivelser. Videre skal det komme tydelig fram i dokumentasjonen dersom kulturminner rives/fjernes eller p\u00e5 annet vis blir ber\u00f8rt. Veilederen har en sjekkliste for relevante tema som b\u00f8r omtales i kulturminnedokumentasjonen. Hovedpunktene i denne er benyttet som utgangspunkt for denne rapportens disposisjon: - Innledning (form\u00e5let med reguleringsplanen, kort om planomr\u00e5det) - Omr\u00e5dets historie (omr\u00e5dets historiske utvikling) - Bygningsmilj\u00f8 (omtale av bygningsmilj\u00f8 i og i n\u00e6rheten av planomr\u00e5det) - Andre typer kulturminner (omtale av andre kulturminner i og i n\u00e6rheten av planomr\u00e5det) - Avslutning (hvilken effekt og konsekvens har tiltaket p\u00e5 kulturminner og -milj\u00f8. Det skal ikke gis verdivurdering av kulturminnene i planomr\u00e5det. Effekt og konsekvens av tiltaket er vurdert opp mot kulturminnestrategiens f\u00f8ringer for videre utvikling i \u00c5rstad og tilh\u00f8rende retningslinjer for temaene Arkitektur, Str\u00f8kskarakter, Byplan og Fortetting i bydelene. Krav til foto og kart er innpasset i kapitlene og i teksten i dokumentasjonsrapporten. Omr\u00e5det ble befart i januar 2021 og i juni 2023. 3. Omr\u00e5dets historie (historisk riss) 3.1. Wergeland under Storetveit Wergelandsbakken ligger sentralt p\u00e5 Minde i \u00c5rstad bydel. Veien er en smal blindvei med innkj\u00f8ring fra Fager\u00e5sveien. Wergeland l\u00e5 opprinnelig under Storetveit g\u00e5rd. Denne g\u00e5rden, som strakte seg fra Tveiter\u00e5s i s\u00f8r til Wergeland i nord, h\u00f8rte i middelalderen og reformasjonen til Lungeg\u00e5rdens jordegods. Fram til slutten av 1700-tallet, da flere husmannsplasser ble skilt ut, var det ikke annet enn et hovedtun p\u00e5 Storetveit som, trolig ligger i det som i dag heter Kirkeveien. G\u00e5rden Wergeland ble skilt ut i 1863 som eget bruk, men ble f\u00f8rst navnefestet Wergeland/Vergeland p\u00e5 et kart fra 1907 (http://www.arstadposten.no/2019/02/01/hvem-ga-navn-til-garden-wergeland/). Jordbruksdriften ser ut til raskt \u00e5 ha utspilt sin rolle, da utparsellering til boliger startet p\u00e5 1890-tallet. Det ble blant annet anlagt bensinstasjon og etablert et transportfirma (Wergeland Transport) p\u00e5 stedet. Wergeland med omr\u00e5det rundt trikkesl\u00f8yfen p\u00e5 Minde, var tiltenkt en rolle som knutepunkt, og inngikk som en del av at \u00c5rstad ble utviklet som byens f\u00f8rste forstad. Figur 3-1 T.v.: F\u00f8rste gang Wergeland ble navnefestet p\u00e5 kart var i 1907. G\u00e5rden ble utskilt fra hovedg\u00e5rden Storetveit i 1863. Kilde: http://www.arstadposten.no/2019/02/01/hvem-ga-navn-til-garden-wergeland/. T.h.: Nedre del av Fridalen og Wergeland, slik det s\u00e5 ut i 1960. Storetveitvegen i nedre billedkant. Kilde: UBB, Wider\u00f8esamlingen, ubb-w-f-009398 9 Kartet under viser situasjonen i 1909. Her ser vi at eiendommene Agnesh\u00f8i, Bj\u00f8rkhaug og Ly er med. Agnesh\u00f8i er Wergelandsbakken 13, Bj\u00f8rkhaug tilsvarer eiendommen Wergelandsbakken 5. Ly er mest sannsynlig erstattet av en av eiendommene som i dag har adresse Storetveitvegen 20-26 eller Fager\u00e5sveien 1. Figur 3-2 Amtskartet fra 1909 viser situasjonen i omr\u00e5det like etter at g\u00e5rden Wergeland var begynt \u00e5 selges ut som boligparseller. Kilde: Kartverket Etter at Storetveitvegen ble tatt i bruk som s\u00f8ndre hovedveg i 1927, viser bla. kartet over Fana bygningsdistrikt en markant \u00f8kning i b\u00e5de antall bygg og fortetting av omr\u00e5det, sammenlignet med 1909, se Figur 3-3 og Figur 3-4. Figur 3-3 Kart over Fana bygningsdistrikt viser bygningssituasjonen i 1937. Utsnitt av kartet til h\u00f8yre. Kilde: Kartverket I kulturminnegrunnlag Storetveitvegen fra Brennhaugen til Wergeland viser kartet med oversikt over byggealder, at de fleste er reist mellom 1910 og 1919. 10 Figur 3-4 Bygningsalder i omr\u00e5det Wergeland. Kilde Bergen kommune, 2014 3.2. Wergelandsbakken Gamle kart viser at Wergelandsbakken er en av de eldre ferdsels\u00e5rene i omr\u00e5det, selv om navnet ikke ble vedtatt f\u00f8r i 1952. Kartene fra 1907 og 1909 (se Figur 3-1 og Figur 3-3) viser Wergelandsbakken med litt ulike l\u00f8p, men p\u00e5 begge er vegen en blindveg. Vegen har ingen tr\u00e6r, verken solit\u00e6re eller p\u00e5 rekke som gj\u00f8r at en kan snakke om en all\u00e9 i ordets rette forstand. I stedet er det eiendommenes grense mot vegen definert med vegetasjon, gjerder eller murer, som definerer vegens legeme. Langs vegen er det etablert boligeiendommer, med hus og hage. Til tross for et kupert landskap, henvender inngangspartiene til boligene/eiendommene seg til Wergelandsbakken og har en sv\u00e6rt viktig funksjon som et strukturerende element i bygningsmilj\u00f8et Wergelandsbakken. Dette preget er fortsatt bevart og godt lesbar n\u00e5r en oppholder seg i omr\u00e5det. 3.3. Storetveitvegen Storetveitvegen ble anlagt i 1927 og ble hovedferdsels\u00e5ren mellom Bergen og Nesttun. Dette fikk stor betydning for omr\u00e5dets utvikling da den nye vegen f\u00f8rte til at omr\u00e5det ble attraktivt for villabygging. Storetveitvegen har fortsatt en viktig funksjon som ferdsels\u00e5re mot Bergen s\u00f8r, selv om den ikke lengre har funksjon som hovedferdsels\u00e5re. Slik vegen ligger i dag, framst\u00e5r den som en moderne veg, som gjennom utvidelser og forbedringer gjort siden 1927, har mistet sin autentisitet. Dette virker ogs\u00e5 inn p\u00e5 eiendommene som ligger langs vegen - flere av disse ligger i dag kant i kant med veglegemet, noe som forringer disse eiendommenes kulturhistoriske verdi. 11 Figur 3-5 Kart over \u00c5rstad herred som viser bebyggelse og vegsystem ca. 1912. Utsnittet under viser at Wergelandsbakken er etablert, men med et f\u00e5tall eiendommer - kun ytterst og innerst i vegen. Storetveitvegen er enda ikke etablert. Kilde: Bergen byarkiv 4. Kulturmilj\u00f8 Et tiltaks influensomr\u00e5de kan defineres som det omr\u00e5det som kan bli ber\u00f8rt av tiltaket. Dette kan omfatte b\u00e5de fysisk og visuell p\u00e5virkning. I dette tilfellet har Byantikvarens satt krav om at et st\u00f8rre omr\u00e5de enn planomr\u00e5det skal vurderes og det er derfor definert et influensomr\u00e5de for tiltaket som omfatter selve planomr\u00e5det, samt boliger langs Wergelandsbakken som grenser til det varslede omr\u00e5det. I tillegg er eiendommer langs Storetveitvegen, som grenser til tiltaket, tatt med. Hele influensomr\u00e5det ligger under hensynssone 570_3: 23 Wergelands\u00e5sen-Storetveit\u00e5sen. Grunnlaget for beskrivelsene er informasjon hentet fra befaringer, grunnboken (seeiendom.no), kulturmilj\u00f8plan for Bergen samt relevante kulturminnegrunnlag fra Byantikvaren. Byggesaksarkivet og byarkivet er kontaktet for innhenting av tilgjengelig informasjon. Figur 4-1 Bygningsmilj\u00f8 omtalt i rapporten. Omr\u00e5det p\u00e5 kartet som er markert med bl\u00e5tt, viser bygningsmilj\u00f8et Storetveitvegen, omr\u00e5det markert med gr\u00f8nt viser Wergelandsbakken. Stiplet linje viser planomr\u00e5det. Kilde: En til En og Vill Plan. Oversiktsbildet viser bebyggelsen i Wergelandsbakken og i Storetveitvegen, samt i vestre ende av Fager\u00e5sveien. Dette omr\u00e5det behandles i denne rapporten. Kilde: google. 12 4.1.1. Wergelandsbakken Bygningsmilj\u00f8et ligger lengst nord i hensynssonen 23 Wergelands\u00e5sen-Storetveit\u00e5sen. Det omfatter villabebyggelsen i Wergelandsbakken og eiendommene i Fager\u00e5sveien som grenser til Wergelandsbakken. I denne kulturminnedokumentasjonen er bygningsmilj\u00f8et avgrenset til eiendommene i og rundt varslingsomr\u00e5det, som fysisk eller visuelt kan bli ber\u00f8rt av tiltaket. Bygninger i kulturmilj\u00f8 Wergelandsbakken (data er hentet fra www.seeiendom.no): Adresse G\u00e5rds- og Utskilt Utskilt fra Beskrivelse bruksnummer gnr./bnr. Fager\u00e5sveien 5 13/202 27.01.1915 13/5 Granly; bolig m/varehandel; reparasjon av motorvogner og garasjeuthus anneks til bolig Fager\u00e5sveien 7 13/203 27.01.1915 160/1013 Enebolig m/tilbygg og garasjeuthus anneks til bolig Fager\u00e5sveien 9 13/160 03.10.1913 13/5 Birkeborg; sm\u00e5hus m/4 boligseksjoner Wergelandsbakken 1 13/182 01.04.1914 13/5 Nordre Birkhaug; enebolig m/3 garasjeuthus anneks til bolig Wergelandsbakken 1A 13/259 12.07.1916 13/69 Skogblikk; enebolig m/garasjeuthus anneks til bolig Wergelandsbakken 2A 13/959 05.03.1973 13/160 Enebolig m/garasjeuthus anneks til bolig Wergelandsbakken 2B 13/149 28.05.1913 13/5 Veslebakken; enebolig m/hybel/sokkelleil. og garasjeuthus anneks til bolig Wergelandsbakken 4 13/633 26.07.1950 13/149 Enebolig m/tilbygg og garasjeuthus anneks til bolig Wergelandsbakken 5 13/69 04.12.1903 13/5* Bj\u00f8rkhaug; enebolig Wergelandsbakken 6 13/221 13.10.1915 13/5** Heimen; enebolig m/2 garasjeuthus anneks til bolig Wergelandsbakken 7 13/145 08.01.1913 13/5*** Alstad; enebolig Wergelandsbakken 8 13/230 05.04.1916 13/5 Mariland; enebolig m/tilbygg Wergelandsbakken 9 13/184 24.04.1914 13/5**** Fagerheim; enebolig m/3 garasjeuthus anneks til bolig Wergelandsbakken 10 13/387 18.05.1927 113/155 Roligheten; enebolig m/tilbygg og 2 garasjeuthus anneks til bolig Wergelandsbakken 11 13/161 03.10.1913 13/5 Solli; tomannsbolig, horisontaldelt Wergelandsbakken 12 13/141 30.10.1912 13/5 Tomannsbolig, horisontal Wergelandsbakken 13 13/65 20.03.1901 13/5 Agnesh\u00f8y; enebolig m/garasjeuthus anneks til bolig Wergelandsbakken 14 13/139 04.10.1912 13/5 Lundheim; enebolig m/garasjeuthus anneks til bolig Figur 4-2 Boligene f\u00f8lger topografien og er plassert langs Wergelandsbakken. 13 Figur 4-3 Wergelandsbakken 6 (gnr. 13/221). Figur 4-4 Wergelandsbakken 4 (gnr. 13/633). Figur 4-5 Wergelandsbakken 12 (gnr. 13/141) Figur 4-6 Wergelandsbakken 8 (gnr. 13/230) Bygningsmilj\u00f8et Wergelandsbakken best\u00e5r av stort sett eneboliger/villaer, oppf\u00f8rt mellom 1901 og 1973. Av 18 registrerte boliger, er 16 bygget f\u00f8r 1939, ett p\u00e5 1940-tallet og ett p\u00e5 1970-tallet (se Figur 3-5). Eiendommene er ofte store, der boligen er omgitt av stor hage. Bygningene avspeiler et spekter av stiluttrykk fra denne perioden: her finner vi innslag av sveitserstil, jugendstil, nybarokk, nyklassisisme, funkis og Bergensskolen. Det er sv\u00e6rt lite informasjon \u00e5 hente i kommunens byggesaksarkiv eller i byarkivet, derfor har vi s\u00e5 langt ikke greid \u00e5 finne data om arkitekt og byggetegninger for annet enn Wergelandsbakken 5, der E. Tryti var arkitekt. Blindvegen Wergelandsbakken er det sammenbindende elementet i dette bygningsmilj\u00f8et. Alle eiendommene er lagt langs vegen, med inngangspartier som henvender seg mot denne. Eiendommene har gjerder, murer, hekker eller solit\u00e6re busker som grenser mot vegen og definerer veglegemet. Bygningsmilj\u00f8et vurderes \u00e5 ha en tidsmessig samtidighet ved at storparten av eiendommene st\u00e5r uendret siden de ble utskilt og bygningene reist. Milj\u00f8et er dessuten en representant for bydelsutviklingen som skjedde p\u00e5 \u00c5rstad helt p\u00e5 begynnelsen av 1900-tallet, som del av en st\u00f8rre byplan, nemlig boligekspansjon ut av Bergen sentrum mot s\u00f8r. De fleste av villaene er tilsynelatende velholdte og i god stand. Flere av husene har gjennomg\u00e5tt mindre fasadeendringer med utskifting av vindu, d\u00f8rer og eller mindre p\u00e5bygg. De store hagene er noks\u00e5 uforandret, men med varierende vedlikehold. Noen av eiendommene har planert 14 uteomr\u00e5dene i nyere tid, bla. med betong-oppmuringer. Helhetsinntrykket er likevel at boligomr\u00e5det framst\u00e5r som autentisk. Bygningsmilj\u00f8et Wergelandsbakken framst\u00e5r som helhetlig og autentisk, grunnet lite fortetting eller moderniseringer. Dette gj\u00f8r omr\u00e5det spesielt i et fortettet og urbant omr\u00e5de, s\u00e5pass n\u00e6rt Bergen sentrum. Bebyggelsen har arkitektoniske og formmessige kvaliteter som representerer hensynssone 23 Wergelands\u00e5sen-Storetveit\u00e5sen p\u00e5 en god m\u00e5te. 4.1.2. Storetveitvegen Bygningsmilj\u00f8et ligger lengst nord i hensynssonen 23 Wergelands\u00e5sen-Storetveit\u00e5sen. Det omfatter villa- og n\u00e6rings-/boligbebyggelse langs Storetveitvegen og s\u00f8rlige del av krysset Storetveitvegen x Fager\u00e5sveien. I kulturminnegrunnlaget utarbeidet av Byantikvaren for Storetveitvegen fra Brennhaugen til Wergeland, er dette bygningsmilj\u00f8et omtalt som del av det nordligste delomr\u00e5det, fra Hagerups vei til Nyhaugveien (Byantikvaren 2014). I denne kulturminnedokumentasjonen er bygningsmilj\u00f8et avgrenset til eiendommene i og rundt varslingsomr\u00e5det, som fysiske eller visuelt kan bli ber\u00f8rt av tiltaket. Bygninger i kulturmilj\u00f8et Storetveitvegen (data er hentet fra www.seeiendom.no): Adresse G\u00e5rds- og Utskilt Utskilt fra Beskrivelse bruksnummer gnr./bnr. Fager\u00e5sveien 1 13/575 30.01.1941 13/33 Sammenbygd boligbygg p\u00e5 3-4 etg. for overnattings- og serveringsvirksomhet Storetveitvegen 20-26 13/565,543, 20.03.1939, 13/33 Flere bygg delt i boligseksjoner og varehandel; 530, 531 01.09.1937, reparasjon av motorvogner og tilbygg 08.09.1936, 08.09.1936 Storetveitvegen 23 13/303 25.04.1917 13/5 Tomannsbolig m/ garasjeuthus anneks til bolig Storetveitvegen 25 13/207 07.05.1915 13/5 Engelborg; enebolig Storetveitvegen 27 13/97 26.09.1908 13/5 Borg; enebolig Storetveitvegen 29 13/98 26.09.1908 13/5 Alstad; enebolig m/hybel/sokkelleil. Storetveitvegen 30 13/176 07.03.1914 13/33 Granlien; enebolig Storetveitvegen 32 13/258 12.07.1916 13/69 Bj\u00f8rkeli ; enebolig Figur 4-7 Fager\u00e5sveien 1 og Storetveitvegen 20-26 er sammenstilte og er fint tilpasset veglinjen i krysset mellom Storetveitvegen og Fager\u00e5sveien. Kilde: google 15 Figur 4-8 Storetveitvegen 23-29. Kilde: google Bygningsmilj\u00f8et best\u00e5r av en blanding av eneboliger og tomannsboliger samt bygg med kombinert n\u00e6ring og flermannsboliger. De eldste husene er to eneboliger. Med tomt utskilt i 1908 er det sannsynlig at disse ble bygget like etter tomteutskillelsen. De \u00f8vrige eneboligene langs Storetveitvegen, b\u00e5de p\u00e5 \u00f8st- og vestsiden av vegen, ble utskilt med egne tomter mellom 1914 og 1917. Rent stilhistorisk er husene influert av b\u00e5de sveitserstil, sveitser-jugend og den barokke/nyklassisistiske stilretningen. Mens bygningene p\u00e5 vestsiden av vegen ligger tett i og lavere enn veglegemet, er bygningene p\u00e5 \u00f8stsiden plassert p\u00e5 murer godt over veglegemet. Beliggenheten tett i vegen virker til at eiendommene p\u00e5 vestsiden i stor grad henvender seg mot vest. Her finner vi husenes intim-side med hage og inngangsparti. I svingen i krysset mellom Fager\u00e5sveien og Storetveitvegen, ligger en rekke med fleretasjers murbygg som har n\u00e6ringsarealer p\u00e5 bakkeplan og boliger i \u00f8vrige etasjer. Tomtene til byggene ble utskilt mellom 1936 og 1941, trolig bygget like f\u00f8r, under og etter krigen. Disse byggene illustrerer Wergelands knutepunktsfunksjon. Bygningsmilj\u00f8et Storetveitvegen framst\u00e5r som et sammensatt milj\u00f8, med b\u00e5de store villaer og n\u00e6ringsbygg. Milj\u00f8et er representativt for den utviklingen som skjedde p\u00e5 Wergeland, fra utskilling av boligtomter til villaer eller st\u00f8rre boliger, til mellomkrigs- og etterkrigstiden, da Wergeland var blitt et tettbygd og sentralt omr\u00e5de i Bergen. Bebyggelsen er til en viss grad representativt for villabebyggelsen i hensynssone 23 Wergelands\u00e5sen-Storetveit\u00e5sen, ettersom Storetveitvegen utgj\u00f8r et sv\u00e6rt dominerende moderne element. 16 4.2. Bygninger med kulturhistorisk verdi i og ved planomr\u00e5det I dette kapittelet beskrives eiendommen innenfor og tilgrensende plangrensen. Adresse G\u00e5rds- og Utskilt Utskilt fra Beskrivelse bruksnummer gnr./bnr. Fager\u00e5sveien 7 13/203 27.01.1915 160/1013 Enebolig m/tilbygg og garasjeuthus anneks til bolig Fager\u00e5sveien 9 13/160 03.10.1913 13/5 Birkeborg; sm\u00e5hus m/4 boligseksjoner Wergelandsbakken 1 13/182 01.04.1914 13/5 Nordre Birkhaug; enebolig m/3 garasjeuthus anneks til bolig Wergelandsbakken 2A 13/959 05.03.1973 13/160 Enebolig m/garasjeuthus anneks til bolig Wergelandsbakken 5 13/69 04.12.1903 13/5* Bj\u00f8rkhaug; enebolig 4.2.1. Fager\u00e5sveien 7 (gnr. 160/550) Historisk situasjon Grunnen til Fager\u00e5sveien 7 ble utskilt i 1915 og huset ble trolig reist kort tid etter. Det foreligger ingen informasjon om arkitekt eller arkitekttegninger, slik at den opprinnelige situasjonen m\u00e5 leses ut av dagens situasjon. Huset har h\u00f8y grunnmur mot nord, en hel etasje og to ikke fulle etasjer under et mansard-tak belagt med tungeskifer. Mot vest er et karnapp. En pipe er sentrert midt i huset. Bygningsarkivet viser at huset ble bygget p\u00e5 i 1921 og 1922. Mansardtaket og den tette bygningskroppen samt det enkle, flate og brede listverk er tydelig inspirert av jugendstil. Figur 4-9 Fager\u00e5sveien 7 (gnr. 13/203), sett mot s\u00f8r. Figur 4-10 Fager\u00e5sveien 7 (gnr. 13/203), sett mot s\u00f8rvest og gavlen mot vest. 17 Dagens situasjon Huset har nytt listverk og panel, nye vinduer og d\u00f8rer, men stort sett beholdt i husets opprinnelige stil. Loftet har f\u00e5tt takvinduer. Det er tilbygg b\u00e5de p\u00e5 huset og p\u00e5 eiendommen, blant annet er trolig inngangspartiet p\u00e5 husets s\u00f8rlige vegg et p\u00e5bygg. Tomten ellers er opparbeidet med en rekke tilbygg og tregjerder. Hagen er lite framtredende og redusert arealmessig pga. tilbygg. Husets autentisitet er redusert grunnet flere p\u00e5bygninger b\u00e5de p\u00e5 huset og p\u00e5 eiendommen, men har likevel bevart det originale uttrykket. Figur 4-11 Fager\u00e5sveien 7 (gnr. 13/203), sett mot nord. 4.2.2. Fager\u00e5sveien 9 (gnr. 13/160) Historisk situasjon Grunnen til Fager\u00e5sveien 9 ble utskilt i 1913 og huset ble trolig reist kort tid etter. Eiendommen ble gitt navnet Birkeborg. Det foreligger ingen informasjon om arkitekt eller arkitekttegninger, slik at den opprinnelige situasjonen m\u00e5 leses ut av dagens situasjon. Huset har h\u00f8y grunnmur med en full etasje og to ikke fulle, hvorav den \u00f8verste kan karakteriseres som loft, under et bratt saltak dekket med skifer. Bygningskroppen er rektangul\u00e6r, men brutt av et karnapp i hele byggets h\u00f8yde p\u00e5 husets vestside. Bygget har forseggjort gavlkryss og to piper som er sentrert midt p\u00e5 taket. Fager\u00e5sveien 9 kan karakteriseres som enkel sveitserstil. Figur 4-12 Fager\u00e5sveien 9 (gnr. 13/160), sett mot s\u00f8rvest. 18 Dagens situasjon Huset er modernisert med nye vinduer og d\u00f8rer, som ikke er tilpasset husets originale stil. Det er p\u00e5bygg mot \u00f8st og s\u00f8r samt terrasse mot nord og mot vest. Uteomr\u00e5det preges av en moderne betongmur mot Wergelandsall\u00e9en. Hagen ellers er delvis tilvokst. Huset framst\u00e5r utvendig som ombygd og med f\u00e5 originale detaljer bevart. 4.2.3. Wergelandsbakken 1 (gnr. 13/182) Historisk situasjon Grunnen til Wergelandsbakken 1 ble utskilt i 1914 og huset ble trolig reist kort tid etter. Eiendommen ble navngitt Nordre Birkhaug. Det foreligger ingen informasjon om arkitekt eller arkitekttegninger, slik at den opprinnelige situasjonen m\u00e5 leses ut av dagens situasjon. Bygningskroppen er asymmetrisk med store variasjoner i takh\u00f8yde og takutspring. Huset har h\u00f8y kjeller og en full etasje over. Videre flere halve etasjer som f\u00f8lge av utspringene i den asymmetriske bygningskroppen. Vinduene varierer i st\u00f8rrelse, form og utf\u00f8relse - et lite rundt vindu under gavlen mot \u00f8st, takvindu p\u00e5 loftet samt krysspostvinduer og enfagsvinduer. Huset har et karnapp p\u00e5 veggen mot vest. Saltaket er dekket med skifer og to piper viser at det er flere ildsteder i huset. Huset b\u00e6rer preg av sveitser-jugendstil. Informasjon fra bygningsarkivet viser at det ble bygget en garasje ca. 1939. I 1952 ble det godkjent en innvendig endring med ominnredning i 1. etasje for tre nye soverom. Uteomr\u00e5det er preget av en stor hage som fortsatt har et opprinnelig preg med eldre tr\u00e6r og busker, blant annet bj\u00f8rk, rododendron, roser og frukttr\u00e6r. Her er naturmurer og eldre betongmurer. P\u00e5 s\u00f8rsiden av huset st\u00e5r en betongmur som danner et forh\u00f8yet plat\u00e5, som tidligere kan ha v\u00e6rt en beplantet uteplass/hage. En eldre garasje/uthus st\u00e5r like vest for huset. To nyere garasjer st\u00e5r lengre vest p\u00e5 eiendommen. Figur 4-13 Wergelandsbakken 1 (gnr. 13/182), sett mot s\u00f8r. 19 Figur 4-14 Wergelandsbakken 1 (gnr. 13/182), sett mot s\u00f8rvest. Dagens situasjon Kledningen p\u00e5 huset har et eldre preg og kan v\u00e6re original. Vinduene er dels erstattet med nye tilpasset husets stil, dels eldre (originale?). Det er ogs\u00e5 satt inn nye vinduer (blant annet takvinduer) og tilrettelagt for en veranda p\u00e5 et utstikk p\u00e5 husets \u00f8stside. Huset framst\u00e5r utvendig som relativt autentisk med mange historiske detaljer bevart. Ogs\u00e5 hagen er relativt autentisk, men overgrodd. Det oppmurte plat\u00e5et p\u00e5 s\u00f8rsiden av huset er intakt, men preget av villniss. Arkitektonisk, stil- og formmessig er det ikke registrert tilsvarende bygninger i bygningsmilj\u00f8et Wergelandsbakken. Figur 4-15 Wergelandsbakken 1 (gnr. 13/182), hushj\u00f8rne mot nord\u00f8st. Detalj viser eldre og nyere vindu. Lengst til h\u00f8yre det oppmurte plat\u00e5et p\u00e5 s\u00f8rsiden av eiendommen. 20 Figur 4-16 Wergelandsbakken 1 (gnr. 13/182), sett mot \u00f8st. 4.2.4. Wergelandsbakken 2a (gnr. 13/959) Historisk situasjon Wergelandsbakken 2a ble utskilt i 1973, fra Fager\u00e5sen 9 (gnr. 13/160). Her ble det bygget et Florvaag-hus. Det har h\u00f8y grunnmur med en hel etasje over. En stor veranda i flukt med husets hovedetasje, vender mot vest. Bygget har saltak dekket med takstein og en pipe plassert asymmetrisk. Det er opparbeidet arealer langs huset som er belagt med belegningsstein. Informasjon fra byggesaksarkivet viser at garasjen ble tillatt oppf\u00f8rt i 2001 og at det i 2007 ble gitt tillatelse til p\u00e5bygg p\u00e5 huset. Det er usikkert om det siste er gjennomf\u00f8rt. Dagens situasjon Wergelandsbakken 2a framst\u00e5r som en typisk representant for typehus bygget i de siste ti-\u00e5rene av 1900-tallet. Arkitektonisk, stil- og formmessig er det ikke registrert tilsvarende bygninger i bygningsmilj\u00f8et Wergelandsbakken. Figur 4-17 Wergelandsbakken 2a (gnr. 13/959) Foto: google 21 4.2.5. Wergelandsbakken 5 (gnr. 13/69) Opprinnelig situasjon Grunnen til Wergelandsbakken 5 ble skilt ut i 1903. Eiendommen fikk navnet Bj\u00f8rkhaug. P\u00e5 amtskartet fra 1907 (Figur 3-3) er denne eiendommen med bygning tegnet inn. Eksisterende hus er imidlertid oppf\u00f8rt etter en tegning av arkitekt E. Tryti, datert mai 1922. Byggherre var kj\u00f8pmann Wern\u00f8e. Huset er vurdert som bevaringsverdig i kulturminnegrunnlag for lokalsenter S11 - Wergeland (Byantikvaren 2008). Huset har h\u00f8y grunnmur med 1 1\u20442 etasje over dette. Bygningskroppen er rektangul\u00e6r, men med et vindfang nord for det midstilte, forseggjorte inngangspartiet og et utbygg mot nordvest. Et bratt saltak med r\u00f8d takstein har betydelig slakere vinkel over vindfanget. Mot vest er en takark som g\u00e5r helt fram til husets vegg. P\u00e5 husets \u00f8stside er en mindre ark som ligger symmetrisk over inngangspartiet. Et av vinduene p\u00e5 fasade mot s\u00f8r er tillaget som et karnapp, og vinduene ellers er ikke symmetrisk plassert p\u00e5 veggene. De fleste vinduene er sm\u00e5rutete, med enkle lister. Huset er generelt rikt p\u00e5 detaljer (vinduer og s\u00e6rlig d\u00f8rer er rikt innrammet). Mot vest er en terrasse i flukt med f\u00f8rste etasje. Trytis arkitektur slik den viser seg i Wergelandsbakken 5 er preget av nyklassisisme (med innslag av Bergensskolen). Huset er omgitt av et stort uteareal, som delvis er opparbeidet med grusstier og beplantning i form av busker og tr\u00e6r; her er rododendron, epletr\u00e6r og andre prydtr\u00e6r. Her er flere planerte mindre omr\u00e5der som i dag er tilgrodde. I ytterkanten av eiendommen mot vest, der det skr\u00e5ner ned mot Storetveitvegen er det h\u00f8y vegetasjon som skjuler en mulig steinrekke best\u00e5ende av store stein. Innimellom vegetasjonen ble ogs\u00e5 registrert en platting belagt med heller av uviss alder. Figur 4-18 Wergelandsbakken 5 (gnr. 13/69) sett mot s\u00f8rvest og mot nordvest. 22 Figur 4-19 Wergelandsbakken 5 (gnr. 13/69). Forseggjorte innrammede inngangspartier b\u00e5de ved hovedinngang og p\u00e5 terrassen. Figur 4-20 Wergelandsbakken 5 (gnr. 13/69) sett mot nord\u00f8st. Merk grusgangen rundt bygget. Dagens situasjon Wergelandsbakken 5 framst\u00e5r utvendig som autentisk med en rekke bevarte detaljer, b\u00e5de i listverk, vinduer og kledning. Noen utskiftninger er imidlertid gjort og muren ser noen steder ut til \u00e5 kunne ha skader. Arkitektonisk, stil- og formmessig er det ikke registrert tilsvarende bygninger i bygningsmilj\u00f8et Wergelandsbakken. Uteomr\u00e5det er godt vedlikeholdt rundt huset, blant annet er kollen foran huset er intakt. Hagen er betydelig tilgrodd i de ytre delene. 23 Figur 4-21 Tv.: Muren ved kjellerd\u00f8ren p\u00e5 husets nordre fasade b\u00e6rer preg av fuktskader. Midten: Kollen mellom Wergelandsbakken og boligen er intakt med gamle hagevekster og to nyere bj\u00f8rketr\u00e6r. Th.: Hagen mot nord er overgrodd (gnr. 13/69). 5. Avslutning - vurdering av tiltakets virkning p\u00e5 bygningsmilj\u00f8ene 5.1. Tiltaket Bergen prosjektselskap AS har utarbeidet et planforslag for utvikling av boliger i Wergelandsbakken. En til En Arkitekter har utarbeidet planforslaget. Ved planoppstart var planen \u00e5 rive de to villaene Wergelandsbakken 1 og 5, og erstatte disse med nybygg. Byantikvaren hadde en merknad til dette i oppstartsm\u00f8tet: \u00abPlaninitiativet inneb\u00e6rer rivning av verneverdig villa og innf\u00f8ring av en ny type bebyggelse som bryter med den eksisterende. Etter v\u00e5r vurdering er forsiktig eplehagefortetting innimellom eksisterende bebyggelse rett fortettingsstrategi i Wergelands\u00e5sen.\u00bb I det gjeldende utbyggingsprosjektet er dette tatt til f\u00f8lge og de to villaene vil beholdes samtidig som det fortettes med fire nybygg innen planomr\u00e5det. I tillegg er Storetveit\u00e5sen 32, som tidligere l\u00e5 innenfor planomr\u00e5det, n\u00e5 tatt ut av planen. De to eksisterende villaene (Wergelandsbakken 1 og 5) seksjoneres i to enheter. Nybyggene A-C vil ha to boligenheter og nybygg D fire boligenheter. 24 5-1 Illustrasjonsplan datert 05.07.2023 og illustrasjoner av tiltaket. 5.2. Tiltakets omfang og virkning I kulturminnedokumentasjonen er det skilt ut to bygningsmilj\u00f8er, som inneholder enkeltelementer med varierende kulturhistorisk egenverdi (eiendommer med hage/utearealer samt vegstrekninger). Wergelandsbakken er et bygningsmilj\u00f8 med store kulturhistoriske verdier. Gatel\u00f8p og villaer omkranset av store hager har st\u00e5tt s\u00e5 godt som uendret siden f\u00f8rste halvdel av 1900-tallet. Det er kun en bolig fra 1970-tallet og noen garasjer/boder som er kommet til etter 1950-tallet. Omr\u00e5det er en del av en st\u00f8rre hensynssone kulturmilj\u00f8 (23 Wergelands\u00e5sen-Storetveit\u00e5sen), men utgj\u00f8r i seg selv et definert og avgrenset bygningsmilj\u00f8, noe som bidrar til en s\u00e6regen str\u00f8kskarakter. Det framst\u00e5r derfor som et meget godt eksempel p\u00e5 hensynssonens kulturhistoriske verdier og kvaliteter; arkitekturhistorisk best\u00e5r bygningsmilj\u00f8et nesten utelukkende av gode eksempel p\u00e5 stilarter som var 25 vanlige mellom ca. 1900 og 1950-tallet; nyklassisistisk, sveitserstil, jugend og funkis er representert. Sv\u00e6rt mange av eiendommene har bygninger som er gode representanter for disse stilretningene; de framst\u00e5r som autentiske og tilsynelatende velholdte. Eiendommene har dessuten i sv\u00e6rt liten grad v\u00e6rt gjenstand for eplehagefortetting. I dette bygningsmilj\u00f8et har gatel\u00f8pet Wergelandsbakken en viktig funksjon som bindende element. Den har ikke n\u00f8dvendigvis en stor kulturhistorisk egenverdi, men strukturerer eiendommene i omr\u00e5det og er derfor verdifull b\u00e5de immaterielt og materielt - immaterielt som \u00abb\u00e5ndet\u00bb som binder husene med hager sammen og materielt som et veglegeme som i liten grad har endret seg de siste 100 \u00e5rene. Dette eldre gatel\u00f8pet er s\u00e5rbart for endringer, og en utbedring m\u00e5 tilpasses den stedegne situasjonen og vegens plassering ift. bebyggelsesstruktur og topografi. Storetveitvegen er et bygningsmilj\u00f8 som er satt sammen av b\u00e5de boliger og n\u00e6ringsbygg. Boligene varierer dessuten mellom ene- og flermannsboliger. Milj\u00f8et er ikke et avgrenset, definert milj\u00f8 i seg selv, men heller en del av et st\u00f8rre (Storetveitvegen). Ogs\u00e5 i dette milj\u00f8et har vegen en sentral rolle som et bindende element, med bygningene plassert tett i vegen. Rekken med n\u00e6rings- og boligbygg i krysset mellom Fager\u00e5sveien og Storetveitvegen (Storetveitvegen 20-26 (gnr. 13/565) og Fager\u00e5sveien 1 (gnr. 13/575)), er godt lesbar som representant for den tiden da Wergeland ble etablert og vokste fram som knutepunkt og bydelssenter i mellomkrigstiden. Videre s\u00f8rover i Storetveitvegen ligger st\u00f8rre villaer/tomannsboliger som representerer den tidligste utbyggingsfasen p\u00e5 Wergeland. Forholdet viser hvordan boliger ble parsellert langs den nye hovedvegen som del av tidens byplan. Omr\u00e5det framst\u00e5r likevel som fragmentert og med redusert lesbarhet p\u00e5 grunn av de store endringene som har skjedd i omr\u00e5det de siste 50 \u00e5rene - Storetveitvegen er utbedret og boligene p\u00e5 vestsiden er skjermet fra vegen med h\u00f8ye st\u00f8yskjermer. Selve Wergeland er utbygget med bybane, nye boligkvartaler og handels- og service-senter. B\u00e5de bygningsmilj\u00f8et og vegen vurderes \u00e5 v\u00e6re robust i forhold til nye tiltak. I det videre er det gjort en vurdering av hvordan det foreliggende forslaget til fortetting er l\u00f8st i forhold til f\u00f8ringene for videre utvikling i \u00c5rstad, i kulturmilj\u00f8plan for Bergen. Dette vurderes for Wergelandsbakken som et helhetlig kulturmilj\u00f8 best\u00e5ende av bygningsmilj\u00f8et med hager og gatel\u00f8pet som g\u00e5r gjennom omr\u00e5det. Bygningsmilj\u00f8et Storetveitvegen er ikke vurdert videre, da det vurderes som at dette kulturmilj\u00f8et ikke blir ber\u00f8rt direkte og at de mer overordnede virkningene fanges opp i vurderingen av hensynssonen for Wergelands\u00e5sen-Storetveit\u00e5sen. Arkitektur F\u00f8ringene gjelder i hovedsak detaljer knyttet til arkitektoniske uttrykk og h\u00e5ndverksmessige elementer. Materialet mottatt fra arkitekten viser at i prosjektet Wergelandsbakken er disse f\u00f8ringene fulgt opp ved en nytolkning av valmtak og senket gesims, en takform som er karakteristisk for nybarokk og - klassisistisk samt jugendstil-hus i omr\u00e5det. De nye byggene har dessuten videref\u00f8rt og fortolket detaljer som takutstikk (-arker), takvinduer. Det er videre benyttet kontrasterende farge p\u00e5 listverk rundt vinduene, som ogs\u00e5 er et karakteristisk trekk i omr\u00e5dets dominerende arkitektoniske stiler. Fargepaletten p\u00e5 nybyggene planlegges med utgangspunkt stedegen kulturhistorisk fargebruk, men eksakte farger er ikke bestemt enda. 26 5-2 Utklipp fra materiale tilsendt fra En til En Arkitekter 05.07.2023, viser dagens fargesetting i omr\u00e5det og et eksempel p\u00e5 fargepalett p\u00e5 nybyggene. Str\u00f8kskarakter F\u00f8ringene handler om \u00e5 ta vare p\u00e5 de s\u00e6rpregede omr\u00e5dekvalitetene. For Wergelands\u00e5sen- Storetveit\u00e5sen er bebyggelsesstrukturen karakterisert av villa- og sm\u00e5husbebyggelse i gr\u00f8nne hager, med hovedtyngde av nyklassisistisk, jugendstil og funkis. Et homogent og godt bevart st\u00f8rrelsesforhold mellom hus og hage trekkes fram som et viktig element i kulturmilj\u00f8planen. Basert p\u00e5 mottatt materiale fra arkitekten vurderes det som positivt for str\u00f8kskarakteren at Wergelandsbakken 1 og 5 bevares. Nybyggene vurderes \u00e5 ha et arkitektonisk uttrykk som langt p\u00e5 veg vil bidra til \u00e5 opprettholde str\u00f8kskarakteren. Planlagt oppf\u00f8ring i tre, som er et stedstypisk materiale, er ogs\u00e5 i tr\u00e5d med stedskarakteren. De fleste nybyggene har fotavtrykk som harmonerer med de eksisterende boligene, b\u00e5de innen planomr\u00e5det, i kulturmilj\u00f8et og i hensynssonen. Volumet p\u00e5 nybyggene er derimot en del st\u00f8rre enn de eksisterende. Selv om antall \u00abfulle\u00bb etasjer tilsvarer det som er vanlig i omr\u00e5det, gir nytolkningen av valmtak mulighet for tre etasjer med boenheter, mot to i eksisterende bygg. Nybygg D har et noe st\u00f8rre fotavtrykk enn A-C, men en avlang kropp og en sakset fasade gj\u00f8r dette grepet akseptabelt. Plangrepet utfordrer derimot balansen i forholdet mellom hus og hage ettersom nybyggene plasseres relativt tett, med h\u00f8y utnytting av tomten. En bevisst tilf\u00f8ring av gr\u00f8nne kvaliteter i uteomr\u00e5dene der ogs\u00e5 en del eksisterende elementer bevares, oppveier dette til en viss grad. Utbedringen av vegen gjennom Wergelandsbakken vil endre det opprinnelige og autentiske preget som gaten har i dag, noe som vil bidra til at str\u00f8kskarakteren f\u00e5r et mer moderne, str\u00f8mlinjeformet uttrykk. Grepene som er gjort med \u00e5 la nybyggene A og D ligge langs gatel\u00f8pet, trappe de nye tomannsboligene ned mot vest samt beholde mest mulig av hekker og tr\u00e6r p\u00e5 tomten til Wergelandsbakken 5, bidrar imidlertid til at gatel\u00f8pet fortsatt vil fungere som et b\u00e5nd gjennom omr\u00e5det. 27 5-3 Wergelandsbakken mot s\u00f8r mellom nr. 1 og 4. Byplan F\u00f8ringene handler om bevaring av overordnede byplangrep som basis for kunnskapsverdi og innsikt i utviklingen av Bergen i moderne tid og at kompetanse innen byplanhistorie, arkitektur- og landskapsarkitektur ligger til grunn for utvikling. I arkitektens redegj\u00f8relse for prosjektet poengteres det at en har s\u00f8kt \u00e5 oppn\u00e5 en helhetlig utforming der skala p\u00e5 bebyggelsen er tilpasset bygninger i omr\u00e5det og der eksisterende villaer og de nye byggene samlet f\u00e5r en helhetlig utforming som hageby. Hageby-preget tilf\u00f8rer et nytt byplanmessig element i omr\u00e5det, som ellers preges av enkeltst\u00e5ende villaer omkranset av store hager. Etableringen av en mulig eldre sti mellom Storetveitvegen og Wergelandsbakken 5 er et positivt byplangrep. Byggenes plassering p\u00e5 tomten, etableringen av uteomr\u00e5der og nytolkning av formelementer som assosieres med nyklassisisme/jugend, viser likevel at det er tatt hensyn til stedets byplanmessige, arkitektoniske og landskapsmessige historie ved planlegging av byggene og uteomr\u00e5det. Fortetting i bydelen F\u00f8ringene handler om bevissthet om bydelens historiske s\u00e6rpreg slik at stedegne og historiske karaktertrekk identifiseres og at disse blir styrende ved fortetting. Planforslaget om fortetting i Wergelandsbakken vil medf\u00f8re en noks\u00e5 intensiv eplehagefortetting i et omr\u00e5de som i dag framst\u00e5r som autentisk og tiln\u00e6rmet uendret siden midten av 1900-tallet. Dette m\u00e5 imidlertid veies mot det forholdet at Wergelandsbakken ligger i byfortettingssone 2 i KPA2018. Planforslaget m\u00e5 derfor finne den rette balansen mellom utbygging og vern. Et godt stykke p\u00e5 veg vurderes tiltaket \u00e5 ha relativt god balanse, begrunnet med at de to eksisterende byggene beholdes, 28 ved at uteomr\u00e5dene reetableres/utvikles og at byggene videref\u00f8rer arkitektoniske stil- og formelementer som er typisk for omr\u00e5det. At fortettingen har en relativt h\u00f8y utnyttelse og vil bli godt synlig for de omkringliggende eiendommene og fra Wergelandsbakken gir en viss ubalanse. Oppsummering og konklusjon For hensynssone bevaring kulturmilj\u00f8 Wergelands\u00e5sen-Storetveit\u00e5sen legges det f\u00f8ringer om at \u00abEksisterende bygninger, med fasader, historiske bygningsdetaljer, materialbruk, farger, volum og forholdet mellom hus og hage m\u00e5 bevares. Endring eller etablering av nye tiltak m\u00e5 skje i samspill, tilpasses og opprettholde omr\u00e5dets gate- eiendoms- og bebyggelsesstruktur, samt videref\u00f8re typologi, volum, skala og h\u00f8yder p\u00e5 eksisterende bebyggelse. Materialbruk og den h\u00f8ye arkitektoniske kvalitet i byggeriet m\u00e5 videref\u00f8res\u00bb Kulturminnedokumentasjonen viser at bygningsmilj\u00f8et i Wergelandsbakken er representativt for kvalitetene som karakteriserer hensynssone kulturmilj\u00f8 23 Wergelands\u00e5sen-Storetveit\u00e5sen. Ettersom omr\u00e5det ogs\u00e5 ligger i byfortettingssone BY2 i KPA2018 er det vesentlig at utbyggingen f\u00e5r en form som gir en god balanse mellom utbygging og vern. Planforslaget vurderes \u00e5 f\u00f8lge opp kulturminnestrategiens f\u00f8ringer n\u00e5r det gjelder arkitektur. N\u00e5r det gjelder str\u00f8kskarakter og byplan vil prosjektets arkitektoniske uttrykk og form, sammen med tilrettelegging og tilbakef\u00f8ring av uteomr\u00e5dene st\u00f8tte strategiens f\u00f8ringer med en god miks mellom den eksisterende og nye bebyggelsen. Med en relativt h\u00f8y utnyttelse er det diskutabelt om prosjektet i tilstrekkelig grad tilpasser seg bebyggelsesstrukturen i omr\u00e5det. Det er mulig \u00e5 gj\u00f8re noen avb\u00f8tende tiltak for \u00e5 dempe dette inntrykket \u2013 som for eksempel \u00e5 ha en fargepalett p\u00e5 nybyggene som er tilpasset de arkitektoniske retningene som er typiske i omr\u00e5det. Det anbefales at valg av farger skjer i samarbeid med Byantikvaren. Til tross for krav om at Wergelandsbakken m\u00e5 oppgraderes til gjeldende vegstandard, b\u00f8r det legges vekt p\u00e5 at opplevelsen av gaten som det bindende elementet i omr\u00e5det bevares. Prosjektet slik det n\u00e5 foreligger gir inntrykk av \u00e5 ha en god balanse mellom en n\u00f8dvendig utbedring og bevaring av sammenhengen mellom eiendom og gate. 6. Kilder og litteratur Bergen kommune: Bergen byleksikon (bergenbyarkiv.no) Byantikvaren i Bergen (2008): i kulturminnegrunnlag som innspill til strategiprogram for lokalsenter S11 - Wergeland Byantikvaren i Bergen (2014): Kulturminnegrunnlag Storetveitvegen: KMG_Sykkelvei_Store_221629a (1).pdf Byantikvaren i Bergen: Veileder kulturminnedokumentasjon, revidert utgave august 2015 https://www.bergen.kommune.no/bk/multimedia/archive/00252/Veileder_Kulturminn_252864a.pd f Bergen kommune (2019): Vedlegg 4 til KPA2018; Utfyllende informasjon til hensynssoner for bevaring kulturmilj\u00f8 (H570), \u00a735.5 KPA2018 Bergen kommune (2020): Kulturminneplan, del 1, 2 og 3: https://www.bergen.kommune.no/hvaskjer/tema/kulturminner-i-bergen/kulturminnestrategien https://www.bergen.kommune.no/publisering/api/filer/T543700235 29 Vedlegg Wergelandsbakken 5 (gnr. 13/69) - tegninger 30 31 32 Fra: Nilsen, Endre Steen <Endre.Nilsen@bergen.kommune.no> Sendt: tirsdag 25. juli 2023 10:43 Til: Mona Mortensen <mona@villplan.no> Kopi: Hedvig Godvik Olsen <hedvig@entilen-arkitekter.no>; Birthe Maria Ervik <birthe@entilen-arkitekter.no>; Halldorsson, Sigrid Sigrid.Halldorsson@bergen.kommune.no Emne: 2022/56683-17 - Reguleringsplan Wergelandsbakken og kulturminnedokumentasjon - oppdatert kulturminnedokumentasjon Kulturminnedokumentasjonen er godkjent. N\u00e5r det gjelder vurderingene av tiltaket for kulturmilj\u00f8et i og rundt planomr\u00e5det svarer vi dette ut n\u00e5r planen legges ut til f\u00f8rstegangs behandling. Med vennlig hilsen Endre Steen Nilsen R\u00e5dgiver - Seniorarkitekt, Byantikvaren Byr\u00e5dsavdeling for Klima, milj\u00f8 og byutvikling Bergen kommune Postboks 7700 | 5020 Bergen Telefon 408 12 097 "
}