{
  "dokument_id": "17f34eb7-7ef8-5972-a5de-e1fba9ac889b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 52 fra Vasan Singaravel (H) om frav\u00e6rstall i ungdomsskoler - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11049228/Svar-pa-skriftlig-sporsmal-nr-52-fra-Vasan-Singaravel-H-om-fravaerstall-i-ungdomsskoler-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/128033-3 Saksbehandler: Maria Smith Fra Dato: 4. september 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 52 fra Vasan Singaravel (H) om frav\u00e6rstall i ungdomsskoler - Utvalg for barnehage, skole og idrett Sp\u00f8rsm\u00e5l til byr\u00e5den: Representanten Vasan Singaravel (H) har 20.08.2024 sendt inn f\u00f8lgende skriftlige sp\u00f8rsm\u00e5l: Hvordan er siste frav\u00e6rstall for ungdomsskolen og kjenner byr\u00e5den til om enkelte skoler i Bergen bruker en slik SMS-varsling? Kan byr\u00e5den se for seg at ordningen som har fungert i Danmark ved ugyldig frav\u00e6r, ogs\u00e5 kan etterliknes i Bergen? Svar fra byr\u00e5den: Svar: Frav\u00e6rstall for ungdomsskolen \u2022 Elevens vitnem\u00e5l danner grunnlag for frav\u00e6rstallene som blir registrert i Vigilo \u2022 P\u00e5 vitnem\u00e5let er det spesifikt registrert frav\u00e6r for 8., 9. \u2013 og 10. trinn \u2022 Samlet frav\u00e6rstall for 10. trinn blir rapportert til UDIR via Vigilo Frav\u00e6rsoversikten er offentlig tilgjengelig p\u00e5 Udir.no. Her kan tallene brytes ned p\u00e5 fylkesniv\u00e5, kommuneniv\u00e5 og for den enkelte skole. Tallene for 2022 og 2023 viser at median antall dager og timer med frav\u00e6r har \u00f8kt siden pandemi\u00e5rene, men den ekstraordin\u00e6re situasjonen i 20/21 og 21/22 gj\u00f8r det vanskelig \u00e5 sammenligne tallene, ettersom de ordin\u00e6re reglene for f\u00f8ring av frav\u00e6r ikke ble fulgt. Frav\u00e6rstall for 2023/2024 blir ikke tilgjengelig f\u00f8r i oktober. Tall for frav\u00e6r p\u00e5 10. trinn | udir.no N\u00e5r det gjelder frav\u00e6rstallene m\u00e5 en v\u00e6re oppmerksom p\u00e5 at de ordin\u00e6re reglene for f\u00f8ring av frav\u00e6r p\u00e5 vitnem\u00e5l og kompetansebevis ble gjeninnf\u00f8rt (etter pandemien) fra skolestart 2022. Tallene for 2022-23 er dermed sammenlignbare med tall for 2018-19 og tidligere \u00e5rganger \u2013 men ikke med de to skole\u00e5rene f\u00f8r. SMS-varsling H\u00f8yt skolefrav\u00e6r kan f\u00e5 negative konsekvenser for elevenes faglige og sosiale l\u00e6ring og utvikling. Elever med bekymringsfullt frav\u00e6r er en sammensatt gruppe, og \u00e5rsaken til skolefrav\u00e6r er kompleks. Bergensskolen har en prosedyre for h\u00e5ndtering og oppf\u00f8lging av skolefrav\u00e6r. Denne inneholder blant annet rutinebeskrivelser for frav\u00e6rsrapportering, frav\u00e6rstelling, frav\u00e6rskartlegging og tiltak som kan settes inn ved bekymringsfullt skolefrav\u00e6r. Med bekymringsfullt skolefrav\u00e6r menes: \u2022 mer enn 3 dager frav\u00e6r per m\u00e5ned. \u2022 10 dager per kvartal. \u2022 frav\u00e6r med et tydelig m\u00f8nster. Kontaktl\u00e6rer har ansvar for \u00e5 umiddelbart ta kontakt med eleven det gjelder og foresatte ved bekymringsfullt frav\u00e6r. Dersom fagl\u00e6rer opplever bekymringsverdig frav\u00e6r, skal kontaktl\u00e6rer kontaktes. En gang i m\u00e5neden skal l\u00e6rere p\u00e5 trinnet g\u00e5 gjennom frav\u00e6r. N\u00e5r grensen for bekymringsfullt frav\u00e6r n\u00e5s, skal det rapporteres til avdelingsleder. Kontaktl\u00e6rer eller avdelingsleder kontakter hjemmet, slik at \u00e5rsaken til frav\u00e6ret kan avklares. Ogs\u00e5 frav\u00e6r med dokumentert sykdomsforl\u00f8p kan oppfattes som bekymringsverdig. Dersom frav\u00e6ret vedvarer, vil avdelingsleder kalle inn til et n\u00e6rv\u00e6rsm\u00f8te. Dersom det har v\u00e6rt to n\u00e6rv\u00e6rsm\u00f8ter uten at situasjonen forbedres, skal skolehelsetjenesten involveres, med elev og foreldres samtykke. Det er alts\u00e5 slik at foreldre skal varsles ved skolefrav\u00e6r i dag, typisk med telefonkontakt, men vi har ikke system for SMS-varsling. Vi har hatt kontakt med Oslo og jeg er kjent med at skolebyr\u00e5den i Oslo har bedt sin etat om \u00e5 utrede de tekniske og juridiske mulighetene for et varslingssystem med SMS. Dette er noe vi vil f\u00f8lge med p\u00e5, og eventuelt vurdere om det kan passe inn i v\u00e5r prosedyre. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}