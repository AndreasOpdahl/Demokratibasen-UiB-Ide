{
  "dokument_id": "88b4d157-d264-55c8-b4de-e98669d1b0f6",
  "doc_type": "case_attachment",
  "kommune": 4601,
  "tittel": "Innstilling-vedtak-Kommunens-bruk-av-sosiale-medier-i-sin-kommunikasjon-til-ungdom",
  "url": "https://bergen.kommune.no/politikere-utvalg/api/fil/bk360/9977144/Innstilling-vedtak-Kommunens-bruk-av-sosiale-medier-i-sin-kommunikasjon-til-ungdom",
  "tekst": "Kommunens bruk av sosiale medier i sin kommunikasjon til ungdom Ungdomsr\u00e5det behandlet saken i m\u00f8tet 22.11.2022 sak 78/22 og fattet f\u00f8lgende vedtak: Ungdomsr\u00e5det stiller seg sv\u00e6rt positivt til byr\u00e5dens initiativ om \u00e5 forbedre informasjon fra kommunen til ungdom. Vi ser likheten mellom forslagene presentert og tidligere innspill fra Ungdomsr\u00e5det, og f\u00f8r det Ungdommens bystyre, og setter stor pris p\u00e5 at forslaget endelig har vunnet frem. Ungdomsr\u00e5det setter videre stor pris p\u00e5, at byr\u00e5den har valgt \u00e5 involvere r\u00e5det p\u00e5 et s\u00e5pass tidlig tidspunkt og h\u00e5per at r\u00e5det kan tas med p\u00e5 r\u00e5d fremover i prosessen. Ungdomsr\u00e5det vil likevel l\u00f8fte frem f\u00f8lgende innspill og bekymringer: Innhold \u2022 Ungdomsr\u00e5det foresl\u00e5r at nettsiden \u201cUng Bergen\u201d ogs\u00e5 brukes til \u00e5 promotere kulturhus, nye tilbud, ungdomshus, festivaler, arrangementer og relevante ting som skjer i Bergen, og at disse tema blir likestilt med tema om psykisk helse o.l. p\u00e5 siden. Hvis nettsiden bare inneholder informasjon til \u201cde som sliter\u201d, eller om denne informasjon tillegges mest vekt, kan det v\u00e6re ekskluderende for en del unge, som kanskje ikke i utgangspunktet definerer seg selv som en del av denne gruppen. Ungdomsr\u00e5det mener at det er viktig \u00e5 skape bevissthet om at informasjon om de vanskelige tema fins, f\u00f8r man eventuelt m\u00e5tte trenge de. De \u00abg\u00f8ye\u00bb tema vil v\u00e6re med \u00e5 gj\u00f8re siden aktuell for ungdom flest, hvilket vi tenker m\u00e5 v\u00e6re et m\u00e5l i seg selv. \u2022 Ungdomsr\u00e5det likte kalendersystemet for booking av psykologtimer osv. R\u00e5det har ogs\u00e5 et \u00f8nske om \u00e5 utvikle et slikt kalendersystem for andre aktiviteter og arrangementer som skjer i Bergen. Dette har bl.a. blitt spilt inn i behandlingen av kulturstrategien, og skulle visst ha blitt vurdert gjennomf\u00f8rt. Ungdomsr\u00e5det oppfordrer ogs\u00e5 til \u00e5 gj\u00f8re det s\u00e5 lett som mulig for ungdomshusene i Bergen \u00e5 bruke kommunen for \u00e5 promotere gjennom denne informasjonskanalen. Design og brukeropplevelse \u2022 Unge er veldig kritiske n\u00e5r det kommer til digitale medier ift kvalitet, design og brukervennlighet. Ungdomsr\u00e5det anbefaler derfor, at kommunen bruker mye tid p\u00e5 \u00e5 s\u00f8rge for at nettsiden er skikkelig rustet og brukertestet, f\u00f8r den offentliggj\u00f8res. F\u00e5r ungdom f\u00f8rst et negativt bilde av en informasjonskanal, kan det v\u00e6re vanskelig \u00e5 f\u00e5 de til \u00e5 pr\u00f8ve den igjen. \u2022 Utformingen p\u00e5 nettsiden m\u00e5 v\u00e6re god og effektiv. Ungdomsr\u00e5det foresl\u00e5r at man kan ta inspirasjon fra kategoriseringen som blir brukt i nettbutikker for \u00e5 s\u00f8rge for at brukerne er kjent med utformingen p\u00e5 nettsiden. \u2022 Ungdomsr\u00e5det anbefaler at man bruker tid og penger p\u00e5 \u00e5 f\u00e5 til en sterkt, enkel og lett gjenkjennelig logo, som ikke ligner noe annet. Logoen b\u00f8r representere hva man kan gj\u00f8re p\u00e5 denne nettsiden. Promotering Ungdomsr\u00e5det stiller seg positiv til ideen om \u00e5 \u201creklamere\u201d for nettsiden gjennom SOME- kanalene v\u00e5re og andre i kommunen sine profiler. R\u00e5det anbefaler ogs\u00e5, at man bruker skoler, helsestasjoner og ungdomshus til \u00e5 spre informasjon. Ungdomsr\u00e5dets behandling Saksordf\u00f8rere forberedte og fremla saken for ungdomsr\u00e5det. Forslag til vedtak: Saken legges frem uten forslag til vedtak. 2 "
}