{
  "dokument_id": "aa9c0113-62a4-51f5-b6eb-850066b6f6ec",
  "doc_type": "case_attachment",
  "kommune": 4601,
  "tittel": "Innspill fra Plan- og bygningsetaten datert 08.01.2024 \u2013 Fellesprosjektet Arna Stanghelle \u2013 H\u00f8ring av reguleringsendring",
  "url": "https://bergen.kommune.no/politikere-utvalg/api/fil/bk360/9654685/Innspill-fra-Plan-og-bygningsetaten-datert-08-01-2024-Fellesprosjektet-Arna-Stanghelle-Horing-av-reguleringsendring",
  "tekst": " Plan- og bygningsetaten Til Intern korrespondanse BBU - Seksjon byutvikling (Arbeidssted) V\u00e5r referanse: PLAN-2023/14350-17 Saksbehandler: Ole Roger Lind\u00e5s Fra Dato: 08.01.2024 Ole Roger Lind\u00e5s Fellesprosjektet Arna-Stanghelle - H\u00f8ring av reguleringsendringer Vi viser til sp\u00f8rsm\u00e5l i intern korrespondanse datert 27.12.2023 fra BBU om hvordan samarbeidet mellom PBE og Fellesprosjektet Arna - Stanghelle (FAS) har foreg\u00e5tt til n\u00e5 i prosessen, samt sp\u00f8rsm\u00e5l om faglige innspill til de konkrete planendringene som foresl\u00e5s. Samarbeid mellom PBE og FAS - Redegj\u00f8relse FAS tok tidlig i 2023 kontakt med PBE om behov for et samarbeid om reguleringsendring for fellesprosjektet Arna \u2013 Stanghelle. Innledningsvis i samarbeidet ble det avklart hvorvidt reguleringsendringene kunne gjennomf\u00f8res som en eller flere begrensede planprosesser eller om det var behov for ordin\u00e6re planprosesser. Det ble konkludert med at planendringene i Bergen utvilsomt m\u00e5tte gjennomg\u00e5 ordin\u00e6r planprosess, samt at de to delomr\u00e5dene kunne inng\u00e5 i samme arealplan-ID. I oppstartfasen ble mulighetene for overf\u00f8ring av planforberedelse i medhold av PBL \u00a7 3-7 vurdert. Begrunnelse for overf\u00f8ring av planforberedelse var at dette veg- og baneprosjektet er politisk prioritert, FAS har av hensyn til frister hastverk med \u00e5 revidere plangrunnlaget, samt at PBE i 2023 hadde lite ledig kapasitet til \u00e5 forest\u00e5 planforberedelsen. I tillegg ble det tillagt vekt at planendringene syntes \u00e5 v\u00e6re lite kontroversielle ved at de inneb\u00e6rer flytting av st\u00f8yende aktivitet fra dagsone til under bakken, og med dette reduserte ulemper for n\u00e6rmilj\u00f8. Kommunen fant det derfor hensiktsmessig \u00e5 overf\u00f8re planforberedelsen til statlig myndighet i denne saken. Samarbeidet videre mellom PBE og FAS framg\u00e5r i v\u00e5rt saksnr. PLAN-2023/14350: Dokument 1 \u2013 6 Varsel om oppstart, planmateriale, kunngj\u00f8ring og varslingsbrev Dokument 7 \u2013 11 Mottatte merknader og sp\u00f8rsm\u00e5l til oppstart Dokument 12, 13, 18 og 19 M\u00f8tereferater fra samarbeidsm\u00f8ter mellom PBE og FAS Dialogform I tillegg til de refererte samarbeidsm\u00f8tene har det v\u00e6rt dialog mellom FAS og PBE p\u00e5 telefon og e-post. Planteknisk kvalitetssikring En dedikert ressurs fra GIS-seksjonen i PBE har deltatt p\u00e5 flere av samarbeidsm\u00f8tene. PBE har gjennomf\u00f8rt en s\u00e5kalt GIS-kontroll av plankart og bestemmelser f\u00f8r offentlig ettersyn. Mange av punktene i kontrollen har blitt rettet av FAS, men som f\u00f8lge av prioritering av framdrift (fra FAS sin side), ble det ikke gjennomf\u00f8rt en re-kontroll i forkant av h\u00f8ringen. Dette har f\u00f8rt til at plandokumentene som ligger ute til h\u00f8ring har noen mangler i bl.a. byggegrenser, nummerering av BA-, BAA- og LNFR-form\u00e5l, samt nummerering av bestemmelsesomr\u00e5der angitt som #91. Bestemmelsene om ras- og skredfare for H310_5 er uklare. Mangler som gjenst\u00e5r er etter PBE sin vurdering av liten betydning for den p\u00e5g\u00e5ende h\u00f8ringen, og kan rettes opp i forbindelse med sluttbehandling. Samarbeid om faglige vurderinger som ligger til grunn for planforslaget FAS og Bergen kommune har i stor grad hatt sammenfallende m\u00e5lsetninger i planarbeidet. Den faglige dialogen har derfor i all hovedsak hatt fokus p\u00e5 hvordan m\u00e5lsetningene kan n\u00e5s. PBE har opplevd det som enkelt \u00e5 n\u00e5 fram med innspill og forslag til planinnhold, men som f\u00f8lge av stram framdriftsplan har det til tider v\u00e6rt utfordrende \u00e5 f\u00e5 tid til kvalitetskontroll. PBEs vurdering av de konkrete planendringene Nedenfor f\u00f8lger en forel\u00f8pig planfaglig vurdering av planendringene. Vurderingen er basert p\u00e5 planmateriale utlagt til h\u00f8ring, og f\u00f8r mottak av innspill og merknader i h\u00f8ringen. PBE sin endelige vurdering vil f\u00f8rst framkomme n\u00e5r alle innspill og merknader er mottatt og behandlet. Romslo / Naustvika Planlagte skr\u00e5stilte fjellsjakter skal erstatte den regulerte l\u00f8sningen for dumping av masser i sj\u00f8en fra midlertidige, flytende kaianlegg. Den nye l\u00f8sningen gir mindre anleggsst\u00f8y, redusert st\u00f8v og mindre terrenginngrep, og dette vurderes av PBE som en klar forbedring for n\u00e6rmilj\u00f8. Sj\u00f8deponiet ved Romslo/Naustvika har et maksimalt fyllingsvolum p\u00e5 5 300 000 m3 anbrakt masse, tilsvarende ca. 7 400 000 tonn sprengstein (Grovt estimat). Sprengstein er en verdifull ikke-fornybar naturressurs og et bygger\u00e5stoff som pr. januar 2024 omsettes for 150 kr. pr. tonn i Bergen. Dersom vi forutsetter at all sprengsteinen oppfyller kvalitetskravene til bygger\u00e5stoff kan bruttoverdien p\u00e5 steinen estimeres til ca. 1,1 mrd. kr. I praksis vil noe av sprengsteinen ikke tilfredsstille kvalitetskravene til bygger\u00e5stoff, og det er usikkert hvor stor andel dette kan dreie seg om. Deponiet er dimensjonert for \u00e5 ta imot mer overskuddsmasse enn det som trolig blir aktuelt \u00e5 dumpe, ettersom noe stein trolig vil bli brukt som bygger\u00e5stoff hos eksterne mottakere i n\u00e6romr\u00e5det tilkj\u00f8rt med bil. PBE er betenkt over det store volumet av en ikke-fornybar ressurs som planlegges dumpet i sj\u00f8 og som gj\u00f8res permanent utilgjengelig som bygger\u00e5stoff. FAS sin l\u00f8sning for dumping av stein i den opprinnelige reguleringsplanen inneholder flytende kaianlegg. L\u00f8sningen har dermed en fleksibilitet i forhold til omlastning av Saksnummer Saksnummer Side 2 av 4 sprengstein til lekter for eventuell sj\u00f8transport for samfunnsnyttig bruk av overskuddsmasser til bygger\u00e5stoff. I det nye planforslaget er ikke kaianlegg en del av l\u00f8sningen for FAS sin masseh\u00e5ndtering. Hvis det i framtida dukker opp aktuelle mottakere av stein via sj\u00f8transport m\u00e5 det etter omregulering opparbeides sj\u00f8tilgang og kaianlegg for \u00e5 kunne levere stein til lekter. Det er etter initiativ fra PBE innarbeidet muligheter for sj\u00f8tilgang og kaianlegg i det nye planforslaget. Disse anleggene m\u00e5 p\u00e5regnes bekostet av eventuell mottaker av overskuddsmasser. En konsekvens av planendringen er derfor at kostnaden med \u00e5 ta imot stein via sj\u00f8transport \u00f8ker for eventuelle interessenter. Det er uavklart om det blir behov for st\u00f8yskjerming eller fasadetiltak for noen av boligene i n\u00e6romr\u00e5det ved realisering av en eventuell sj\u00f8tilgang. I reguleringsbestemmelse pkt. 2.2.4 nr. 3 framg\u00e5r det at st\u00f8yprognoser og avb\u00f8tende tiltak mot st\u00f8y skal vurderes f\u00f8r anleggsstart. Utredningene av st\u00f8y og de eventuelle kostnadene ved st\u00f8yskjerming m\u00e5 p\u00e5regnes utf\u00f8rt av eventuelle interessenter til overskuddsmasser. Samlet sett er mulighetene for sj\u00f8veis uttransport av masser svekket som f\u00f8lge av at eventuelle interessenter m\u00e5 bekoste egne anlegg, de m\u00e5 utf\u00f8re st\u00f8yutredninger og gjennomf\u00f8re eventuelle st\u00f8yskjermingstiltak. Per i dag er det ingen kjente interessenter som har signalisert \u00f8nske om \u00e5 hente masser via sj\u00f8transport. PBE vurderer det derfor som form\u00e5lstjenlig \u00e5 legge mer vekt p\u00e5 de reduserte ulempene for n\u00e6rmilj\u00f8 enn den d\u00e5rligere l\u00f8sningen for sj\u00f8transport for eventuell utnytting av sprengstein som bygger\u00e5stoff. Gjennomf\u00f8rt konsekvensutredning har s\u00e5 langt ikke tatt h\u00f8yde for \u00e5pning mot sj\u00f8en med midlertidige inngrep i strandsonen. P\u00e5 grunn av tidshensyn vurderer PBE at oppdatering av KU-dokumentene kan gj\u00f8res etter at planframlegget har v\u00e6rt p\u00e5 h\u00f8ring. KU-dokumentene skal da oppdateres dersom forslaget (inkl. bestemmelser) blir med videre til vedtaksprosessen etter h\u00f8ring. De fysiske tiltakene i Naustvika som ikke er tatt med i konsekvensutredningen er delvis sammenfallende med tiltakene som l\u00e5 til grunn ved konsekvensutredning av kaianlegg og sj\u00f8deponi ved Romslo i vedtatt plan. Det antas at p\u00e5virkningen ikke vil bli s\u00e6rlig st\u00f8rre for kaianlegg med tilh\u00f8rende aktivitet i Naustvika enn for den tidligere regulerte l\u00f8sningen ved Romslo. Trengereid Stenging av Trengereidsvingane for kj\u00f8rende i anleggsfasen er begrunnet i at den store massetransporten p\u00e5 vegen vil medf\u00f8re for stor trafikkfare. De positive konsekvensene for trafikksikkerhet b\u00f8r etter PBEs vurdering vektlegges mer enn den \u00f8kt kj\u00f8reavstand for beboere. I planprosessen har det v\u00e6rt enighet mellom FAS og PBE om at det er behov for et midlertidig gang- og sykkeltilbud mellom Trengereid og busslommene p\u00e5 E16. Dette er planlagt etablert i Trengereidsvingane. Dette framg\u00e5r i planbeskrivelse kap. 2, men mangler i reguleringsbestemmelsene. I bestemmelsenes pkt. 5.2 nr. 1 framg\u00e5r det at eksisterende gang- og sykkeltraseer innenfor #91 skal opprettholdes eller sikrest trygg omlegging, men denne bestemmelsen er ikke gyldig for Trengereidsvingane, som ikke ligger i #91 og heller ikke ligger innenfor planomr\u00e5det. PBE vil f\u00f8r sluttbehandling gj\u00f8re en vurdering av hvordan den midlertidige traseen skal ivaretas. Et alternativ som kan v\u00e6re aktuelt \u00e5 vurdere er \u00e5 innarbeide et rekkef\u00f8lgekrav. PBE har ingen vesentlige merknader til den foresl\u00e5tte sideforskyvningen av den nye gang- og sykkelvegen langs fv. 49. B\u00e5de den nye og den gamle l\u00f8sningen har sine mindre styrker Saksnummer Saksnummer Side 3 av 4 og svakheter, og PBE kan ikke se at det har vesentlig betydning for kommunale interesser om den ene eller andre l\u00f8sningen velges. For vegeier synes den nye l\u00f8sningen \u00e5 v\u00e6re best, siden denne medf\u00f8rer at veganleggene samles og at behovet for eiendomserverv reduseres. Hege L\u00f8tveit Avdelingssjef Ole Roger Lind\u00e5s Saksbehandler Dette dokumentet er godkjent elektronisk. Saksnummer Saksnummer Side 4 av 4 "
}