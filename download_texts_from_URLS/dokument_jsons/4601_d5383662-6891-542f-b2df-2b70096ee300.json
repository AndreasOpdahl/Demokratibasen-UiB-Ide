{
  "dokument_id": "d5383662-6891-542f-b2df-2b70096ee300",
  "doc_type": "case_attachment",
  "kommune": 4601,
  "tittel": "2021.09.01 Endringsnotat_bebyggelse",
  "url": "https://bergen.kommune.no/politikere-utvalg/api/fil/bk360/12401521/2021-09-01-Endringsnotat-bebyggelse",
  "tekst": "Byplan avdelingen www.abo-ark.no post@abo-ark.no Att. Ingebj\u00f8rg L. Norang Avdeling Os Org.nr. 879 951 542 Hamnevegen 53, PB. 291, 5203 Os Tlf: 56 57 00 70 Avdeling Stord Org.nr. 917 495 637 Torgbakken 9 PB. 667, 5404 Stord Tlf: 53 40 37 80 Fana, Gnr. 12, Bnr. 263, Fantoftvegen, 66280000, oversikt over endringer i foresl\u00e5tt bebyggelsesstrukturen, saksnr. 201743798 - foresp\u00f8rsel om forh\u00e5ndsvurdering Vi ber om Byplan og Byarkitektens forh\u00e5ndsvurdering av foresl\u00e5tte endringer i planforslag for Fana, Gnr. 12, Bnr. 263, Fantoftvegen, 66280000. I opprinnelig h\u00f8ringsforslag omfattet planlagt bebyggelse en kombinasjon av blokkbebyggelse og konsentrert sm\u00e5husbebyggelse i Fantoftvegen 9, totalt 56 enheter. Blokkene var planlagt med urbane rekkehus i to etasjer p\u00e5 bakkeplan med mindre leiligheter videre oppover i etasjene. Omr\u00e5det for urbane rekkehus inneholdt 10 enheter i 2-3 etasjer. P\u00e5 bakgrunn av innkomne merknader ved offentlig ettersyn og oppf\u00f8lgende m\u00f8te med Byplan og Byarkitekt 23.04.2021, foresl\u00e5r vi f\u00f8lgende endringer p\u00e5 bebyggelsen innenfor planomr\u00e5det: 1. Merknad / kommentar: Foresl\u00e5tt blokk i s\u00f8r skyggelegger store deler av utearealet. Kommentar fra konsulent: Tatt til f\u00f8lge - blokkbebyggelse i s\u00f8r blir fjernet, uteoppholdsarealer flyttes. 2. Merknad / kommentar: Blokk langs Fantoftvegen i s\u00f8r b\u00f8r justeres for \u00e5 skjerme adkomstrampen fra uteareal. Kommentar fra konsulent: Blokk blir forlenget i s\u00f8r og uteoppholdsarealer omplassert. Endringene har gitt en nord- s\u00f8r syns-akse gjennom omr\u00e5det, forbedret plassering av lekeplass og en mer oversiktlig innkj\u00f8ring og renovasjonsomr\u00e5de. Totall antall leiligheter er endret fra maksimalt 56 til 59. \u00c5rsaken til \u00f8kningen i antall enheter er at endringen i bebyggelsesstruktursom gir en noe annen sammensetning av leilighetstyper. Kravet til uteoppholdsareal ivaretas. 3. Merknad / kommentar: Byarkitekten anbefalte \u00e5 fortsette rekkehusbebyggelsen mot s\u00f8r og omplasserer lekeplassen, som vil v\u00e6re mer skjermet. Kommentar fra konsulent: Rekkehusbebyggelse blir forlenget mot s\u00f8r og lekeplassen er flyttet mot midten av rekken. Det vil gi et st\u00f8rre og mer skjermet lekeareal. 4. Merknad / kommentar: Byarkitekten uttalte at leilighetsbygg med 6.etasjer er for h\u00f8yt. Kommentar fra konsulent: Tatt til f\u00f8lge. Blokkbebyggelsen i s\u00f8r er fjernet og antall etasjer i blokk langs Fantoftvegen redusert fra 6 til 5 etasjer. I tillegg er blokken avtrappet i begge ender til 4 etasjer. 5. Merknad / kommentar: Med tanke p\u00e5 bokvalitet er byarkitekten skeptisk til svalganger og en forhage til inngangssituasjon er ikke n\u00f8dvendigvis det riktige. Kommentar fra konsulent: Tatt til f\u00f8lge. Utforming for blokken langs Fantoftvegen er endret slik at det blir etablert vanlig trappehus som skal erstatte svalgangsl\u00f8sning. Urbane rekkehus (toetasjes leiligheter i 1. etasje) erstattes med vanlige leiligheter. Prinsippet om inngangsparti og forhager mot Fantoftvegen utg\u00e5r, inngangspartiene fra gateplan erstattes av hovedinngang med intern tilkomst til boliger. Konsekvensen blir f\u00e6rre store familieboliger enn i opprinnelig planutkastet. 6. Merknad / kommentar: Forslaget viser en litt lengre blokk mot \u00f8st, her kan man jobbe med byggeh\u00f8ydene og struktur. Enden mot kirken kan avsluttes p\u00e5 annen m\u00e5te med nye volumer som er rotert og m\u00f8ter gatel\u00f8pet p\u00e5 en bedre m\u00e5te. Kommentar fra konsulent: Bebyggelsesstrukturen p\u00e5 tomten er justert for \u00e5 ta hensyn til bedre tilpasning mot eksisterende bebyggelse og prosjektet i Fantoftvegen 16 under utbygning. H\u00f8yder er redusert og avtrappet i begge ender. Vedlagt dette notatet er det laget enkle illustrasjoner av utbyggingsendringene, se under. Med vennlig hilsen ABO Plan & Arkitektur AS \u00c5shild Blomdal Side 2 av 4 Figur 2. Bebyggelses struktur ved offentlig h\u00f8ring (brun blokkbebyggelse, gul - rekkehus) Figur 1. Revidert planforslag (brun \u2013 blokk, gul \u2013 rekkehus) Side 3 av 4 Figur 3. Illustrasjon som viser omriss av foresl\u00e5tte utbyggingsendringer i planforslaget etter offentlig ettersyn. Side 4 av 4 "
}