{
  "dokument_id": "4854b759-7ff1-5750-ac78-4bdd04915aaf",
  "doc_type": "case_attachment",
  "kommune": 4601,
  "tittel": "Organisering av Grunnskolen for voksne og Bergen voksenoppl\u00e6ring - utredning og anbefaling fra arbeidsgruppen",
  "url": "https://bergen.kommune.no/politikere-utvalg/api/fil/bk360/11031585/Organisering-av-Grunnskolen-for-voksne-og-Bergen-voksenopplaering-utredning-og-anbefaling-fra-arbeidsgruppen",
  "tekst": " V\u00e5r referanse: 2024/42627-5 Dato: 28. august 2024 Organisering av Grunnskolen for voksne og Bergen voksenoppl\u00e6ring - utredning og anbefaling fra arbeidsgruppen Kommunaldirekt\u00f8rene for Byr\u00e5dsavdeling for barnehage og skole (BBS) og Byr\u00e5dsavdeling for barnevern, sosiale tjenester og mangfold (BBSM) \u00f8nsker \u00e5 utrede muligheten for \u00e5 sammensl\u00e5 Grunnskolen for voksne (GFV) og Bergen voksenoppl\u00e6ring (BVO). De har i den anledning gitt en arbeidsgruppe ansvar \u00e5 vurdere ulike alternativer til l\u00f8sning. Arbeidsgruppen er ogs\u00e5 bedt om \u00e5 gi en anbefaling til l\u00f8sning. Arbeidsgruppens representanter: - Heidi Fagerbakke Aasen (BBSM) - Sissel Lilletvedt/Janne Kristoffersen (BBS) - Brita Bolstad (EFI) - Ragnhild Inderhaug (ESPT) - Sondre Mortvedt (GFV) - Cecilie S.N. N\u00f8stvold (BVO) - May Britt Kindem (verneombud BBSM) - Jenny R\u00f8mo (verneombud BBS) - Siv Merete Fjeldseth (hovedtillitsvalgt UDF) Forkortelser: GFV Grunnskolen for voksne BVO Bergen voksenoppl\u00e6ring EFI Etat for inkludering ESPT Etat for spesialpedagogiske tjenester EFS Etat for skole BBSM Byr\u00e5dsavdeling for barnevern, sosiale tjenester og mangfold BBS Byr\u00e5dsavdeling for barnehage og skole BIS Bergen inkluderingssenter Bakgrunn GFV og BVO har operert som to separate enheter i flere \u00e5r, f\u00f8rst i samme byr\u00e5dsavdeling og fra 2017 i to ulike byr\u00e5dsavdelinger (henholdsvis BBSM og BBS). Begge enhetene tilbyr grunnskoleoppl\u00e6ring til voksne, ofte med minoritetsspr\u00e5klig bakgrunn, og har spesialisert seg p\u00e5 individuell tilpasning og niv\u00e5differensiert undervisning. Enhetene oppfyller viktige samfunnsoppgaver ved \u00e5 gi voksne n\u00f8dvendig grunnskoleoppl\u00e6ring og kvalifisering for videre utdanning og arbeidsliv. GFV har v\u00e6rt en egen resultatenhet fra og med 01.01.2022. F\u00f8r dette var GFV en egen avdeling ved Nyg\u00e5rd skole. Nyg\u00e5rd skole hadde da ansvar for b\u00e5de grunnskoleoppl\u00e6ring for voksne (hjemlet i oppl\u00e6ringsloven), og for oppl\u00e6ring i norsk og samfunnskunnskap for voksne innvandrere (hjemlet i integreringsloven). Nyg\u00e5rd skole tilh\u00f8rte Byr\u00e5dsavdeling for barnehage, skole og idrett frem til 2017, men ble da flyttet til Byr\u00e5dsavdeling for sosial, bolig og inkludering i forbindelse med etablerering av Etat for inkludering (EFI). BVO bestod av to avdelinger frem til en omorganisering i 2020; en avdeling for l\u00e6rer og pedagoger og et kompetansesenter med logopeder som arbeidet med helse. De som fikk tilbud om oppl\u00e6ring ved BVO fikk dette etter oppl\u00e6ringsloven, mens de som trengte helsehjelp etter annet lovverk. Frem til omorganiseringen hadde skolen 37 \u00e5rsverk knyttet til enheten med rektor og to avdelingsledere. Etter omorganiseringen i 2020 ble BVO delt inn i to team. L\u00e6rerteamet jobber med undervisning opp mot grunnskoleoppl\u00e6ring for voksne og logopedteamet tilbyr logopedtjenester ut til grunnskolene i Bergen. Dagens organisering GFV er organisert med \u00e9n rektor og to avdelingsledere. I tillegg har skolen to r\u00e5dgivere som tilbyr individuell veiledning, og et ressursteam som skal sikre individuell tilpasning av oppl\u00e6ringen. Totalt har enheten omtrent 39 \u00e5rsverk og 240 deltakere i niv\u00e5delte avdelinger. Alle deltakere ved GFV f\u00e5r vedtak om grunnskoleoppl\u00e6ring for voksne med hjemmel i oppl\u00e6ringsloven \u00a7 4A-1. BVO har totalt 12 \u00e5rsverk og en elevgruppe som i snitt ligger mellom 60-70 elever p\u00e5 \u00e5rsbasis. Administrasjonen best\u00e5r av rektor og konsulent, samt et l\u00e6rerteam og et logopedteam. Elevgruppene er niv\u00e5delt og varierer fra 5-15 elever. BVO tilbyr grunnskoleoppl\u00e6ring for voksne elever etter \u00a7 4A -1 og \u00a7 4A-2 i oppl\u00e6ringsloven ettersom elevene her har behov for individuell tilpasset undervisning for \u00e5 mestre sin l\u00e6ring. Prognoser for elevmassen Dagens elevmasse ved de to enhetene har i dag flest elever med minoritetsspr\u00e5klig bakgrunn som flyktninger, arbeidsinnvandrere og familiegjenforente. Det er vanskelig \u00e5 forutsi hvordan elevmassen vil se ut fremover i tid. Ny oppl\u00e6ringslov \u00e5pner for en bredere elevgruppe og legger opp til modulstrukturert oppl\u00e6ring. Dette gj\u00f8r at retten til grunnskoleoppl\u00e6ring for voksne kan v\u00e6re aktuell for flere grupper, som personer som ikke har fullf\u00f8rt videreg\u00e5ende skole, har hatt en barndom preget av psykiske og fysiske plager og lidelser, samt tidligere bekymringsfullt skolefrav\u00e6r. En kan ogs\u00e5 se for seg at NAV i \u00f8kende grad vil benytte seg av modulstrukturert oppl\u00e6ring som et tiltak for \u00e5 \u00f8ke overgang til arbeid og utdanning for mennesker som i dag st\u00e5r utenfor arbeidslivet. Medvirkning Ansatte og elever ved begge enhetene har medvirket til denne prosessen og har f\u00e5tt uttalt seg om de tre alternativene for organisering, skriftlig og muntlig. For ansatte ved GFV har det blitt satt av tid til \u00e5 gi innspill i felles m\u00f8tetid, og skriftlige innspill er gitt gjennom felles dokument og anonym Forms-unders\u00f8kelse. De ansatte ble i disse prosessene bedt om \u00e5 uttale seg om styrker og svakheter ved \u00e5 beholde dagens organisering og ved en sammensl\u00e5ing, samt tilh\u00f8righet til BBS og BBSM. Elevr\u00e5det ved GFV har medvirket gjennom orientering om prosessen, og deretter anledning til \u00e5 snakke med sine medelever om temaet f\u00f8r de ga et endelig innspill. BVO har hatt flere m\u00f8ter for orientering og deretter innspill fra ansattgruppen, skriftlig og muntlig, med s\u00e6rlig vekt p\u00e5 l\u00e6ringsutbytte, organisering, lokaler og \u00f8konomi. Ansattgruppen har levert et lengre dokument hvor de gir en grundig redegj\u00f8relse for sine vurderinger og endelig innspill. Parallelt har de arbeidet med \u00e5 orientere elevene om den p\u00e5g\u00e5ende prosessen og de ulike valgalternativene. Deretter har det blitt satt av god tid sammen med elevene der l\u00e6rere har stilt dem sp\u00f8rsm\u00e5l, med tolk til stede, relatert til organiseringen. Resultatet fra elevmedvirkningen er samlet i et eget dokument. Utredning og anbefaling fra arbeidsgruppen Arbeidsgruppen er bedt om \u00e5 utrede tre alternativer til l\u00f8sning: 1. Beholde dagens l\u00f8sning. 2. Sl\u00e5 sammen Grunnskolen for voksne (GFV) og Bergen voksenoppl\u00e6ring (BVO) under Byr\u00e5dsavdeling for barnehage og skole (BBS). 3. Sl\u00e5 sammen Grunnskolen for voksne (GFV) og Bergen voksenoppl\u00e6ring (BVO) under Byr\u00e5dsavdeling for barnevern, sosiale tjenester og mangfold (BBSM). Side 2 av 5 Alternativ 1: Beholde dagens l\u00f8sning Dagens l\u00f8sning har fungert godt siden 2017 og har sikret kvalitet i undervisningen. Hver enhet har hatt autonomi og mulighet til \u00e5 spesialisere sine tjenester. En ulempe ved dagens l\u00f8sning er noe mangel p\u00e5 koordinert innsats og tap av mulige synergier som kan oppn\u00e5s ved en sammensl\u00e5ing, samt lav utnyttelse av ressurser og optimalisering av kompetanse p\u00e5 voksenoppl\u00e6ringsfeltet. Fordelen ved sammensl\u00e5ing er en bredde og spisskompetanse i tilbudet til elevene, samt bedre muligheter for individuell tilpasning og niv\u00e5differensiert undervisning. En vil kunne n\u00e5 ut til en st\u00f8rre elevgruppe med individuelt tilrettelagt oppl\u00e6ring og spesialpedagogiske verkt\u00f8y. Tettere faglig samarbeid og videreutvikling av voksenoppl\u00e6ringsfeltet er ogs\u00e5 en viktig fordel ved sammensl\u00e5ing. Alternativ 2: Sammensl\u00e5ing under BBS Arbeidsgruppen har vurdert at ved sammensl\u00e5ing under BBS vil det v\u00e6re mest hensiktsmessig at enhetene samles under Etat for skole (EFS) ettersom GFV og BVO begge utf\u00f8rer lovp\u00e5lagte tjenester etter oppl\u00e6ringsloven i likhet med etaten som har lang og solid erfaring og kompetanse p\u00e5 feltet. Dette vil kunne forenkle administrasjon, skoledrift, etterlevelse av regelverk og oppf\u00f8lging av l\u00e6rernes arbeidsvilk\u00e5r. Og videre bidra til h\u00f8y kvalitet og utvikling i det pedagogiske og skoleadministrative arbeidet. Et annet argument for sammensl\u00e5ing under EFS fremfor Etat for spesialpedagogiske tjenester (ESPT), er at elevene ved GFV ikke har behov for individuelt tilpasset oppl\u00e6ring. Dette er elever som i st\u00f8rre grad har behov for \u00e5 g\u00e5 opp til eksamen i grunnskolefagene for videre kvalifisering i utdanning eller arbeid. Elever med behov for individuelt tilrettelagt oppl\u00e6ring og spesialpedagogiske verkt\u00f8y for \u00e5 mestre det \u00e5 l\u00e6re, f\u00e5r i dag dette gjennom vedtak ved BVO. En mulig risiko dersom sammensl\u00e5ing under EFS og BBS er at voksenoppl\u00e6ringens spesifikke behov ikke blir fullt ut anerkjent i en st\u00f8rre skoleetat som prim\u00e6rt har fokus p\u00e5 barn og unge. Integrering av to ulike kulturer og arbeidsmetoder kan ogs\u00e5 v\u00e6re utfordrende og kreve betydelig innsats. Identifiserte risikoomr\u00e5der og arbeidsgruppens forslag for \u00e5 redusere disse presenteres til slutt i dokumentet. Alternativ 3: Sammensl\u00e5ing under BBSM En fordel med sammensl\u00e5ing i EFI og BBSM er erfaring p\u00e5 flere felt som ber\u00f8rer dagens elevgruppe i de to enhetene. Siden 2017 har etaten opparbeidet seg kompetanse om oppl\u00e6ringslov, skoledrift og arbeidsvilk\u00e5r for l\u00e6rere. I tillegg har etaten kompetanse p\u00e5 kvalifisering og oppl\u00e6ring av voksne, inkludering i utdanning og arbeid, og om minoritetsfeltet generelt. En organisering under BBSM vil videre f\u00f8re til et sterkere fagmilj\u00f8 og kompetanse p\u00e5 minoritetsfeltet og oppl\u00e6ring av voksne rettet mot deltakelse i arbeids- og samfunnsliv. Det gir ogs\u00e5 muligheter for tett samarbeid med andre relevante etater i byr\u00e5dsavdelingen som Etat for sosiale tjenester og Etat for psykisk helse og rustjenester. Et tett samarbeid med NAV sosialtjeneste kan gi mer helhetlige l\u00f8sninger for de med behov for ett eller flere grunnskolefag for videre kvalifisering med m\u00e5l om arbeid og bli selvfors\u00f8rget. Flere av dagens elevgruppe ved de to enhetene mottar allerede andre tjenester fra BBSM. En mulig risiko under BBSM er avstand til fagmilj\u00f8 og kompetanse p\u00e5 grunnskoleoppl\u00e6ring og skoledrift som EFS og BBS har s\u00e6rlig erfaring med faglig, juridisk og administrativ. En annen risiko er at pedagogiske behov kan bli mindre prioritert sammenlignet med BBSM og EFI \u00f8vrige tjenester og ansvarsomr\u00e5der. Side 3 av 5 \u00d8konomiske konsekvenser Den \u00f8konomiske gevinsten av sammensl\u00e5ing er knyttet til innkj\u00f8p, materiale, pedagogisk programvare og ansattressurser. De \u00f8konomiske gevinstene ved sammensl\u00e5ing er imidlertid ikke store. N\u00e5r det gjelder ansattressurser kan det ved sammensl\u00e5ing bli \u00e9n rektor mot dagens to rektorer. Ansatte og oppgaver i de to ulike enhetene vil imidlertid f\u00f8re til at enhetene organiseres i to ulike avdelinger og behovet for en avdelingsleder melder seg. Kostnadsforskjell mellom rektor og avdelingsleder ligger p\u00e5 rundt kr. 150 000,- inkl. sosiale utgifter. Det vil si at det er lave besparelser ved sammensl\u00e5ing. Ved samlokalisering vil derimot besparelsene v\u00e6re st\u00f8rre ved at en reduserer husleie- og energiutgifter, samt renholds- og renovasjonsutgifter. Det har ingen \u00f8konomisk betydning om ny enhet blir underlagt BBS eller BBSM for kommunens \u00f8konomi. Konklusjon Arbeidsgruppen anbefaler at GFV og BVO sammensl\u00e5s under \u00e9n byr\u00e5dsavdeling og etat, EFI eller EFS. En sammensl\u00e5ing av de to enhetene synes \u00e5 gi den beste helhetlige l\u00f8sningen for m\u00e5lgruppen, fagutvikling og -fellesskap blant de ansatte og kvalitet i oppl\u00e6ringen. Da arbeidet med denne utredningen startet, var planen at de to enhetene skulle samlokaliseres ved Bergen inkluderingssenter (BIS). Dette har v\u00e6rt en viktig del av bakgrunnen for vurderingene og anbefalingene fra arbeidsgruppen. Sammensl\u00e5ing vil klart ha flest fordeler dersom enhetene ogs\u00e5 samtidig samlokaliseres. En samtidig samlokalisering og sammensl\u00e5ing vil fremme daglig samarbeid, ressursdeling og styrke det faglige milj\u00f8et. En maksimering av disse fordelene vil en i st\u00f8rst grad oppn\u00e5 ved BIS hvor det er et st\u00f8rre fagmilj\u00f8 p\u00e5 voksenfeltet innen oppl\u00e6ring, kvalifisering og inkludering, og for mange elever vil det ogs\u00e5 bidra til en enklere hverdag dersom oppl\u00e6ringen kombineres med norskoppl\u00e6ring og introduksjonsprogram p\u00e5 senteret. Samlokalisering p\u00e5 BIS vil ogs\u00e5 styrke visjonen om senteret som et fyrt\u00e5rn for inkludering. En svakhet ved sammensl\u00e5ing, uten samlokalisering, er at en f\u00e5r en desentralisert ledelse. Det kan bli en belastning for de ansatte \u00e5 ikke ha stedlig leder. En vil ogs\u00e5 i st\u00f8rre grad v\u00e6re avhengig av \u00e5 tilrettelegge for samarbeid om fag, utvikling og felles elever. Samarbeid ved samlokalisering skjer mer naturlig i det daglige arbeidet, mens ved ulik lokalisering vil dette kreve mer ressurser av ledelse og ansatte \u00e5 f\u00e5 til. Dersom samlokalisering ved BIS ikke lar seg gjennomf\u00f8re i n\u00e6rmeste fremtid, kan ogs\u00e5 samlokalisering p\u00e5 andre lokasjoner v\u00e6re en midlertidig l\u00f8sning. Sammensl\u00e5ing trenger ikke \u00e5 vente dersom samlokalisering er sikkert og innen rimelig tid. En kan da benytte seg av tiden frem til samlokalisering til \u00e5 planlegge og igangsette tiltak for \u00e5 forebygge de identifiserte risikoomr\u00e5dene. Byr\u00e5dsavdelingstilh\u00f8righet Arbeidsgruppen er ikke enige om hvilken byr\u00e5dsavdeling de to enhetene b\u00f8r sammensl\u00e5s under. Det er fordeler ved begge alternativene, og de identifiserte risikoomr\u00e5dene knyttet til en av de to avdelingene er ikke av avgj\u00f8rende karakter dersom en igangsetter anbefalte tiltak. Begge enhetene utf\u00f8rer lovp\u00e5lagte tjenester og det er ikke en risiko for at disse ikke vil kunne gjennomf\u00f8res under noen av de to avdelingene. Det er heller ikke noen store \u00f8konomiske besparelser ved organisering under noen av alternativene. Den mest fremtredende fordelen ved \u00e5 organiseres under EFS og BBS er den faglige og administrative erfaringen og kompetansen med oppl\u00e6ringsloven og skoledrift, samt det faglige fellesskapet og ressursene knyttet til dette. Mens den st\u00f8rste risikoen her er at etaten ikke har erfaring med oppl\u00e6ring for voksne, og at enhetene kan risikere \u00e5 bli nedprioritert mot de mange andre enhetene i etaten. N\u00e5r det kommer til EFI og BBSM er den st\u00f8rste fordelen knyttet til erfaringen og kompetansen med oppl\u00e6ring og kvalifisering av voksne, samt muligheten for \u00e5 koordinere og Side 4 av 5 samarbeide tett med relevante etater i avdelingen om inkludering i arbeids- og samfunnsliv for mennesker som opplever utenforskap. Risikoen her er klart st\u00f8rst n\u00e5r det gjelder avstand til det skolefaglige kompetansemilj\u00f8et. Risikoomr\u00e5der og tiltak godkjent av verneombudene RISIKO TILTAK Ressurskrevende \u00e5 sette seg inn i 1. Prosess m\u00e5 settes i gang tidlig. nye styrings- og retningslinjer, samt 2. Utarbeide felles strategier og m\u00e5l. rutiner og digitale systemer. 3. Vurdere hvilket datasystem best egnet. 4. S\u00f8rge for gode kartlegginger og risikovurderinger f\u00f8r igangsetting av tiltak. Byr\u00e5dstilh\u00f8righet kan p\u00e5virke 5. Sikre godt tverrsektorielt samarbeid og samarbeid med andre relevante kompetanse p\u00e5 omr\u00e5det i den aktuelle tjenester, satsinger og grad av byr\u00e5dsavdelingen. medvirkning. 6. Sikre formelt samarbeid gjennom avtale, ansvarlige personer p\u00e5 alle niv\u00e5er og - Administrasjonen i BBSM har jevnlige m\u00f8tepunkt. mindre kompetanse p\u00e5 7. Delta i tverrfaglig lederfora (uavhengig av oppl\u00e6ringsloven enn BBS. byr\u00e5dstilh\u00f8righet) - BBS mindre kompetanse p\u00e5 8. \u00d8ke kompetanse p\u00e5 byr\u00e5dsavdelingsniv\u00e5. voksenoppl\u00e6ring/kvalifisering 9. Sikre godt samarbeid mellom BBS og enn BBSM. BBSM, samt mellom EFS og EFI Hvordan sikre ivaretakelse av 10. Sikre tilgang til n\u00f8dvendige grupperom til spesielle behov? BVO gjennom organisering av lokalitetene, i tr\u00e5d med det som ble planlagt ved opprettelsen av Bergen inkluderingssenter. 11. Sikre at det s\u00f8kes om forebyggende oppl\u00e6ring etter \u00a7 18 - 2 Kapasiteten ved Bergen 12. Samlokalisering en forutsetning for inkluderingssenter. vellykket samorganisering. Side 5 av 5 "
}