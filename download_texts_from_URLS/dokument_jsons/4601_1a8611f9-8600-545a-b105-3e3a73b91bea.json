{
  "dokument_id": "1a8611f9-8600-545a-b105-3e3a73b91bea",
  "doc_type": "case_presentation",
  "kommune": 4601,
  "tittel": "Midtunvegen bofellesskap. Gjennomf\u00f8ringsvedtak ",
  "url": "https://bergen.kommune.no/politikere-utvalg/api/fil/bk360/9489990/Framstilling-Midtunvegen-bofellesskap-Gjennomforingsvedtak-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2018/16271-9 Midtunvegen bofellesskap. Gjennomf\u00f8ringsvedtak Hva saken gjelder: Bystyret har i sak 10/19 vedtatt \u00abPlan for tjenester til personer med utviklingshemning. Et liv med mening, vekst og utvikling 2018 \u2013 2028\u00bb. M\u00e5let er \u00e5 avvikle boligk\u00f8en innen fem \u00e5r slik at flere utviklingshemmede kan f\u00e5 tilbud om egen bolig. Det er besluttet at det skal etableres inntil 130 nye boliger tilpasset beboere i gruppen utviklingshemmede. Dette prosjektet tilh\u00f8rer Boligl\u00f8ftet, og gjelder vedtak om gjennomf\u00f8ring av byggeprosjektet Midtunvegen bofellesskap. Fagetatens vurdering og anbefaling: Bakgrunn: Det har tatt lang tid \u00e5 realisere boligprosjektet i Midtunvegen. Det er flere \u00e5rsaker til dette. Det har v\u00e6rt skiftende behov fra bestiller, der bestiller i perioder har satt prosjektet i bero. Videre har det i prosessen v\u00e6rt et krevende kostnadsbilde, samt at grensesnitt mot andre prosjekter og planer i omr\u00e5det har v\u00e6rt utfordrende. Samlet sett har dette f\u00e5tt f\u00f8lger for fremdriften i detaljreguleringsplanprosessen. Bystyret vedtok i sak 281/22 en detaljreguleringsplan for tomten. Rekkef\u00f8lgekravene som er oppgradering av adkomstveg, fortau, belysning og st\u00f8ttemurer til prosjektet, er innarbeidet i gjeldende handlings- og \u00f8konomiplan (2024-27) som eget infrastrukturprosjekt under tjenesteomr\u00e5de samferdsel, og fremmes i egen sak som eget gjennomf\u00f8ringsvedtak, med en total kostnadsramme p\u00e5 17,1 mill. kroner. Prosjektbeskrivelse: Bofellesskapet omfatter 8 leiligheter og personalbase med tilh\u00f8rende fellesarealer. Hver leilighet er p\u00e5 60 m2 med stue, kj\u00f8kken, soverom, bad, sportsbod samt terrasse. Tjeneste- basen omfatter kontorer, medisinrom, pauserom, garderober og toalett. Fellesarealer omfatter lagerarealer, m\u00f8terom, stue, aktivitetsrom, HCWC og arealer for renhold. I tillegg kommer tekniske rom og bossrom. Totalt vil prosjektet f\u00e5 et bruttoareal (BTA) p\u00e5 1575 m2. I tillegg til privat terrasse er det planlagt for felles uteoppholdsareal. Prosjektet oppfyller Husbankens krav for investeringstilskudd for omsorgsboliger. Tomten ligger sentralt plassert p\u00e5 Nesttun. Det er kort vei til buss og bybanestopp, samt butikker og andre servicetilbud p\u00e5 Nesttun. Bygget er planlagt p\u00e5 en trang tomt og tangerer byggegrensen p\u00e5 tre sider. Dette stiller strenge krav til planlegging, prosjektering og gjennomf\u00f8ring. Tomten vil bli fradelt som egen tomt fra eiendommen gnr. 43, bnr. 53, der kommunehuset p\u00e5 Nesttun st\u00e5r. N\u00e6rmere beskrivelse av prosjektet, bl.a. medvirkningsprosessen, f\u00f8lger av vedlagte fagnotat. Overlevering til bestiller er planlagt 3. kvartal 2026. 1 \u00d8konomiske konsekvenser: Budsjettstatus: I handlings- og \u00f8konomiplan (H\u00d8P 2024-27) er det avsatt totalt kr 133,5 mill. til gjennom- f\u00f8ring av prosjektet. Av disse er 20,7 mill. avsatt tidligere \u00e5r (til og med 2023), mens resterende 112,8 mill. er budsjettert i \u00f8konomiplanperioden 2024-2027. Budsjettet ligger p\u00e5 BUD447 \u00abMidtunvegen bofellesskap\u00bb. Prosjektet ble satt p\u00e5 investeringsprogrammet allerede i 2016, da under navnet Nytt bofelleskap unge funksjonshemmede. Vedtatt totalramme var 68,1 mill., som var et grovt kostnadsestimat basert p\u00e5 antatt arealbehov og gjennomsnittlig kvadratmeterpris p\u00e5 den tiden. Opprinnelig vedtatt budsjett har videre blitt overf\u00f8rt til senere perioder ved rullering av handlings- og \u00f8konomiplan fram til 2024-27, og kostnadsestimatet er blitt justert for l\u00f8nns- og prisstigning til dagens niv\u00e5, samt justert mot nye kalkyler n\u00e5r det er lagt til grunn nye forutsetninger i prosjektforl\u00f8pet. Kalkyle og estimater for investeringsprosjektet: Kostnadsestimatet som n\u00e5 ligger til grunn for totalrammen er en kalkyle p\u00e5 basis av gjennomf\u00f8rt forprosjekt. Kostnader til gjennomf\u00f8ring av tiltak i rekkef\u00f8lgekrav fra regulerings- planen er finansiert i en egen budsjettpost og fremmes i eget gjennomf\u00f8ringsvedtak. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over kr 50 mill. er det gjennomf\u00f8rt en ekstern usikkerhetsanalyse med basis i skisseprosjekt i august 2021. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter og kostnadskalkylen blir kvalitetssikret. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter. Som en del av resultatet framkommer prosjektets forventede kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Ved fullf\u00f8rt forprosjekt er det utf\u00f8rt en revisjon av usikkerhetene i prosjektet i intern regi for \u00e5 2 sette en oppdatert forventet prosjektkostnad og anbefalt total kostnadsramme. Resultatene angir en forventet prosjektkostnad (P50) p\u00e5 kr 124,9 mill., mens anbefalt total kostnadsramme (P85) er beregnet til 133,5 mill. Prosjektet er utformet slik at det oppfyller krav til st\u00f8tte fra Husbanken for tilskudd til etablering av omsorgsboliger, det er gitt tilsagn fra Husbanken i brev datert 22.6.2023. Med satser for 2023 vil dette utgj\u00f8re kr 15,4 mill., noe som medf\u00f8rer at Bergen kommunes egenfinansiering av prosjektets totale investeringsramme reduseres til 118,1 mill. I henhold til \u00f8konomireglementets punkt 4.14.1 vil mva.-kompensasjon bli tilbakef\u00f8rt direkte og inng\u00e5 i prosjektspesifikk finansiering. Ved kostnadsniv\u00e5 som tilsvarer P85 er mva. beregnet \u00e5 utgj\u00f8re 26 mill., slik at netto l\u00e5nefinansiering vil v\u00e6re kr 92,1 mill. Dersom prosjektet gjennomf\u00f8res til kostnad som tilsvarer prosjektleders styringsm\u00e5l (P50) vil netto l\u00e5nefinansiering utgj\u00f8re 86,5 mill. Det faktum at et bofellesskap for utviklingshemmede best\u00e5r av relativt f\u00e5 boenheter gj\u00f8r enhetsprisen pr. enhet h\u00f8y, dette grunnet f\u00f8lgende forhold: \u2022 Kostnader for infrastruktur som vei, utend\u00f8rs el, utend\u00f8rs VVS og annet utend\u00f8rs arbeid er relativt lik uavhengig om en bygger f\u00e5 eller flere boenheter. \u2022 Kostnader knyttet til utarbeiding av reguleringsplan er lik om en bygger f\u00e5 eller flere boenheter. \u2022 Interne kostnader (prosjektledelse mv.) blir tiln\u00e6rmet lik uavhengig av antall leiligheter i prosjektet. \u2022 Endring av brukergruppe og antall enheter underveis i prosjektforl\u00f8pet har medf\u00f8rt behov for omprosjektering. \u2022 Bergen kommunes krav og strategier for bl.a. klima & milj\u00f8, arkitektur samt tekniske og byggetekniske krav. Andre kostnadsdrivere for dette prosjektet har v\u00e6rt b\u00e5de en krevende, bratt og smal tomt, i tillegg til at leilighetene, fellesarealer og utend\u00f8rs anlegg skal legges til rette for multi- funksjonshemmede. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Driftskonsekvenser: Utgifter til FDVU hos byggeier er estimert \u00e5 utgj\u00f8re 1 mill. per \u00e5r. I tillegg kommer driftskostnader hos bruker av bygget, som er beregnet \u00e5 utgj\u00f8re 17,1 mill. per \u00e5r, herunder l\u00f8nnskostnader og andre driftskostnader, fratrukket refusjon for ressurskrevende brukere. Husleieavtale Etat for boligforvaltning (EBF) - Byr\u00e5dsavdeling eldre, helse og omsorg: I henhold til Bergen kommunes \u00f8konomireglementet skal det i forbindelse med at det treffes gjennomf\u00f8ringsvedtak med bevilgning knyttet til investeringsportef\u00f8ljen i Etat for boligforvaltning, etableres en forel\u00f8pig husleieavtale mellom EBF og den enhet i bykassen 3 som har \u00abbestilt\u00bb investeringen. Avtalen skal fungere som garanti for at EBF mottar inntjening knyttet til investeringsprosjektet. Investeringen vil ved bruk av annuitetsprinsippet, og over en avskrivningsperiode p\u00e5 40 \u00e5r, gi beregnet \u00e5rlig underdekning p\u00e5 kr 2 447 000. Avtalen med tilh\u00f8rende beregningsgrunnlag basert p\u00e5 P50 ble signert av Byr\u00e5dsavdeling for eldre, helse og omsorg den 31.1.2023. Byr\u00e5dets vurdering og anbefaling/konklusjon: M\u00e5lgruppen boligene i Midtunvegen er tiltenkt er personer med utviklingshemming med omfattende bistandsbehov. I dette ligger at dette er beboere som har behov for \u00e5 f\u00e5 sine lovp\u00e5lagte held\u00f8gns helse- og omsorgstjenester i bofellesskap \u2013 og gitt av fast stasjonerte ansatte i bygget. Boligene er s\u00e6rlig tilrettelagt for m\u00e5lgruppen og har en god og hensiktsmessig beliggenhet. De tiltenkte beboerne gj\u00f8r i dag stor bruk av avlastningsd\u00f8gn i avlastningsboligene i Etat for tjenester til utviklingshemmede. N\u00e5r disse beboerne f\u00e5r boligtilbud i kommunalt bofellesskap vil det frigi omfattende avlastningsd\u00f8gn til nytte for familier som er i behov for dette. Flere av beboerne som er tenkt inn i Midtunvegen mottar held\u00f8gns helse- og omsorgs- tjenester ogs\u00e5 i foreldrehjemmet og etablering av bofellesskapet vil bidrar til en mindre s\u00e5rbar tjenesteut\u00f8velse. Ikke minst vil p\u00e5r\u00f8rende f\u00e5 en betydelig lettere og tryggere hverdag ved at bofellesskapet overtar omsorgsoppgavene for m\u00e5lgruppen. Midtunvegen bofellesskap f\u00e5r ogs\u00e5 en sentral beliggenhet som bidrar til et variert og meningsfylt aktivitetsliv for beboerne gjennom n\u00e6rhet til gr\u00f8ntareal, til Nesttun sentrum og kollektivknutepunktet med bybane. Ikke minst bidrar bofellesskapet til at beboerne f\u00e5r en privat arena for sosialt samv\u00e6r og fellesaktiviteter. Ved etablering av bofellesskapet muliggj\u00f8res en forsterket innsats for en mer hensiktsmessig oppgavedeling og vil bidra til rekruttering og kvalitet i tjenesten overfor m\u00e5lgruppen i bofellesskapet. Gjennom opprettelse av Midtunvegen bofellesskap m\u00f8tes ogs\u00e5 framtidens utfordringer knyttet til framtidens mangel p\u00e5 helsepersonell beskrevet i NOU 2023:4; \u00abTid for handling\u00bb. Prosjektet Midtunvegen bofellesskap er et lenge planlagt prosjekt som n\u00e5 kan igangsettes. Bofellesskapet blir et godt tilskudd til Boligl\u00f8ftet. Boligene har f\u00e5tt en sentral plassering og en god utforming. Byr\u00e5det anbefaler at prosjektet gjennomf\u00f8res slik saken skisserer. Begrunnelse for framleggelse til bystyret: Budsjettfullmaktenes pkt. 2.3 bokstav g) gir bystyret fullmakt til \u00e5 vedta gjennomf\u00f8ring av investeringsprosjekt over 50 millioner kroner. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet \u00abMidtunvegen bofellesskap\u00bb med en anbefalt total investeringsramme p\u00e5 133,5 mill. kr. gjennomf\u00f8res. Styringsm\u00e5l fastsettes til 124,9 mill. kr. 2. Investeringsrammen p\u00e5 kr 133,5 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning framg\u00e5r av f\u00f8lgende tabell: 4 Dato: 16. januar 2024 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 3. november 2023 F\u00f8lgeskjema Kostnadsskjema 5 "
}