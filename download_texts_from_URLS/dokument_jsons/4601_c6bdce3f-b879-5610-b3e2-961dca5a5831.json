{
  "dokument_id": "c6bdce3f-b879-5610-b3e2-961dca5a5831",
  "doc_type": "case_attachment",
  "kommune": 4601,
  "tittel": "Sak 19-24 - kontrollutvalget 20.02.24 - Utkast til konkurransegrunnlag for regnskapsrevisjonstjenester - utlysing av anbudskonkurranse",
  "url": "https://bergen.kommune.no/politikere-utvalg/api/fil/bk360/10462260/Sak-19-24-kontrollutvalget-20-02-24-Utkast-til-konkurransegrunnlag-for-regnskapsrevisjonstjenester-utlysing-av-anbudskonkurranse",
  "tekst": " Kontrollutvalget Saksframstilling V\u00e5r referanse: 2024/29054-1 Saksbehandler: Eli Merete Velle Unntatt offentlighet ihht Offl \u00a7 5 Utkast til konkurransegrunnlag for regnskapsrevisjonstjenester - utlysing av anbudskonkurranse Hva saken gjelder: Arbeidet med konkurranse for revisjonstjenester for perioden 2024 \u2013 2028 ble p\u00e5begynt ved sak 14/23 fra m\u00f8te i kontrollutvalget 12. desember 2023. Det ble der gjort rede for at det er kontrollutvalget som skal godkjenne konkurransegrunnlaget for revisjonstjenester, f\u00f8r bystyret foretar det endelige valget av revisor, jf. kommuneloven \u00a7 24-1. I m\u00f8tet 12. desember ble det valgt en arbeidsgruppe som best\u00e5r av leder og nestleder i kontrollutvalget. Arbeidsgruppen samarbeider med sekretariatet og f\u00e5r konkurransefaglig bistand fra HRP AS, som Bergen kommune har rammeavtale med. Kommunens innkj\u00f8pssjef anmodet om at vi benytter oss av tjenestene til HRP i stedet for \u00e5 bruke kommunens egen seksjon innkj\u00f8p konsern. HRP ved senior kontraktsr\u00e5dgiver / jurist Christian Sundelin har deltatt i 6 digitale m\u00f8ter med arbeidsgruppen og sekretariatet, og har utarbeidet utkast til konkurransedokumenter som er gjennomg\u00e5tt og godkjent av arbeidsgruppen. Arbeidsgruppen anbefaler at hovedstrategien i konkurransegrunnlaget er at vi fortsetter dagens opplegg med at revisjonsaktiviteten deles i tre kontrakter. Det vil si at finansiell revisjon, attestasjoner, forenklet etterlevelseskontroll med \u00f8konomiforvaltningen og avtalte kontrollhandlinger mv. - heretter kalt regnskapsrevisjon - holdes adskilt fra resten av revisjonsaktiviteten, som er forvaltningsrevisjon og eierskapskontroll. Tidsplan: Arbeidsgruppen har blitt enige om at vi f\u00f8rst vil utlyse konkurranse om regnskapsrevisjon. Denne kontrakten utl\u00f8per 30.06.2024, og haster s\u00e5ledes mest. Vi vil senere behandle konkurransene om forvaltningsrevisjon og eierskapskontroll, hvor gjeldende kontrakt varer til 31.12.2024. Pr. n\u00e5 legger vi opp til godkjenning av konkurransegrunnlag for forvaltningsrevisjon og eierskapskontroll i kontrollutvalget 11. juni, kunngj\u00f8ring av konkurranse medio august og tilbudsfrist ultimo september. Med bistand fra HRP vil vi gjennomf\u00f8re en \u00e5pen anbudskonkurranse i samsvar med reglene i lov om offentlige anskaffelser. Vi bruker Mercell, som er et elektronisk konkurransegjennomf\u00f8ringsverkt\u00f8y som blir brukt i innkj\u00f8pskonkurranser i regi av Bergen kommune. Det f\u00f8lger av forskrift om offentlige anskaffelser del III at kunngj\u00f8ring av konkurransen m\u00e5 ligge ute p\u00e5 Doffin.no og TED i minimum 30 dager. Deretter skal arbeidsgruppen evaluere innkomne tilbud, kontrollutvalget skal innstille i saken og bystyret skal foreta endelig valg av revisor. 1 Vi tar sikte p\u00e5 kunngj\u00f8ring av konkurransen om regnskapsrevisjonstjenester i Doffin / TED 27. februar. Frist for \u00e5 levere tilbud settes til 16. april. Deretter vil vi evaluere tilbudene og arbeidsgruppen kommer med sin innstilling til kontrollutvalget om valg av revisor senest 14. mai. Kontrakten kan s\u00e5 tildeles med forbehold etter m\u00f8te i kontrollutvalget 21. mai, og endelig tildeling skjer i Bergen bystyre 19. juni. Oppstartsdato er 1. juli 2024. Hva er omfattet: I forbindelse med vurderingen om hvilke virksomheter som skal v\u00e6re omfattet av anbudet for regnskapsrevisjonstjenester, har vi vurdert hva som var inkludert i konkurransen i 2020 og hva som er omfattet av n\u00e5v\u00e6rende kontrakt. Videre har vi innhentet oppdaterte opplysninger fra byr\u00e5dsavdeling for finans, bystyrets kontor, Bergen brannvesen og n\u00e5v\u00e6rende regnskapsrevisor. Det som vil bli omfattet av oppdraget n\u00e5: \u2022 Revisjon av hele den kommunale virksomheten og den \u00f8konomiske informasjonen som inng\u00e5r i Bergen kommune sitt \u00e5rsregnskap og konsolidert regnskap \u2022 Beboer- og pasientregnskap, jf. forskrift om disponering av kontantytelser fra folketrygden under opphold i kommunal helse- og omsorgsinstitusjon \u00a7 9 \u2022 Revisjon av regnskapene til partigruppene i bystyret \u2022 Forenklet etterlevelseskontroll med \u00f8konomiforvaltningen \u2022 Kommuneadvokatens klientmidler \u2022 Diverse attestasjoner Interkommunale samarbeid: \u2022 Interkommunalt samarbeid mot akutt forurensning KO \u2022 Vest brann- og redningsregion KO \u2022 110 Vest Annet: \u2022 Bergen Brannhistoriske Stiftelse Konkurransekriteriene: Det er kontrollutvalget som skal beslutte konkurransekriterier og kravspesifikasjon. Kontraktens lengde for regnskapsrevisjon er i dag 4 \u00e5r uten opsjon. Arbeidsgruppen anbefaler at denne ordningen blir videref\u00f8rt. Det stilles krav om at oppdragsansvarlig revisor har mastergrad og er statsautorisert revisor. Tildelingen skjer p\u00e5 basis av hvilket tilbud som har det beste forholdet mellom pris og kvalitet basert p\u00e5 f\u00f8lgende kriterier, som fremg\u00e5r av utlysingen i Mercell: Pris 40 %, l\u00f8sningsforslag 30 %, erfaring og kompetanse 30 %. Vi ber om en l\u00f8sningsbeskrivelse p\u00e5 maksimalt 6 A4-sider, og 5 CV-er som skal jobbe innen fastprisoppdraget. I tillegg kan man tilby en ekstra ressurs (CV nr. 6) p\u00e5 andre tjenester. I fastprisen inng\u00e5r hoveddelen av regnskapsrevisors oppgaver; dvs. revisjon av \u00e5rsregnskap, forenklet etterlevelseskontroll, diverse attestasjoner, spillemiddelregnskap, finansreglement, l\u00e5n, beboerregnskap, EU-prosjekter, kommuneadvokatens klientmidler og enkle r\u00e5dgivningstjenester. For n\u00e6rmere spesifikasjon se bilag 1 \u2013 oppdragsgivers spesifikasjon. Som timebetalt oppdrag inng\u00e5r f\u00f8lgende: \u2022 Avtalte kontrollhandlinger i henhold til den internasjonale revisjonsstandarden ISRS 4400 \u2013 uforpliktende estimert til 150 timer pr. \u00e5r. 2 \u2022 Gransking \u2013 kan bestilles som timebetalt oppdrag. Et uforpliktende estimat er 150 timer pr. \u00e5r. \u2022 Betaling pr. time blir vanligvis aktuelt dersom det er st\u00f8rre mangler i revisjonsgrunnlaget eller andre ekstraordin\u00e6re eller spesielt arbeidskrevende oppgaver, og revisor m\u00e5 alltid begrunne dette skriftlig. Ellers: \u2022 Alle faste attestasjonsoppdrag inng\u00e5r i fastprisen p\u00e5 regnskapsrevisjon. Kun vesentlige dokumentasjonsavvik godkjennes som eventuell tilleggsfakturering. \u2022 Reisekostnader innenlands dekkes ikke. \u2022 Oppstartskostnader skal leverand\u00f8rene selv dekke. \u2022 Revisorene vil ha m\u00f8teplikt i kontrollutvalget og bystyret knyttet til saker de er oppdragsansvarlig for. Anskaffelsens ansl\u00e5tte omfang er ca. NOK 2 000 000,- per \u00e5r (ekskl. mva). Maksimal avtaleverdi for hele avtalens varighet, er NOK 10 000 000,- (ekskl. mva.). N\u00e6rmere detaljer fremg\u00e5r av vedleggene i saken. Forslag til vedtak: 1. Kontrollutvalget godkjenner arbeidsgruppens forslag til konkurransegrunnlag. 2. Kontrollutvalget gir arbeidsgruppen fullmakt til, i samarbeid med HRP AS, \u00e5 gjennomf\u00f8re konkurransen om regnskapsrevisjonstjenester som skissert i denne saken med vedlegg. Dato: 19. februar 2024 Eli M. Velle - leder Dokumentet er godkjent elektronisk. Vedlegg: 1. Oppdragsgivers spesifikasjon 2. Konkurransedokumenter regnskapsrevisjon 3 "
}