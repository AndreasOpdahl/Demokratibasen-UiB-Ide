{
  "dokument_id": "ca35f680-a7d4-5cc6-a4a6-c48ec00d18a7",
  "doc_type": "case_presentation",
  "kommune": 5501,
  "tittel": "Salg av del av gnr. 190 bnr. 80, Hilles\u00f8y i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001906394",
  "tekst": "Arkivsaksnr. 24/06641-4 Saksbehandler Marcus F\u00e6ster Saksgang M\u00f8tedato Formannskapet 03.12.2024 Salg av del av gnr. 190 bnr. 80, Hilles\u00f8y i Troms\u00f8 kommune Kommunedirekt\u00f8rens innstilling til vedtak: Del av eiendommen gnr. 190 bnr. 80 selges fra Troms\u00f8 kommune til Hilles\u00f8y Byggservice og Sommar\u00f8y Sea Family, i henhold til avtale datert 02.10.2024 Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Saken gjelder salg av deler av eiendommen gnr. 190 bnr. 80 p\u00e5 Hilles\u00f8y i Troms\u00f8 kommune til Hilles\u00f8y Byggservice og Sommar\u00f8y Sea Family (heretter i det vesentlige \u00abHB og SSF\u00bb) i forbindelse med deres planer om utvidelse av eksisterende og evt. ny n\u00e6ringsvirksomhet p\u00e5 Sommar\u00f8y. Saksutredning Eiendommen gnr. 190 bnr. 80 p\u00e5 Hilles\u00f8y eies av Troms\u00f8 kommune. HB og SSF har overfor Troms\u00f8 kommune forespurt om muligheten til \u00e5 kunne kj\u00f8p omtrent 8 dekar eiendom. Bilag 1a: Kartskisse over gnr. 190 bnr. 80 Parsellen som \u00f8nskes ervervet er i henhold til reguleringsplan 1262 med ikrafttredelsesdato 21.06.1995 avsatt til friluftsomr\u00e5de benevnt med \u00abSP3 og SP4\u00bb. Arealform\u00e5let i reguleringsplanen ble endret fra friluftsomr\u00e5de til n\u00e6ringsvirksomhet i kommunedelplan 0252 for Hilles\u00f8y, Sommar\u00f8y og Brensholmen med ikrafttredelsesdato 26.09.2018. Omr\u00e5det har etter kommunedelplanens arealform\u00e5lsrevisjon f\u00e5tt betegnelsen \u00abN1 og N 2\u00bb. Bilag 1b: Kartskisse med reguleringsplan 1262 Bilag 1c: Kartskisse med kommunedelplan 0252 Bilag 2: Bestemmelser for reguleringsplan 1262 Sommar\u00f8y Havn, ikrafttredelsesdato 21.06.1995 Bilag 3: Bestemmelser for kommunedelplan 0252 Sommar\u00f8y, Hilles\u00f8y og Brensholmen, ikrafttredelsesdato 26.09.2018 Troms\u00f8 kommune, HB og SSF innledet dialog f\u00f8rste halvdel av 2024 hvor de henvendte seg med foresp\u00f8rsel om kj\u00f8p av deler av gnr. 190 bnr. 80. Hensikten med kj\u00f8pet av eiendommen er \u00e5 kunne legge til rette for fremtidig utvidelse av eksisterende n\u00e6ringsvirksomhet p\u00e5 Hilles\u00f8y. Bedriftene har informert Troms\u00f8 kommune om at deres eksisterende bygningsmasse ikke er tilstrekkelig for dagens og fremtidens drift. 2 I selskapenes henvendelse til kommunen ble det vedlagt en illustrasjonstegning over hvordan de s\u00e5 for seg \u00e5 utnytte arealet. Videre gir selskapet selv en beskrivelse av sin n\u00e6ringsvirksomhet og dens relevans opp mot reguleringen p\u00e5 eiendommen, her hitsettes f\u00f8lgende utdrag fra henvendelsen: \u00abSiktem\u00e5let med ervervelsen er derfor \u00e5 ta over stafettpinnen og fungere som en katalysator for utvikling av n\u00e6ringslivet p\u00e5 og rundt Sommar\u00f8y/Hilles\u00f8y. Dette oppn\u00e5s ved en helhetlig utvikling av omr\u00e5det innenfor de n\u00e6ringssegmenter som er aktuelle b\u00e5de for etablerte og nye akt\u00f8rer. Vi har de n\u00f8dvendige forutsetningene for \u00e5 drive frem et slikt prosjekt p\u00e5 best mulig m\u00e5te, og med et resultat som speiler og hensyntar det lokale n\u00e6ringsliv og innbyggeres interesser.\u00bb Bilag 4: Beskrivelse av form\u00e5let med eiendomservervet, utarbeidet av HB og SSF Bilag 5: Illustrasjon for tenkt utnyttelse av areal, utarbeidet av HB og SSF P\u00e5 bakgrunn av henvendelsen foretok Troms\u00f8 kommune en vurdering av hvorvidt slike arealer i distriktsomr\u00e5det burde selges eller ikke, da man har mangel p\u00e5 n\u00e6ringsarealer i distriktet. Troms\u00f8 kommune vurderte forholdet slik at salg ville kunne stimulere til \u00f8kt n\u00e6ringsvirksomhet i distriktet. Vi vurderte det som en positiv effekt av salget at aktivitet bl.a. p\u00e5 Hilles\u00f8y \u00f8ker. Troms\u00f8 kommune gikk deretter videre i prosessen om salg. Det er ikke innhentet takst for denne delen av eiendommen, men kommunen har valgt \u00e5 benytte en verdivurdering for \u00abnaboarealet\u00bb som ble solgt til HB i f\u00f8rste delen av 2024. Vi anser at denne verdivurderingen har overf\u00f8ringsverdi til n\u00e5v\u00e6rende sak. Bilag 6: Forh\u00e5ndstakst utf\u00f8rt av Takst Troms\u00f8 AS v/uavhengig takstingeni\u00f8r Knut Flateb\u00f8, datert 08.02.2023 Takst Troms\u00f8 AS legger til grunn at eiendommen har en verdi basert p\u00e5 cirka kr 125 pr. m2. I verdivurderingen er det sett hen til sammenlignbare tidligere omsatte eiendommer, eiendommens beskaffenhet, herunder grunnforhold og kostnad for opparbeidelse av infrastruktur. Troms\u00f8 kommune har i ettertid, p\u00e5 bakgrunn av andre saker, blitt gjort kjent med at det oms\u00f8kte arealet er omfattet av Norges vassdrags- og energidirektorats (\u00abNVE\u00bb) oversikt over omr\u00e5der med usikre grunnforhold (marin grense). Bilag 7: Oversikt over omr\u00e5der med mistanke om marine leire forhold, marin grense. Hentet fra Norges vassdrags- og energidirektorat (NVE) 3 Som f\u00f8lge av denne usikkerheten knyttet til grunnforholdene p\u00e5 eiendommen, s\u00e5 m\u00e5 det gjennomf\u00f8res geotekniske unders\u00f8kelser for \u00e5 p\u00e5vise byggesikker grunn. En slik unders\u00f8kelse m\u00e5 gjennomf\u00f8res i forkant av at oms\u00f8kt parsell kan fradeles som egen eiendom. Erfaringstall fra andre saker viser at en slik unders\u00f8kelse kan medf\u00f8re betydelige kostnader. Troms\u00f8 kommune, HB og SSF er kommet til enighet om at denne kostnaden dekkes av kj\u00f8perne. Kj\u00f8pekontrakten Avtale om kj\u00f8p av del av gnr. 190 bnr. 80 er en standardisert kontrakt, med lokale tilpasninger, som Troms\u00f8 kommune v/seksjon for eiendom benytter i salg av arealer i denne st\u00f8rrelsesorden. Siden kontrakten ikke avviker fra v\u00e5re standardkontrakter, s\u00e5 finner vi det ikke hensiktsmessig \u00e5 gjennomg\u00e5 hvert enkelt kontraktspunkt, men viktige punkter i kontrakten vil likevel bli nevnt. Bilag 8: Avtale om kj\u00f8p av del av gnr. 190 bnr. 80 mellom Troms\u00f8 kommune, Hilles\u00f8y Byggservice AS og Sommar\u00f8y Sea Family Vederlaget HB og SSFE m\u00e5 ut med for oms\u00f8kt parsell er satt til kr 1 090 000 i henhold til innhentet takstrapport. I tillegg skal kj\u00f8per dekke samtlige omkostninger som f\u00f8lge av kj\u00f8pet, herunder fradeling og oppm\u00e5ling, dokumentavgift og tinglysingsgebyrer. Kj\u00f8perne er videre gjort kjent med de s\u00e6regne forhold ved eiendommen, herunder NVEs kategorisering av marin grense. De har videre p\u00e5tatt seg risikoen og omkostningene knyttet til \u00e5 innhente geotekniske unders\u00f8kelser for \u00e5 kartlegge grunnforholdene. Konklusjon Kommunedirekt\u00f8ren anbefaler at del av eiendommen gnr. 190 bnr. 80 selges til Hilles\u00f8y Byggservice og Sommar\u00f8y Sea Family, i henhold til avtale datert 02.10.2024 Vedtakskompetanse Formannskapet 4 Vedlegg Bilag 1a: Kartskisse over gnr. 190 bnr. 80 Bilag 1b: Kartskisse med reguleringsplan 1262 Bilag 1c: Kartskisse med kommunedelplan 0252 Bilag 2: Bestemmelser for reguleringsplan 1262 Sommar\u00f8y Havn, ikrafttredelsesdato 21.06.1995 Bilag 3: Bestemmelser for kommunedelplan 0252 Sommar\u00f8y, Hilles\u00f8y og Brensholmen, ikrafttredelsesdato 26.09.2018 Bilag 4: Beskrivelse av form\u00e5let med eiendomservervet, utarbeidet av HB og SSF Bilag 5: Illustrasjon for tenkt utnyttelse av areal, utarbeidet av HB og SSF Bilag 6: Forh\u00e5ndstakst utf\u00f8rt av Takst Troms\u00f8 AS v/uavhengig takstingeni\u00f8r Knut Flateb\u00f8, datert 08.02.2023 Bilag 7: Oversikt over omr\u00e5der med mistanke om marine leire forhold, marin grense. Hentet fra Norges vassdrags- og energidirektorat (NVE) Bilag 8: Avtale om kj\u00f8p av del av gnr. 190 bnr. 80 mellom Troms\u00f8 kommune, Hilles\u00f8y Byggservice AS og Sommar\u00f8y Sea Family Eiendom 5 "
}