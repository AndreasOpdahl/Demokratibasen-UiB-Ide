{
  "dokument_id": "b04066aa-7061-5179-80a0-1e6bcb4b2e21",
  "doc_type": "case_attachment",
  "kommune": 5501,
  "tittel": "Sjurelv Fiskeoppdrett AS 921601123 \u2013 S\u00f8knad om endring av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 35838 Vengs\u00f8y i Troms\u00f8 kommune \u2013 Oversendelse av s\u00f8knad for offentlig ettersyn og kommu",
  "url": "https://innsyn.tromso.kommune.no/application/getMoteDokument?dokid=2001642126",
  "tekst": " N\u00e6ring TROMS\u00d8 KOMMUNE Dato: 19.02.2024 Postboks 6900 Dok.nr: 24/03596-3 9299 TROMS\u00d8 Deres ref: Saksbehandler: Ingvild Kamilla Hemmingsen Sjurelv Fiskeoppdrett AS 921601123 \u2013 S\u00f8knad om endring av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 35838 Vengs\u00f8y i Troms\u00f8 kommune \u2013 Oversendelse av s\u00f8knad for offentlig ettersyn og kommunal behandling Det vises til s\u00f8knad, datert 14.02.24, om endring av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 35838 Vengs\u00f8y i Troms\u00f8 kommune. Om s\u00f8knaden Det s\u00f8kes om \u00f8kt areal i forbindelse med ny anleggskonfigurasjon. Lokaliteten s\u00f8kes utvidet med \u00e9n burrekke slik at anlegget f\u00e5r en ramme med 2x5 bur \u00e0 80x80 meter. Totalt vil rammen m\u00e5le 160 x 400 meter. Det s\u00f8kes videre om justering av to ankerliner i fl\u00e5tefort\u00f8yningen, F5 og F6, i forbindelse med oms\u00f8kte anleggskonfigurasjon. I tillegg kommer etablering av \u00f8vrige fort\u00f8yninger og f\u00f4rfl\u00e5te. S\u00f8knaden gjelder f\u00f8lgende lokalitet: Lokalitetsnr. Navn Kommune MTB (tonn) PO 35838 Vengs\u00f8y Troms\u00f8 3100 11 Figur 1: Indre rekke i rosa viser dagens anleggsramme. Ytre rekke i gr\u00e5 viser planlagt utvidet ramme som oms\u00f8kt. Bilde hentet fra s\u00f8knad. Postadresse: Kontakt: Nettside: Troms fylkeskommune E-post: postmottak@tromsfylke.no tromsfylke.no Postboks 6600, 9296 Troms\u00f8 Telefon: 77 75 50 00 Behandling Det vises videre til Forskrift om tillatelse for akvakultur av laks, \u00f8rret og regnbue\u00f8rret (laksetildelingsforskriften) fastsatt av Fiskeri- og kystdepartementet 22.12.2004. Denne forskrifts \u00a7 8 omhandler s\u00f8knadsbehandling, og i tredje ledd heter det bl.a. at s\u00f8ker etter anvisning fra kommunen skal s\u00f8rge for at s\u00f8knaden legges ut til offentlig ettersyn, og at dette kunngj\u00f8res i Norsk Lysningsblad og i to aviser som er vanlig lest i omr\u00e5det. S\u00f8knaden er n\u00e5 kvalitetssikret og oversendes med dette til kommunal behandling. Vi ber om at Troms\u00f8 kommune, i samarbeid med s\u00f8ker, s\u00f8rger for at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av kommunale organer. Uttalelse fra kommunen oversendes Troms fylkeskommune og m\u00e5 inneholde: - kommunens behandling og vurdering av s\u00f8knaden og merknader, herunder om tiltaket er i henhold til kommunes arealplan, - tidsperiode for offentlig ettersyn, - hvor s\u00f8knaden ble kunngjort (krav; to aviser og norsk lysningsblad), - kopi av innkomne merknader Dersom det er aktuelt for kommunen \u00e5 nedlegge midlertidig forbud i samsvar med plan- og bygningsloven \u00a7 13-1, bes dette vurdert og avgjort s\u00e5 snart som mulig og innen fristen for uttalelse. Mer informasjon om saksbehandlingen av akvakulturtillatelser er \u00e5 finne p\u00e5 v\u00e5re hjemmesider N\u00e6ringsomr\u00e5der - Troms fylkeskommune Orientering om tidsfrister: S\u00f8knaden skal behandles iht. krav gitt i forskrift om samordning og tidsfrister i behandlingen av akvakulturs\u00f8knader som tr\u00e5dte i kraft 01.09.2010. I henhold til denne forskrift \u00a7 4 andre ledd skal uttalelse fra kommunen, herunder merknader fra offentlig utlegging, v\u00e6re fylkeskommunen i hende senest 12 uker etter at kommunen mottok s\u00f8knaden. I samme forskrift \u00a7 7 f\u00f8rste ledd f\u00f8rste punktum heter det:\u201d Fristoversittelse av uttalelsene fra kommuner etter \u00a7 4 andre ledd medf\u00f8rer at saken kan behandles uten uttalelse.\u201d Den aktuelle forskriften er \u00e5 finne p\u00e5 Fiskeridirektoratet sine hjemmesider: https://www.fiskeridir.no/Akvakultur/Akvakulturloven-og-forskrifter Forskrift om konsekvensutredning og mulig krav om supplerende utredninger Tiltaket skal vurderes etter forskrift om konsekvensutredninger (FOR 2017-06-21-854, KU- forskriften). Akvakultur faller inn under vedlegg II om tiltak etter annet lovverk, og skal behandles etter \u00a7 10 jfr. \u00a7 8. Fylkeskommunen er her ansvarlig myndighet for planer og tiltak for akvakultur. Beslutninger som gj\u00f8res etter KU-forskriften er ikke enkeltvedtak etter forvaltningsloven jfr. forskriftens \u00a7 3 annet ledd. Troms fylkeskommune sender s\u00f8knaden til antatt ber\u00f8rte myndigheter. Andre ber\u00f8rte parter eller interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Dersom h\u00f8ringsparten mener at tiltaket kan f\u00e5 vesentlige virkninger for milj\u00f8 eller samfunn i henhold til kriteriene i \u00a7 10, og disse virkningene ikke allerede er tilfredsstillende gjort rede for i 2 s\u00f8knaden, m\u00e5 dette meldes i svaret til fylkeskommunen. H\u00f8ringsparten skal da konkretisere hvilke forhold som b\u00f8r belyses n\u00e6rmere. Dersom fylkeskommunen, p\u00e5 bakgrunn av h\u00f8ringen og egne vurderinger, finner at tiltaket antas \u00e5 kunne f\u00e5 vesentlige virkninger for milj\u00f8 eller samfunn, og virkningene ikke er tilstrekkelig belyst i s\u00f8knaden, skal det kreves tilleggsutredninger etter forskriftens \u00a7 27. Eventuelle kostnader forbundet med konsekvensutredningen skal dekkes av s\u00f8ker. Det er til orientering utarbeidet en egen veileder til forskriftens \u00a7 10: Kriterier for vurdering av vesentlige virkninger av vedlegg II-tiltak, som kan benyttes. Dersom det er sp\u00f8rsm\u00e5l kan saksbehandler kontaktes. Med hilsen Ingvild Kamilla Hemmingsen R\u00e5dgiver Dokumentet er elektronisk godkjent og har ingen signatur 3 Vedlegg: 4.1.1 Beredskapsplaner R\u00f8mming 4.1.2 Beredskapsplan sykdom og massed\u00f8d 4.1.7. Beredsskapsplan Okysgendropp, alge- og manetforekomster og akutt forurensning \u2013 Kopi AHP Sjurelv Fiskeoppdrett 20230929 Handlingsplan avd. 1612 (1) Fiskehelse (1) SP-2024-000846_VENGS\u00d8Y vedlegg 1 Tillegg s\u00f8knad arealendring lokalitet 35838 Vengs\u00f8y, Sjurelv fiskeoppdrett AS vedlegg 2 Koordinater anleggstegning Vengs\u00f8y 2024 vedlegg 3 APN 6669.03 Vengs\u00f8ya str\u00f8mrapport vedlegg 4 Bunnkartlegging Olex 2x5 Vengs\u00f8y vedlegg 5 Samlerapport forunders\u00f8kelse Vengs\u00f8y vedlegg 7 Sjurelv IK- Akva_ver2 vedlegg 8 Sjurelv_kvalitetsh\u00e5ndboka vedlegg 9 Risikoanalyse fiskehelse vedlegg 10 S\u00f8kers vurdering konsekvens Vengs\u00f8y vedlegg 11 wassp APN Vengs\u00f8y, Rogndalen og Bl\u00e5mannsvik vedlegg 13 Forunders\u00f8kelse B-del Vengs\u00f8y 12.22 vedlegg 14 Forunders\u00f8kelse C-del Vengs\u00f8y vedlegg 15 Notat naturtyper Vengsoy komp vedlegg 16 Vengs\u00f8y 2024 anleggskart 1-1000 vedlegg 17 Vengs\u00f8y 2024 grunnkart 1-5000 vedlegg 18 Vengs\u00f8y 2024 sj\u00f8kart 1-50 000 vedlegg 19 Vengs\u00f8y arealplankart og bestemmelser vedlegg 21 Kartdokumentasjon forundersokelse vengsoy vedlegg 22 Batbruk ved Lokalitet Vengs\u00f8y vedlegg SjurelvFo-Biosikkerhetsplan1 Mottakere: TROMS\u00d8 KOMMUNE Kopi til: SJURELV FISKEOPPDRETT AS 4 "
}