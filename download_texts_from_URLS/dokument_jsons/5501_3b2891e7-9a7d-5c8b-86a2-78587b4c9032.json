{
  "dokument_id": "3b2891e7-9a7d-5c8b-86a2-78587b4c9032",
  "doc_type": "case_attachment",
  "kommune": 5501,
  "tittel": "Vedlegg 2 -  Kst. sak 74-23, Det fremtidige samiskspr\u00e5klige barnehagetilbudet i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001604832",
  "tekst": "Arkivsaksnr. 23/07933-1 Saksbehandler Maria Theresa Paulsen Saksgang M\u00f8tedato Oppvekst- og utdanningsutvalget 09.06.2023 Kommunestyret 21.06.2023 Likestillingsutvalget 05.06.2023 8/23 Det fremtidige samiskspr\u00e5klige barnehagetilbudet i Troms\u00f8 kommune Kommunedirekt\u00f8rens innstilling til vedtak: 1. Kommunedirekt\u00f8rens forslag til \u00e5 samlokalisere dagens to samiske barnehagetilbud til ett tilbud i Sj\u00f8mannsbyen barnehagen vedtas. En omgj\u00f8ring av Sj\u00f8mannsbyen barnehage vil foreg\u00e5 gradvis i en periode p\u00e5 3-4 \u00e5r, med oppstart fra og med h\u00f8sten 2024. De norskspr\u00e5klige barna som g\u00e5r i Sj\u00f8mannsbyen barnehage vil beholder sitt barnehagetilbud frem til skolestart. Foresatte som \u00f8nsker \u00e5 s\u00f8ke overflytting til annen barnehage f\u00f8r skolestart f\u00e5r mulighet til det. Barna vil da bli prioritert ved det \u00e5rlige overflyttingsopptaket jf. Troms\u00f8 kommunes vedtekter \u00a7 7.6.3.1. 2. Kommunedirekt\u00f8rens forslag til tiltak for \u00e5 styrke og videreutvikle det fremtidige samiskspr\u00e5klig barnehagetilbudet vedtas. Det gis en ekstra fagdag (planleggingsdag) til det samiske barnehagetilbudet. Fagdagen tilpasses skoleruten, og innlemmes i Vedtekter for Troms\u00f8 kommunes barnehager. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Saken gjelder fremtidig organisering av det samiske barnehagetilbudet i Troms\u00f8 kommune. Form\u00e5let med ny organisering er \u00e5 sikre at Troms\u00f8 kommune p\u00e5 lang sikt skal: \u2022 ha et robust samiskspr\u00e5klig barnehagetilbud av h\u00f8y kvalitet som ivaretar samisk spr\u00e5k og kultur \u2022 rekruttere, videreutvikle og beholde samiskspr\u00e5klig kompetanse i det samiske barnehagetilbudet Saksutredning Bakgrunn for saken For de samiske barnehagetilbudene har det de siste \u00e5rene v\u00e6rt utfordringer knyttet til \u00e5 rekruttere og beholde ansatte, spesielt til pedagogstillinger, men ogs\u00e5 til annen grunnbemanning. Samisk barnehagetilbud har driftet med dispensasjon fra utdanningskravet over flere \u00e5r. I tillegg har det v\u00e6rt bemanningsutfordringer knyttet til frav\u00e6r og utdanning, samtidig med lav arbeidsledighet. Frav\u00e6r og mangel p\u00e5 vikarer har innvirket negativt p\u00e5 barnehagetilbudet. P\u00e5 bakgrunn av dette har administrasjonen p\u00e5 nytt vurdert det samiskspr\u00e5klige tilbudet. I vurderingsarbeidet er det sett til kommunestyresak 124/18 Vurdering av barnehagetilbud til samiskspr\u00e5klige barn. I saken ble det utredet ulike behov vedr\u00f8rende det samiske barnehagetilbudet i Troms\u00f8 kommune. Det ble videre utredet muligheter for \u00e5 dekke de behovene for samisk barnehagetilbud som fremkom i utredningen. I saken ble det vurdert \u00e5 flytte Guovssahas M\u00e1n\u00e1idg\u00e1rdi/Samisk barnehage til Sj\u00f8mannsbyen barnehage. Utredningsarbeidet Gitt dagens utfordring knyttet til \u00e5 rekruttere og beholde samiskspr\u00e5klig kompetanse, ble det i desember 2022 nedsatt en arbeidsgruppe som fikk mandat til \u00e5: 1. foresl\u00e5 tiltak som kan bidra til tilstrekkelig framtidig rekruttering av pedagoger og andre ansatte til samiskspr\u00e5klig barnehagetilbud, 2. foresl\u00e5 tiltak som kan bidra til redusert \u00abturn over\u00bb blant ansatte i samiskspr\u00e5klig barnehagetilbud, og som bidrar til \u00e5 beholde ansatte over tid, 3. foresl\u00e5 tiltak som bidrar til \u00e5 styrke og videreutvikle det framtidige samiskspr\u00e5klige barnehagetilbudet, herunder vurdere fordeler og ulemper/konsekvenser ved en eventuell samlokalisering av de samiskspr\u00e5klige barnehagetilbudene i Troms\u00f8, 4. s\u00f8rge for at andre aktuelle innspill som kan bidra til et robust og kvalitativt godt samiskspr\u00e5klig barnehagetilbud kommer fram og belyses - herunder sikre innspill fra eksterne akt\u00f8rer som Samisk foreldrenettverk, Sametinget og andre aktuelle akt\u00f8rer. I tilknytting til punkt 3 er det utredet \u00e5 samlokalisere dagens to samiske barnehagetilbud i et felles samisk barnehagetilbud i Sj\u00f8mannsbyen barnehage, og p\u00e5 den m\u00e5ten erstatte dagens samiske barnehage. Det er i denne saken ikke vurdert muligheter for \u00e5 \u00f8ke kapasiteten ved Guovssahas M\u00e1n\u00e1idg\u00e1rd. Dette ble vurdert i sak 124/18. Tomt er ikke stor nok til en eventuell utvidelse. Troms\u00f8 kommune eier ikke barnehagens nabotomt. I et \u00f8konomisk perspektiv vil en ombygging 2 medf\u00f8rer store kostnader som m\u00e5 veies mot de forventede nytteeffektene. Troms\u00f8 kommune har over \u00e5r opplevd barnetallsnedgang, og overkapasitet av barnehageplasser. Det vil ikke v\u00e6re hensiktsmessig \u00e5 bygge om Guovssahas M\u00e1n\u00e1idg\u00e1rdi n\u00e5r Sj\u00f8mannsbyen barnehage har ledig kapasitet. Arbeidsgruppens sammensetning Prosessen har v\u00e6rt organisert med en partssammensatt arbeidsgruppe best\u00e5tt av r\u00e5dgiver i avdeling for oppvekst, utdanning og kultur, enhetsleder Troms\u00f8ya Vest barnehager, fagleder Sj\u00f8mannsbyen barnehage, fagleder Guovssahas m\u00e0n\u00e0idgardi/Samisk barnehage, styrer Gimle studentbarnehage, personalrepresentant Sj\u00f8mannsbyen, Guovssahas og Gimle barnehager, foreldrerepresentanter fra Sj\u00f8mannsbyen og Guovssahas barnehager, samt hovedtillitsvalgt. Det samiskspr\u00e5klige barnehagetilbudet i dag Guovssahas m\u00e0n\u00e0idgardi/Samisk barnehage Barnehagen ligger midt p\u00e5 Troms\u00f8ya i n\u00e6rheten av Prestvannet, Charlottenlund, skog og turl\u00f8yper. Det er lett \u00e5 komme til barnehagen med b\u00e5de sykkel, bil og buss. Rute 26 stopper i n\u00e6rheten av barnehagen. Utenfor barnehagen er det gamme, uthus, duodji-/snekkerbod og lavvo. Barnehagen har to avdelinger, en 0-3 \u00e5r og en 3-6 \u00e5r. Barnehagen har et godkjent leke- og oppholdsareal p\u00e5 155 kvm. Dette tilsvarer plass til 39 store barn1. Tilbudet bygger p\u00e5 samisk spr\u00e5k og kultur der barnehagen skal bidra til \u00e5 styrke barns identitet som samer. Samisk er hverdagsspr\u00e5ket for barna, foreldre og ansatte. Kommunen har i sine vedtekter for Troms\u00f8 kommunes barnehager et vedlegg som gjelder for samisk barnehage. Barnehagen ligger i gangavstand til Prestvannet skole. Skolen har et oppl\u00e6ringstilbud p\u00e5 samisk. Barnehagen og skole f\u00f8lger Troms\u00f8 kommunes rutine for overganger i oppl\u00e6ringsl\u00f8pet \u2013 samarbeid og sammenhenger. De har ikke noe utvidet samarbeid utover denne rutinen. For barnehage\u00e5ret 2023-24 er det ikke ledige plasser i Guovssahas m\u00e0n\u00e0idgardi. Barnehagen vil ha 30 barn totalt (tilsvarer 39 store barn), herunder 9 barn under 3 \u00e5r og 21 barn over 3 \u00e5r. Sj\u00f8mannsbyen barnehage v/ Mearran\u00e1sti/Sj\u00f8stjerne Barnehagen ligger mellom Mortensnes og Langnes skole p\u00e5 toppen av Troms\u00f8ya. Det er lett \u00e5 komme til barnehagen med b\u00e5de sykkel, bil og buss. Rute 24 stopper like ved barnehagen. Gi\u00e6verbukta, knutepunkt for kollektivtrafikk, ligger 10 minutters gange fra barnehagen. Barnehagen har de siste \u00e5rene deltatt i et prosjekt sammen med UiT om \u00abNordlige hager\u00bb, som omhandler \u00e5 synliggj\u00f8re samisk kultur i barnehagens uteomr\u00e5de. Prosjektet har resultert i en lekeinstallasjon G\u00e1rbbis/ Nordlandsb\u00e5t. Barnehagen har videre lekeapparater, en skog med klatretr\u00e6r, grillhytte og lavvo som brukes gjennom hele \u00e5ret. Det er ogs\u00e5 etablert en haug som brukes som akebakke p\u00e5 vinteren, og tilgang til stor gymsal like ved. Barnehagen har gode muligheter for \u00e5 videreutvikle uteomr\u00e5det med fokus p\u00e5 samisk kultur. 1 Barn under tre \u00e5r teller dobbelt i denne utregningen. Det vil si at tallet som er oppgitt her er antall barn per ansatt som om alle barna var store. Det gj\u00f8r at tallet er sammenlignbart for barnehager med ulik alderssammensetning. 3 Barnehagen har to baser for samiske barn, en 0-3 \u00e5r og en 3-6 \u00e5r. For tiden er basene sl\u00e5tt sammen til en stor base p\u00e5 grunn av nedgang i barnetall. Barnehagen har et totalt godkjent leke- og oppholdsareal p\u00e5 405 kvm. Dette tilsvarer plass til 101 store barn. P\u00e5 de samiske basene er samisk spr\u00e5k hverdagsspr\u00e5ket for barna, foreldre og ansatte. Guovssahas M\u00e1n\u00e1idg\u00e1rdi er en naturlig samarbeidspartner for de samiske basene. Kommunen har i sine vedtekter for Troms\u00f8 kommunes barnehager et vedlegg som gjelder for samisk barnehage. For barnehage\u00e5ret 2023-24 vil Sj\u00f8mannsbyen barnehage ha totalt 45 barn (tilsvarer 62 store barn), herunder 10 barn, 4 under 3 \u00e5r og 6 over 3 \u00e5r p\u00e5 den samiske basen. Gimle studentbarnehage Studentbarnehagen har fire avdelinger og er en av studentsamskipnadens fem barnehager i Troms\u00f8. En av avdelingene, Gearpma\u0161, er forbeholdt samiskspr\u00e5klige barn. Avdelingen har plass til 18 store barn. For barnehage\u00e5ret 2023-24 vil barnehagen ha 10 barn p\u00e5 Gearpma\u0161. Innspill Det er i arbeidet innhentet innspill hos brukerorganisasjoner og andre akt\u00f8rer. F\u00f8lgende har gitt innspill: \u2022 Sametinget gjennom et dialogm\u00f8te. Se vedlegg 3. \u2022 Nasjonalt senter for samisk oppl\u00e6ring via innspillsbrev. Se vedlegg 4. \u2022 Samisk foreldrenettverk via innspillsbrev. Se vedlegg 5. Det ble gjennomf\u00f8rt en digital foreldreunders\u00f8kelse som ble sendt ut til alle foresatte i kommunale og private barnehager. M\u00e5lgruppe for unders\u00f8kelsen var foresatte som har barn: \u2022 med samisk som f\u00f8rstespr\u00e5k - dette forst\u00e5s slik at barnet selv snakker samisk, \u2022 uten aktivt samisk spr\u00e5k - dette forst\u00e5s slik at barnet ikke selv snakker samisk, men at en eller begge foresatte snakker samisk med barnet, \u2022 som ikke har samisk som f\u00f8rstespr\u00e5k, dette forst\u00e5s slik at barn som har samisk tilh\u00f8righet/bakgrunn der foresatte \u00f8nsker at barnet l\u00e6rer samisk. Det kom inn totalt 49 svar. Se vedlegg 2. Resultat av foreldreunders\u00f8kelsen Det er i unders\u00f8kelsen registrert 69 barn med samisk bakgrunn i alderen 0-5 \u00e5r. Hovedfunnet i foreldreunders\u00f8kelsen er at: \u2022 69,3 % av foreldregruppen foretrekker en samiskspr\u00e5klig barnehage. \u2022 16,3 % foretrekker samiskspr\u00e5klig avdeling i norskspr\u00e5klig barnehage. \u2022 8,1 % foretrekker norskspr\u00e5klig barnehage. \u2022 59 % av foresatte vil takke ja til et tilbud i en samiskspr\u00e5klig avdeling hvis de ikke f\u00e5r barnehageplass i samisk barnehage. Hva ang\u00e5r geografisk n\u00e6rhet til samisk barnehageplass svarte 59 % at dette er viktig eller sv\u00e6rt viktig. 4 \u2022 30,6 % peker p\u00e5 en maksimumsgrense p\u00e5 3 kilometer. \u2022 48,9 % svarte at t\u00e5legrensen ligger mellom 3-10 kilometer. \u2022 20,4 % er villig til \u00e5 kj\u00f8re mer enn 10 kilometer. \u00d8vrige tilbakemeldinger og innspill fra foresatte ligger vedlagt. Se vedlegg 2. Konklusjon foreldreunders\u00f8kelsen Resultat fra unders\u00f8kelsen viser at foresatte \u00f8nsker i hovedsak tilbud i samisk barnehage. Det er likevel en del som \u00f8nsker tilbud i samisk avdeling i norsk barnehage. Videre viser det at noen foresatte har en grense for geografisk avstand til barnehagen som kan p\u00e5virke om de vil benytte tilbudet. Funn i utredningen viser at det er ulike behov blant de som \u00f8nsker samisk barnehagetilbud. Et mindretall viser til at beliggenhet og et differensiert tilbud er av betydning. Et differensiert tilbud kan bidra til \u00e5 favne ulike deler av den samiske foreldregruppen, og kanskje ogs\u00e5 \u00f8ke andel samiske barn som velger et samisk barnehagetilbud i en eller annen form. Men unders\u00f8kelsen viser at flertallet \u00f8nsker en ren samiskspr\u00e5klig barnehage og ikke et barnehagetilbud i en norskspr\u00e5klig barnehage. Forslag til en ny organisering av det samiske barnehagetilbudet Kunnskapsgrunnlaget for kommunedirekt\u00f8rens beslutning er arbeidsgruppens utredningsrapport til barnehageeier. Rapporten inkluderer: - beskrivelse av dagens organisering, - tiltak for \u00e5 rekruttere og beholde pedagoger og andre ansatte til samiskspr\u00e5klig barnehagetilbud, - tiltak for \u00e5 styrke og videreutvikle det framtidige samiskspr\u00e5klige, - kartlegging av fordeler og ulemper/konsekvenser ved en samlokalisering av de samiskspr\u00e5klige barnehagetilbudene i Troms\u00f8, - innspillsvar, - foreldreunders\u00f8kelsen. Kunnskapsgrunnlaget ligger som vedlegg til saken. Se vedlegg 1. Kommunedirekt\u00f8rens forslag til samlokalisering av det samiske barnehagetilbudet Kommunedirekt\u00f8ren foresl\u00e5r \u00e5 samlokalisere dagens to samiske barnehagetilbud til ett tilbud i Sj\u00f8mannsbyen barnehagen. En samlokalisering av barnehagetilbudet til Sj\u00f8mannsbyen barnehage kan bidra til en del av l\u00f8sningen p\u00e5 dagens utfordringsbilde. Samlokalisering vil bidra til \u00e5 skape et mer robust samiskspr\u00e5klig barnehagetilbud der fag- og spr\u00e5kmilj\u00f8 \u00f8kes og styrkes. Barnehagekapasiteten vil p\u00e5 sikt \u00f8kes og barnehagen vil bli mindre s\u00e5rbar ved frav\u00e6r. I et felles samisk barnehagetilbud vil personalressurser og den faglige kompetanse styrke det samiskspr\u00e5klige fagmilj\u00f8et. Ansatte kan samarbeide om utarbeidelse av pedagogisk materiell og intern kompetanseutvikling. Barnehagen vil med fordel bli mer attraktiv for studenter og nyutdannede, samt bidra til \u00e5 beholde ansatte. Et st\u00f8rre spr\u00e5klig og kulturelt tilbud til flere barn og familier vil ogs\u00e5 styrke rekruttering til et potensielt videre samiskspr\u00e5klig skolel\u00f8p. 5 En konsekvens av samlokaliseringen er at ansatte og barn i Guovssahas m\u00e0n\u00e0idgardi flyttes til Sj\u00f8mannsbyen barnehage fra august 2024, og at de norskspr\u00e5klige ansatte p\u00e5 sikt mister sin arbeidsplass. I Sj\u00f8mannsbyen barnehage vil det fra h\u00f8sten 2023 g\u00e5 35 norskspr\u00e5klig barn som skal ivaretas i en omgj\u00f8ring. Som f\u00f8lge av nedleggelsen av nabobarnehagen, Heimly barnehage per. 01.08.23 har Sj\u00f8mannsbyen barnehage fra h\u00f8sten 2023 tatt inn flere norskspr\u00e5klige overflyttingsbarn. Disse b\u00f8r unng\u00e5 en ny overflytting til annen barnehage. Det er derfor ikke hensiktsmessig eller til barnas beste \u00e5 omgj\u00f8r Sj\u00f8mannsbyen til en ren samiskspr\u00e5klig barnehage i en omgang. F\u00f8lgende forsl\u00e5s: 1. En omgj\u00f8ring av Sj\u00f8mannsbyen barnehage vil foreg\u00e5 gradvis i en periode p\u00e5 3-4 \u00e5r, med oppstart fra og med h\u00f8sten 2024. 2. De norskspr\u00e5klige barna som g\u00e5r i Sj\u00f8mannsbyen barnehage vil beholder sitt barnehagetilbud frem til skolestart. Foresatte som \u00f8nsker \u00e5 s\u00f8ke overflytting til annen barnehage f\u00f8r skolestart f\u00e5r mulighet til det. Barna vil da bli prioritert ved det \u00e5rlige overflyttingsopptaket jf. Troms\u00f8 kommunes vedtekter \u00a7 7.6.3.1. Rutine for overflyttings- og hovedopptak vil f\u00f8lges. 3. Det norskspr\u00e5klige og det samiskspr\u00e5klige barnehagetilbudet vil lokaliseres i hver sin fl\u00f8y i overgangsperioden. 4. Opptak av barn i Sj\u00f8mannsbyen barnehage vil fra hovedopptak 2023 (med oppstart h\u00f8st 2024) kun gjelde samiske barn. \u00d8konomi I hovedsak er det antall barn med barnehageplass som styrer utgiftene i barnehagesektoren da sektoren har lovfestet pedagog- og bemanningsnorm. Sj\u00f8mannsbyen barnehage drifter etter barnetallst\u00f8rrelsen og f\u00f8lger ordin\u00e6r driftsmodell. En omgj\u00f8ring vil ikke medf\u00f8re \u00f8kte kostnader utover eventuelle flyttekostnader av utstyr fra Guovssahas m\u00e0n\u00e0idgardi til Sj\u00f8mannsbyen barnehage. En samlokalisering vil muligens gi driftsmessige besparelser knyttet til bygget som ikke lengre vil driftes som samisk barnehage. Dette avhenger av hva som besluttes for den fremtidige bruken av lokalet. Arbeidsmilj\u00f8messige konsekvenser Den viktigste ressursen for \u00e5 skape et robust samiskspr\u00e5klig barnehagetilbud av h\u00f8y kvalitet er motivasjonen og kunnskapen til de som jobber i barnehagetilbudet. En omorganisering vil ber\u00f8re medarbeidere i de ber\u00f8rte barnehagene. Medarbeidere vil f\u00e5 ny lokalisering og enkelte kan ogs\u00e5 f\u00e5 endret sin funksjon. Dette kan bidra til usikkerhet og opplevelse av lite forutsigbarhet i en overgangsperiode. Adekvate forebyggende tiltak for \u00e5 redusere risiko og h\u00e5ndtere konsekvenser vil bli vurdert i oppstarten, samt det vil sikres god planlegging, informasjon og utarbeidelse av konkret milep\u00e6lsplan for prosessen. Dette gjelder 6 ogs\u00e5 for ansatte som er tilknyttet den norske avdelingen. Tiltaket vil ikke medf\u00f8re nedbemanninger. De ansatte vil omplasseres i annen barnehage i enheten eller seksjonen. Troms\u00f8 kommunes retningslinjer for personalomstilling vil f\u00f8lges. Satsningsomr\u00e5der og tiltak for \u00e5 rekruttere og beholde ansatte til samisk barnehagetilbud Troms\u00f8 kommune har utarbeidet en strategiplan for etter- og videreutdanning i barnehage og grunnskole. Planen er en langsiktig plan for det systematiske og helhetlige arbeidet med kompetanseutvikling. Et av m\u00e5lene i planen er \u00e5 sikre ivaretakelse av samiske perspektiver gjennom \u00e5 prioritere og legge til rette for samiske s\u00f8kere til etter- og videreutdanninger. Det er i denne saken kartlagt konkrete tiltak for \u00e5 rekruttere og beholde ansatte til samisk barnehagetilbud. I vedlegg 1, innspill til barnehageeier (..), pekes det p\u00e5 ulike sentrale satsingsomr\u00e5der og konkrete tiltak for \u00e5 rekruttere og beholde ansatte i samisk barnehagetilbud. Mange av tiltakene er allerede iverksatt, mens andre igjen er nye forslag. Det er igangsatt et arbeid med en overordnet rekrutteringsstrategi i avdeling for oppvekst, utdanning og kultur. Satsningsomr\u00e5dene og tiltakene vil ivaretas i den overordnede rekrutteringsstrategien og vil dermed ikke v\u00e6re gjenstand for behandling i denne saken. Tiltak som bidra til \u00e5 styrke og videreutvikle det framtidige samiskspr\u00e5klige barnehagetilbudet Gjennom utredningen og innspillsvar har det blitt synliggjort argumenter for valg av organisering av det fremtidige samiskspr\u00e5klige barnehagetilbudet. For \u00e5 bidra til \u00e5 gi et overblikk over argumentene i saken, f\u00f8lger under en kort beskrivelse av utvalgte innspill: \u2022 Dersom det samiske barnehagetilbudet samlokaliseres i Sj\u00f8mannsbyen barnehage, er det \u00f8nskelig at barnehagen utvider \u00e5pningstiden slik at foresatte rekker \u00e5 levere/ hente. Dette kan lette noe av logistikkutfordringene skissert i innspillene. Tiltaket kan iverksettes innenfor dagens vedtekter. Jf. Troms\u00f8 kommunes vedtekter \u00a7 10.1 kan barnehagens samarbeidsutvalg foresl\u00e5 utvidelse av \u00e5pningstiden i inntil 5 timer pr. uke etter foresp\u00f8rsel fra foreldrer\u00e5det, og etter gjennomf\u00f8rt kartlegging som dokumenterer dette behovet. Enhetsleder er tillagt avgj\u00f8relsesmyndigheten. Behovet for \u00e5 utvide \u00e5pningstid vurderes ved behov. \u2022 Det meldes om for lite bemanning og tid til \u00e5 utf\u00f8re kjerneoppgaver i tr\u00e5d med kravene til kvalitet i rammeplanen, b\u00e5de i forhold til det allmennpedagogiske tilbud og til det s\u00e6rskilte samiskspr\u00e5klige tilbudet. Dette oppleves som en utfordring for de samiske barnehagene, da de har flere oppgaver og krav enn en ordin\u00e6r norskspr\u00e5klig barnehage. Personalet m\u00e5 lage mye av materialet selv, eller tilpasse det til det samiske. En mulighet for \u00e5 l\u00f8se denne utfordringen kan v\u00e6re \u00e5 \u00f8ke bemanningen, samt innf\u00f8re en ekstra fagdag for personalet for \u00e5 ivareta og videreutvikle tilbudet i forhold til samisk spr\u00e5k og kultur. \u2022 Ved \u00e5 omgj\u00f8re Sj\u00f8mannsbyen barnehage til en samisk barnehage mister kommunen som eier sitt tilbud om samiskspr\u00e5klig base i norskspr\u00e5klig barnehage. Dersom ettersp\u00f8rsel etter et samiskspr\u00e5klig tilbud i en norskspr\u00e5klig barnehage vedvarer kan kommunen vurdere \u00e5 samarbeide med Gimle studentbarnehage gjennom en 7 samarbeidsavtale. Samarbeidet b\u00f8r gjelde opptak av samiske barn som \u00f8nsker \u00e5 g\u00e5 i en samisk avdeling i norskspr\u00e5klig barnehage. Kommunedirekt\u00f8rens forslag til tiltak for \u00e5 styrke og videreutvikle det framtidige samiskspr\u00e5klige barnehagetilbudet Med bakgrunn av overnevnte innspill anbefaler kommunedirekt\u00f8ren at f\u00f8lgende tiltak iverksettes: 1. Barnehagen styrkes med ytterligere 0,10 % \u00e5rsverk p\u00e5 hver base fra h\u00f8sten 2024. \u00c5rsverket skal knyttes til spr\u00e5karbeid. Dette vil utgj\u00f8re 0,30 % de f\u00f8rste \u00e5rene, og \u00f8kes etter hvert som antall samiskspr\u00e5klige baser tas i bruk (inntil 0,50 % dersom alle 5 basene tas i bruk). Midler for \u00e5 dekke denne \u00f8kningen tas fra egen ramme. Den \u00f8kte ressursen innlemmes i Vedtekter for Troms\u00f8 kommunes barnehager. 2. Dersom det fremkommer et \u00f8kt behov for et differensiert samiskspr\u00e5klig barnehagetilbud vil det vurderes \u00e5 inng\u00e5 et formelt samarbeid med Gimle Studentbarnehage gjennom en samarbeidsavtale. Hensikten med samarbeidsavtale vil v\u00e6re \u00e5 ivareta barn/foresatte som \u00f8nsker plass i en samiskspr\u00e5klig avdeling i norskspr\u00e5klig barnehage. 3. Jf. Troms\u00f8 kommunes vedtekter \u00a7 10.4 skal barnehagene ha fem fagdager (planleggingsdager) i \u00e5ret hvor barnehagen er stengt for barna. Det gis en ekstra fagdag til det samiske barnehagetilbudet. Fagdagen tilpasses skoleruten, og innlemmes i Vedtekter for Troms\u00f8 kommunes barnehager. Konklusjon De samiske spr\u00e5kene er en viktig forutsetning for bevaring og videref\u00f8ring av den samiske kulturen. For \u00e5 sikre og styrke samisk kultur og spr\u00e5k i fremtiden m\u00e5 Troms\u00f8 kommune legge til rette for og st\u00f8tte opp under daglig bruk av spr\u00e5ket. I dette arbeidet er det viktig at kommunen skaper m\u00f8teplasser der samisk er fellesspr\u00e5ket. Barnehage er eksempler p\u00e5 en slik m\u00f8teplass. Kommunedirekt\u00f8ren foresl\u00e5r \u00e5 samlokalisere dagens to samiske barnehagetilbud til ett tilbud i Sj\u00f8mannsbyen barnehagen. Organiseringen av barnehagen skal styrke barns identitet ved \u00e5 fremme bruken av samisk spr\u00e5k og ved \u00e5 formidle samisk kultur. Det skal v\u00e6re en forutsetning at personalet kan samisk og har kunnskap om den samiske kulturen. En samlokalisering vil kunne bidra til \u00e5 rekruttere, videreutvikle og beholde samiskspr\u00e5klig kompetanse, samt til \u00e5 rekruttere til samisk grunnskole. For \u00e5 bevare, utvikle og styrke samiske spr\u00e5k, samisk kultur og samfunnsliv anbefaler kommunedirekt\u00f8ren at overnevnte tiltak for \u00e5 styrke og videreutvikle det framtidige samiskspr\u00e5klige barnehagetilbudet vedtas. Saken en dr\u00f8ftet med arbeidstakerorganisasjonene 23.05.23. M\u00f8tereferat ligger som vedlegg 6. Vedtakskompetanse Kommunestyret 8 Vedlegg Vedlegg 2 - Resultat foreldreunders\u00f8kelsen Vedlegg 4 - Innspillsbrev Nasjonalt senter for samisk oppl\u00e6ring Vedlegg 5 - Innspillsbrev Samisk foreldrenettverk Troms\u00f8 Vedlegg 3 - Innspillsm\u00f8te med Sametinget Vedlegg 1 - Innspill til barnehageier vedr. fremtidens organisering av samiskspr\u00e5klig barnehagetilbud i Troms\u00f8 kommune Vedlegg 6 - M\u00f8tereferat dr\u00f8ftingsm\u00f8te med arbeidstakerorganisasjonene 9 "
}