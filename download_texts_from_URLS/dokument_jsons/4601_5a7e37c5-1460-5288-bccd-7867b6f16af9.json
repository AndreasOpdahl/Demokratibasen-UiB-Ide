{
  "dokument_id": "5a7e37c5-1460-5288-bccd-7867b6f16af9",
  "doc_type": "case_attachment",
  "kommune": 4601,
  "tittel": "Fagnotat datert 29.05.2024",
  "url": "https://bergen.kommune.no/politikere-utvalg/api/fil/bk360/10589644/Fagnotat-datert-29-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12840-3 (Arbeidssted) Saksbehandler: Yngve L\u00f8tvedt Dato: 29.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 119 bnr 688. Grimseidvegen. Klage over tillatelse til dispensasjon. Veganlegg/fortau/mur etc. Hvem klager? Klager er nabo gnr 119 bnr 369, Helge Raa. Klagen er datert 22.04.2024. S\u00f8knaden gjelder dispensasjon fra vedtatt reguleringsplan for etablering Tiltaket av veg-anlegg/fortau/mur/etc. Gnr 119 bnr 688 er hele veitraseen. Det er i vedtak datert 03.04.2024 gitt dispensasjon fra reguleringsplan nr. Vedtaket 63780000 \u00a7 1.3.4 for h\u00f8yde mur og for justering av form\u00e5l som oms\u00f8kt, jf. plan- og bygningsloven \u00a7 19-2. KPA2018 viser eiendommen som ytre fortettingssone og den ligger innenfor hensynssonene vegst\u00f8y (r\u00f8d), kulturmilj\u00f8 (H570_4, Historisk Planstatus veifar), fjernvarme. Eiendommen omfattes av reguleringsplan 63780000, Ytrebygda...Del av Fana stadion, ikrafttredelsesdato 21.09.2016. Klager anf\u00f8rer at tiltaket kommer inn p\u00e5 klagers eiendom og s\u00f8ker Klagegrunner mangler de privatrettslige rettighetene. Fortau med mer m\u00e5 plasseres p\u00e5 andre side av veien. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Vedtak datert 03.04.2024 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og det er mottatt merknad fra gnr 119 bnr 369 (Helge Raa). I merknaden er det anf\u00f8rt at utvidelsen i sin helhet kan gj\u00f8res p\u00e5 andre side av vegen. Det vises til at det allerede er avsatt areal og delvis opparbeidet fortau fra R\u00e5dalskrysset og opp til f\u00f8rste porten p\u00e5 Fana Stadion og dette kan forlenges. Dette vil bedre trafikksikkerheten. S\u00f8ker har kommentert merknaden og viser til at tiltaket er regulert n\u00e5r det gjelder inngripen p\u00e5 eiendom gnr 119 bnr 369 for etablering av fortau. Oms\u00f8kte dispensasjon ved denne eiendommen g\u00e5r p\u00e5 om natursteismuren som er vist p\u00e5 snitt DD kommer i kontakt med form\u00e5l \u00abBolig\u00bb og dermed er avhengig av dispensasjon. Inngripen i form\u00e5let er av mindre karakter. Muren vil bli 2 meter h\u00f8y og dette vil gi en bedre l\u00f8sning med tanke p\u00e5 st\u00f8y og innsyn. Det er flettverksgjerde p\u00e5 toppen av mur og tiltaket vil l\u00f8se trafikkutfordringer som er p\u00e5 stedet i dag. Statens vegvesen bekrefter i e-post datert 20.03.2024 at de ikke har merknader til s\u00f8knaden. Vestland fylkeskommune bekrefter i e-post datert 05.03.2024 at de ikke har merknader til s\u00f8knaden. Bymilj\u00f8etaten har i uttalelse datert 12.03.2024 (ref. 2024/321022-8) opplyst at de skal godkjenne detaljerte vegtekniske planer av kommunalt veganlegg f\u00f8r igangsettelse av veganlegg, men har ingen \u00f8vrige merknader til oms\u00f8kte dispensasjoner. Byantikvaren uttaler i brev datert 19.03.2024 (ref. 2024/32022-9) at endringene ikke vil f\u00f8re til ytterligere inngripen i hensynssonene for historisk veifar (H5709) utover det vedtatte reguleringsplan allerede gj\u00f8r. Byantikvaren har ingen ytterligere kommentarer. Statsforvalteren i Vestland har forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner sendes derfor ikke p\u00e5 h\u00f8ring til Statsforvalteren, men innvilgede dispensasjoner skal sendes til Statsforvalteren for vurdering om vedtaket skal p\u00e5klages. 2. Om klagen Det f\u00f8lger av klagen at; \u00abDet vises til brev mottatt 03.04.2024 om dispensasjon fra reguleringsplan nummer 63780000 \u00a7 1.3.4 for h\u00f8yde mur og for justering av form\u00e5l som oms\u00f8kt, jf. plan- og bygningsloven \u00a7 19-2. Referanse: BYGG-2024/11149-11. Jeg eier gnr 119 bnr 369. Jeg ser at s\u00f8kers kommentar til min merknad datert 05.02.2024 (vedlagt) bl.a. p\u00e5peker at: \u00abNabo har kommentert forhold som g\u00e5r p\u00e5 plassering av ny mur inn mot eiendom.\u00bb Dette er direkte feil. Det fremg\u00e5r av dokumentene for prosjektet at anlegget og ny mur kommer langt inn p\u00e5 min eiendom. Jeg har ikke mottatt noen forklaring p\u00e5 hvorfor prosjektet ikke kan utf\u00f8res p\u00e5 s\u00f8rsiden av Grimseidvegen der Bergen kommune selv er grunneier. Mur i stedet for skr\u00e5ning vil etter min mening ikke ha noen betydning for trafikksikkerheten. Antall utkj\u00f8rsler derimot har en reell betydning, s\u00e6rlig for syklister og sparkesykler, og p\u00e5 s\u00f8rsiden av Grimseidvegen er det langt f\u00e6rre utkj\u00f8rsler enn p\u00e5 nordsiden. Min merknad opprettholdes.\u00bb Merknaden fra s\u00f8knadsomgang er vedlagt klagen og det f\u00f8lger av denne at; Saksnummer KLAGE-2024/12840 Side 2 av 6 \u00abDet vises til dispensasjonss\u00f8knad fra gjeldende reguleringsplan n\u00e5r det gjelder endringer p\u00e5 Grimseidvegen og Siljust\u00f8lsvegen, datert 23.01.2024. Jeg er eier av gnr 119 bnr 369 og ser av dokumentene at prosjektet planlegger inngrep p\u00e5 nevnte eiendom. Vi motsetter oss at veianlegget kommer n\u00e6rmere v\u00e5r eiendom enn det allerede gj\u00f8r i dag. All den tid tiltakshaver, Bergen kommune, selv er grunneier p\u00e5 andre siden av Grimseidvegen (heretter kalt \u00abvegen\u00bb) mener vi at utvidelsene i sin helhet kan gj\u00f8res p\u00e5 andre siden av vegen. Vi mener at dagens fortau p\u00e5 nordsiden av Grimseidvegen og bilveien b\u00f8r ligge uforandret, og at ny sykkelsti b\u00f8r legges til s\u00f8rsiden av vegen. Dette fordi det allerede er avsatt areal og delvis opparbeidet fortau fra R\u00e5dalskrysset og opp til f\u00f8rste porten p\u00e5 Fana Stadion. Dette fortauet kan forlenges p\u00e5 samme side av vegen. Det er ogs\u00e5 langt f\u00e6rre utkj\u00f8rsler p\u00e5 s\u00f8rsiden av vegen enn p\u00e5 nordsiden, noe som er av vesentlig betydning for trafikksikkerheten.\u00bb Det vises til klagen i sin helhet. 3. Vurdering av klagen Det anf\u00f8res at s\u00f8ker ikke har de privatrettslige rettighetene som tiltaket krever. Det f\u00f8lger av pbl \u00a7 21-6 at; \u00abMed mindre annet f\u00f8lger av loven her, skal bygningsmyndighetene ikke ta stilling til privatrettslige forhold ved behandling av s\u00f8knad om tillatelse. En s\u00f8knad skal avvises dersom det fremst\u00e5r som \u00e5penbart for bygningsmyndighetene at tiltakshaver ikke har de privatrettslige rettigheter s\u00f8knaden forutsetter. Dette gjelder likevel ikke n\u00e5r det er reist sak for jordskifteretten om det privatrettslige forholdet. Tillatelse etter denne lov inneb\u00e6rer ingen avgj\u00f8relse av privatrettslige forhold. Kommunen kan fastsette frist for supplering av s\u00f8knaden. Forvaltningsloven kapittel VI om klage og omgj\u00f8ring gjelder ikke for bygningsmyndighetenes avgj\u00f8relser om ikke \u00e5 ta stilling til privatrettslige forhold.\u00bb Klager anf\u00f8rer at dokumentene for prosjektet viser at anlegget og ny mur (n\u00e5 2 meter h\u00f8y) kommer langt inn klagers eiendom. Klager har kommentert dette i s\u00f8knadsomgang og s\u00f8ker har gitt tilsvar. Vi viser til referat fra merknaden i punkt 1 og 2 ovenfor. Det er s\u00f8kt om dispensasjon fra 4 form\u00e5l/deler av planen, form\u00e5let \u00abFortau/gangveg\u00bb \u00abSykkelveg og \u00abKj\u00f8reveg\u00bb i reguleringsplan, \u00a7 1.3.4 Reguleringsplan \u2013 H\u00f8yde p\u00e5 mur v/Gneist arena. Form\u00e5let \u00abannen veggrunn\u00bb i reguleringsplan og form\u00e5let \u00abBFS-Bolig\u00bb i reguleringsplan. Etter en gjennomgang av s\u00f8knaden ser vi at det er \u00a7 1.3.4 Reguleringsplan \u2013 H\u00f8yde p\u00e5 mur v/Gneist arena videre form\u00e5let BFS-Bolig i reguleringsplan som aktualiseres i forhold til klagers eiendom. \u00a7 1.3.4 lyder; \u00abForst\u00f8tningsmurer over 1,5 meters h\u00f8yde skal terrasseres, og flate partier skal beplantes med lokale arter\u00bb Form\u00e5let vises som gul farge i plankartet. Temaet er beskrevet slik i s\u00f8knaden; St\u00f8ttemur langs fortau/gangveg ved grimseidvegen som ligger \u00f8st for krysset Grimseidvegen / Siljust\u00f8lsvegen vil ved eiendommen gnr 119 bnr 369 g\u00e5 noe inn i form\u00e5let \u00abBFS-Bolig\u00bb Dette er bare mindre endringer fra regulert l\u00f8sning, men vi velger likevel \u00e5 s\u00f8ke om dispensasjon i dette tilfellet. Her viser vi til snitt D-D. Se figur nr. 4 og 5. Overskridelsen er helt minimal og den er Saksnummer KLAGE-2024/12840 Side 3 av 6 kommet som en del av detaljprosjekteringen som er gjennomf\u00f8rt, og hvor man ser behovet for et ekstra areal for \u00e5 klage \u00e5 gjennomf\u00f8re kravene i h\u00e5ndb\u00f8kene. Det er derfor s\u00f8kt om dispensasjon fra form\u00e5let \u00abBFS-Bolig\u00bb i gjeldende reguleringsplankart, og s\u00f8ker godkjent oms\u00f8kt st\u00f8ttemur plassert p\u00e5 Grimseidvegen som vist p\u00e5 vedlagte tegninger. Regulering f\u00f8r endring Eiendomsgrenser til klagers eiendom119/369. Figur 1 nedenfor viser endringen som det s\u00f8kes om dispensasjon i forhold til opp mot omr\u00e5det som ber\u00f8rer klager. Bilde til h\u00f8yre, figur 2, viser snitt av endringen i forhold til vei, sykkelsti, gangvei og mur opp klagers eiendom. Eiendomsgrense er markert med r\u00f8d loddrett strek. Fig 1 Plassering av snitt v/boligeiendom Fig 2 Snitt D-D ved st\u00f8ttemur mot bolig 119/369 Den del av framtidig tiltak klagers anf\u00f8rsler gjelder er anlegget og mur som anf\u00f8res \u00e5 komme langt inn p\u00e5 klagers eiendom. Vi viser til vedlagte tegninger (se snitt-tegning) av tiltaket og dets plassering i forhold til nabogrensen til klager. Det framg\u00e5r der at veitrase og mur kommer inn p\u00e5 klagers eiendom. Problemstillingen er om dispensasjonss\u00f8knad er en s\u00f8knad om tillatelse jf. ordlyden i pbl \u00a7 21-6. Det f\u00f8lger av Prop. 64 L (202-2021) at; \u00abI f\u00f8rste punktum er begrepet Saksnummer KLAGE-2024/12840 Side 4 av 6 \u00abbygges\u00f8knad\u00bb erstattet med \u00abs\u00f8knad om tillatelse\u00bb. Videre; \u00abGrunnen til dette er at bestemmelsen ogs\u00e5 kan omfatte s\u00f8knad om riving, bruksendring, oppretting av ny og endring av grunneiendom, samt andre arbeider som det ikke er helt riktig \u00e5 betegne som \u00abbygging\u00bb. Det er ogs\u00e5 i tr\u00e5d med \u00f8vrig begrepsbruk i plan- og bygningsloven, og inneb\u00e6rer ingen realitetsendring\u00bb. Ut fra dette tolker vi at s\u00f8knad om tillatelse inneb\u00e6rer at tiltaket m\u00e5 v\u00e6re oms\u00f8kt for \u00e5 rammes av pbl \u00a7 21-6. Det er p\u00e5 det rene at vedtaket som er p\u00e5klaget ikke gir s\u00f8ker rett til \u00e5 gjennomf\u00f8re tiltaket. Det gis kun dispensasjon. Tiltaket er heller ikke oms\u00f8kt. Vedtaket som er p\u00e5klaget gir s\u00e5ledes ikke s\u00f8ker noen rett til \u00e5 bygge over nabogrensen. Vi viser til at vedtaket har lagt dette til grunn og det st\u00e5r i vedtaket at \u00abPrivatrettslige sp\u00f8rsm\u00e5l knyttet til ev. grunnerverv, etc. behandles ikke i dette vedtak.\u00bb Vi vurderer at avgj\u00f8relsen som er fattet i vedtaket ikke omfattes av ordlyden i \u00a7 21-6 og at det derfor ikke er grunnlag for \u00e5 avvise klage med hjemmel i pbl \u00a7 21-6. 3.2 Plassering av tiltak Klager anf\u00f8rer at tiltaket b\u00f8r anlegges p\u00e5 andre siden av veibanen, det vil si ikke p\u00e5 klagers side. Vi viser til at traseer og dets plassering er regulert i plan. Reguleringsplanen er endelig vedtatt og temaet som klager med dette tar opp, er det ikke klagerett over. 3.3 Dispensasjoner Det er s\u00f8kt om dispensasjon for f\u00f8lgende forhold; - form\u00e5let \u00abFortau/gangveg\u00bb \u00abSykkelveg og \u00abKj\u00f8reveg\u00bb i reguleringsplan, - \u00a7 1.3.4 Reguleringsplan \u2013 H\u00f8yde p\u00e5 mur v/Gneist arena. - form\u00e5let \u00abannen veggrunn\u00bb i reguleringsplan og - form\u00e5let \u00abBFS-Bolig\u00bb i reguleringsplan. Vi kan ikke se av anf\u00f8rslene i klagen at de er rettet mot selve dispensasjonsvurderingene. N\u00e5r det gjelder anf\u00f8rsel om trafikksikkerhet s\u00e5 viser vi til punkt 3.2 ovenfor. Vi gjengir likevel det rettslige utgangspunktet og vedtakets begrunnelse; Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Det f\u00f8lger av vedtakets begrunnelse at; \u00abS\u00f8ker begrunner s\u00f8knad om dispensasjon slik (samlet begrunnelse for alle Saksnummer KLAGE-2024/12840 Side 5 av 6 dispensasjonsforhold): I denne konkrete saken mener vi det foreligger begrunnelse for dispensasjon i det ovenst\u00e5ende, og at justeringene vurderes til ikke \u00e5 vesentlig tilsidesette de hensyn bestemmelsene skal ivareta. V\u00e5r vurdering er at avvik mellom regulert og oms\u00f8kt situasjon langt p\u00e5 veg er justeringer n\u00f8dvendige som f\u00f8lge av detaljprosjektering \u2013 som igjen er forhold som vanskelig fullt ut kan fanges opp i en planprosess. Vi har videre lagt s\u00e6rlig vekt p\u00e5 at det ikke fremkommer negative uttalelser gjennom h\u00f8ringsprosessen. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene.\u00bb Vurderingen og konklusjon tiltres i klageomgang. 4. Konklusjon Vedtak datert 03.04.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over vedtak 5. Vedtak om dispensasjon 6. Uttalelse fra Statens vegvesen 7. Uttalelse fra Vestland Fylkeskommune 8. Uttalelse fra Bymilj\u00f8etaten 9. Byantikvarens uttalelse 10. Dispensasjonss\u00f8knad 11. Nabomerknad og tilsvar 12. Tegninger Saksnummer KLAGE-2024/12840 Side 6 av 6 "
}