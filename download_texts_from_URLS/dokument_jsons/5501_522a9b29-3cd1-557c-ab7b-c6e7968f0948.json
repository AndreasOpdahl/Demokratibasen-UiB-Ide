{
  "dokument_id": "522a9b29-3cd1-557c-ab7b-c6e7968f0948",
  "doc_type": "case_presentation",
  "kommune": 5501,
  "tittel": "Orientering om oppdatering i vedtekter kommunale barnehager",
  "url": "https://innsyn.tromso.kommune.no/application/getMoteDokument?dokid=2001888445",
  "tekst": "Arkivsaksnr. 24/19132-1 Saksbehandler May-Wenche Jensen Saksgang M\u00f8tedato Oppvekst- og utdanningsutvalget 29.11.2024 55/24 Kommunestyret 18.12.2024 Orientering om oppdatering i vedtekter kommunale barnehager Kommunedirekt\u00f8rens innstilling til vedtak: Oppdaterte vedtekter i kommunale barnehager sendes kommunestyret til orientering. Stig Tore Johnsen Kari Henriksen Kommunedirekt\u00f8r Direkt\u00f8r for avdeling oppvekst, utdanning og kultur 1 Hva saken gjelder Oppdatering vedtekter kommunale barnehager. Etter lov om barnehager \u00a7 8 skal kommunale og private barnehager ha vedtekter som inneholder opplysninger som er av betydning for foreldrenes forhold til barnehagen. Vedtektene skal fastsettes av den som er ansvarlig for barnehagen \u2013 for kommunale barnehager er det kommunen. Oppvekst \u2013 og utdanningsutvalget har avgj\u00f8relsesmyndighet p\u00e5 omr\u00e5der som gjelder barnehager. Kommunale vedtekter ligger til utvalget \u00e5 vedta, mens kommunale forskrifter skal vedtas av kommunestyret. Sak om oppdaterte vedtekter legges derfor til kommunestyret til orientering. Saksutredning Kommunestyrets vedtak i sak 14/24 ba utvalget om \u00e5 ta stilling til f\u00f8lgende: \u00abOppvekst- og utdanningsutvalget f\u00e5r en sak til behandling h\u00f8sten 2024 om drift av barnehagene i sommerferien. Saken skal belyse utfordringer knyttet til bemanning, kostnader og gjennomf\u00f8ring av sommersammensl\u00e5ing og andre relevante problemstillinger, slik at utvalget kan ta stilling til om sommerstenging m\u00e5 gjennomf\u00f8res som opprinnelig foresl\u00e5tt fra 2025\u00bb Utvalget fikk saken 01.11.2024 og vedtok f\u00f8lgende: Voteringspunkt: Innstilling Innstillinga ble enstemmig vedtatt med 11 stemmer. Oppvekst- og utdanningsutvalgets vedtak 1. Sak om sommerstengte barnehager tas til orientering. 2. De kommunale barnehagene holder sommersteng to uker i juli. Det avklares i barnehagens Samarbeidsutvalg hvilke to uker av uke 28, 29 og 30. Tiltaket innarbeides i vedtekter for kommunale barnehager og gjelder fra 01.01.2025 3. Barnas 4. ferieuke varsles minst 1 m\u00e5ned f\u00f8r den gjennomf\u00f8res. Dette gjelder ogs\u00e5 enkeltdager. 4. Skolestartere m\u00e5 ha avviklet alle sine 4. ferieuker f\u00f8r 1. august i \u00e5ret de begynner p\u00e5 skolen P\u00e5 bakgrunn av vedtaket i utvalget oppdateres vedtektene til kommunale barnehager. Konklusjon Oppdatering av vedtekter kommunale barnehager med virkning fra 01.01.2025 tas til orientering. Vedtakskompetanse Kommunestyret Vedlegg Vedtekter for Troms\u00f8 kommunes barnehager gjeldende fra 01.01.2025 2 "
}