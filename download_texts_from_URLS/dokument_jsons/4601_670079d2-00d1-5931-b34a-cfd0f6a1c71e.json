{
  "dokument_id": "670079d2-00d1-5931-b34a-cfd0f6a1c71e",
  "doc_type": "case_attachment",
  "kommune": 4601,
  "tittel": "Brev til Kystverket 070525  - Havnevirksomheten i Bergen kommune - \u00f8konomiforvaltning og oppsigelse av leieaavtale",
  "url": "https://bergen.kommune.no/politikere-utvalg/api/fil/bk360/12639070/Brev-til-Kystverket-070525-Havnevirksomheten-i-Bergen-kommune-okonomiforvaltning-og-oppsigelse-av-leieaavtale",
  "tekst": " BYR\u00c5DSAVDELING FOR FINANS Eierskap konsern KYSTVERKET V\u00e5r referanse: 2017/04777-117 Postboks 1502 Saksbehandler: Bodil Sulebakk Opsvik 6025 \u00c5LESUND Dato: 7. mai 2025 Deres ref.: 2021/5029-9 A Havnevirksomheten i Bergen kommune - \u00f8konomiforvaltning og oppsigelse av leieavtale Det vises til deres brev datert 11. mars 2025. Videre vises det til m\u00f8tet mellom Bergen Kommune og Kystverket den 20. september 2024. Som p\u00e5pekt i sistnevnte m\u00f8te arbeider Bergen kommune med en sak om utdeling i samsvar med havne- og farvannslovens \u00a7 32. Denne saken vil bli fremsendt til politisk behandling f\u00f8r sommeren. Som redegjort for tidligere ble eierskapet til havneeiendommene overtatt av Bergen kommune ved reorganiseringen i 2019. Dette mot et \u00f8konomisk oppgj\u00f8r p\u00e5 kr. 1 360 000, og et ikke tallmessig fastsatt residualkrav som er tilordnet havnekapitalen i Bergen. Modellen er lagt til grunn i kommunens dialog med Samferdselsdepartementet, og som ikke har hatt innsigelser til denne. Dette inneb\u00e6rer at \"avkastning og verdistigning p\u00e5 de samme eiendommene tilfaller havnevirksomheten\", og som det vises til i deres brev av 11. mars d.\u00e5., ikke er noen aktuell problemstilling. En avkastning m\u00e5 knyttes til den fordring som forutsetningsvis ligger i residualen, og vil av samme grunn tilfalle den ikke tallfestede residualen. For \u00f8vrig p\u00e5g\u00e5r det en konstruktiv dialog mellom Bergen kommune og Bergen Havn AS om nye leiekontrakter gjeldende fra 1. januar 2028. Bergen Havn AS er et selskap med solid \u00f8konomi. Konsernregnskapet for 2024 viser et resultat f\u00f8r skatt p\u00e5 MNOK 63,3 og en egenkapital p\u00e5 MNOK 729. Ved fraflytting fra Dokken vil Bergen kommune iht. intensjonsavtalen mellom eierkommunene fra 2016, avsette MNOK 450 til en \u00ab...egen havnekasse i Bergen kommune\u00bb. Undertegnedes vurdering av fremtidig finansiering og tilrettelegging av areal som er n\u00f8dvendig for havnevirksomheten anses s\u00e5ledes \u00e5 v\u00e6re meget god. Det understrekes her at kommunen f\u00f8rst og fremst vil ivareta havnevirksomheten ut fra l\u00f8pende markedsmessige og b\u00e6rekraftige behov. Med hilsen Byr\u00e5dsavdeling for finans Jacob M\u00e6hle \u2013 byr\u00e5d for finans Kari Anita Syverud - kommunaldirekt\u00f8r Dokumentet er godkjent elektronisk. Postadresse: Telefon: Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10 "
}