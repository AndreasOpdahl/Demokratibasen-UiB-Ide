{
  "dokument_id": "b4fe96a3-57eb-5832-a4af-b60a643925f6",
  "doc_type": "case_attachment",
  "kommune": 5501,
  "tittel": "\u00c5rsmelding 2024-1A",
  "url": "https://innsyn.tromso.kommune.no/application/getMoteDokument?dokid=2002043408",
  "tekst": " SAMMENDRAG I ei tid da eldrepolitikk er mer kritisk viktig enn tidligere, ikke minst p\u00e5 grunn av demografiske forhold, burde r\u00e5dene fra eldrer\u00e5det bli \u00c5RSMELDING tydelig med i prosessen videre i den kommunale behandlinga. 2024 Troms\u00f8 eldrer\u00e5d \u00c5RSMELDING FOR TROMS\u00d8 ELDRER\u00c5D 2024 Innledning Eldrer\u00e5det har i 2024 hatt fokus p\u00e5 f\u00f8lgende omr\u00e5der og ber om at disse blir fulgt opp av kommunestyret: - Aldersvennlig samfunn m\u00e5 p\u00e5 dagsorden - Eldrer\u00e5det m\u00e5 i st\u00f8rre grad enn i dag bli involvert i saker som ang\u00e5r den eldre del av befolkningen - Eldrer\u00e5det vil v\u00e6re representert i utvalg som utreder saker av relevans for eldre i Troms\u00f8 - Etterslepet p\u00e5 sykehjemsplasser og omsorgsboliger - Eldre med spesielle utfordringer, som rus - Bemanningskrisa i helse og omsorg - D\u00e5rlig kommune\u00f8konomi m\u00e5 ikke svekke eldreomsorgen Kommuneloven Etter kommunelovens \u00a7 5-12 er opprettelse av eldrer\u00e5d obligatorisk. Eldrer\u00e5det er dermed et obligatorisk medvirkningsorgan med rett til \u00e5 uttale seg i alle saker som gjelder eldre, og skal v\u00e6re et r\u00e5dgivende organ i alle saker som ang\u00e5r eldre i kommunen. Anbefalinger skal f\u00f8lge saken fram til de kommunale organer som endelig avgj\u00f8r saker. P\u00e5 den m\u00e5ten kan eldrer\u00e5det bidra til at perspektivet til eldre blir synliggjort og ivaretatt i kommunale beslutningsprosesser. Forskrift om medvirkningsordning Medvirkning i politiske beslutningsprosesser er et viktig prinsipp i all offentlig saksbehandling. Forskriften til kommuneloven om medvirkningsordninger fastsl\u00e5r at kommunestyret er pliktig til \u00e5 s\u00f8rge for at de eldre h\u00f8res og f\u00e5r uttale seg i saker som ang\u00e5r dem. Det skal skje gjennom eldrer\u00e5det som det offisielle medvirkningsorganet for eldre i kommunen. Ogs\u00e5 reglementet for Troms\u00f8 eldrer\u00e5d, vedtatt av kommunestyret 20.12.2023, sl\u00e5r fast at \u00abeldrer\u00e5det skal v\u00e6re et samhandlings - og r\u00e5dgivende organ for kommunen i saker som ang\u00e5r eldre\u00bb, og at \u00abavdelingene og stabene i administrasjonen plikter \u00e5 legge fram saker for r\u00e5det n\u00e5r de omhandler problemstillinger som ang\u00e5r eldre\u00bb. Troms\u00f8 eldrer\u00e5d har imidlertid ogs\u00e5 i 2024 erfart at viktige saker som ang\u00e5r eldre i kommunen ikke blir synliggjort. Eldrer\u00e5det opplever ikke at v\u00e5re merknader, uttalelser og vedtak f\u00f8lger sakene eller blir fulgt opp f\u00f8r avgj\u00f8relse er tatt i de ulike beslutningsorganene. Sammensetning Kommunestyret har bestemt at Troms\u00f8 eldrer\u00e5d skal ha 9 medlemmer; - 7 medlemmer er oppnevnt etter forslag fra pensjonistforeninger og lag som er representative for pensjonistene i kommunen. Det er 6 varamedlemmer i rekke. - 2 medlemmer med personlig vara velges direkte av kommunestyret. Alle velges for 4 \u00e5r, 1 - I tillegg oppnevner administrasjonen en representant med talerett i r\u00e5det. Det er en forutsetning at flertallet er over 60 \u00e5r, et krav vi fyller med god margin. Medlemmer 2023 - 2027 Troms\u00f8 eldrer\u00e5d for perioden 2023 \u2013 2027 ble oppnevnt av kommunestyret i m\u00f8te 11.10.2023, sak 122/23, og hadde konstituerende m\u00f8te 24.oktober 2023 med valg av leder og nestleder. R\u00e5det fikk slik sammensetning: Eldrer\u00e5det 2023 - 2027 Etter forslag fra eldres organisasjoner Organisasjon H\u00e5vard Sandberg (leder) Veteranklubben i Fagforbundet Tove Bull (nest leder) Pensjonistforeninga UiT Finn Nilsen Troms\u00f8 pensjonistforening Rolf B. Fygle Troms Kraft pensjonistklubb Ivar S\u00e6ther Utdanningsforbundet i Troms\u00f8 Knut Arne Henriksen Statens vegvesen pensjonistforening i Troms Toril Torgersen Veteranklubben i Fagforbundet Varamedlemmer i rekke Organisasjon Einar St\u00f8rkersen Seniornett Troms\u00f8 Anne Marie Andersen Troms\u00f8 Pensjonistforening Ann Synn\u00f8ve Elvevoll Statens vegvesen pensjonistforening i Troms Aksel Edvar Sollie Troms\u00f8 pensjonistforening Randi Th\u00f8rring Veteranklubben Fagforbundet Edel Miljeteig Austlid Statens vegvesen pensjonistforening i Troms Oppnevnte etter forslag fra kommunestyrets med personlige vara Anna Amdal Fyhn med personlig vara Bodil Carlson Gunhild Johansen med personlig vara Line Solbakken Oppnevnt av administrasjonen Roar Evjen 2 Foto: Jonas Torgersen Saksansvarlige for enkeltsaker Det nye regelverket \u00e5pner for \u00e5 utpeke ett eller flere medlemmer som saksansvarlige for en bestemt sak, og legge den fram for resten av r\u00e5det. Det kan ikke v\u00e6re de samme medlemmene som f\u00e5r slike oppgaver, de m\u00e5 variere fra sak til sak. Etter en regelendring i 2024 kan det ogs\u00e5 etableres et arbeidsutvalg p\u00e5 inntil 3 medlemmer. Eldrer\u00e5det vil se n\u00e6rmere p\u00e5 denne muligheten. Sekret\u00e6r I tr\u00e5d med kommunens saksbehandlingsreglement dekker politisk sekretariat opp r\u00e5dets behov for m\u00f8tesekret\u00e6r og ivaretakelse av r\u00e5dets behov ved administrative orienteringer, digitale innledninger og m\u00f8ter. Jonas Torgersen var Eldrer\u00e5dets sekret\u00e6r januar \u2013 oktober. Fra og med november overtok Peter Bj\u00f8rn funksjonen. Behandlede saker Til sammen har r\u00e5det behandlet 44 l\u00f8pende saker, en mer enn \u00e5ret f\u00f8r. R\u00e5det har gitt uttalelser til flere reguleringsplaner foruten at saksfeltet helse og velferd har v\u00e6rt toneangivende. Eldrer\u00e5det som var nytt av \u00e5ret gjennomf\u00f8rte en ganske omfattende egenevaluering av sin virksomhet f\u00f8rste halv\u00e5r. Gjennom arbeidet kom det fram flere punkt r\u00e5det ville bestrebe seg p\u00e5 \u00e5 forbedre. Hovedpunktene i evalueringen er som f\u00f8lger - Eldrer\u00e5det forventer at Troms\u00f8 kommune snarest tilslutter seg Helsedirektoratets arbeid med et aldersvennlig samfunn, i tr\u00e5d med vedtak i Eldrer\u00e5det i forrige periode 3 - Eldrer\u00e5det ber om at det fremmes en sak til politisk behandling om medvirkning for og av eldre. Eldre m\u00e5 inng\u00e5 i forarbeidet. - Eldrer\u00e5det foresl\u00e5r at det etableres en ny rutine i kommunens saksbehandling, der alle saker som skal til politisk behandling underlegges en vurdering av relevansen i forhold til Aldersvennlig samfunn. - Eldrer\u00e5det m\u00e5 i langt st\u00f8rre grad enn i dag bli involvert i politiske saker som er relevante for eldre i v\u00e5r kommune. - Eldrer\u00e5det vil involvere seg i politiske saker som er relevante for eldre i kommunen, blant annet ved \u00e5 be om taletid i kommunestyret n\u00e5r saker som vi har uttalt oss om, blir behandlet. - I saksframlegg som ang\u00e5r samfunnsutvikling, arealutnyttelse, boligbygging m.m. m\u00e5 det gj\u00f8res egne vurderinger av tiltakenes aldersvennlighet. - Eldrer\u00e5det \u00f8nsker \u00e5 bli representert i relevante komiteer og utvalg. - Eldrer\u00e5det vil en gang i halv\u00e5ret avholde m\u00f8te p\u00e5 en eldreinstitusjon der beboere og ansatte inviteres. - Eldrer\u00e5det vil en gang per \u00e5r inviterte til folkem\u00f8te om eldrepolitikk i Troms\u00f8 kommune. - Eldrer\u00e5det vil be om fast spalteplass p\u00e5 Troms\u00f8 kommunes hjemmesider. - For \u00e5 sikre en bred, \u00e5pen og tilgjengelig medvirkning i alle saker som gjelder eldre i v\u00e5r kommune, vil Eldrer\u00e5det invitere inn grupper og organisasjoner som kan opplyse og informere om behovene og utfordringene mange eldre har i sin hverdag. - Eldrer\u00e5det vil ta en mer \u00e5pen rolle som medvirker ved \u00e5 informere innbyggerne om v\u00e5rt arbeid, blant annet gjennom avisinnlegg eller ved omtale i media. - Eldrer\u00e5det vil utvikle en arbeidsform der vi fungerer mer som team. Vi vil ogs\u00e5 fordele arbeidsoppgaver og ansvar for oppf\u00f8lging av saker oss imellom. - Eldrer\u00e5det vil etablere rutiner for halv\u00e5rlig rapportering av r\u00e5dets vedtak. Eldrer\u00e5det har behandlet handlingsplan mot selvmord, handlingsplan for kj\u00f8nns- og seksualmangfold og temaplan mot rasisme. Ellers har Eldrer\u00e5det bedt om l\u00f8pende orienteringer om utskrivningsklare pasienter, planer for Kroken sykehjem, Seminaret 5. etg., Sydspissen og rekrutteringssituasjonen i helse og omsorg m.fl. En gjennomgang av saker fra siste \u00e5r viser at noen vedtak kanskje ikke er presise nok. B\u00e5de en klarere adressering og \u00f8nske om tilbakemelding kan bidra til at eldrer\u00e5det ikke f\u00f8ler seg oversett. Orienteringer, h\u00f8ringer og folkem\u00f8ter Eldrer\u00e5det har en etablert praksis med \u00e5 la seg orientere om ulike problemstillinger innenfor v\u00e5rt ansvarsfelt, s\u00e6rlig innenfor helse og omsorg. Vi har v\u00e6rt med p\u00e5 boligh\u00f8ringen, avgitt egen uttalelse om omorganiseringen i Helse Nord, deltatt i gruppearbeid om Kval\u00f8ysletta Bo- og velferdssenter m.fl. M\u00f8tevirksomhet Eldrer\u00e5det har hatt 11 m\u00f8ter i 2024 og behandlet 44 saker. To av m\u00f8tene var lagt til Mortensnes sykehjem og Otium, de andre p\u00e5 r\u00e5dhuset hvor tilgjengeligheten b\u00e5de for publikum, teknikk og lokale er bedre. 4 Eldredagen 2024 Troms\u00f8 eldrer\u00e5d er tildelt ansvaret for \u00e5 markere Den internasjonale eldredagen som er 1.oktober hvert \u00e5r. Det hersker imidlertid usikkerhet til omfanget dagen skal ha. Grunnlaget ble lagt gjennom formannskapets vedtak i sak 165/09 hvor ei \u00f8konomisk ramme p\u00e5 kr 42 500,- har fulgt markeringa i \u00e5rene etterp\u00e5, dog med ekstrabevilgning for 2023 og med kr 32 500 ekstra for 2024. Foruten innkj\u00f8p av kaker til bo- og servicesentrene og sykehjemmene ble det et lite, \u00e5pent arrangement p\u00e5 Heracleum. Havtun bo- og servicesenter hadde i samarbeid med den lokale pensjonistforeninga et \u00e5pent arrangement p\u00e5 ungdomshuset Hilles\u00f8y med om lag 60 fremm\u00f8tte. Storbykonferanse Den \u00e5rlige storbykonferansen for eldrer\u00e5d g\u00e5r p\u00e5 rundgang mellom de st\u00f8rste byene. I 2024 var Kristiansand vertskap. Troms\u00f8 eldrer\u00e5d var representert med 6 deltakere. I nettverkets arbeidsutvalg har Troms\u00f8 eldrer\u00e5d fast plass. Oppsummering Eldrer\u00e5dets medlemmer deltok p\u00e5 kurs for eldrer\u00e5d i regi av Senter for aldersvennlig Norge og har f\u00e5tt faglig p\u00e5fyll gjennom innledninger i m\u00f8tene og deltakelse p\u00e5 storbykonferansen. Det har v\u00e6rt stort engasjement blant medlemmene og dette tegner godt ogs\u00e5 for det kommende \u00e5ret. Eldrer\u00e5det er oppriktig bekymret for de demografiske utfordringer kommunen st\u00e5r overfor og ser at mangel p\u00e5 lang- og korttidsplasser i institusjon og omsorgsboliger vil prege dagsordenen til Troms\u00f8 eldrer\u00e5d i stor grad. Konsekvensen av manglende \u00f8konomiske rammer forsterker denne bekymringen. Etterslepet kan etter v\u00e5r vurdering ikke la seg dekke de n\u00e6rmeste \u00e5rene. Eldrer\u00e5det \u00f8nsker i enda st\u00f8rre grad enn i dag \u00e5 v\u00e6re en ressurs for Troms\u00f8 kommune i alle sp\u00f8rsm\u00e5l som har relevans for den eldre del av befolkningen. Aldersvennlig samfunn omhandler alle deler av samfunnsutviklingen \u2013 ikke bare den delen som har med helse og omsorg \u00e5 gj\u00f8re. De aller fleste gamle er friske og lever aktive liv. Forebygging og helsefremming er viktige elementer i tanken bak Aldersvennlig samfunn. Det er mye man kan gj\u00f8re for \u00e5 motvirke ekskludering, ensomhet og inaktivitet. Men det krever en samordnet innsats. Derfor \u00f8nsker vi \u00e5 p\u00e5ta oss en mer utadrettet rolle med kontakt med den eldre del av befolkningen. Trygghetsboliger er et savn hos flere, og tilgangen p\u00e5 kommunale utleieboliger er begrenset. Med de h\u00f8ye leieprisene som er i boligmarkedet, er det ikke utenkelig at flere eldre m\u00e5 f\u00e5 kommunal st\u00f8tte. Utfordringene st\u00e5r i k\u00f8. H\u00e5vard Sandberg, leder 5 Sign. Tove Bull Anna Amdal Fyhn Knut Arne Henriksen Sign. Sign. Sign. Toril Torgersen Finn Nilsen Gunhild Johansen Sign. Sign. Sign. Ivar S\u00e6ther Rolf Fygle Sign. Sign. 6 "
}