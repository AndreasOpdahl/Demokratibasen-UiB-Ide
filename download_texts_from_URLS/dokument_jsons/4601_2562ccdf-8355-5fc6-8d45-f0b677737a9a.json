{
  "dokument_id": "2562ccdf-8355-5fc6-8d45-f0b677737a9a",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren datert 11.12.2023 ",
  "url": "https://bergen.kommune.no/politikere-utvalg/api/fil/bk360/10294960/Uttalelse-fra-Byantikvaren-datert-11-12-2023-",
  "tekst": " Byantikvaren Til Intern korrespondanse PBE Byggesak Midt (Arbeidssted) v/Henriette V\u00e5r referanse: 2023/246210-15 Bakke Nielsen Saksbehandler: Tyra Vaagland Dato: 11. desember 2023 Fra Byantikvaren Byantikvarens tilbakemelding, 166/1303, Gamle Kalvedalsveien 2, ny enebolig og vesentlig terrenginngrep Saken gjelder Byantikvaren har mottatt s\u00f8knad om tillatelse til etablering av nybygg. Tiltaket ligger i hensynsone Kulturmilj\u00f8 - Kalfaret (Historisk sentrum) Byantikvarens anbefaling Byantikvaren vurderer at det ikke utvises stor nok aktsomhet mot omgivende vegetasjon, og kan derfor ikke anbefale tiltaket, med mindre man bedre belyser hvordan gr\u00f8ntdraget ikke bygges ned. Kulturmilj\u00f8faglig vurdering Eiendommen ligger innenfor hensynssonene: \u2018Veist\u00f8y - gul sone\u2019, \u2018Veist\u00f8y \u2013 r\u00f8d sone\u2019, \u2018Luftkvalitet - gul sone\u2019, \u2018Kulturmilj\u00f8 - Kalfaret (Historisk sentrum)\u2019, \u2018Kulturmilj\u00f8 H570_4 Historiske veifar (5,9%)\u2019, \u2018Bestemmelsesomr\u00e5de #4\u2019 Innenfor hensynssone bevaring kulturmilj\u00f8 skal vern og utvikling skje som bevaring og tilpasning til det eksisterende. \u00a7 35.5: Kulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk I KDP Fjellsiden s\u00f8r fremkommer det av \u00a72.2 at hensikten med planen er \u00e5: Sikre en god videreutvikling av Fjellsidens kulturlandskap ved \u00e5 stille krav til byggeprosjekt i planomr\u00e5det, slik at de kan opprettholde eller forbedre de verdifulle kvalitetene omr\u00e5det har som: - viktig del av bybildet og byens identitet, - karakteristisk landskapsomr\u00e5de og gr\u00f8nnstruktur med et biologisk mangfold, - kulturminne- og kulturminnemilj\u00f8, - et godt sted \u00e5 bo Hensynssone H570_10 Beskriver kulturmilj\u00f8et som et homogent og inntakt villastr\u00f8k, med h\u00f8y arkitektonisk kvalitet og god landskapsmessig tilpasning av bygninger og hage. Det er s\u00e6rlig sammenhengen mellom disse som har stor kulturhistorisk verdi og m\u00e5 bevares. Nybygget Som del av et homogent kulturmilj\u00f8, tett p\u00e5 ett av de best bevarte gr\u00f8ntdrag i fjellsiden, (se luftfoto) fremst\u00e5r oms\u00f8kte nybygg sympatisk og lite siden det i stor grad fanges opp av det skr\u00e5nende terrenget det blir en del av. Det er pent skalert og innehar \u00e5penbare arkitektoniske kvaliteter. Utstrakt bruk av naturstein, og gjenbruk av stein, gir gode materialkvaliteter samtidig som det harmonerer med den eksisterende situasjonen. Det nye volumet legger seg i bakkant og inntil eksisterende mur, relativt dypt mellom eksisterende hus og terrenget bak. P\u00e5 denne m\u00e5ten underordner det seg omgivelsene. Det betyr likevel ikke at tiltaket er sk\u00e5nsomt. Oms\u00f8kte nybygg utfordrer den gr\u00f8nne strukturen rundt, og det hersker usikkerhet rundt hvorvidt eiendommens vegetasjonshistoriske verdi blir ber\u00f8rt, og kan g\u00e5 tapt. Det er sv\u00e6rt stor h\u00f8ydeforskjell i tiltaksomr\u00e5det. Tiltaket vil medf\u00f8re store terrenginngrep p\u00e5 et areal som i dag best\u00e5r av tr\u00e6r og annen vegetasjon. Fjernvirkning av det viktige gr\u00f8ntdraget vil bli p\u00e5virket, og h\u00f8yst sannsynlig ha negativ virkning fra deler av Bergen. Gr\u00f8ntdragene som er sammenhengende, b\u00f8r ikke nedbygges. Vi mener at det i dette tilfelle ikke utvises stor nok aktsomhet mot omgivende vegetasjon, og kan derfor ikke anbefale tiltaket, med mindre man bedre belyser hvordan gr\u00f8ntdraget ikke bygges ned. Vi ber om at PBE vurderer om eiendommen er egnet til bebyggelse i lys av dette. Utklipp fra Mapspace \u2018 Utklipp fra s\u00f8knad Med hilsen Byantikvaren Johanne Gillow - Byantikvar Tyra Vaagland - Seniorarkitekt Dokumentet er godkjent elektronisk. Kopi: "
}