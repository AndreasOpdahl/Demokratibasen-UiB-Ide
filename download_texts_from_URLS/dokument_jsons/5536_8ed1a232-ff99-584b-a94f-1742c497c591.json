{
  "dokument_id": "8ed1a232-ff99-584b-a94f-1742c497c591",
  "doc_type": "case_attachment",
  "kommune": 5536,
  "tittel": "\u00c5rsmelding 2023 - R\u00e5d for folkehelse(Vedlegg, 131KB)",
  "url": "https://innsyn.lyngen.kommune.no/wfdocument.aspx?journalpostid=2013047147&dokid=91263&versjon=1&variant=A&",
  "tekst": " Lyngen kommune Helse og omsorg \u00c5rsmelding 2023 - R\u00e5d for folkehelse R\u00e5d for folkehelse er et r\u00e5dgivende organ for kommunen. R\u00e5det skal ivareta interessen til eldre og personer med funksjonsnedsettelse i kommunen. R\u00e5det skal fungere som taler\u00f8r og brobygger mellom eldrebefolkningen, personer med funksjonsnedsettelse og kommunens administrative og politiske ledelse. I henhold til \u00a7 2 i forskrift om kommunale og fylkeskommunale r\u00e5d for eldre, personer med funksjonsnedsettelse og ungdom (forskrift om medvirkningsansvar) skal det hvert \u00e5r utarbeides ei \u00e5rsmelding som skal legges fram for kommunestyret. Pr. 31.12.2023 besto R\u00e5d for folkehelse av f\u00f8lgende medlemmer: Faste medlemmer F\u00f8rste personlige vara Andre personlige vara Ole Anton Teigen \u2013 leder Solbj\u00f8rg Irene Johansen Gry-Hege Kviteberg \u2013 nestleder Jens Petter Johansen Elin Peggy Hanne \u00d8ien \u00d8rvoll Jo Kviteberg Wenche Irene Hansen Trond Ivar J\u00f8rgensen Peggy Anita Olsen Kjell Magne Stenhaug Astrid Reidun Lilleaas M\u00f8teaktivitet og saker: I l\u00f8pet av 2023 hadde R\u00e5d for folkehelse 4 m\u00f8ter, og behandlet til sammen 11 politiske saker og 6 referatsaker. R\u00e5d for folkehelse hadde i forkant av behandlingen av sektorplan helse og omsorg 2023-2033 kommet med innspill og v\u00e6rt delaktig i arbeidet med planen. Under behandlingen av planen i starten av 2023 tiltr\u00e5dte r\u00e5det r\u00e5dmannens innstilling med f\u00f8lgende tillegg: Planen er et godt arbeidsverkt\u00f8y for kommunen i planperioden. R\u00e5d for folkehelse h\u00e5per at kommunen s\u00e5 langt det er mulig, opprettholder dagens tilbud for alle brukere av helse- og omsorgstjenestene, og at man i tillegg har fokus p\u00e5 \u00e5 utvikle bedre tjenester der de i dag ikke er optimale. R\u00e5d for folkehelse sendte i juli 2023 inn forslag til fylket p\u00e5 kandidat til Tilgjengelighetsprisen 2023. R\u00e5det foreslo den nye rullestolvandringa i S\u00f8r-Lenangsbotn som kandidat til prisen. Forslaget var begrunnet ut fra den universelle utforminga, det naturskj\u00f8nne omr\u00e5det og den lette tilgjengeligheten. I forbindelse med valget 2023 sendte R\u00e5d for folkehelse ei oppfordring og et \u00f8nske til de politiske partiene og administrasjonen om en universelt utformet valgkamp \u2013 at valgkampen i 2023 skulle v\u00e6re for alle: \u00abLyngen R\u00e5d for folkehelse \u00f8nsker at Lyngen kommune og de politiske partiene i Lyngen s\u00f8rger for en universelt utformet valgkamp som sikrer en demokratisk deltakelse for alle \u2013 uansett hvilken funksjonshemming den enkelte har\u00bb. R\u00e5det var aktiv i budsjettprosessen, og kom med konstruktive forslag til budsjettet. Blant annet kom r\u00e5det med innspill om at det b\u00f8r tilrettelegges for flere toaletter ved utfartssteder for turister, og at man samtidig m\u00e5 verne og beskytte lokale drikkevannskilder. Videre kom R\u00e5d for folkehelse med innspill om at det b\u00f8r tilrettelegges for toalett i Prestelvparken og at det b\u00f8r bli forbud mot bobilcamping p\u00e5 Vardo. Andre innspill i budsjettprosessen var at sv\u00f8mmehallen ved Lenangen skole m\u00e5 opprettholdes blant annet som et folkehelsetiltak, og at kommunen b\u00f8r vurdere om gebyrst\u00f8rrelsen kan differensieres ut fra den \u00f8konomiske situasjonen til den enkelte. Leder for R\u00e5d for folkehelse og leder for teknisk hadde sitt \u00e5rlige m\u00f8te hvor de sammen gikk gjennom investeringsprosjekter og fant ut hvilke prosjekter administrasjonen skal holde r\u00e5det informert om. Kommunalsjef helse- og omsorg har deltatt fast p\u00e5 m\u00f8tene i R\u00e5d for folkehelse. R\u00e5det anser det som viktig og positivt med tanke p\u00e5 \u00e5 f\u00e5 r\u00e5dets innspill iverksatt administrativt. \u00d8konomi: R\u00e5d for folkehelse hadde i 2023 eget budsjett p\u00e5 kr. 35 000. Dette har g\u00e5tt til dekning av m\u00f8teutgifter, administrasjonskostnader og oppl\u00e6ring/kurs. Regnskapet viser et forbruk p\u00e5 kr. 33 200. I l\u00f8pet av 2023 deltok R\u00e5d for folkehelse p\u00e5 f\u00f8lgende konferanser/ digitale samlinger: \u2022 Webinar \u00abKunnskap om r\u00e5d for personer med funksjonsnedsettelse\u00bb \u2022 Nord-Norges eldrer\u00e5dskonferanse (Bod\u00f8) \u2022 Dialogm\u00f8te med Statsforvalteren vedr. Leve hele livet-reformen/Aldersvennlig samfunn c:\\docserver\\00000000-0000-0000-0000-000000000001\\working\\05e6a8b2-d11d-46ec-9e89- e313aa2d9d97\\websak_lyngen_office2pdf_155836.docx "
}