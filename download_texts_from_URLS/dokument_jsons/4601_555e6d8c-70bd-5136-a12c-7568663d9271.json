{
  "dokument_id": "555e6d8c-70bd-5136-a12c-7568663d9271",
  "doc_type": "case_attachment",
  "kommune": 4601,
  "tittel": "Fagnotat datert 04.12.2024. Retningslinjer for startl\u00e5n og tilskudd og retningslinjer for fors\u00f8k med startl\u00e5n til f\u00f8rstegangsetablerere",
  "url": "https://bergen.kommune.no/politikere-utvalg/api/fil/bk360/11566310/Fagnotat-datert-04-12-2024-Retningslinjer-for-startlan-og-tilskudd-og-retningslinjer-for-forsok-med-startlan-til-forstegangsetablerere",
  "tekst": " Boligkontoret Til Fagnotat BBSM - Seksjon for strategi og utredning - V\u00e5r referanse: 2024/167353-2 Velferd og bolig (Arbeidssted) Anne-May Henriksen Saksbehandler: Thorbj\u00f8rnsen Fra Dato: 4. desember 2024 Boligkontoret Justering av retningslinjer for startl\u00e5n og tilskudd og midlertidige retningslinjer for fors\u00f8k med startl\u00e5n for f\u00f8rstegangsetablerere. Hva saken gjelder: Bergen kommunes retningslinjer for startl\u00e5n ble sist justert i juni 2020 og f\u00f8r dette i 2016. Det er behov for jevnlig gjennomgang og justering av retningslinjene for \u00e5 sikre at de er tydelig, og i samsvar med lovverk og m\u00e5lsetning for startl\u00e5n. Bergen kommune hadde m\u00f8te med Husbanken 2023, hvor Bergen kommunes retningslinjer og s\u00e6rregler ble gjennomg\u00e5tt. Det ble da p\u00e5pekt at i forhold til refinansiering, er det ikke tydelig nok at det kan gj\u00f8res unntak fra s\u00e6rregelen. Bergen kommune ble derfor anmodet om \u00e5 justere retningslinjene. Fra 2020 ble midlene til tilskudd til etablering, utbedring og tilpasning overf\u00f8rt til kommunene via Statens rammeoverf\u00f8ring til kommunene, og ikke tildelt etter s\u00f8knad som tidligere. Husbanken gir derfor ikke lenger f\u00f8ringer for hvordan tilskuddsordningen skal gjennomf\u00f8res, og forskrift om tilskudd og veileder om tilskudd ble opphevet. I justeringen av retningslinjene i 2020 ble kriteriene for tildeling av tilskudd gjennomg\u00e5tt. St\u00f8rrelsen p\u00e5 innvilget tilskudd har v\u00e6rt gjenstand for flere klager. Det er derfor behov for \u00e5 fastsette kriterier for tildeling og utm\u00e5ling av tilskudd. Senh\u00f8sten 2024 startet Husbanken opp en fors\u00f8ksordning med startl\u00e5n rettet mot f\u00f8rstegangsetablerere. M\u00e5let er \u00e5 gj\u00f8re det lettere for personer som har langvarige utfordringer med \u00e5 f\u00e5 boligl\u00e5n i banken, \u00e5 komme seg inn p\u00e5 boligmarkedet. I dette fors\u00f8ket rettes ordningen hovedsakelig mot de som kj\u00f8per bolig for f\u00f8rste gang. Det inneb\u00e6rer at flere, som er noe bedre \u00f8konomisk stilt enn de som f\u00e5r startl\u00e5n i dag, f\u00e5r mulighet til \u00e5 kj\u00f8pe sin egen bolig. Berge kommune \u00f8nsker \u00e5 delta i denne fors\u00f8ksordning da vi ser at det er en stor gruppe f\u00f8rstegangsetablerere som faller utenfor kriteriene for ordin\u00e6rt startl\u00e5n og som samtidig ikke f\u00e5r l\u00e5n i ordin\u00e6re banker. Kriterier for f\u00e5 startl\u00e5n gjennom fors\u00f8ksordningen, sammenlignet med ordin\u00e6re startl\u00e5n, er noe ulik.. Det er blant annet krav til noe egenkapital (5%), strengere krav til sparing og l\u00e5net f\u00e5r en varighet p\u00e5 10 \u00e5r. Det er derfor behov for \u00e5 utarbeide egne retningslinjer for fors\u00f8ksordningen. I byr\u00e5dets forslag til Handlings- og \u00f8konomiplan 2025-2028 foresl\u00e5s f\u00f8lgende L\u00e5nevedtak: Det tas opp l\u00e5n i \u00e5r 2025 i samsvar med vedtatt budsjett for bykassen og kommunens l\u00e5nefond. Dette inneb\u00e6rer l\u00e5n (...) kr 950.000.000 i Startl\u00e5n fra Husbanken, fordelt p\u00e5 fors\u00f8ksordning og ordin\u00e6r ordning. Bergen kommune m\u00e5 innen 31. januar fremsette s\u00f8knad om startl\u00e5nsmidler til Husbanken hvor det fremg\u00e5r hvor mye som s\u00f8kes inn til ordin\u00e6re startl\u00e5n og hvor mye som s\u00f8kes til fors\u00f8ksordningen. Byr\u00e5det m\u00e5 derfor ta stiling til hvor stor andel av totalt innl\u00e5n p\u00e5 kr 950 000 000 som skal \u00f8remerkes fors\u00f8ksordningen. Fagetatens vurdering: Kort om ordningen Bergen kommune har benyttet Startl\u00e5nsordningen aktivt siden den ble vedtatt innf\u00f8rt i byr\u00e5dssak 1609-02. Bergen kommune har imidlertid helt siden femti-tallet finansiert husstander inn i egen bolig og da Startl\u00e5nsordningen ble innf\u00f8rt var det i realiteten en justert videref\u00f8ring av ordningen med Etableringsl\u00e5n. Etter at Startl\u00e5net ble innf\u00f8rt har en jevnlig justert retningslinjer og bel\u00f8psgrenser for \u00e5 tilpasse ordningen utviklingstrekk i boligmarkedet, bla i saken \"Startl\u00e5net, erfaringer 2003- 2004\" som ble behandlet og vedtatt av byr\u00e5det i sak 1137-05. Bel\u00f8psgrenser har senere v\u00e6rt justert flere ganger. I 2011 ble retningslinjene justert for blant annet \u00e5 tilpasse seg endringer i l\u00e5neettersp\u00f8rselen som f\u00f8lge av Finanstilsynets skjerpede krav og retningslinjer for bankenes utl\u00e5nspraksis. I april 2014 kom det ny forskrift om startl\u00e5n FOR-2014-03-274 senere erstattet av FOR 2019 -11- 18 1546 som snevret m\u00e5lgruppen betydelig inn til \u00e5 v\u00e6re personer med langvarige boligfinansieringsproblemer. Vilk\u00e5rene i henhold til \u00a7 5-4 er at de som forventes \u00e5 ha langvarige problemer med \u00e5 finansiere eid bolig og har benyttet muligheten til sparingen innenfor de \u00f8konomiske mulighetene s\u00f8kernes inntekter og n\u00f8dvendige utgifter til livsopphold gir, kan f\u00e5 startl\u00e5n. Samtidig ble det klargjort at unge f\u00f8rstegangsetablerende ikke lenger var i m\u00e5lgruppen for startl\u00e5n da disse kunne spare opp til egenkapital og f\u00e5 l\u00e5n i ordin\u00e6re banker. Det ble vedtatt nye retningslinjer i Byr\u00e5dssak 1150/14 hvor det ble satt veiledende inntektsgrenser for \u00e5 f\u00e5 startl\u00e5n, uavhengig om det var behov for fullfinansiering eller toppfinansiering. Disse tilsvarte inntektsgrensen for de som tidligere hadde f\u00e5tt tilbud om fullfinansiering. Inntektsgrensene ble n\u00e5 satt i forhold til folketrygdens grunnbel\u00f8p som reguleres hvert \u00e5r slik at man f\u00e5r en \u00e5rlig \u00f8kning i v\u00e5re inntektsgrenser samsvarende \u00f8kningene i trygd og l\u00f8nn. Maksimal nedbetalingstid ble endret fra 25 \u00e5r til 30 \u00e5r, og det ble gitt mulighet for 50 \u00e5rs nedbetalingstid for s\u00e6rskilte grupper. Retningslinjene som ble vedtatt i 2014 medf\u00f8rte at en stor gruppe ikke lenger fikk tilbud om startl\u00e5n fra kommunen og som heller ikke fikk l\u00e5n i ordin\u00e6re banker. Dette gjelder spesielt unge f\u00f8rstegangsetablerende som er definert til \u00e5 ikke \u00e5 v\u00e6re i m\u00e5lgruppen, men ogs\u00e5 andre grupper falt utenom. Dette var blant annet barnefamilier med faste ordin\u00e6re inntekter, men som ikke fikk l\u00e5n i ordin\u00e6re banker blant annet p\u00e5 grunn av krav til egenkapital p\u00e5 15 % av kj\u00f8pesum. Disse falt ut av startl\u00e5nsordningen fordi de hadde inntekt over inntektsgrensene. Siden 2016 har de nasjonale f\u00f8ringene v\u00e6rt at 50% av startl\u00e5nene skal g\u00e5 til barnefamilier. I 2015 var andelen barnefamilier 42% og i 2016 var andelen 34,8% for Bergen kommune. I byr\u00e5dssak 1304/16 fra 22. september 2016 ble inntektsgrensene juster i forhold til husstander med barn slik at de ble \u00f8kt med en 1/4 G i forhold til startl\u00e5n og et bel\u00f8psp\u00e5slag for tilskudd med opptil kr 55 000. Maks l\u00e5nebel\u00f8p ble \u00f8kt fra 2 000 000 til 2 500 000 med bakgrunn i barnefamilier skal f\u00e5 mulighet til \u00e5 kj\u00f8pe en egnet bolig, samt at maks pris p\u00e5 bolig \u00f8kte fra kr 2 500 000 til kr 2 750 000. I byr\u00e5dssak 1182/20 den 25.6.2020 ble igjen inntektsgrensene for barnefamilier \u00f8kt da endringen i 2016 ikke viste seg \u00e5 v\u00e6re tilstrekkelig for \u00e5 \u00f8ke andelen barnefamilier som fikk startl\u00e5n. Samtidig ble \u00f8vre grense for maks kj\u00f8pesum og l\u00e5nebel\u00f8p \u00f8kt og differensiert i forhold til husstandens st\u00f8rrelse. Og for \u00e5 sikre en \u00f8kning i maksbel\u00f8pene som samsvarer med pris\u00f8kningen ble det besluttet \u00e5 regulere satsene en gang i \u00e5ret i henhold til boligprisindeksen. Tilskudd til etablering og tilpasning ble fra 2020 overf\u00f8rt til kommunens rammetilskudd, og kommunen kunne sette egne rammer og f\u00f8ringer for ordningen. Forskrift om tilskudd til etablering og tilpasning av bolig m.m. av 2011-02-23 opph\u00f8rte og ble erstattet av erstattes av lov om bust\u00f8tte og kommunale bustadstilskot kapittel II. Bergen kommune \u00f8nsket i stor grad \u00e5 videref\u00f8re tidligere praksis, men unntak i forhold til nedskriving av tilskudd til etablering hvor disse ikke lenger skulle nedskrives. Det var derfor n\u00f8dvendig \u00e5 hjemle bruken av tilskudd i kommunale retningslinjer. I 2023 ble det utbetalt ca. 805 millioner fordelt p\u00e5 355 l\u00e5n, mot 858 millioner fordelt p\u00e5 377 l\u00e5n i 2022. Pr 1. november er der i 2024 utbetalt 560 millioner fordelt p\u00e5 246 l\u00e5n. Dette gir en prognose p\u00e5 672 millioner fordelt p\u00e5 295 l\u00e5n for hele \u00e5ret. Av l\u00e5n utbetalt pr 31.10.2024 har 50% g\u00e5tt til barnefamilier. Endring av retningslinjer for ordin\u00e6re startl\u00e5n Bergen kommunes retningslinjer for startl\u00e5n ble sist justert i 2020. Retningslinjene for startl\u00e5n har siden denne ordningen ble innf\u00f8rt i 2004 blitt jevnlig blitt justert for \u00e5 sikre at de er tydelig og i samsvar med lovverk og m\u00e5lsetning for startl\u00e5n. Det er derfor hensiktsmessig \u00e5 forta en gjennomgang av retningslinjene. Oppjustering av inntektsgrensen for l\u00e5n: Det er et uttalt m\u00e5l for Husbanken at minst 50% av startl\u00e5nene skal g\u00e5 til barnefamilier. Bergen kommune har fra 2020 til i dag ligget p\u00e5 mellom 51% og 54%, mens landet i snitt har ligget p\u00e5 57% til 61%, og til ytterligere sammenligning har Oslo ligget p\u00e5 fra 57% til 64%. Det er derfor en noe lavere andel barnefamilier som f\u00e5r startl\u00e5n i Bergen kommune enn resten av landet. Husbankens f\u00f8ringer er ogs\u00e5 tydelig p\u00e5 at barnefamilier som vil bruke lang tid p\u00e5 \u00e5 spare til egenkapital vil v\u00e6re i m\u00e5lgruppen for startl\u00e5n. En oppstilling av tall for barnefamilier og alle s\u00f8kere for periodene 2020-2024 gir f\u00f8lgende oversikt: 2020 2021 2022 2023 2024* Antall s\u00f8knader mottatt 1909 1759 1805 1578 1375 Antall s\u00f8knader mottatt fra barnefamilier 919 858 910 782 719 Antall l\u00e5n utbetalt 329 434 377 354 246 Antall l\u00e5n utbetalt til barnefamilier 156 196 193 189 122 Antall avslag fattet 975 1009 977 930 660 Antall avslag fattet barnefamilier 481 512 515 485 396 Antall avslag med begrunnelse \u2013 ikke 324** 303** 295** 327 231 m\u00e5lgruppe Antall avslag med begrunnelse \u2013 ikke 57** 41** 48** 133 130 m\u00e5lgruppe barnefamilier Antall avslag med begrunnelse \u2013 229 258 277 310 243 manglende betjeningsevne Antall avslag med begrunnelse \u2013 138 198 214 229 183 manglende betjeningsevne barnefamilier Kilde Statistikkbanken Husbanken *Gjelder perioden januar \u2013 oktober ** De fleste avslagene ble fra 2020-2022 registrert med begrunnelsen \u00abannet\u00bb i saksbehandlersystemet p\u00e5 grunn av avslagsgrunnene i saksbehandlersystemet ikke var gode nok . Fra 2023 ble avslagsgrunnene bedre presisert, men hvert vedtak kan v\u00e6re registrert med flere avslagsgrunner og derfor v\u00e6re registrert flere ganger i tabellen over. Tallene viser at andel barnefamilier utgj\u00f8r ca. 50 % av de som s\u00f8ker om startl\u00e5n, og utgj\u00f8r ca. 50% av utbetalte l\u00e5n, men de utgj\u00f8r mer enn 50 % av de som f\u00e5r avslag. I 2023 utgjorde barnefamilier 49,7% av de som s\u00f8kte, men 52,2% av de som fikk avslag, og s\u00e5 langt i \u00e5r er tallene henholdsvis 52,3% og 60% For b\u00e5de barnefamilier og s\u00f8kere uten barn er den vanligste avslagsgrunnen manglende betjeningsevne. Her viser tabellene at andelen barnefamilier som f\u00e5r avslag p\u00e5 dette grunnlaget i forhold til antall av avslag gitt i barnefamilier totalt, er st\u00f8rre enn tilsvarende andel for alle s\u00f8kere. For begge gruppene er begrunnelsen \u00abmanglende betjening\u00bb \u00f8kende: For barnefamilier har det \u00f8kt jevnt fra 28,7% i 2020 til 47,2% i 2023 og 46,2% s\u00e5 langt i \u00e5r. For alle s\u00f8kere er andelen \u00f8kt fra 23,5% i 2020 til 33,3% i 2023 og 36,8% s\u00e5 langt i 2024. Det er derfor grunnlag for \u00e5 konkludere med at det har blitt vanskeligere for barnefamilier \u00e5 kunne kj\u00f8pe seg bolig med startl\u00e5n. I tillegg til avslag kommer ogs\u00e5 de som har f\u00e5tt finansbevis som ikke blir benyttet. \u00c5rsaken til dette er ofte lave l\u00e5nebel\u00f8pene som ikke er tilstrekkelig til \u00e5 kunne kj\u00f8pe en egnet bolig i dagens marked. Det er her dessverre ikke mulig \u00e5 hente tall fra Husbanken sin statistikkbank. Tidligere overslag viser at ca. halvparten av de som f\u00e5r finansbevis kj\u00f8per bolig. I 2023 ble det fattet 739 vedtak om finansbevis. En s\u00f8ker kan ha f\u00e5tt flere vedtak. Av disse er 615 avsluttet. Det vil si at det enten ble utbetalt et l\u00e5n eller vedtaket gyldighet gikk ut uten at det ble fornyet, Totalt ble det utbetalt 354 l\u00e5n. En del av disse fikk sannsynligvis vedtak om finansbevis \u00e5ret f\u00f8r, men tallene angir like vel at det er en betydelig andel finansbevis som ikke blir benyttet. I 2021 var det en rekordh\u00f8y utbetaling av startl\u00e5n med 900 millioner. Ekstra startl\u00e5nsmidler ble l\u00e5nt inn fra Husbanken, og budsjettm\u00e5l i forhold til innl\u00e5n ble justert opp for \u00e5rene fremover. I 2022 ble m\u00e5l om 850 millioner l\u00e5n utbetalt n\u00e5dd, men sum utbetalte l\u00e5n ble redusert til ca. 800 millioner i 2023. I \u00e5ret er budsjettm\u00e5let satt til 950 millioner, men prognosen p\u00e5 1. desember tilsier et forventet utl\u00e5n p\u00e5 715 millioner i 2024. Det antas \u00e5 v\u00e6re ulike \u00e5rsaker til dette. Et h\u00f8yt renteniv\u00e5 skaper et forsiktig boligmarked hvor f\u00e6rre boliger legges ut for salg og konkurransen p\u00e5 de som blir lagt ut blir stor, samt at en del l\u00e5ns\u00f8kere er skeptiske til \u00e5 kj\u00f8pe bolig da l\u00e5neutgiftene pr m\u00e5ned blir h\u00f8ye p\u00e5 grunn av h\u00f8y rente. Andelen utbetalte l\u00e5n til barnefamilier b\u00f8r \u00f8kes, og i forhold til budsjettm\u00e5lene er det rom for \u00e5 \u00f8ke utl\u00e5net. Slik Boligkontoret ser det, er det to mulige tiltak som kan \u00f8ke antall utbetalte l\u00e5n til barnefamilier, og \u00f8ke samlet utl\u00e5nsvolum i kommunen, \u2022 Inntektsgrensene for startl\u00e5n og etableringstilskudd endres slik at flere barnefamilier kommer innunder grensen. \u2022 \u00d8vre grense for l\u00e5nebel\u00f8p og kj\u00f8pesum justeres I henhold til forskrift om l\u00e5n fra Husbanken FOR-2019-11-18-1546 \u00a7 5-4 skal Startl\u00e5n tildeles etter en behovspr\u00f8ving. I vurderingen skal kommunen legges vekt p\u00e5 om s\u00f8keren a. forventes \u00e5 ha langvarige problemer med \u00e5 finansiere eid bolig og b. har benyttet muligheten til sparing innenfor de \u00f8konomiske mulighetene s\u00f8kerens inntekter og n\u00f8dvendige utgifter til livsopphold gir. Bergen kommune har vedtatt inntektsgrenser for \u00e5 definere hvem som anses for \u00e5 ha langvarige problemer med \u00e5 f\u00e5 finansiert eid bolig, og som anses \u00e5 ikke ha mulighet til \u00e5 spare til egenkapital. Inntektsgrensene for startl\u00e5n oppjusteres hvert \u00e5r i mai/juni n\u00e5r nytt Grunnbel\u00f8p (G) fra Folketrygden blir vedtatt. Inntektsgrensene er angitt i antall G. Disse ble sist justert opp i 2020 for at flere barnefamilier skulle falle innunder grensene. Det vi fortsatt ser er at det er en stor gruppe barnefamilier som har h\u00f8yere inntekt enn v\u00e5re inntektsgrenser og som realiteten har liten mulighet til \u00e5 spare opp til egenkapital for \u00e5 kunne f\u00e5 l\u00e5n i bank til \u00e5 kunne kj\u00f8pe en bolig, Dette gjelder i hovedsak familier med to voksne. Det gis sv\u00e6rt f\u00e5 avslag p\u00e5 grunn av for h\u00f8y inntekt hvor s\u00f8ker er enslig fors\u00f8rger, Bankenes krav om 15 % egenkapital eller h\u00f8yere, h\u00f8y p\u00e5slagsrente( kalkulasjonsrente) og maks l\u00e5n p\u00e5 5 ganger inntekt, gj\u00f8r at mange barnefamilier med normale inntekter ikke vil f\u00e5 mulighet til \u00e5 f\u00e5 l\u00e5n i ordin\u00e6re banker innen rimelig tid. I henhold til forskriften ! 5-4 2.ledd litra a) kan det gj\u00f8res unntak og gi l\u00e5n til husstanden som har barn eller s\u00e6rlige sosiale eller helsemessige utfordringer, og hensynet til \u00e5 sikre en trygg, god og stabil bosituasjon innen kort tid taler for det. I veilederen til startl\u00e5n fra Husbanken gjelder dette for eksempel familier som har mottatt oppsigelse av n\u00e5v\u00e6rende leiekontrakt og m\u00e5 flytte, og/eller familier som har flyttet mange ganger og har behov for stabilitet. Denne unntaksbestemmelsen benyttes aktiv av Boligkontoret. Kommunen er ogs\u00e5 p\u00e5lagt \u00e5 gj\u00f8re en vurdering av hva som vil v\u00e6re det beste for barnet i henhold til Barnekonvensjonen og Grunnloven \u00a7 104 2.ledd. Det er derimot en stor gruppe barnefamilier som vurderes til \u00e5 bo i en god og stabil leid bolig og som derfor ikke faller innenfor unntaksbestemmelsen, men som likevel ikke vil kunne f\u00e5 l\u00e5n i ordin\u00e6re banker innen rimelig tid. Det er ikke \u00f8konomisk rom for \u00e5 gi startl\u00e5n til ALLE barnefamilier som faller utenfor bankenes krav til inntekt, egenkapital og begrensinger i bel\u00e5ningsgrad. Startl\u00e5nsrammen er ikke stor nok til dette. Andelen barnefamilier som f\u00e5r startl\u00e5n i Bergen kommune b\u00f8r derimot \u00f8kes. Det foresl\u00e5s derfor at Inntektsgrensene for barnefamilier med to voksne \u00f8kes jevnt over med en 1\u20442 G. Dette tilsvarer en \u00f8kning p\u00e5 kr 62 000 i dag. N\u00e5r det gjelder inntektsgrensene for enslige og par uten barn s\u00e5 vurderer Boligkontoret at inntektsgrensene er tilstrekkelig h\u00f8ye nok. En person med inntekt tilsvarende dagens inntektsgrense for en enslig, med brutto kr 495 000 pr \u00e5r og kr 41 250 pr m\u00e5ned, vil etter skatt ha utbetalt kr 30 332. Etter fradrag av en rimelig husleie p\u00e5 kr 10 000 pr m\u00e5ned og gjeldende livsoppholdssats for en enslig p\u00e5 11 827, vil personen ha mulighet til \u00e5 spare inntil kr 8 500 pr m\u00e5ned. Ved kj\u00f8p av bolig til kr 2 500 000 vil 15% utgj\u00f8re kr 375 000. Det vil da ta s\u00f8ker fire \u00e5r \u00e5 spare. Eventuell avkastning er da ikke tatt med i betraktning. Dette anses for \u00e5 v\u00e6re innen timelig tid og s\u00f8ker har da ikke langvarige problemer med \u00e5 f\u00e5 l\u00e5n i bank. For par uten barn er dagens inntektsgrense kr 680 000. Dette tilsvarer da en samlet m\u00e5nedsinntekt p\u00e5 kr 56 6667. Til sammenligning vil et par hvor begge har uf\u00f8retrygd med ung uf\u00f8r-sats ha til sammen kr 55 999 brutto pr m\u00e5ned og dermed innenfor inntektsgrense. Med inntekt tilsvarende dagens inntektsgrense vil husstanden med en husleie p\u00e5 15 000 og en livsoppholdssats p\u00e5 kr 19 301, ha et sparepotensiale p\u00e5 kr 10 500 pr m\u00e5ned. De vil da ogs\u00e5 ha mulighet til \u00e5 kunne spare til egenkapital innen rimelig tid. Det er derfor ikke grunnlag \u00e5 \u00f8ke inntektsgrensene Fra mai 2024 utgj\u00f8r grunnbel\u00f8pet kr 124 028. Tallene rundes til n\u00e6rmeste 5 000 En \u00f8kning med en 1\u20442 G gir f\u00f8lgende oppsett: Veiledende inntektsgrense Forslag til nye Husstand i dag veiledende inntektsgrense 1 voksen 4G (495 000) 4G Ingen endring 1 voksen + 1 barn 5G (620 000) 5 G Ingen endring 1 voksen + 2 barn 5,75G (715 000) 5,75 Ingen endring 1 voksen + 3 eller flere barn 6,25G (775 000) 6,25G Ingen endring 2 voksne 5,5G (680 000) 5,5G Ingen endring 2 voksne + 1 barn 6,5G (805 000) 7G (870 000) 2 voksne + 2 barn 7,25G (900 000) 7,75G (960 000) 2 voksne + 3 eller flere barn 7,75G (960 000) 8,25G (1 025 000) Justeringer av inntektsgrensene for etableringstilskudd Tilskudd til etablering, tilpasning og utbedring er fra 2020 en del av Statens rammeoverf\u00f8ringer til kommunen. Tidligere ble dette s\u00f8kt om fra kommunen for det enkelte \u00e5r. For Bergen kommune utgj\u00f8r rammeoverf\u00f8ringene ca. 20 millioner. I tillegg kommer tilbakebetalte tilskudd, slik at budsjettet pr \u00e5r er ca. 25 millioner I 2020 og 2021 var det h\u00f8y bruk av tilskudd. Det ble utbetalt henholdsvis 27 millioner og 31 millioner i tilskudd til etablering. Siden har bruken v\u00e6rt avtagende. I 2023 ble det kun utbetalt 13,7 millioner. Pr i 2024 er det utbetalt ca. 11 millioner i tilskudd til etablering Inntektsgrensene for tilskudd til barnefamilier ble justert opp i 2016 og i 2020, men fortsatt gis det lite tilskudd til barnefamilier. Fra 2020 ble inntektsgrensene knyttet til Grunnbel\u00f8pet slik at disse blir justert i henhold til \u00e5rlig l\u00f8nnsvekst.. I 2023 ble det gitt totalt 50 tilskudd til etablering hvorav kun 11 til barnefamilier. I \u00e5r er det kun gitt etableringstilskudd til tre husstander med barn. De som f\u00e5r tilskudd til kj\u00f8p av bolig i Bergen, er i stor grad enslige med uf\u00f8retrygd. Ofte er dette personer som er ung uf\u00f8r og som kj\u00f8per sin f\u00f8rste bolig. N\u00e5r tilskudd har blitt gitt til barnefamilier s\u00e5 har dette v\u00e6rt til enslige fors\u00f8rger med langvarig lav inntekt. Et av vilk\u00e5ret for \u00e5 f\u00e5 tilskudd er at s\u00f8ker har varig lav inntekt. Barnefamilier er ofte ikke ansett for \u00e5 v\u00e6re varig eller langvarige vanskeligstilt da manglende betjeningsevne gjerne er knyttet til usikker inntekt, deltidsarbeid og betjening av forbruksgjeld. Inntektssituasjonen er ofte midlertidig og vil kunne endre seg de neste 3-5 \u00e5rene. Inntektsgrensen for etableringstilskudd for enslig med et barn er pr dags dato p\u00e5 kr 465 000. For husstander med to voksne og et barn er inntektsgrensen for etableringstilskudd p\u00e5 kr 560 000. I dag likestilles enslige med delt omsorg for barn, med de som har den fulle omsorgen for barn, i forhold til inntektsgrensene. For enslige med full omsorg for ett eller flere barn har st\u00f8rre fors\u00f8rgelsesbyrde og lavere betjeningsevne enn de med delt omsorg, og har derfor st\u00f8rre behov for tilskudd. En halv livsoppholdssats for et barn utgj\u00f8r kr 2 690 pr m\u00e5ned. Dette vil med 50 \u00e5rs nedbetalingstid kunne utgj\u00f8re s\u00e5 mye som kr 700 000 i l\u00e5nebel\u00f8p. Det vil derfor v\u00e6re urimelig at personen med delt omsorg ogs\u00e5 innvilges tilskudd p\u00e5 lik linje med de som har den fulle omsorgen. Det er derfor behov for \u00e5 differensiere mellom delt og full omsorg.. Det foresl\u00e5s at grensen \u00f8kes med 1\u20442 G for alle husstander som har full omsorg for et eller flere barn, og at inntektsgrensen settes noe lavere lik 1\u20444 G, en for de med delt omsorg. N\u00e5r s\u00f8ker har delt omsorg for to barn m\u00e5 dette likestilles med de som har full omsorg for et barn I tillegg m\u00e5 de tas hensyn til fors\u00f8rgelsesbyrden ved utm\u00e5ling av st\u00f8rrelse p\u00e5 tilskuddene. N\u00e5r det innvilges tilskudd gis det ogs\u00e5 l\u00e5n med 50 \u00e5rs nedbetalingstid. Husbanken anbefalte at 50 \u00e5rs nedbetalingstid alltid blir benyttet hvor tilskudd innvilges for \u00e5 utnytte l\u00e5nemuligheten. Bergen kommune har benyttet 50 \u00e5r n\u00e5r tilskudd innvilges. Dette for \u00e5 kunne gi h\u00f8yest mulig finansieringstilbud, Dette samsvarer ogs\u00e5 med at tilskudd kun gis i den grad kj\u00f8pesummen ikke kan dekkes inn av l\u00e5n. L\u00e5nemuligheten m\u00e5 derfor v\u00e6re utnyttet fult ut f\u00f8r tilskudd innvilges. Vilk\u00e5rene for tilskudd og 50 \u00e5r er i stor grad sammenfallende. I forskrift om l\u00e5n fra Husbanken \u00a78-5 2. ledd heter det at l\u00e5n med inntil 50 \u00e5r blant annet bare kan gis dersom det det dokumenteres at l\u00e5ntaker har varig lav inntekt. I forskriften gj\u00f8res det unntak for vilk\u00e5ret om varig lav inntekt for husstander med barn. Vilk\u00e5ret er at husstanden m\u00e5 kunne dokumentere lav forutsigbar inntekt. Med dette forst\u00e5s en lav inntekt det er p\u00e5regnelig de vil ha en lengre periode fremover, i motsatt av varig som fors\u00e5s som livsvarig. Det foresl\u00e5s derfor at vilk\u00e5ret for tilskudd for barnefamilier ogs\u00e5 angis som lav forutsigbar inntekt for at flere skal kunne innvilges tilskudd. Dette gir f\u00f8lgende fordeling: Dagens veiledende Forslag til nye veiledende Husstand inntektsgrense inntektsgrense etableringstilskudd etableringstilskudd 1 voksen 3,25G (405 000) 3,25G ingen endring 1 voksen + 1\u20442 barn 4 G (495 000) 1 voksen + 1 barn 3,75G (465 000) 4,25G (525 000) 1 voksen + 1 1\u20442 barn 4,5G (560 000) 1 voksen + 2 barn 4,25G (525 000) 4,75G (590 000) 1 voksen + 2 1\u20442 barn 5G (620 000) 1 voksen + 3 eller flere barn 4,75G (590 000) 5,25G (650 000) 2 voksne 4G (495 000) 4G Ingen endring 2 voksne + 1\u20442 barn 4,75 (590 000) 2 voksne + 1 barn 4,5G ( 560 000) 5G (620 000) 2 voksne + 1 1\u20442 barn 5,25 (650 000) 2 voksne + 2 barn 5G (620 000) 5,5G (680 000) 2 voksne + 2 barn+ 1\u20442 barn 5,75G (715 000) 2 voksne + 3 eller flere barn 5,5G (680 000) 6G (745 000) I retningslinjene forsl\u00e5s det en setning om at tilskudds grensen reduseres med 1/2G pr barn ved delt omsorg, slik at tabellen blir mer oversiktlig. Et annet virkemiddel for \u00e5 \u00f8ke l\u00e5nevolumet er \u00e5 \u00f8ke maks kj\u00f8pesum og maksl\u00e5nebel\u00f8p. Disse satsene ble vesentlig \u00f8kt i forbindelse med endring av retningslinjene i 2020. Det ble samtidig besluttet \u00e5 regulere disse i henhold til boligprisindeksen og differensiere mellom ulike st\u00f8rrelser p\u00e5 husstanden . Maks l\u00e5nebel\u00f8p ble i 2020 for husstander med to eller flere barn satt til 3 500 000 kr. Denne grensen er i dag \u00f8kt til 4 100 000 kr. Det er derimot sjelden at maks kj\u00f8pesum og maks l\u00e5nebel\u00f8p setter en hindring for kj\u00f8p. Pr i dag er det kun en liten andel finansbevis som er i det \u00f8verste siktet for l\u00e5nebel\u00f8p. I 2024 s\u00e5 langt er det utbetalt kun 6 l\u00e5n p\u00e5 3 900 000 kr eller mer. I 2023 er det utbetalt 8 l\u00e5n p\u00e5 denne st\u00f8rrelsen. Begrensningene i maks kj\u00f8pesum og l\u00e5nebel\u00f8p er viktig for \u00e5 definere hva som anses som en n\u00f8ktern bolig. Grensene har blitt h\u00e5ndhevet strengt, og det er kun gjort unntak for maksgrense for boligens verdi i refinansieringssaker eller saker om \u00e5 overta bolig ved samlivsbrudd hvor det har v\u00e6rt husstander med barn med behov for \u00e5 beholde dagens bolig. I stedet for \u00e5 \u00f8ke grensene forsl\u00e5s det at det synligj\u00f8res i retningslinjene at det kan gj\u00f8res unntak for disse grensene hvor det foreligger barnerike familier eller andre s\u00e6rlig vanskeligstilte som har et s\u00e6rlig behov for bolig. Dette vil \u00e5pne opp for \u00f8kt bruk av skj\u00f8nn og individuelle vurderinger, uten at det er n\u00f8dvendig \u00e5 endre maksbel\u00f8pene Tilskudd til etablering og tilpasning. Fra 2020 blir tilskudd til etablering og tilpasning overf\u00f8rt fra Statens til kommunene via rammeoverf\u00f8ringene. Samtidig ble Forskrift om tilskudd til etablering og tilpasning av bolig av 2011 opphevet. Statens f\u00f8ringer i form av veiledere fra Husbanken ble ogs\u00e5 opphevet. N\u00e5 er det Lov om bust\u00f8tte og kommunale bustadtilskot (bust\u00f8ttelova) \u00a7 14, som omhandler tilskudd til etablering i egen bolig for vanskeligstilte p\u00e5 boligmarkedet og \u00a7 15 som omhandler tilskudd til tilpassing av bostad for personer med behov for tilpasset bosted. Her fremg\u00e5r det kommune kan etter s\u00f8knad gi tilskudd til \u00e5 finansiere bolig for vanskeligstilte p\u00e5 boligmarkedet og at det kan gis tilskudd til personer med lave inntekter som ikke klarer \u00e5 etablere seg i eget bosted. Personer med langvarige \u00f8konomiske problemer skal prioriteres. Retningslinjene for tilskudd ble endret i 2020 som f\u00f8lge av at tilskudd ikke lenger skulle tildeles etter s\u00f8knad fra Husbanken til kommunene. Kommunen st\u00e5r n\u00e5 friere til \u00e5 disponere midlene slik de \u00f8nsker. Husbanken har ikke lenger bindende f\u00f8ringer om hvordan disse til midlene som f\u00f8r var \u00f8remerket tilskudd til etablering og tilpasning, skal benyttes. I forhold til etableringstilskudd ble det gjort to vesentlige endringer i retningslinjene som ble vedtatt i 2020. Det en ene er at tilskudd ikke lenger skal nedskrives med 5% i \u00e5ret, men tilbakebetales i sin helhet n\u00e5r bolig selges eller fraflyttes. Det andre er knyttet til st\u00f8rrelsen p\u00e5 tilskudd. Det var tidligere angitt at tilskuddet utm\u00e5les skj\u00f8nnsmessig fra 10 \u2013 30% av boligens verdi. Dette ble da endret til at etableringstilskudd utm\u00e5les skj\u00f8nnsmessig inntil 7,5G. Bakgrunnen var at prosentregelen favoriserte de som kunne l\u00e5ne mest (av de de som var i m\u00e5lgruppen for tilskudd), og kunne medf\u00f8re et urimelig tak for de med de laveste inntektene. Det ble derfor satt et maks tak p\u00e5 7,5G for \u00e5 ta h\u00f8yde for de s\u00e6rlige tilfellene hvor det er behov for h\u00f8ye tilskudd p\u00e5 grunn av s\u00e6rlig bolig sosiale behov. Det fremg\u00e5r av saken at det ikke skulle v\u00e6re noen endringer utover dette Bestemmelsen om at etableringstilskuddet utm\u00e5les skj\u00f8nnsmessig inntil 7,5G har vist seg \u00e5 v\u00e6re uheldig. Det har v\u00e6rt flere klager p\u00e5 utm\u00e5ling av tilskudd hvor klager har uttrykt en forventning om et tilskudd p\u00e5 oppimot 7,5G som i dag utgj\u00f8r 930 000 kr, samt at utm\u00e5ling av tilskudd fremst\u00e5r tilfeldig og ikke er begrunnet i regelverk. Det fremg\u00e5r som nevnt i saken at det ikke skulle v\u00e6re noen endringer utover angitte to endringer, og at tildelingen skal skje p\u00e5 samme m\u00e5te som tidligere. Det m\u00e5 derfor ses hen til hva som var gjeldende regelverk for utm\u00e5ling av til utm\u00e5ling av tilskudd f\u00f8r 2020. I Forskrift om tilskudd til etablering og tilpasning av bolig av 2011 som gikk ut i 2020, st\u00e5r det \u00abHusbanken kan gi tilskudd til kommuner som kan videre tildele tilskudd til enkeltpersoner til etablering i egen bolig og til tilpasning av bolig for personer med nedsatt funksjonsevne. Tildeling fra kommunene gj\u00f8res etter en \u00f8konomisk behovspr\u00f8ving. I retningslinjer om tilskudd til etablering og tilpasning av bolig fra Husbanken som gjaldt frem til 2020 st\u00e5r det under utm\u00e5lingsreglene \u00abTildeling fra kommunene gj\u00f8res etter en \u00f8konomisk behovspr\u00f8ving, St\u00f8rrelsen p\u00e5 tilskuddet gis ut ifra en helhetsvurdering av behov og muligheter for st\u00f8tte fra andre offentlige st\u00f8tteordninger. Kriteriene for utm\u00e5ling er da \u00ab\u00f8konomisk behovspr\u00f8ving\u00bb og \u00abhelhetsvurdering av behov\u00bb. Hvilke kriterier som legges til grunn for denne individuelle vurderingen er ikke n\u00e6rmere angitt i retningslinjene. Boligkontoret har sett til hvordan andre st\u00f8rre kommuner l\u00f8ser dette med utm\u00e5ling i dag. Oslo kommune har egen lokal forskrift om tilskudd til etablering i egen bolig og tilskudd til tilpasning av bolig i Oslo kommune, gjeldende fra 21.02.2022. Form\u00e5let med forskriften er at tilskudd til etablering er et boligsosialt virkemiddel som skal benyttes til kj\u00f8p, refinansiering og utbedring av bolig som tilskuddsmottaker selv skal bo i. Tilskuddet skal bidra til at langvarig \u00f8konomisk vanskeligstilte p\u00e5 boligmarkedet kan etablere seg i en egnet og n\u00f8ktern eid bolig og beholde den. M\u00e5lgruppene for tilskudd til kj\u00f8p er langvarig \u00f8konomisk vanskeligstilte p\u00e5 boligmarkedet som kvalifiserer til startl\u00e5n, men mangler tilstrekkelig betjeningsevne til finansiering av egnet og n\u00f8ktern bolig I forhold til utm\u00e5ling av st\u00f8rrelsen p\u00e5 tilskudd angir \u00a7 3 2. ledd at tilskuddet som hovedregel skal dekke maksimalt 25% av boligens kj\u00f8pesum. Unntak kan gj\u00f8res og tilskudd opp til 50% av kj\u00f8pesum kan innvilges. \u00a7 6 1.ledd angir kriterier for prioritering av kvalifiserte s\u00f8kere ved knapphet p\u00e5 tilskuddsmidler. Det skal legges vekt p\u00e5 s\u00f8kernes behov for \u00e5 kj\u00f8pe eller beholde egnet bolig. Relevant momenter ved vurderingen er inntekt, husstandens sammensetning, sosiale og helsemessige forhold og annet som er relevant for boligsituasjonen. Trondheim kommune har utarbeidet egne kommunale retningslinjer, vedtatt i Bystyret 15.06.2022. I forhold til etableringstilskudd st\u00e5r det her at: Tilskudd er en begrenset ressurs og kan kun tildeles de som har st\u00f8rst behov. Videre st\u00e5r det i forhold til utm\u00e5ling at \u00abutm\u00e5lingen av l\u00e5n og tilskudd vil variere avhengig av s\u00f8kers betjeningsevne, egenkapital, disponible tilskuddsmidler og kommunens prioriteringer\u00bb. Boligkontoret praksis for skj\u00f8nnsut\u00f8velse er at tilgjengelige midler skal fordeles etter en individuell vurdering. Dette slik at de med st\u00f8rst behov skal ha h\u00f8yest tilskudd, og da inntil 7,5G. Dette inneb\u00e6rer at de med lavest inntekt f\u00e5r st\u00f8rre tilskudd enn de med noe h\u00f8yere inntekt og som da har mulighet for \u00e5 betjene noe h\u00f8yere l\u00e5n. Samt at de med s\u00e6rlige behov for en tilpasset bolig p\u00e5 grunn av prim\u00e6rt store fysiske funksjonsnedsettelser, f\u00e5r de h\u00f8yeste tilskuddene. Det settes opp en tabell med inntektsgrupper og anbefalt st\u00f8rrelse p\u00e5 tilskudd for \u00e5 sikre likebehandling, Det gj\u00f8res individuelle vurderinger og ved s\u00e6rlig bolig sosiale behov f.eks. ved funksjonsnedsettelse innvilges h\u00f8yere tilskudd. Tilskudd gis i en st\u00f8rrelsesorden fra kr 250 000 kr til 600 000 kr. Det er derimot f\u00e5 eller ingen tilskudd som er innvilget i st\u00f8rrelsesorden 7,5G .Dette ut ifra at tilskuddsrammen kun er p\u00e5 20 millioner, og hensynet til likebehandling gj\u00f8r at det ikke er mulig \u00e5 innvilge mange tilskudd p\u00e5 denne st\u00f8rrelsen da mange s\u00f8kere vil ha samme behov. I dag gis det tilskudd p\u00e5 500 000 kr til enslig med inntekt i form av minste uf\u00f8r ( 26 139 kr pr m\u00e5ned) eller lavere inntekt. I realiteten burde disse ha et h\u00f8yere tilskudd for \u00e5 kunne kj\u00f8pe seg en egnet bolig, Skulle tilskuddsbel\u00f8pene \u00f8kes for gruppen med minste uf\u00f8retrygd med f,eks.kr 300 000 ville dette medf\u00f8re at bruken av tilskuddsmidler vil \u00f8ke betydelig. Det er vanskelig \u00e5 beregne hvor mye det vil \u00f8ke med, da h\u00f8yere tilskudd vil medf\u00f8re at flere kj\u00f8per bolig, samt at antall s\u00f8kere sannsynligvis vil \u00f8ke. Pr dags dato er det ca. 15 s\u00f8kere som har finansbevis med kr 500 000 i tilskudd. Hvis alle disse skulle blitt innvilget kr 800 000 i tilskudd ville dette inneb\u00e6re ca.kr 12 millioner, og dette ville i stor grad komme i tillegg til dagens bruk av tilskuddsmidler. Tilskuddene m\u00e5tte da ogs\u00e5 \u00f8kes for gruppen som f\u00e5r tilskudd p\u00e5 mellom kr 300 000 og kr 400 000 slik at disse ogs\u00e5 kom opp i tilsvarende kj\u00f8pesum. Bergen kommune har derfor ikke nok tilskuddsmidler til \u00e5 kunne \u00f8ke st\u00f8rrelsen p\u00e5 tilskuddene i s\u00e5 stor grad til gruppen med de laveste inntektene, for \u00e5 kunne kompensere for lave trygdeytelser og h\u00f8ye boligpriser. Bergen kommune m\u00e5 derfor prioritere \u00e5 gi de h\u00f8yeste tilskuddene til de som har st\u00f8rst behov for \u00e5 kj\u00f8pe bolig, da det vil v\u00e6re ekstra vanskelig for de \u00e5 leie p\u00e5 grunn av store funksjonsnedsettelser Det er derfor behov for \u00e5 presisere i retningslinjene at utm\u00e5ling av tilskudd skjer ut ifra at tilskudd er en begrenset ressurs og tildeles etter behov i forhold til inntekt og betjeningsevne og s\u00e6rlig behov for bolig, og at tilskudd utm\u00e5les etter en skj\u00f8nnsmessig vurdering og tilskudd p\u00e5 7,5G kun innvilges ved s\u00e6rlige tilfeller Det forsl\u00e5s ogs\u00e5 at det fremkommer i retningslinjene at tilskudd til etablering gis sammen med startl\u00e5n med 50 \u00e5rs nedbetalingstid, og at det da stilles s\u00e6rlige krav til boligen. Det er ogs\u00e5 behov for noen spr\u00e5klige presisjoner uten at innholdet endres. Oslo kommunes forskrift vil v\u00e6re et godt utgangspunkt. N\u00e5r det gjelder tilskudd til tilpasning og utbedring er utm\u00e5lingen godt regulert i retningslinjene. Det er kun behov for noen presiseringer. Det er en langvarig praksis at tilskudd til tilpasning ved s\u00e6rlige omfattende behov ikke kan overstige 1 000 000 kr. Dette gis hvor det er barn med store funksjonsnedsettelser og behov for \u00e5 kostbare tilpasninger i boligen for at de skal kunne boende i hjemmet. Det er behov for \u00e5 sette en \u00f8vre grense b\u00e5de i forhold til at tilskudd er en begrenset ressurs og for at tilpasninger over dette bel\u00f8pet ikke kan anses for \u00e5 v\u00e6re n\u00f8ktern og hensiktsmessig. Det foresl\u00e5s at maksbel\u00f8pet fremg\u00e5r i retningslinjene, og at dette p\u00e5 samme m\u00e5te som andre grenser i retningslinjene knyttes til Grunnbel\u00f8pet for \u00e5 sikre at bel\u00f8pet reguleres i samsvar med prisvekst. Maks bel\u00f8p forsl\u00e5s satt til 8,5G som i dag utgj\u00f8r 1 050 000 kr, rundet av til n\u00e6rmeste 5 000. Det er i flere \u00e5r v\u00e6rt angitt at tilskudd til tilpasning vil v\u00e6re kr 50 000. Dette bel\u00f8pet er ikke justert opp de siste 10 \u00e5rene eller mer. Det forsl\u00e5s at bel\u00f8pet settes lik 1\u20442 G slik at bel\u00f8pet \u00f8kes noe og at dette blir justert \u00e5rlig i henhold til \u00f8kning i G. Fra 2020 overtok kommunen ogs\u00e5 behandlingen av s\u00f8knader om prosjektering og utredning. Bel\u00f8pet var da henholdsvis kr 20 000 p\u00e5 hvert av tilskuddene. Det forsl\u00e5s \u00e5 ta inn en kort bestemmelse om denne form for tilskudd, samt at bel\u00f8pet her ogs\u00e5 justeres opp og settes lik 1\u20444 G for \u00e5 sikre \u00e5rlig justering. Generelle endringer av retningslinjene: Husbanken hadde i 2023 en omfattende gjennomgang av kommunes s\u00e6rregler med s\u00f8kelys p\u00e5 om disse kunne v\u00e6re i strid med form\u00e5let med startl\u00e5nsordningen eller annen lovgivning. Husbanken hadde da ogs\u00e5 en gjennomgang av Bergen kommune sine retningslinjer. Oppsummeringen var at kommunens s\u00e6rregler var i hovedsak et saklig kriterium, men det m\u00e5 \u00e5pnes opp for unntak for \u00e5 sikre at det blir foretatt en individuell vurdering. Det fremg\u00e5r at retningslinjene at de er veiledende og derfor mulig \u00e5 fravike. I vilk\u00e5rene for refinansiering er det derimot angitt at \u00abVed refinansiering m\u00e5 all usikret gjeld innfris med inndekking innenfor boligens verdi\u00bb. Dette er en presisering som kom ved endringen av retningslinjene i 2020. Bakgrunnen var flere klagesaker hvor det var gitt avslag p\u00e5 grunnlag at all gjeld ikke kunne sikres med l\u00e5n innenfor boligens verdi og klagerne anf\u00f8rte at deler av gjelden kunne beholdes utenfor. Husbanken p\u00e5pekte at denne bestemmelsen fremst\u00e5r som absolutt og at det ikke kan gj\u00f8res unntak, og dette da vil v\u00e6re i strid med form\u00e5let med startl\u00e5n og krav om individuell vurdering. Bakgrunnen for bestemmelsen er at refinansiering skal v\u00e6re en helhetlig og varig l\u00f8sning p\u00e5 s\u00f8kers gjeldsproblematikk. Krav som ikke blir omfattet av refinansieringen vil kunne skape utfordringer knyttet til betjening av boligl\u00e5net og vil kunne utgj\u00f8re en fare for utleggspant og dertil tvangssalg ved \u00f8kning av boligverdi. Boligetaten kan se at det vil v\u00e6re situasjoner ut ifra s\u00e6rlige boligsosiale hensyn hvor man kan akseptere at l\u00e5ntaker har gjeld som ikke blir omfattet av refinansiering, og da fravike retningslinjene p\u00e5 dette punktet. Dette forutsetter derimot at det foreligger en l\u00f8sning p\u00e5 denne gjelden i form av nedbetalingsavtaler som gj\u00f8r at gjelden blir innfridd innen rimelig tid. Det forsl\u00e5s derfor en tekstlinje om at det kan gj\u00f8res unntak i s\u00e6rlige tilfeller hvor gjelden kan betjenes innen rimelig tid. Det forsl\u00e5s ogs\u00e5 en generell tekstlinje i retningslinjene om at retningslinjene kan fravikes ved s\u00e6rlig boligsosiale hensyn for \u00e5 tydeligere muligheten for unntak. Bergen kommunes retningslinjer angir at begge ektefeller, samboere eller partnere skal v\u00e6re l\u00e5ntakere og skal s\u00f8ke sammen. Dette forst\u00e5s ogs\u00e5 som og praktiseres ogs\u00e5 som, at det er kun er ektefeller, samboere eller partnere som kan s\u00f8ke sammen. Dette b\u00f8r komme klarere frem i retningslinjene. Det kan v\u00e6re tilfeller hvor for eksempel to s\u00f8sken eller foreldre og barn kj\u00f8per sammen , men det m\u00e5 da v\u00e6re tungtveiende grunner for at dette er den beste l\u00f8sningen og det m\u00e5 da v\u00e6re en langsiktig l\u00f8sning. Historisk sett har slike eierforhold v\u00e6rt utfordrende fordi det har oppst\u00e5tt andre behov og den ene har f.eks. flyttet ut og det er ikke tilstrekkelig \u00f8konomi for den andre \u00e5 bli boende Det forsl\u00e5s derfor en tekstlinje om at det kun er ektefeller, samboere eller partnere som kan s\u00f8ke sammen, og at unntak kan gj\u00f8res n\u00e5r s\u00e6rlige boligsosiale og helsemessige hensyn tilsier at andre husstandsmedlemmer b\u00f8r s\u00f8ke sammen og det da er klart at den beste l\u00f8sningen er at disse eier og bor sammen, Generelt forsl\u00e5s det en gjennomgang av spr\u00e5k og formuleringer for \u00e5 gj\u00f8re innholdet klarere, mer presist og i samsvar med gjeldene praksis.. Retningslinjene forsl\u00e5s da som f\u00f8lgende: RETNINGSLINJER FOR STARTL\u00c5N , TILSKUDD TIL ETABLERING OG TILSKUDD TIL TILPASNING Form\u00e5l Startl\u00e5n og tilskudd skal bidra til at husstander med langvarige boligfinansieringsproblemer skal f\u00e5 mulighet til \u00e5 etablere seg og bli boende i n\u00f8kterne og gode boliger. Husstander med finansieringsproblemer er husstander som har behov for hel eller delvis finansiering fra kommunen. Finansieringen skal gi husstanden stabile boforhold. M\u00e5lgruppe Barnefamilier, enslige fors\u00f8rgere, personer med funksjonsnedsettelse, flyktninger og andre \u00f8konomisk vanskeligstilte husstander. Hva kan det gis l\u00e5n til - Kj\u00f8p av bolig - Utbedring av bolig og tilpasning av bolig. Det gis l\u00e5n til hensiktsmessig utbedring/tilpasning som gj\u00f8r boligen vesentlig bedre egnet for husstanden, og som sikrer at boligen fortsatt vil v\u00e6re et rimelig og n\u00f8kternt boalternativ. Det gis ikke l\u00e5n til ordin\u00e6rt vedlikehold og oppussing - Overta bolig etter samlivsbrudd - Oppf\u00f8ring av bolig, som toppfinansiering sammen med grunnfinansiering fra Husbanken eller andre finansieringsinstitusjoner - Refinansiering av dyre l\u00e5n for \u00e5 kunne beholde en egnet bolig. Boligen m\u00e5 ligge i Bergen kommune, og v\u00e6re n\u00f8ktern og egnet for husstanden. L\u00e5n forutsettes at s\u00f8ker(ne) bor i boligen. Ved salg, overdragelse, annen realisasjon av bolig eller fraflytting skal l\u00e5net innfris. Vilk\u00e5r Ektefeller, samboere eller partnere m\u00e5 s\u00f8ke sammen, og begge skal v\u00e6re l\u00e5ntakere p\u00e5 l\u00e5n og tilskudd. Det er kun er ektefeller, samboere eller partnere som kan s\u00f8ke sammen. Unntak kan gj\u00f8res n\u00e5r s\u00e6rlige boligsosiale og helsemessige hensyn tilsier at andre husstandsmedlemmer b\u00f8r s\u00f8ke sammen, og det da er klart at den beste l\u00f8sningen er at disse eier bolig og bor sammen, S\u00f8kere m\u00e5 dokumentere at l\u00e5ns\u00f8ker(ne) sin fremtidige inntekter er tilstrekkelige til \u00e5 betjene renter og avdrag p\u00e5 l\u00e5n, i tillegg til levekostnader fastsatt av kommunen. S\u00f8knaden vil bli avsl\u00e5tt dersom kommunen mener at l\u00e5nes\u00f8ker ikke vil klare framtidige betalingsforpliktelser. Unge under utdanning, b\u00e5de studenter og l\u00e6rlinger, er i en midlertidig situasjon og er ikke i m\u00e5lgruppen for startl\u00e5n. Selvstendig n\u00e6ringsdrivende m\u00e5 fremvise gyldig regnskap for de siste 2-3 \u00e5rene som dokumenterer at s\u00f8ker(ne) har langvarige boligfinansieringsproblemer og har tilstrekkelig betjeningsevne for l\u00e5neopptak. S\u00f8ker(ne) m\u00e5 v\u00e6re faktisk og varig bosatt i Norge, herunder ogs\u00e5 ektefelle/samboer og barn. S\u00f8ker(ne) m\u00e5 ha norsk f\u00f8dsels- og personnummer. Det m\u00e5 foreligge skattemelding/utskrift av likning f\u00f8r l\u00e5n kan innvilges. Bolig i hjemlandet m\u00e5 v\u00e6re solgt, og egenkapital skal benyttes ved kj\u00f8p av ny bolig. S\u00f8ker(ne) m\u00e5 ha langvarige problemer med \u00e5 f\u00e5 finansiering i ordin\u00e6re finansinstitusjoner og ha inntekt under veiledende inntektsgrenser. Inntektsgrenser for startl\u00e5n og tilskudd fastsettes med utgangspunkt i Folketrygdens grunnbel\u00f8p (G) og reguleres en gang i \u00e5ret. Veiledende inntektsgrense Veiledende \u00f8vre inntektsgrense Husstand etableringstilskudd startl\u00e5n 1 voksen 3,25G (405 000) 4G (495 000) 1 voksen + 1 barn 4,25G (525 000) 5G (620 000) 1 voksen + 2 barn 4,75G (590 000) 5,75G (715 000) 1 voksen + 3 eller flere barn 5,25G (650 000) 6,25G (775 000) 2 voksne 4G (495 000) 5,5G (680 000) 2 voksne + 1 barn 5G (620 000) 7G (870 000) 2 voksne + 2 barn 5,5G (680 000) 7,75G (960 000) 2 voksne + 3 eller flere barn 6G (745 000) 8,25G (1 025 000) Ved delt omsorg for barn vil inntektsgrensen for tilskudd settes ned med 1\u20442 G pr barn. Unge og andre uten barn m\u00e5 utnytte sitt inntekt- og sparepotensiale, og det m\u00e5 vurderes om de kan f\u00e5 l\u00e5n i bank innen rimelig tid. De kan da f\u00e5 avslag selv om de har inntekt under veiledende inntektsgrense hvis de ikke anses for \u00e5 ha langvarige finansieringsproblemer For \u00e5 f\u00e5 refinansiering m\u00e5 s\u00f8ker(ne) i tillegg oppfylle disse vilk\u00e5rene: - L\u00e5net m\u00e5 sikres med pant innenfor boligens verdi - Husstanden m\u00e5 st\u00e5 i fare for \u00e5 miste boligen p\u00e5 tvangssalg - L\u00e5ns\u00f8ker m\u00e5 klare fremtidige betalingsforpliktelser - Refinansiering gis normalt kun en gang - All usikret gjeld m\u00e5 dekkes inn av refinansieringen. Unntak kan gj\u00f8res hvis det er s\u00e6rlig behov for \u00e5 beholde boligen, og gjeld som holdes utenfor kan betjenes og innfris innen rimelig tid. Veiledende maks l\u00e5n- og kj\u00f8pesum Veiledende maksimalt l\u00e5nebel\u00f8p og kj\u00f8pesum (inkludert fellesgjeld) fra kommunen i henhold til husstandens st\u00f8rrelse. Bel\u00f8pene reguleres hvert \u00e5r etter SSBs boligprisindeks. Husstand Veiledende maks l\u00e5n- og kj\u00f8pesum (inkl fellesgjeld) 1 voksen 3 200 000 1 voksen + 1 barn 3 450 000 1 voksen + 2 barn 4 100 000 1 voksen + 3 eller flere barn 4 100 000 2 voksne 3 200 000 2 voksne + 1 barn 3 450 000 2 voksne + 2 barn 4 100 000 2 voksne + 3 eller flere barn 4 100 000 Unntak kan gj\u00f8res ved barnerike familier eller andre s\u00e6rlig vanskeligstilte som har et s\u00e6rlig behov for \u00e5 kj\u00f8pe eller beholde bolig, og boligen ikke kan anskaffes innenfor gitte rammer. Kj\u00f8pesum m\u00e5 ikke overstige prisantydning/markedsverdi i vesentlig grad (ca. 10 %). L\u00e5neutm\u00e5ling Det kan gis l\u00e5n med inntil 100 % av kj\u00f8pesummen, nybyggings- eller utbedringskostnader eller boligens verdi, pluss eventuelle n\u00f8dvendige omkostninger. Egenkapital over 1G m\u00e5 benyttes i finansieringen. Rente og avdragsvilk\u00e5r Renten f\u00f8lger Husbankens rente, tillagt 0,25 %. L\u00e5ntaker kan velge flytende eller fast rente. Bergen kommune tilbyr fastrente med 3,5 eller 10 \u00e5rs binding. L\u00e5net kan nedbetales over inntil 30 \u00e5r som annuitetsl\u00e5n. I s\u00e6rlige tilfeller og hvor l\u00e5n gis sammen med tilskudd innvilges 50 \u00e5rs nedbetalingstid jf. vilk\u00e5rene i Forskrift av 01.01.2020 om l\u00e5n fra Husbanken \u00a7 8-5 2.ledd. L\u00e5n til utbedring/tilpasning kan gis som seriel\u00e5n over 10 \u00e5r M\u00e5nedlige terminer med termingebyr og etablerings og depotgebyr fastsettes av l\u00e5neforvalter, i samr\u00e5d med kommunen Sikkerhet Kommunen skal ha 1. prioritets pant i boligen. 2. prioritet aksepteres der kj\u00f8pesummen delvis er finansiert i annen finansieringsinstitusjon. Kommunens l\u00e5n skal ha pant innenfor boligens verdi. Tilskudd til etablering: Tilskudd til etablering kan gis til varig \u00f8konomisk vanskeligstilte husstander med inntekt under gjeldende inntektsgrenser, og som ikke har tilstrekkelig betjeningsevne til \u00e5 finansiere en egnet og n\u00f8ktern bolig med bare startl\u00e5n. Tilskudd til kj\u00f8p, refinansiering eller overta bolig gis sammen med startl\u00e5n som er gitt maksimal nedbetalingstid (50 \u00e5r). All egenkapital som overstiger 0,5G skal brukes til finansieringen. Utm\u00e5lingen av tilskuddet vil bli redusert med tilsvarende bel\u00f8p som egenkapitalen. Egenkapital (herunder arv, forskudd p\u00e5 arv, gave) m\u00e5 dokumenteres p\u00e5 s\u00f8knads- og kj\u00f8pstidspunkt Tilskudd til etablering kan gis for \u00e5 utbedre bolig, alene eller sammen med startl\u00e5n Tilskudd kan gis n\u00e5r utbedringen av boligen er n\u00f8dvendig for at boligen fortsatt skal v\u00e6re en egnet bolig og s\u00f8ker ikke har tilstrekkelig midler eller betjeningsevne for l\u00e5neopptak for \u00e5 dekke kostnaden. Utbedringen m\u00e5 v\u00e6re hensiktsmessig og n\u00f8ktern. Det gis ikke tilskudd til ordin\u00e6r oppussing og vedlikehold av bolig. Alle tilskudd til etablering skal ha pant i bolig, uavhengig av bel\u00f8p N\u00e5r boligen selges, flyttes fra eller p\u00e5 annen m\u00e5te realiseres, skal tilskuddet betales tilbake i sin helhet. I s\u00e6rlige tilfeller for eksempel ved salg av bolig som f\u00f8rer til tap, kan kravet om tilbakebetaling frafalles. Tilskudd til etablering utm\u00e5les etter en individuell vurdering hvor det vektlegges s\u00f8kers inntekt og betjeningsevne for l\u00e5n, s\u00f8kers behov for en kj\u00f8pe eller beholde egnet bolig, husstandens st\u00f8rrelse og sosiale og/ eller helsemessige forhold som er relevant for bosituasjonen. Tilskudd vil utgj\u00f8re mellom 2G til 5,5G avhengig av overnevnte forhold og kommunens tilgjengelige midler. Ved s\u00e6rlig boligsosiale hensyn kan tilskudd inntil 7,5G innvilges. Tilskudd til tilpassing Tilskudd til tilpasning kan gis til husstander som p\u00e5 grunn av funksjonsnedsettelse eller alder har behov for \u00e5 tilpasse sin bolig, og som ikke selv har tilstrekkelig midler eller betjeningsevne for l\u00e5neopptak for \u00e5 dekke kostnaden med tilpasningen, samt har varig lav inntekt jf. inntektsgrensene for tilskudd. For husstander med barn med alvorlig funksjonsnedsettelse lempes kravet om varig lav inntekt og manglende betjeningsevne for l\u00e5neopptak. Tilpasningen m\u00e5 - v\u00e6re n\u00f8ktern og n\u00f8dvendig for \u00e5 kunne bli boende i boligen over lengre tid. - v\u00e6re hensiktsmessig ut ifra kostnad-nyttevurdering. - gj\u00f8re boligen vesentlig bedre egnet for husstanden - sikre at boligen fortsatt vil v\u00e6re et rimelig og n\u00f8kternt boalternativ. Tilskudd kan gis i den grad husstanden selv ikke har tilstrekkelig midler til \u00e5 dekke kostnaden. St\u00f8rrelsen p\u00e5 tilskuddet gis utfra en helhetsvurdering av tilgjengelige midler, s\u00f8kers behov og muligheter for st\u00f8tte fra andre offentlige st\u00f8tteordninger. Det gis normalt tilskudd for kostnader med inntil 1\u20442 G . Hvis utbedringen/tilpasningen er dyrere enn 1\u20442 G kan godkjente kostnader utover dette finansieres med en kombinasjon av tilskudd og l\u00e5n, der tilskuddet utgj\u00f8r inntil 50 % av kostnadene. I s\u00e6rlige tilfeller kan det gis h\u00f8yere tilskudd. Dette gjelder n\u00e5r husstanden kan dokumentere at tilpasningen blir sv\u00e6rt kostbar p\u00e5 grunn av husstandens s\u00e6rlige behov, og husstanden ikke har betjeningsevne til l\u00e5neopptak. Tilskuddet kan ikke utgj\u00f8re mer enn 8G. Ved senere behov for tilskudd vil maksgrensen totalt v\u00e6re 8G til sammen. Tilskudd gis til eid bolig. Mindre tilskudd til tilpasning kan gis til husstander i leid bolig med langvarige leiekontrakter, herunder leietakere i kommunale boliger. Utleier m\u00e5 godkjenne tilpasningene. Tilskudd over 1\u20442 G skal ha pant i boligen. Tilskudd til tilpasning nedskrives med 10 % hvert hele \u00e5r husstanden bor i boligen. Hvis boligens selges, overdras eller fraflyttes skal tilskudd som ikke nedskrevet tilbakebetales i sin helhet. Tilskudd til prosjektering og utredning Tilskudd til prosjektering og utredning kan gis til husstander som har behov for \u00e5 kartlegge hvilke tilpasninger som b\u00f8r og kan gj\u00f8res i eksisterende bolig, og som har kostnader til faglig bistand. M\u00e5lgruppen er husstander med personer som har behov for en tilpasset bolig. Tilskuddet er ikke \u00f8konomisk behovspr\u00f8vd og gis uten pant i boligen. Det gis tilskuddet til prosjektering med inntil 0,25 G Det gis tilskudd til utredning med inntil 0,25G Annet Startl\u00e5n og tilskudd gis kun en gang Unntak kan gj\u00f8res n\u00e5r n\u00e5v\u00e6rende bolig ikke lenger er egnet p\u00e5 grunn av endring i husstandens sammensetning eller helsemessige forhold, eller andre s\u00e6rlige bolig sosiale forhold, og s\u00f8ker ikke har betjeningsevne til tilstrekkelig l\u00e5nefinansiering av ny bolig. Tilskudd til tilpasning kan innvilges mer enn en gang hvis personen med en funksjonsnedsettelse m\u00e5 flytte fordi boligen ikke lenger er egnet eller p\u00e5 grunn av endringer i husstanden, eller behovet har vesentlig endret seg og dette ikke var mulig \u00e5 forutse. Dispensasjoner Administrasjonen kan gj\u00f8re unntak fra overnevnte retningslinjer hvor det foreligger s\u00e6rlige bolig sosiale hensyn. Klage Vedtak om finansiering gis som enkeltvedtak. Enkeltvedtaket kan p\u00e5klages til klagenemnden. Klagen m\u00e5 fremsettes senest 3 uker etter at vedtaket er mottatt. Fors\u00f8k - Startl\u00e5n til f\u00f8rstegangsetablerere Den 24. juni 2024 ble forskrift om l\u00e5n fra Husbanken endret og i \u00a7 1- 3 st\u00e5r det at Husbanken kan gjennom fors\u00f8k gj\u00f8re avvik fra reglene i denne forskriften. Bakgrunnen for endringen er \u00e5 gj\u00f8re et fors\u00f8k i forhold til f\u00f8rstegangsetablerere. Regjeringen har i 2024 bevilget 500 000 000 kr til dette fors\u00f8ket i 2024 og det er foresl\u00e5tt \u00e5 innvilge 1 000 000 000 kr i 2025. Bakgrunnen for fors\u00f8ket er \u00e5 se om det er mulig \u00e5 hjelpe flere som har langvarige utfordringer med \u00e5 f\u00e5 boligl\u00e5n i bank, med \u00e5 komme seg inn p\u00e5 Boligmarkedet. Fors\u00f8ket retter seg i hovedsak mot de som skal kj\u00f8pe bolig for f\u00f8rste gang og som er noe bedre \u00f8konomisk stilt enn de som er i m\u00e5lgruppen for startl\u00e5n i dag. Dette er personer som selv etter flere \u00e5r med sparing ikke f\u00e5r l\u00e5n i ordin\u00e6re banker. M\u00e5let er \u00e5 hjelpe flere inn p\u00e5 boligmarkedet slik at flere kan eie sin egen bolig. Fors\u00f8ket startet n\u00e5 opp i senh\u00f8st, 19 kommuner er med i ordningen og muligheten for s\u00f8kerne \u00e5 s\u00f8ke starter 2. desember. Boligkontoret \u00f8nsker \u00e5 delta i dette fors\u00f8ket for 2025. Bergen kommune var sterkt uenig i den endring av startl\u00e5nsordningen som skjedde i 2014 hvor f\u00f8rstegangsetablerer ikke lenger ble definert som vanskeligstilte p\u00e5 boligmarkeder og som en del av m\u00e5lgruppen for Startl\u00e5n. Dette skjedde samtidig med boligl\u00e5nsforskriften (fra 2015) satte strengere krav til bankenes utl\u00e5nspraksis i forhold til egenkapital, maks bel\u00e5ningsgrad av bolig og maks l\u00e5nebel\u00f8p i forhold til inntekt. Dette gjorde at ordin\u00e6re f\u00f8rstegangsetablerere i mindre grad fikk mulighet til \u00e5 kj\u00f8pe seg en bolig. F\u00f8r endringen i 2014 ga Bergen kommune f\u00f8rstegangsetablerer l\u00e5n med inntil 25% av kj\u00f8pesummen. Resten av kj\u00f8pesummen ble l\u00e5nt i ordin\u00e6re banker. Bergen kommune tok risikoen da v\u00e5re l\u00e5n hadde 2. prioritets pant og v\u00e5re l\u00e5n fungerte da som \u00abegenkapital\u00bb. Dette ble omtalt som samfinansiering. Etter endringen 20214 opph\u00f8rte s\u00e5 \u00e5 si ordningen med samfinansiering da bankene ikke lenger kunne godta startl\u00e5n som \u00abegenkapital\u00bb jf. krav om maksbel\u00e5ningsgrad. I 2012 utbetalte Bergen kommune 562 millioner fordelt p\u00e5 685 l\u00e5n og i 2013 596 millioner fordelt p\u00e5 620 l\u00e5n. Rundt regnet var halvparten av disse l\u00e5nene i samfinansiering med ordin\u00e6re banker. I topp\u00e5ret 2021 ble det utbetalt 900 millioner fordelt p\u00e5 bare 434 l\u00e5n. Det vil si at vi hjalp langt flere inn p\u00e5 boligmarkedet med mye mindre startl\u00e5nsmidler f\u00f8r 2014. 10 \u00e5r etter at startl\u00e5nsordningen ble endret, \u00f8nsker regjeringen igjen \u00e5 definere f\u00f8rstegangsetablerer som vanskeligstilte p\u00e5 boligmarkedet. Ordningen er dessverre ikke like god somordningen f\u00f8r endringen i 2014 da bankene ikke er med i fors\u00f8ksordningen, og hele l\u00e5nebehovet m\u00e5 dekke inn av startl\u00e5nsmidler. Det er begrenset hvor mange l\u00e5n som kan gis med en ramme p\u00e5 1 mrd for hele landet. Det er derimot viktig at Bergen kommune f\u00e5r sin andel av denne rammen. Flere f\u00f8rstegangsetablerere som f\u00e5r kj\u00f8pt seg en bolig i stedet for \u00e5 leie i mange \u00e5r i p\u00e5vente av sparing til egenkapital, kan f\u00f8re til \u00e5 redusere presset p\u00e5 leiemarkedet. Stor flyktnings tilstr\u00f8mming, redusert byggeaktivitet og flere store boligakt\u00f8rer som avvikler utleievirksomheten sin har medf\u00f8rt et presset leiemarked i Bergen kommune. Antall s\u00f8kere p\u00e5 venteliste til kommunale boliger er h\u00f8yere enn p\u00e5 mange \u00e5r. Fors\u00f8ksordningen for startl\u00e5n til f\u00f8rstegangsetablerere har noen s\u00e6rvilk\u00e5r i forhold til den ordin\u00e6re startl\u00e5nsordningen. Det m\u00e5 s\u00f8kes Husbanken s\u00e6rskilt om startl\u00e5nsmidler til fors\u00f8ksordningen. Ordin\u00e6re startl\u00e5nsmidler kan ikke brukes til dette fors\u00f8ket. Startl\u00e5nsmidlene m\u00e5 holdes avskilt. Begrensede midler gj\u00f8r at m\u00e5lgruppen m\u00e5 snevers inn. Disse to forhold gj\u00f8r at det er behov for midlertidige retningslinjer for fors\u00f8ksordningen. Vilk\u00e5rene som Husbanken angir jf. Husbankens veileder for startl\u00e5n er: \u2022 S\u00f8kerne m\u00e5 kj\u00f8pe bolig for f\u00f8rste gang det vil si at de ikke har eid bolig f\u00f8r. I s\u00e6rskilte tilfeller kan kommunen vurdere \u00e5 gi l\u00e5n til de som skal etablere seg p\u00e5 nytt. \u2022 S\u00f8kerne kan ikke f\u00e5 l\u00e5n, eller tilstrekkelig l\u00e5n i ordin\u00e6re banker. S\u00f8keren m\u00e5 ogs\u00e5 f\u00e5 avslag p\u00e5 s\u00f8knad om ordin\u00e6rt startl\u00e5n ut ifra s\u00f8kerens \u00f8konomiske situasjon. \u2022 S\u00f8kerne m\u00e5 minst ha 5% av kj\u00f8pesummen i egenkapital. Bel\u00e5ningsgraden kan maks v\u00e6re 95% av markedsverdien. Alle l\u00e5n med pant i boligen skal regnes med herunder andel fellesgjeld i borettslag og sameie. \u2022 S\u00f8kerne m\u00e5 ha utbyttet sitt sparepotensiale over lengre tid. Det stilles strengere krav til sparing enn ved ordin\u00e6re startl\u00e5n. \u2022 S\u00f8kerne m\u00e5 ha evne til \u00e5 betjene l\u00e5net over tid og fortsatt ha n\u00f8dvendige midler igjen til livsopphold \u2022 Ordin\u00e6re startl\u00e5nsregelverk i forhold til tapsdeling, adgang til oppsigelse og behovspr\u00f8ving gjelder. Startl\u00e5n gir til kj\u00f8p av bolig og oppf\u00f8ring av bolig. Det gis ikke l\u00e5n til refinansiering. Det kan gis l\u00e5n til utbedring og tilpasning. Startl\u00e5n kan ikke brukes til boligkj\u00f8permodeller f. eks deleie. \u2022 L\u00e5net gis med tidsbegrensing p\u00e5 10 \u00e5r, men terminbel\u00f8pet beregnes ut fra en nedbetalingstid p\u00e5 30 \u00e5r. Kortere nedbetalingstid kan benyttes. Etter 10 \u00e5r skal l\u00e5net refinansieres i ordin\u00e6re banker. Hvis avslag i bank har l\u00e5ntaker krav p\u00e5 \u00e5 videref\u00f8re l\u00e5net som ordin\u00e6rt startl\u00e5n \u2022 L\u00e5net kan ikke innvilges med avdragsutsettelse, Avdragsutsettelse kan innvilges ved behov under l\u00e5nets l\u00f8petid. Bergen kommunes retningslinjer for ordin\u00e6re startl\u00e5n vil i henhold til Husbankens veileder kunne gjelde fors\u00f8ksordningen, med et par vesentlig unntak. Veilederen angir at makssum for l\u00e5n og kj\u00f8pesum vil v\u00e6re i strid med fors\u00f8ket. Boligkontoret er uenig at dette vil v\u00e6re i strid med fors\u00f8ket og synes en slik begrensning er uheldig da dette ville sette n\u00f8dvendige begrensninger for s\u00f8knadsmassen, men innretter seg Husbankens f\u00f8ringer. Det m\u00e5 derimot v\u00e6re innenfor form\u00e5let med ordningen at det settes krav om at boligen m\u00e5 v\u00e6re n\u00f8ktern og ikke overstige husstandens behov. Hensikten med ordningen er at l\u00e5ntakerne skal refinansiere l\u00e5net i ordin\u00e6re banker n\u00e5r de har oppn\u00e5dd tilfredsstillende andel friverdi i boligen, som da vil utgj\u00f8re egenkapital. Dette medf\u00f8rer at det m\u00e5 stilles strengere krav til betjeningsevne enn det Boligkontoret gj\u00f8r i dag i forhold til ordin\u00e6re startl\u00e5n. I dag benytter Boligkontoret en forsiktig kalkulasjonsrente p\u00e5 5,5% ved beregning av betjeningsevne. Dette for \u00e5 muliggj\u00f8re at flere f\u00e5r mulighet til \u00e5 kunne kj\u00f8pe seg en bolig. I s\u00e6rlige tilfeller benyttes ogs\u00e5 fastrente, For fors\u00f8ksordningen b\u00f8r det benyttes en h\u00f8yere kalkulasjonsrente for \u00e5 kunne kvalifisere for l\u00e5n i ordin\u00e6re banker. Boligl\u00e5nsforskriften gjeldene frem til 31.12.2024 angir at rentestresstest m\u00e5 minimum utgj\u00f8re 7% og minimum 3% p\u00e5slag p\u00e5 gjeldende rente. Hva renten vil v\u00e6re om 10 \u00e5r er umulig \u00e5 forutse. I dag ville en slik stresstestrente utgj\u00f8re 7,909%. Det foresl\u00e5s derfor at kalkulasjonsrenten settes til 7%. Boligkontoret benytter i dag livsoppholdssatser som i henhold til retningslinjene er fastsatt av kommunen. Dette inneb\u00e6rer at det tas utgangspunkt i gjeldende sosialsatser og legger til et p\u00e5slag, Dette er da et minimums niv\u00e5. Dette er vurdert \u00e5 v\u00e6re forsvarlig da langvarige \u00f8konomisk vanskeligstilte har som regel lang erfaring med \u00e5 klare seg p\u00e5 lite, og utgiftene til l\u00e5n og andre boutgifter ofte ikke overstiger det de betaler i husleie p\u00e5 s\u00f8knads tidspunktet. For denne gruppen som da er mindre \u00f8konomisk vanskeligstilt er det ikke samme hensyn, Det er manglende egenkapital og ikke manglende betjeningsevne som hindrer l\u00e5n i ordin\u00e6re banker. Det forsl\u00e5s derfor at det benyttes forenklede SIFO satser for livsopphold ved beregning av betjeningsevne. P\u00e5 samme m\u00e5te som med kalkulasjonsrente vil dette medvirke til at de vil kunne f\u00e5 boligl\u00e5n i ordin\u00e6re banker p\u00e5 sikt. Husbanken skriver i sin veileder at startl\u00e5n kan gis sammen med kommunale tilskuddsordninger. Boligkontoret kan ikke se at s\u00f8kere som kvalifiserer for fors\u00f8ksordningen vil kunne kvalifisere for tilskudd slik vilk\u00e5rene for tilskudd er i Bergen kommune. Vilk\u00e5ret for tilskudd er at de er varig \u00f8konomisk vanskeligstilte og ikke har tilstrekkelig betjeningsevne for n\u00f8dvendig l\u00e5n. Har s\u00f8kerne behov for tilskudd vil de ogs\u00e5 v\u00e6re i m\u00e5lgruppen for ordin\u00e6re startl\u00e5n, og dermed ikke oppfylle vilk\u00e5ret for startl\u00e5n gjennom fors\u00f8ksordningen Forslag til midlertidig retningslinjene for startl\u00e5n til f\u00f8rstegangsetablerere er da: MIDLERTIDIGE RETNINGSLINJER FOR FORS\u00d8K MED STARTL\u00c5N TIL F\u00d8RSTEGANGSETABLERERE Form\u00e5l Form\u00e5let med fors\u00f8ket er \u00e5 gi flere personer mulighet til \u00e5 kj\u00f8pe seg sin f\u00f8rste bolig. Finansieringen skal gi husstanden stabile boforhold. M\u00e5lgruppe M\u00e5lgruppen er personer som skal kj\u00f8pe bolig for f\u00f8rste gang og som ikke f\u00e5r l\u00e5n i ordin\u00e6re finansinstitusjoner selv om de har utnyttet sin mulighet til \u00e5 spare til egenkapital, og som ikke er i m\u00e5lgruppen for ordin\u00e6re startl\u00e5n. Det kan gis startl\u00e5n til reetablering n\u00e5r det foreligger s\u00e6rlig boligsosiale hensyn. Ektefeller, samboere eller partnere skal s\u00f8ke sammen og begge st\u00e5 som l\u00e5ntakere p\u00e5 l\u00e5net. Det er kun ektefeller, samboere eller partnere som kan s\u00f8ke sammen. Unntak kan gj\u00f8re hvis det er s\u00e6rlige boligsosiale hensyn som gj\u00f8r at personer i samme husstand klart b\u00f8r eie bolig og bo sammen, selv om de ikke er ektefeller, samboere eller partnere. S\u00f8kere m\u00e5 dokumentere at husstandens fremtidige inntekter er tilstrekkelige til \u00e5 betjene renter og avdrag p\u00e5 l\u00e5n, i tillegg til rimelige levekostnader (SIFO sats) . S\u00f8knaden vil bli avsl\u00e5tt dersom kommunen mener at l\u00e5nes\u00f8ker ikke vil klare framtidige betalingsforpliktelser. S\u00f8kere m\u00e5 dokumentere at de har s\u00f8kt i ordin\u00e6re finansinstitusjoner (banker) og f\u00e5tt avslag eller for lite l\u00e5n i kj\u00f8p av egnet bolig i mer enn to banker. Avslagene m\u00e5 v\u00e6re begrunnet. S\u00f8kerne m\u00e5 dokumentere at de har utnyttet sin muligheten til spare til egenkapital over en lengre periode. Unge under utdanning, b\u00e5de studenter og l\u00e6rlinger, er i en midlertidig situasjon og er ikke i m\u00e5lgruppen for startl\u00e5n. Selvstendig n\u00e6ringsdrivende m\u00e5 fremvise gyldig regnskap for de siste 2-3 \u00e5rene som dokumenterer at s\u00f8ker har langvarige boligfinansieringsproblemer og har tilstrekkelig betjeningsevne for l\u00e5neopptak. Finansiering gis kun ved faktisk og varig bosetting i Norge, herunder ogs\u00e5 ektefelle/samboer og barn. S\u00f8kerne m\u00e5 ha norsk f\u00f8dsels- og personnummer. Det m\u00e5 foreligge skattemelding/utskrift av likning f\u00f8r l\u00e5n kan innvilges Bolig i hjemlandet forutsettes solgt, og egenkapital skal benyttes ved kj\u00f8p av ny bolig. S\u00f8kerne m\u00e5 ha minimum 5% egenkapital. Maksimal bel\u00e5ningsgrad er 95% av boligens verdi inkludert andel fellesgjeld. Hva kan det gis l\u00e5n til - Kj\u00f8p av n\u00f8ktern og egnet bolig ut ifra husstandens st\u00f8rrelse og behov - Oppf\u00f8ring av n\u00f8ktern bolig (ikke byggel\u00e5n) - L\u00e5n til utbedring og tilpasning av bolig, ved kj\u00f8p av ny bolig og det foreligger s\u00e6rlige boligsosiale forhold - Det gis ikke l\u00e5n til kj\u00f8p av bolig som ledd i boligkj\u00f8psmodeller. - Boligen m\u00e5 v\u00e6re i Bergen kommune L\u00e5neutm\u00e5ling L\u00e5neutm\u00e5ling fastsettes innenfor 95 % av kj\u00f8pesummen og omkostningene Egenkapital over 1G m\u00e5 brukes til kj\u00f8p/bygging/utbedring. Rente og avdragsvilk\u00e5r - Renten f\u00f8lger Husbankens rente, tillagt 0,25 %. L\u00e5ntaker kan velge flytende eller fast rente ( 3,5 eller 10 \u00e5r) - L\u00e5net har en varighet p\u00e5 10 \u00e5r, og skal refinansieres med l\u00e5n i ordin\u00e6r bank n\u00e5r 10 \u00e5r er g\u00e5tt eller f\u00f8r. L\u00e5ntaker m\u00e5 s\u00f8ke om refinansiering i bank senest tre m\u00e5neder f\u00f8r l\u00e5net utl\u00f8per. L\u00e5net kan omgj\u00f8res til ordin\u00e6rt startl\u00e5n ved avslag p\u00e5 refinansiering i ordin\u00e6r bank. - L\u00e5net nedbetales i henhold til en nedbetalingsplan p\u00e5 30 \u00e5r som annuitetsl\u00e5n. Kortere nedbetalingstid kan gis. L\u00e5net skal betjenes med avdrag, renter og omkostninger. - M\u00e5nedlige terminer med termingebyr og etablerings og depotgebyr fastsettes av l\u00e5neforvalter, i samr\u00e5d med kommunen Sikkerhet - Kommunen skal ha 1. prioritets pant i boligen - 2. prioritet aksepteres der kj\u00f8pesummen delvis er finansiert i annen finansieringsinstitusjon - Kommunens l\u00e5n skal ha pant innenfor 95% boligens verdi. Bel\u00e5ningsgraden kan ikke overstige 95% inkludert andel fellesgjeld. Dispensasjoner Administrasjonen kan gj\u00f8re unntak fra overnevnte retningslinjer hvor det foreligger s\u00e6rlige bolig sosiale hensyn. Klage Vedtak om finansiering gis som enkeltvedtak. Enkeltvedtaket kan p\u00e5klages til klagenemnden. Klagen m\u00e5 fremsettes senest 3 uker etter at vedtaket er mottatt Fordeling av midler Den totale rammen som regjeringen forsl\u00e5r brukt til fors\u00f8ksordningen i statsbudsjettet for 2025 er 1 milliard. Til sammenligning er det foresl\u00e5tt 17 milliarder til den ordin\u00e6re startl\u00e5nsordningen. I byr\u00e5dets forslag til Handlings- og \u00f8konomiplan 2025-2028 foresl\u00e5s f\u00f8lgende L\u00e5nevedtak: Det tas opp l\u00e5n i \u00e5r 2025 i samsvar med vedtatt budsjett for bykassen og kommunens l\u00e5nefond. Dette inneb\u00e6rer l\u00e5n kr 950.000.000 i Startl\u00e5n fra Husbanken, fordelt p\u00e5 fors\u00f8ksordning og ordin\u00e6r ordning. Det er da foresl\u00e5tt at Bergen kommunes totale innl\u00e5n av startl\u00e5n skal i 2025 v\u00e6re 950 millioner. Dette samsvarer med budsjettm\u00e5let for 2024 p\u00e5 950 millioner i utbetalte startl\u00e5n. M\u00e5let blir ikke n\u00e5dd i 2024 av ulike \u00e5rsaken Prognosen pr i dag tilsier et utl\u00e5n p\u00e5 rundt 715 millioner. M\u00e5let for utl\u00e5n av ordin\u00e6re startl\u00e5n b\u00f8r ogs\u00e5 i 2025 v\u00e6re 950 millioner Det er derfor viktig at fordelingen av startl\u00e5ns midler til fors\u00f8ksordningen ikke g\u00e5r p\u00e5 bekostning av ordin\u00e6re startl\u00e5ns midler. Bergen kommune b\u00f8r ogs\u00e5 ha en stor andel av startl\u00e5nsmidlene p\u00e5 1 milliard som er \u00f8remerket fors\u00f8ksordningen for f\u00f8rstegangsetablerer da Bergen har et presset leiemarked og det er utfordrende for f\u00f8rstegangsetablerende \u00e5 kj\u00f8pe seg bolig da prisniv\u00e5et p\u00e5 boliger er h\u00f8yt og stadig stigende. Dette stiller store krav til egenkapital for l\u00e5n i ordin\u00e6re banker. Hvor stort utl\u00e5n Bergem kommune trenger vil avhenge av s\u00f8knadsmassen. Det forventes at det vil komme en \u00f8kning i antall s\u00f8knader. F\u00f8r 2014 pleide \u00e5rlige s\u00f8knader \u00e5 ligge p\u00e5 rundt 2 000. Dette er h\u00f8yere enn s\u00f8knadstallet n\u00e5. I fjor var det 1578 s\u00f8knader og i \u00e5r er prognosen p\u00e5 1650 s\u00f8knader. I tillegg antas at en andel av de som har f\u00e5tt avslag p\u00e5 grunn av for h\u00f8y inntekt vil v\u00e6re i m\u00e5lgruppen for fors\u00f8ksordningen. I 2012 og 2013 fikk f\u00f8rstegangsetablerer innvilget ca. 300 l\u00e5n pr \u00e5r. Med en snitt sum p\u00e5 2,5 millioner. vil dette utgj\u00f8re 750 millioner. En slik sum er urealistisk, b\u00e5de i forhold til antall l\u00e5n og tilgjengelige midler. Fors\u00f8ksordningen krever at l\u00e5ntakerne har minimum 5% av kj\u00f8pesum/omkostninger og eventuell andel fellesgjeld, i egenkapital. Med en total sum p\u00e5 kr 2 500 000 er kravet minimum kr 125 000 i egenkapital. Dette vil begrense antall s\u00f8kere som vil v\u00e6re kvalifisert for ordningen. Ubrukte startl\u00e5nsmidler for 2024 vil bli overf\u00f8rt til 2025. Med en prognose p\u00e5 715 millioner utbetalt i 2024 vil dette utgj\u00f8re 235 millioner. I tillegg kommer overf\u00f8rte midler fra 2023 til 2024 p\u00e5 265 millioner. Sammen med et mulig innl\u00e5n p\u00e5 inntil 950 millioner s\u00e5 vil dette utgj\u00f8re 1 450 millioner. Dette vil overstige kommunens behov slik at det vil ikke v\u00e6re behov for \u00e5 l\u00e5ne inn 950 millioner. Det m\u00e5 settes av tilstrekkelig midler til utl\u00e5n i 2025 samt noe midler som m\u00e5 overf\u00f8res til 2026 for utbetaling f\u00f8r nye startl\u00e5nsmidler fra Husbanken er tilgjengelig i medio februar 2026. Det forsl\u00e5s at det l\u00e5nes inn 200 000 000 kr til fors\u00f8ksordningen og 600 000 000 kr til den ordin\u00e6re startl\u00e5nsordningen. Dette vil sikre at det er tilstrekkelig midler igjen til startl\u00e5nsordningen, samt at det gis rom for \u00f8kt utl\u00e5n, og Bergen kommune f\u00e5r en relativt stor andel av l\u00e5nemidlene avsatt til fors\u00f8ksordningen, Fagetatens anbefaling: Byr\u00e5det vedtar endringer i retningslinjene for startl\u00e5n og tilskudd som tilr\u00e5dd i saksframstillingen, med virkning fra den 1. i p\u00e5f\u00f8lgende m\u00e5ned etter vedtak. Byr\u00e5det vedtar endringer i retningslinjene for fors\u00f8ksordningen startl\u00e5n som tilr\u00e5dd i saksframstillingen, med virkning fra 01.02.2025. Byr\u00e5det vedtar innl\u00e5n av 200 000 000 kr til fors\u00f8ksordningen og 600 000 000 kr til ordin\u00e6re startl\u00e5nsmidler. Med hilsen Boligkontoret Siv Christine T\u00f8njum Anne-May Thorbj\u00f8rnsen enhetsleder Avdelingsleder Dokumentet er godkjent elektronisk. "
}