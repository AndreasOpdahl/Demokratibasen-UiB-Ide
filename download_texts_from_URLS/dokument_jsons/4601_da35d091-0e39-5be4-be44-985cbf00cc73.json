{
  "dokument_id": "da35d091-0e39-5be4-be44-985cbf00cc73",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 416/24, Fana. Gnr 43 Bnr 817 mfl., Sanddalsringen \u00f8st, helse- og omsorgsinstitusjon. Arealplan-ID 70810000. Sluttbehandling",
  "url": "https://bergen.kommune.no/politikere-utvalg/api/fil/bk360/11697600/Innstilling-vedtak-Fana-Gnr-43-Bnr-817-mfl-Sanddalsringen-ost-helse-og-omsorgsinstitusjon-Arealplan-ID-70810000-Sluttbehandling-",
  "tekst": "Fana. Gnr 43 Bnr 817 mfl., Sanddalsringen \u00f8st, helse- og omsorgsinstitusjon. Arealplan-ID 70810000. Sluttbehandling Utvalg for milj\u00f8 og byutvikling behandlet saken i m\u00f8tet 05.12.2024 sak 416/24 og avga f\u00f8lgende innstilling: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Fana. Gnr 43 bnr 817 m.fl. Sanddalsringen \u00d8st, Helse- og omsorgsinstitusjon, vist p\u00e5 plankart datert 31.05.2024. B. Tilh\u00f8rende reguleringsbestemmelser, sist datert 25.09.2024 med f\u00f8lgende endringer: a. \u00a7 3.1.1.1.a suppleres: Takutforming i felt o_HOM skal v\u00e6re i samsvar med illustrasjonsplan datert 20.03.2024. b. \u00a7 3.1.1.4 suppleres: Fasadematerial skal i all hovedsak v\u00e6re i tre. c. \u00a7 3.1.1.5.a endres fra: For o_HOM skal det etableres minimum 25 m2 uteoppholdsareal per boenhet, av dette skal 5 m2 v\u00e6re privat uteoppholdsareal. Innglassing av private balkonger er tillatt. til: For o_HOM skal det etableres minimum 35 m2 uteoppholdsareal per boenhet, av dette skal 5 m2 v\u00e6re privat uteoppholdsareal. Innglassing av private balkonger er tillatt. 2. F\u00f8r kunngj\u00f8ringen m\u00e5 reguleringsbestemmelsene oppdateres i samsvar med bystyrets vedtak. Merknad Bystyret ber byr\u00e5det om \u00e5 gjennomg\u00e5 prosjektet med sikte p\u00e5 \u00e5 gjennomf\u00f8re kostnadsreduserende tiltak i prosjektering- og gjennomf\u00f8ringsfasen. Endre Buanes (barn og unges representant) fremsatte f\u00f8lgende protokolltilf\u00f8rsel: Barn og unges representant st\u00f8tter m\u00e5lsettingen om \u00e5 etablere flere boliger for s\u00e5rbare voksne, men har likevel forst\u00e5else for nabolagets bekymringer for hvordan disse kan p\u00e5virke oppvekstmilj\u00f8et og bruken av gr\u00f8ntomr\u00e5dene. Representanten vurderer det som uheldig \u00e5 bygge ned gr\u00f8ntomr\u00e5der og dimensjonere og plassere tiltaket p\u00e5 en slik m\u00e5te at det kan p\u00e5virke hvordan den faktiske bruken av viktige leke- og rekreasjonsomr\u00e5der opprettholdes. I denne saken og for fremtidige etableringer av tilsvarende botilbud forutsettes det at kommunen har stort fokus p\u00e5 \u00e5 ikke bygge ned eller p\u00e5 annen m\u00e5te p\u00e5virke arealer egnet for barn og unge, slik at deres faktiske utfoldelsesmuligheter blir redusert. Kommunen m\u00e5 ogs\u00e5 tilby tett dialog med n\u00e6rmilj\u00f8ene f\u00f8r og etter realisering av slike botilbud, med form\u00e5l \u00e5 forebygge u\u00f8nskede hendelser og opplevd utrygghet som kan p\u00e5virke oppvekstmilj\u00f8et og bruk av n\u00e6rmilj\u00f8kvaliteter. Utvalg for milj\u00f8 og byutviklings behandling F\u00f8lgende representanter tok ordet: Sverre Storm Nesb\u00f8 (H), Mailiss Solheim-\u00c5kerblom (R), Endre Buanes (barn og unges representant), Grete Line Simonsen (V). Forslag fremsatt i utvalget: Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det sikre restaurering av tilsvarende natur-areal som bygges ned i dette prosjektet, et annet sted i kommunen. Merknader fremsatt i utvalget: Sverre Storm Nesb\u00f8 (H) fremsatte p\u00e5 vegne av H, FrP, BL, INP og Sp f\u00f8lgende merknad: Bystyret ber byr\u00e5det om \u00e5 gjennomg\u00e5 prosjektet med sikte p\u00e5 \u00e5 gjennomf\u00f8re kostnadsreduserende tiltak i prosjektering- og gjennomf\u00f8ringsfasen. Votering: Innstillingen punkt 1 og 2 ble tiltr\u00e5dt enstemmig. Tilleggsforslag fra R, fremsatt av Mailiss Solheim-\u00c5kerblom (R), fikk 8 stemmer (A, SV, MDG, V, R). Merknad fra H, FrP, BL, INP og Sp, fremsatt av Sverre Storm Nesb\u00f8 (H), ble tiltr\u00e5dt med 9 stemmer (H, FrP, BL, INP, Sp). Byr\u00e5det behandlet saken i m\u00f8tet 21.11.2024 sak 347/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 2 "
}