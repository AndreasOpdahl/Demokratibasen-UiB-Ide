{
  "dokument_id": "144bcb01-3cae-5dd9-825b-79172565fcae",
  "doc_type": "case_attachment",
  "kommune": 4601,
  "tittel": "Fagnotat datert 11.03.2025",
  "url": "https://bergen.kommune.no/politikere-utvalg/api/fil/bk360/12386422/Fagnotat-datert-11-03-2025",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: BYGG-2025/10631-10 (Arbeidssted) Saksbehandler: Arild Skurtveit Dato: 11.03.2025 Fra PBE Byggesak Nord (Arbeidssted) Sandviken 168/3/0/0 Byfjellene, Dispensasjoner. Nedlegging av Dam Storediket S\u00f8knad om dispensasjoner i forbindelse med nedlegging av dam Tiltaket Storediket Det s\u00f8kes om dispensasjon fra f\u00f8lgende bestemmelser: \u2022 \u00a73.1 - Plankrav \u2013 KPA 2018-2030 Bystyrets \u2022 \u00a76.2 - Byggegrense mot vassdrag \u2013 KPA 2018-2030 behandling \u2022 \u00a731 - Arealform\u00e5l LNF - KPA 2018-2030 \u2022 \u00a732.1.2 - Tiltak i vassdrag - KPA 2018-2030 \u2022 \u00a732.6 \u2013 Drikkevann - KPA 2018-2030 Eiendommen er ikke regulert Kommuneplanens arealdel (KPA2018), vedtatt i Bystyret 19.06.2019, viser teig/ omr\u00e5de som Drikkevann og LNF og den ligger innenfor hensynssonene \u2022 Friluftsliv (Sentrale byfjell) Planstatus \u2022 Kulturmilj\u00f8 (byfjell) \u2022 Nedslagsfelt drikkevann \u2022 Aktsomhetsomr\u00e5de for steinsprang, jord- og flomskred og sn\u00f8skred Storediket ber\u00f8rer ogs\u00e5 gnr 166 bnr 22. Form\u00e5l og hensynssoner er de samme. Det innvilges dispensasjon fra kommuneplanens arealdel 2018-2030 \u2022 \u00a73.1 - Plankrav \u2022 \u00a76.2 - Byggegrense mot vassdrag Anbefalt vedtak \u2022 \u00a731 - Arealform\u00e5l LNF \u2022 \u00a732.1.2 - Tiltak i vassdrag \u2022 \u00a732.6 \u2013 Drikkevann Med hilsen Plan- og bygningsetaten Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Sylvi S\u00f8vik Wathne Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. 1. Om saken 1.1. Historikk S\u00f8knad mottatt 29.01.2025. S\u00f8knad ble sendt p\u00e5 h\u00f8ring den 07.02.2025 til Barn og unges representant, Statens vegvesen, Statsforvalter i Vestland, Vestland fylkeskommune v//seksjon for kulturarv, Byantikvaren, Natur- milj\u00f8forvaltning, Seksjon for n\u00e6ring og landbruk og Veiforvaltningsseksjonen \u2022 Vestland fylkeskommune har gitt uttalelse datert 12.02.2025 som supplerer uttalelse datert 19.12.2024 \u2022 Bymilj\u00f8etaten har gitt uttalelse datert 10.03. 2025 \u2022 Byantikvaren har gitt uttalelse datert 11.03.2025 Det er ikke mottatt tilbakemelding eller uttalelse fra Barn og unges representant, Statens vegvesen, Statsforvalter i Vestland, Seksjon for n\u00e6ring og landbruk 1.2. Opplysninger av vesentlig betydning for behandling. Saken har v\u00e6rt oppe til politisk behandling, i Bystyret den 30. mars 2022 (sak 53/22). Her traff Bergen bystyre vedtak om \u00e5 legge ned dam Storediket som vassdragsanlegg, i tr\u00e5d med anbefalinger fra Bergen Vann. Norges vassdrags- og energidirektorat har godkjent detaljplan for milj\u00f8 og landskap datert 13.01.2025 2. Vurdering av s\u00f8knad om dispensasjon fra KPA2018-2030 2.1 Opplysninger om tiltaket. Dispensasjonene gjelder for en fremtidig s\u00f8knad om nedleggelse av dam Storediket Dam Storediket ligger i Bergen kommune i Vestland fylke, og eies og driftes av Bergen kommune. Anlegget er lokalisert i byfjellene, omtrent \u00e9n kilometer \u00f8st for bebyggelsen i bydelen Sandviken. Murdammen er kommunalt listef\u00f8rt, og er en del av utvidingen av Mulevannverket som opprinnelig blei etablert i 1877, i et 1900 meter langt elvel\u00f8p fra Rundemanen gjennom Store og Lille Tindevann, Storediket, Nyediket og Nedrediket i Skredderdalen. Inne i magasinet ligg en mura torvdam som blei demma ned n\u00e5r dam Storediket ble bygd. Damanlegget er en kombinert murdam og fyllingsdam bygd ferdig i 1920-21. Anlegget har tidligere hatt funksjon som reservedrikkevannkilde, men har ikke lenger funksjon som dette Storediket er en av de st\u00f8rste oppdemmede innsj\u00f8ene i byfjellene og er godt synlig fra Rundemannen og fjellene omkring. Byfjellene er definert som et kulturmilj\u00f8 og landskap av nasjonal interesse, og Storediket har stor opplevelses- og bruksverdi. Saksnummer BYGG-2025/10631 Side 2 av 15 Tiltaket inneb\u00e6rer \u00e5 legge ned dam Storediket som vassdragsanlegg, og \u00e5 senke vannstanden omtrent til kote 367 ved \u00e5 fjerne jorddammen. Det etableres et nytt permanent bekkel\u00f8p som sprenges/graves fra oppstr\u00f8ms side av en gammel stemme (dam) som ligger inne magasinet, og om lag 115 m ned til eksisterende bekk i s\u00f8r. Bekkel\u00f8pet utformes naturlikt, og slik at en 50-\u00e5rs flom med klimap\u00e5slag ikke f\u00f8rer til vanntrykk mot de gamle dam konstruksjonene. Gjennom den gamle stemmen lages en permanent \u00e5pning, for gjennomf\u00f8ring av det nye bekkel\u00f8pet. Nord for gamle stemmen etableres ny gangforbindelse gjennom magasinet, som erstatter dagens gangvei over jord/murdammen Oppsummert vil tiltaket kreve: \u2022 Vesentlig terrenginngrep \u2022 Deponi av masser \u2022 Riving/fjerning av deler av demningen (kommunalt listef\u00f8rt kulturminne) \u2022 Anlegning av riggomr\u00e5der \u2022 Bruk av eksisterende byfjellsveier til anleggstrafikk \u2022 Tiltak i og rundt vassdrag \u2022 Etablering av nye kanaler/utl\u00f8p for overvann og naturlige bekker \u2022 Nedtapping av eksisterende vann/innsj\u00f8 \u2022 Midlertidige stier, veier og traseer for allmenheten 2.2 NVEs vurdering Tiltaksomr\u00e5det ligger i byfjellene i Bergen i et omr\u00e5de som er mye brukt av b\u00e5de turister og fastboende til friluftsliv og rekreasjon. Det forventes at omr\u00e5dene rundt damsted og magasin benyttes til flere former for rekreasjon. Naturbase viser at Storediket ligger i omr\u00e5det \u00abSentrale byfjell\u00bb som er et sv\u00e6rt viktig friluftslivsomr\u00e5de. Vannets plassering gj\u00f8r det attraktivt for brukerne av byfjellet, og det blir brukt \u00e5ret rundt. En mye brukt turrute fra Fl\u00f8yen til Stoltzekleiven g\u00e5r i dag over dagens dam og lysl\u00f8ypen p\u00e5 Fl\u00f8yen f\u00f8lger de s\u00f8rlige delene av vannet. Det er flere utsiktspunkter langs vannet som er tilrettelagt med benker. Tapping av magasinet og tilbakef\u00f8ring til opprinnelig vannstand vil kunne virke negativt for brukere av omr\u00e5det. Det vil ta tid f\u00f8r de t\u00f8rrlagte arealene langs vannet revegeteres. Omr\u00e5det skal tilbakef\u00f8res og det er lagt opp til bruk av lokale masser i arbeidet med istandsetting av omr\u00e5dene som t\u00f8rrlegges. NVE forutsetter at konsesjon\u00e6r gj\u00f8r avb\u00f8tende tiltak for \u00e5 ikke \u00f8delegge landskapsbildet og forringe friluftslivet. Der det er synlige rester etter anlegget skal det arronderes slik at det fremst\u00e5r mest mulig naturlig og tilpasses landskapskarakteren i omr\u00e5det. Nedleggelsen vil medf\u00f8re blottlegging av reguleringssonen. Det er behov for \u00e5 gj\u00f8re tilpasninger i reguleringssonen for \u00e5 gj\u00f8re omr\u00e5det attraktivt. Reguleringssonen skal ryddes og tilbakef\u00f8res i h\u00f8y standard. Dette er tiltak som tilrettelegger for allmenn bruk av omr\u00e5det. NVE forutsetter at omr\u00e5det ryddes, arronderes og tilbakef\u00f8res i h\u00f8y landskapsarkitektonisk standard, og at det skal legges til rette for naturlig revegetering. Vi ser positivt p\u00e5 gjenbruk av masser til terrengarrondering og istandsettelse. NVE forutsetter at anleggsarbeid knyttet til fjerning av dam utf\u00f8res s\u00e5 sk\u00e5nsomt som mulig og at riggomr\u00e5de tilbakef\u00f8res s\u00e5 godt det lar seg gj\u00f8re etter endt anleggsperiode. Saksnummer BYGG-2025/10631 Side 3 av 15 Vi viser ellers til at fylkeskommunen ber om \u00e5 bli kontaktet for \u00e5 avklare behov for fotodokumentasjon av dammen f\u00f8r arbeidet starter. Kommunen stadfester at tiltaket krever dispensasjon fra bestemmelsene til kommuneplanens arealdel, hvor det vises til drikkevannsforskriften. NVE vurderer at det ikke har kommet inn s\u00e6rskilte uttalelser som p\u00e5virker godkjenningen av detaljplanen. Vi vil ellers minne om god landskapstilpasning og minimering av terrenginngrep. NVE vil med tilsyn f\u00f8lge opp nedleggelsen gjennom anleggsperioden og ved tilbakef\u00f8ring av arealene. Vurdering av flom og skredfare Konsesjon\u00e6r har gjort en vurdering av disse omstendighetene i detaljplanen under punkt 4.1. Vi minner om konsesjon\u00e6rens selvstendige ansvar for \u00e5 identifisere eventuell naturfare og gj\u00f8re n\u00f8dvendige tiltak for \u00e5 redusere dette Vurderinger etter naturmangfoldloven Alle myndighetsinstanser som forvalter natur, eller som fatter beslutninger som har virkninger for naturen, plikter etter naturmangfoldloven \u00a7 7 \u00e5 vurdere planlagte tiltak opp mot naturmangfoldlovens relevante bestemmelser. Saken har nylig v\u00e6rt opplyst gjennom konsesjonsbehandling og i denne prosessen har naturmangfoldloven kapittel II blitt vurdert. Vurderingene etter naturmangfoldloven som ligger til grunn for konsesjonen er tilstrekkelig konkrete, oppdaterte og dekkende for godkjenningen av detaljplanen. NVE har likevel s\u00f8kt i tilgjengelige databaser som Naturbase og Artskart den 06.12.2024. I tiltaksomr\u00e5det er det ingen nye registreringer i forhold til det som er vurdert i konsesjonen og viser til de vurderingene som er gjort i konsesjonsprosessen 2.3 Uttalelse fra Vestland fylkeskommune Vestland Fylkeskommune avdeling for Kultur og folkehelse har gitt f\u00f8lgende uttalelse datert 19.12.2024 Vestland fylkeskommune ved seksjon for kulturarv, viser til Norges vassdrags- og energidirektorat (NVE) sitt brev, datert 29.11.24., der ein ber om tilbakemeldingar p\u00e5 Bergen kommune sin detaljplan for milj\u00f8 og landskap i samband med nedlegging av dam ved Storediket. Vi har vurdert saka som regional kulturmilj\u00f8styresmakt. Det ligg ikkje f\u00f8re ein konsesjon for det noverande vassdragsanlegget, og oppdemminga av Storediket, men i vedtak datert 19.12.23. gir NVE Bergen kommune l\u00f8yve etter vassressurslova til \u00e5 legge ned dam i Storediket. NVE ber no kun om innspel p\u00e5 endringar av tiltaket som ikkje har vore gjort greie for gjennom den tidlegare konsesjonsprosessen. Detaljplanen for milj\u00f8 og landskap skildrar korleis bygginga av det konsesjonsgitte anlegget er planlagt gjennomf\u00f8rt. Tiltaket Storediket er ikkje lenger nytta som drikkevasskjelde og eksisterande jorddam, som utgjer ein del av dammen i vest, tilfredsstillar ikkje damsikkerhetsforskriften sine krav til tryggleik. Jorddammen, som har sentral betongtetting, er i brotkonsekvensklasse 4. Dette er den h\u00f8gste konsekvensklassen. P\u00e5 Saksnummer BYGG-2025/10631 Side 4 av 15 bakgrunn av at kostnaden og klimagassutsleppa for \u00e5 behalde og oppgradere dammen hadde vore mykje h\u00f8gre enn det no oms\u00f8kte alternativet, ynskjer Bergen kommune \u00e5 legge ned dammen. Tiltaket inneber \u00e5 legge ned dam Storediket som vassdragsanlegg, og senke vasstanden ved \u00e5 fjerne jorddammen. For \u00e5 handtere vann blir det etablert eit s\u00e5kalla forbiledningsarrangement, med forlenging av eksisterande kulvert og etablering av permanent gr\u00f8ft. N\u00e5r magasinet er nedtappa, og forbiledningsarrangementet er etablert, rivast jorddammen. Murdammen blir vareteke som teknisk kulturminne. Det skal etablerast eit nytt permanent avl\u00f8psarrangement i form av eit bekkel\u00f8p som sprengast/gravast fr\u00e5 oppstr\u00f8ms side og gjennom ein eldre, mura torvdam inne i magasinet, og om lag 115 meter ned til eksisterande bekk i s\u00f8r. Vasstanden vil bli senka med omkring 12 meter i delar av magasinet, mens i andre delar kan vasstanden bli senka meir eller mindre avhengig av botntilh\u00f8ve. Nord for den gamle stemmen blir det etablert ny gangforbindelse gjennom magasinet, som erstattar eksisterande gangveg over jord/murdammen. NVE har definert ei rekke vilk\u00e5r for fjerning av dammen. Det blir vektlagt at vassdraget, s\u00e5 langt det er mogleg, skal tilbakef\u00f8rast til slik det var f\u00f8r anlegget blei bygd. Riggplassen som skal etablerast vest for jorddammen m\u00e5 tilbakef\u00f8rast til naturstilstand etter avslutta anleggsdrift, og dei to deponia som skal etablerast m\u00e5 tilpassast landskapet. Kulturminne og kulturmilj\u00f8 Damanlegget er bygd i 1919, if\u00f8lgje Byantikvaren, og er ein kombinert natursteinsmur- og jorddam (i vest) p\u00e5 totalt 130 meter der den 16 meter h\u00f8ge og 100 meter lange natursteinsmuren dominerer. Murdammen er kommunalt listef\u00f8rt, og er ein del av utvidinga Storediket, Nyediket og Nedrediket i Skredderdalen. Inne i magasinet ligg ein mura torvdam som blei demma ned n\u00e5r dam Storediket blei bygd av Mulevannverket som opphavleg blei etablert i 1877, i eit 1900 meter langt elvel\u00f8p fr\u00e5 Rundemanen gjennom Store og Lille Tindevann, Som det blir vist til i detaljplanen for milj\u00f8 og landskap s\u00e5 er Storediket ein av dei st\u00f8rste oppdemma innsj\u00f8ane i byfjella, og er godt synleg fr\u00e5 Rundemannen og fjella omkring. Storediket er sentralt lokalisert i byfjella, som er definert som eit kulturmilj\u00f8 og landskap av nasjonal interesse i form av \u00e5 vere eit byn\u00e6rt rekreasjonslandskap (K417). I nasjonal samanheng er byfjella eit framst\u00e5ande og i sjeldan grad gjennomf\u00f8rt d\u00f8me p\u00e5 eit rekreasjonslandskap som sprang ut av nasjonalromantiske f\u00f8restillingar og visjonar om folkehelse, som vaks seg sterke mot slutten av 1800-talet. Byfjella har stor opplevings- og bruksverdi, og vannspegla i omr\u00e5det \u2013 herunder Storediket \u2013 er s\u00e6rs viktige i denne samanheng. For folk i dag representerer dei ein naturleg del av landskapet, og Vestland fylkeskommune hadde helst sett at dette ikkje blei endra. N\u00e5r det likevel ikkje blir slik, ser vi oss n\u00f8gd med f\u00f8ringane for nedlegginga slik dei kjem fram i detaljplanen for milj\u00f8 og landskap Som det blir vist til i planen s\u00e5 har Vestland fylkeskommune og Byantikvaren i Bergen m\u00e5lt inn dammen, og den gamle torvdammen med meir, v\u00e5ren 2024. Eitt av vilk\u00e5ra som er sett for nedlegginga er at fylkeskommunen og Byantikvaren skal kontaktast for \u00e5 avklare behovet for fotodokumentasjon av dammen f\u00f8r arbeidet startar Saksnummer BYGG-2025/10631 Side 5 av 15 Konklusjon Vestland fylkeskommune skulle helst sett at dam Storediket blei vareteke slik den no st\u00e5r fram. Vi ser oss jamvel n\u00f8gde med dei f\u00f8ringane som er lagt i plan for milj\u00f8 og landskap. NVE har sett som eitt vilk\u00e5r at fylkeskommunen og Byantikvaren skal kontaktast for \u00e5 avklare behov for fotodokumentasjon av dammen f\u00f8r arbeidet startar. Vi ber om at slik kontakt blir oppretta. Det er ogs\u00e5 \u00f8nskeleg at denne fotodokumentasjonen blir nytta i framtidig formidling av dei industri- og kulturhistoriske aspekta som dette viktige kulturmilj\u00f8et representerer. Vestland Fylkeskommune avdeling for Kultur og folkehelse har gitt f\u00f8lgende uttalelse datert 12.02.2025 Vestland fylkeskommune ved seksjon for kulturarv viser til brev fr\u00e5 Bergen kommune, datert 07.02.25., med s\u00f8knad om dispensasjonar til framtidig arbeid med nedlegging av dam Storediket. Vi viser i denne samanheng til v\u00e5rt innspel, datert 19.12.24., til Norges vassdrags- og energidirektorat (NVE) i samband med h\u00f8yring av detaljplan for nedlegginga av dammen, jamf\u00f8r vedlegg. Der p\u00e5peikte vi mellom anna f\u00f8lgjande: \u00abSom det blir vist til i detaljplanen for milj\u00f8 og landskap s\u00e5 er Storediket ein av dei st\u00f8rste oppdemma innsj\u00f8ane i byfjella, og er godt synleg fr\u00e5 Rundemannen og fjella omkring. Storediket er sentralt lokalisert i byfjella, som er definert som eit kulturmilj\u00f8 og landskap av nasjonal interesse i form av \u00e5 vere eit byn\u00e6rt rekreasjonslandskap (K417). I nasjonal samanheng er byfjella eit framst\u00e5ande og i sjeldan grad gjennomf\u00f8rt d\u00f8me p\u00e5 eit rekreasjonslandskap som sprang ut av nasjonalromantiske f\u00f8restillingar og visjonar om folkehelse, som vaks seg sterke mot slutten av 1800-talet. Byfjella har stor opplevings- og bruksverdi, og vannspegla i omr\u00e5det \u2013 herunder Storediket \u2013 er s\u00e6rs viktige i denne samanheng. For folk i dag representerer dei ein naturleg del av landskapet, og Vestland fylkeskommune hadde helst sett at dette ikkje blei endra. N\u00e5r det likevel ikkje blir slik, ser vi oss n\u00f8gd med f\u00f8ringane for nedlegginga slik dei kjem fram i detaljplanen for milj\u00f8 og landskap\u00bb Vi kom med f\u00f8lgjande konklusjon: \u00abVestland fylkeskommune skulle helst sett at dam Storediket blei vareteke slik den no st\u00e5r fram. Vi ser oss jamvel n\u00f8gde med dei f\u00f8ringane som er lagt i plan for milj\u00f8 og landskap. NVE har sett som eitt vilk\u00e5r at fylkeskommunen og Byantikvaren skal kontaktast for \u00e5 avklare behov for fotodokumentasjon av dammen f\u00f8r arbeidet startar. Vi ber om at slik kontakt blir oppretta. Det er ogs\u00e5 \u00f8nskeleg at denne fotodokumentasjonen blir nytta i framtidig formidling av dei industri- og kulturhistoriske aspekta som dette viktige kulturmilj\u00f8et representerer.\u00bb Dei nemnte tiltaka som er oms\u00f8kt er skildra i detaljplanen, og vi har ingen nye merknader i saken utover det som blei gitt i v\u00e5rt innspel til NVE 2.4 Uttalelse fra Bymilj\u00f8etaten Bymilj\u00f8etaten Vestland har gitt f\u00f8lgende uttalelse datert 10. mars 2025 Saksnummer BYGG-2025/10631 Side 6 av 15 Saken gjelder Bymilj\u00f8etaten viser til oversendelse fra Plan- og bygningsetaten 07.02.2025 (BYGG-2025/10631-7) om dispensasjoner til fremtidig arbeid med nedleggelse av Dam Storediket. Arbeidet med nedleggelse av anlegget medf\u00f8rer en rekke tiltak, og er avhengig av mange dispensasjoner for \u00e5 gjennomf\u00f8re tiltakene. \u2022 Vesentlig terrenginngrep \u2022 Deponi av masser \u2022 Riving/fjerning av deler av demning som er kommunalt listef\u00f8rt kulturminne \u2022 Anlegning av riggomr\u00e5der \u2022 Bruk av eksisterende byfjellsveier til anleggstrafikk \u2022 Tiltak i og rundt vassdrag \u2022 Etablering av nye kanaler/ utl\u00f8p for overvann og naturlige bekker \u2022 Nedtapping av eksisterende \u00abvann/innsj\u00f8\u00bb \u2022 Midlertidige stier, veier og traseer for allmenheten Bymilj\u00f8etaten har hatt tett dialog med Bergen Vann i forbindelse med planlegging av prosjektet. Det er gitt uttale til forprosjekt for rehabilitering/nedlegging av Dam Storediket til Bergen Vann (v\u00e5r referanse: 2021/61225-3). Bymilj\u00f8etaten har i den forbindelse gitt sin vurdering av nedleggelse av dammen. I etterkant av uttale til forprosjektet har Bymilj\u00f8etaten deltatt i m\u00f8ter og befaringer underveis i prosjektet, samt bidratt med innspill til utarbeiding av detaljplan. Denne uttalen knytter seg i all hovedsak til endringer etter forprosjekt, merknader knyttet til bruk av offentlig kommunal vei, bruk av eksisterende byfjellsveier til anleggstrafikk, samt punktet midlertidige stier, veier og traseer for allmenheten. Vurderinger For planstatus og vurderinger knyttet til landskap, vassdrag og friluftsliv viser vi til v\u00e5r uttale til forprosjekt (v\u00e5r referanse: 2021/61225-3). Turvei i omr\u00e5det I detaljplan for milj\u00f8 og landskap (versjon E01) er l\u00f8sning for turvei endret i forhold til forslag i forprosjekt. Foresl\u00e5tt l\u00f8sning med hengebro er utg\u00e5tt og det anlegges n\u00e5 ny turvei oppstr\u00f8ms murdam og gammel stemme. Turveien skal ha en bredde p\u00e5 ca. 2,5 meter som er tilsvarende bredde p\u00e5 \u00f8vrige turveier i omr\u00e5det. Denne forbindes med eksisterende turvei vest for Storediket (Skogmester Mo\u2019s vei) og gjengrodd traktorvei nord for Storediket. Det etableres ny permanent bro over elvel\u00f8p. Bymilj\u00f8etaten er positiv til l\u00f8sningen, som vurderes \u00e5 v\u00e6re bedre i forhold til bruk (funksjonalitet), opplevelse av omr\u00e5det som kulturminne (murdam/gammel stemme) og for fremtidig forvaltning/drift av omr\u00e5det. Tilkomst til murdamdelen (teknisk kulturminne) og mulighet for ferdsel p\u00e5 damkronen vil bli ivaretatt. Gjerde p\u00e5 damkronen oppgraderes Bruk av offentlig kommunal veg (Eidsv\u00e5g til Munkebotsvatnet) I dokumentasjonen innsendt i byggesaken st\u00e5r det at tilkomst til Dam Storediket vil v\u00e6re via offentlig kommunal veg Munkebotn fra Eidsv\u00e5g. Denne vegen har vegklasse med aksellast 8 tonn og maksvekt 32 tonn, og maks lengde 12,5 meter. Ethvert enkelttilfelle hvor det skal kj\u00f8res med kj\u00f8ret\u00f8y som g\u00e5r Saksnummer BYGG-2025/10631 Side 7 av 15 utover gjeldende maksgrenser for vekt og/eller lengde, m\u00e5 s\u00f8kes til Statens vegvesen med forh\u00e5ndsuttale fra Sikring og varsling i Bymilj\u00f8etaten. I forbindelse med arbeidene m\u00e5 det s\u00f8kes om arbeidsvarsling og gravetillatelse til Bymilj\u00f8etaten. Det m\u00e5 legges ved en plan for anleggsgjennomf\u00f8ring til denne s\u00f8knaden, som blant annet m\u00e5 inneholde f\u00f8lgende: \u2022 Hvilke typer kj\u00f8ret\u00f8y som skal benyttes til anleggsarbeidene \u2022 Tidspunkt for kj\u00f8ring \u2022 Mer detaljert beskrivelse av midlertidig forsterkning av bru p\u00e5 offentlig kommunal veg Vi minner om at Munkebotn er en av to mulige sykkelruter mellom \u00c5sane og Bergen sentrum, og er mye bruk av b\u00e5de syklister og turg\u00e5ende. Varsling av arbeidene er derfor sentralt \u00e5 ivareta gjennom arbeidsvarsling. Tilstand p\u00e5 vegen, inkludert gr\u00f8fter og veiter, m\u00e5 dokumenteres i forkant av arbeidene. Dersom det kommer skader p\u00e5 vegen, m\u00e5 vegen reetableres i etterkant av arbeidene. Bruk av eksisterende byfjellsveier til anleggstrafikk (fra Munkebotsvatnet til anlegg) Tilkomst til anleggsomr\u00e5det Storediket skal skje fra offentlig kommunal vei Munkebotn fra Eidsv\u00e5g. Ved Munkebotsvatnets vestside vil anleggstrafikk g\u00e5 over p\u00e5 gruset turvei opp Munkebotsdalen og over Sandviksfjellet til Storediket. Turvei p\u00e5 denne strekningen er ikke opparbeidet for kj\u00f8ring med vanlig bil (utmark). Turveien er smal og flere steder sv\u00e6rt bratt. Bymilj\u00f8etaten forutsetter at tiltakshaver vurderer tilstand og risiko ved kj\u00f8ring p\u00e5 veien, inkludert type kj\u00f8ret\u00f8y. Byfjellene er et sv\u00e6rt viktig natur- og friluftsomr\u00e5de og det er av den grunn viktig \u00e5 ta n\u00f8dvendige hensyn. Kj\u00f8ring i omr\u00e5det stiller store krav til aktsomhet og hensynsfull kj\u00f8ring. Ved kj\u00f8ring p\u00e5 strekningen fra Munkebotsvatnet til Storediket m\u00e5 det kj\u00f8res slik at det blant annet ikke voldes skade p\u00e5 vei. Det gjelder s\u00e6rlig strekningen Munkebotsdalen som er bratt og krevende. Kj\u00f8ring her krever kj\u00f8ret\u00f8y med 4-hjulstrekk. Som for kj\u00f8ring p\u00e5 offentlig kommunal veg Munkebotn, stilles det tilsvarende krav for kj\u00f8ring p\u00e5 eksisterende byfjellsveier. Se krav under overskriften \u00abBruk av offentlig kommunal veg\u00bb om plan for anleggsgjennomf\u00f8ring og innhold, samt krav om dokumentasjon p\u00e5 tilstand og rehabilitering i etterkant av arbeidene. Motorferdsel (lov om motorferdsel i utmark og vassdrag) Strekningen Munkebotsvatnet, Munkebotsdalen og Sandviksfjellet til Storediket omfattes av lov om motorferdsel i utmark. Etter lovens \u00a72 tredje ledd regnes veg i utmark som ikke er opparbeidet for kj\u00f8ring med bil, som utmark. Aktuell strekning er vurdert \u00e5 falle inn under definisjonen utmark. Loven tar imidlertid ikke sikte p\u00e5 \u00e5 hindre n\u00f8dvendig ferdsel til anerkjente nytteform\u00e5l. Etter \u00a7 4 bokstav e har kj\u00f8ring i forbindelse med anlegg og drift av offentlige veger og anlegg direkte hjemmel i loven. Kj\u00f8ring kan da skje uten at det er n\u00f8dvendig \u00e5 s\u00f8ke om tillatelse etter lov om motorferdsel i utmark. Grunneier har likevel adgang til \u00e5 forby eller begrense motorferdsel p\u00e5 sin eiendom. Bymilj\u00f8etaten vurderer at sikkerhet for turg\u00e5ere og andre og forhold til veikapitalen vi skal ivareta som grunneiers representant kan ivaretas som del av krav til arbeidsvarsling og gravetillatelse, ref. ove Saksnummer BYGG-2025/10631 Side 8 av 15 Vi ber om at alle kj\u00f8ret\u00f8y har en kj\u00f8reseddel utstedt av Bymilj\u00f8etaten synlig i kj\u00f8ret\u00f8yets frontrute. Midlertidige stier, veier og traseer for allmennheten Det blir viktig \u00e5 informere publikum om tiltaket og de konsekvenser tiltakene medf\u00f8rer for bruk/ferdsel i omr\u00e5det. Dette m\u00e5 skje i god tid f\u00f8r oppstart av anleggsperiode og under anleggsperioden. Det mangler detaljplan for skilting ved utvalgte innfallsporter. Aktuelle stikryss (skiltpunkt) er foresl\u00e5tt skiltet. Informasjon og skilting m\u00e5 avklares n\u00e6rmere med Bymilj\u00f8etaten. Midlertidige stier (alternative traseer) m\u00e5 skiltes, og det m\u00e5 vurderes om det m\u00e5 utf\u00f8res tiltak p\u00e5 sti. Tilf\u00f8rsel av masser Ved behov for tilf\u00f8rsel av masser skal disse v\u00e6re rene for \u00e5 unng\u00e5 spredning av fremmede arter og/eller u\u00f8nskede arter i tiltaksomr\u00e5det. Maskiner og utsyr skal v\u00e6re rengjort for mulig levedyktig plantemateriale, f\u00f8r det forflyttes. Det m\u00e5 stilles krav om at fremmede skadelige arter skal h\u00e5ndteres p\u00e5 en aktsom m\u00e5te, i tr\u00e5d med krav i naturmangfoldloven \u00a7 28 og tilh\u00f8rende forskrift om fremmede organismer (FOR 2015-06-19-716). I henhold til forskriften har tiltakshaver blant annet plikt til \u00e5 p\u00e5se at en ikke medf\u00f8rer utilsiktet spredning av slike organismer, jf. kapittel V. Oppsummering Bymilj\u00f8etaten har hatt tett dialog med Bergen Vann i forbindelse med planlegging av prosjektet. Det er gitt uttale til forprosjekt for rehabilitering/nedlegging av Dam Storediket til Bergen Vann (v\u00e5r referanse: 2021/61225-3). Bymilj\u00f8etaten har videre deltatt i m\u00f8ter og befaringer underveis i prosjektet og har bidratt med innspill til utarbeiding av detaljplan. Denne uttalen knytter seg i all hovedsak til bruk av eksisterende veier i forbindelse med anleggstrafikk og n\u00f8dvendig informasjon til allmennheten om ferdsel i omr\u00e5det under anleggsperioden. Vurdering av nedleggelse av dam har Bymilj\u00f8etaten tatt opp til vurdering i uttale til forprosjekt. Vi ber om at f\u00f8lgende vilk\u00e5r f\u00f8lges opp: \u2022 Det m\u00e5 s\u00f8kes om arbeidsvarsling og gravetillatelse til Bymilj\u00f8etaten. Det m\u00e5 legges ved plan for anleggsgjennomf\u00f8ring til denne s\u00f8knaden. \u2022 Tilstand p\u00e5 veier, inkludert gr\u00f8fter og veiter, m\u00e5 dokumenteres i forkant av arbeidene. Dette gjelder b\u00e5de Munkebotsveien (offentlig kommunal vei) og turvei opp Munkebotsdalen over Sandviksfjellet til Storediket. \u2022 Alle kj\u00f8ret\u00f8y skal ha en kj\u00f8reseddel utstedt av Bymilj\u00f8etaten synlig i kj\u00f8ret\u00f8yets frontrute. \u2022 Allmenheten m\u00e5 informeres om tiltaket i god tid f\u00f8r oppstart og under anleggsperiode. Informasjon og n\u00f8dvendig skilting skal skje ved innfallsporter, sentrale stikryss og p\u00e5 kommunes nettsider i samr\u00e5d med Bymilj\u00f8etaten. \u2022 Tilf\u00f8rte masser til anlegget skal v\u00e6re rene. Anbefaling Tiltakene er avhengig av dispensasjon fra kommuneplanens arealdel \u00a7 3.1 Plankrav, \u00a7 6.2 Byggegrense mot vassdrag, \u00a7 31 arealform\u00e5l LNF, \u00a7 32.1.2 Tiltak i vassdrag og \u00a7 32.6 Drikkevann. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19- 2. Saksnummer BYGG-2025/10631 Side 9 av 15 Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis dispensasjon for de oms\u00f8kte tiltakene. 2.5 Uttalelse fra Byantikvaren Byantikvaren har gitt f\u00f8lgende uttalelse datert 11. mars 2025 Vi viser til intern korrespondanse, datert 07.02.2025, vedr\u00f8rende s\u00f8knad om dispensasjoner til fremtidig arbeid med nedleggelse av Dam Storediket. Gnr.168, bnr. 3. Byantikvaren har tidligere utarbeidet Kulturminnegrunnlag \u00abMulevassdraget med tilh\u00f8rende nedslagsfelt\u00bb (Skriftserienr.: 2020-2), som blant annet omhandlet Dam Storediket. Om tekniske kulturminner er det gjort f\u00f8lgende vernevurdering: \u00abTekniske kulturminner utgj\u00f8r viktige historiske kvaliteter fra ulike perioder i utviklingen i omr\u00e5det. Dette er viktige kulturminner som skal tas hensyn til i den videre utviklingen. De viktigste historiske ferdsels\u00e5rene er Den trondhjemske postvei som krysset vassdraget ved Sandvikskirken og stiene langs vassdraget som har v\u00e6rt n\u00f8dvendige for utnyttelsen av vannressursene som var magasinert i dammer. Konstruksjoner som murte dammer og oppbygde torvdammer (stemmer), stier, kjerreveier, veier, steingarder og steinsatte og st\u00f8pte kanaler, broer og damhus utgj\u00f8r sentrale synlige kulturhistoriske objekter i landskapet. Slike konstruksjoner er viktige historiefortellende kulturminner og milj\u00f8skapende faktorer. Disse stein- og murkonstruksjonene er verneverdige og m\u00e5 i st\u00f8rst mulig grad bevares i landskapet.\u00bb Byantikvaren ville foretrekke at Dam Storediket ble ivaretatt, og beholdt som et viktig teknisk kulturminne i byfjellene, men tar til f\u00f8lge det faktum at Storediket ikke lenger brukes som drikkevann, og at deler av dammen ikke tilfredsstiller damsikkerhetsforskriften. Byantikvaren motsetter seg derfor ikke planene slik de er lagt frem i Detaljplan for milj\u00f8 og landskap 3. DISPENSSONSVURDERING Fremtidig tiltak kommer i strid med f\u00f8lgende deler av kommuneplanens arealdel 2018-2030 \u2022 \u00a7 3-1 \u2013 Plankrav \u2022 \u00a7 6.2 \u2013 Byggegrense mot vassdrag \u2022 \u00a7 31 \u2013 Arealform\u00e5l LNF \u2022 \u00a7 32.1.2 \u2013 Tiltak i vassdrag \u2022 \u00a7 32.6 \u2013 Drikkevann Grunnlaget for dispensasjonsvurderingen fremg\u00e5r av plan- og bygningsloven \u00a719-2. Her fremg\u00e5r det at dispensasjoner bare kan gis dersom hverken hensynene bak bestemmelsene det s\u00f8kes dispensasjon fra eller hensynene i pbl- form\u00e5lsbestemmelsene \u00a71-1 blir vesentlig tilsidesatt. I tillegg m\u00e5 fordelene v\u00e6re klart st\u00f8rre en ulempene etter en samlet vurdering. Det f\u00f8lger av form\u00e5lsbestemmelsene i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktigl\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saksnummer BYGG-2025/10631 Side 10 av 15 Plankrav (\u00a7 3-1): Hensynet bak plankravet i kommuneplanen er \u00e5 sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbyggingen tillates. Plankravet er viktig med tanke p\u00e5 avklaring av risiko og s\u00e5rbarhet, barns interesser, uteoppholdsareal, biologisk mangfold og kulturminner og kulturmilj\u00f8. Det skal ikke tillates tiltak som kan vanskeliggj\u00f8re en eventuell fremtidig reguleringsplan. 8 Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Ansvarlig s\u00f8ker har grunngitt s\u00f8knad om dispensasjon som f\u00f8lger: I bestemmelsen st\u00e5r det at \u00abtiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Hovedhensynet bak plankravet i kommuneplanens punkt \u00a73.1 er \u00e5 sikre at eldre reguleringsplaner fases ut, samt bak kravet om reguleringsplan er det \u00e5 sikre at alle n\u00f8dvendige hensyn og interesser blir ivaretatt f\u00f8r utbygging av nye omr\u00e5der eller videreutvikling av eksisterende n\u00e6ring. Det er ogs\u00e5 et verkt\u00f8y for \u00e5 se p\u00e5 kommende byggetiltak i en helhet. Plankravet skal videre sikre bred medvirkning gjennom offentlig ettersyn hvor planen legges ut p\u00e5 internett og evt. andre medier. Gjennom utarbeidelse av plan avklares blant annet risiko og s\u00e5rbarhet, barns interesser, uteoppholdsareal, biologisk mangfold, kulturminner og kulturmilj\u00f8, samt visuelle kvaliteter og utnyttelsesgrad p\u00e5 tomten. Eiendommen ligger i et uregulert omr\u00e5de og det er kommuneplan som er styrende, og vi mener grunnet tiltakets st\u00f8rrelse og omfang, tilsier det \u00e5 kreve ny reguleringsplan kun for gjennomf\u00f8ring av oms\u00f8kt tiltak vil v\u00e6re noe i overkant, tatt i betraktning tiltakets tidligere nevnte st\u00f8rrelse og omfang. Tiltaket er i stor grad avklart med Byantikvar slik at konsekvenser for eventuelle kulturminner er vurdert. Selve murdammen blir beholdt som teknisk kulturminne. Dette gjelder ogs\u00e5 for anlegg eller milj\u00f8 som har kulturhistorisk verdi skal i st\u00f8rst mulig grad ivaretas, og Byantikvarens kulturminnegrunnlag legges til grunn i plan- og byggesaksbehandling. Det er ogs\u00e5 utarbeidet detaljplan i tett samarbeid med Bymilj\u00f8etaten. Byantikvar ogs\u00e5 bidratt til utformingen av denne. Vi s\u00f8ker med dette om dispensasjon fra KPA Bergen 2018-2030 \u00a73.1 \u00abPlankrav\u00bb for fjerning av jorddam, nedlegging av dammen v/Storediket, samt etablering av nytt bekkel\u00f8p. Byggegrense mot vassdrag (\u00a7 6.2): Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Bestemmelsen har som form\u00e5l \u00e5 beskytte vassdrag mot inngrep som kan p\u00e5virke vannkvalitet, \u00f8kologiske forhold og allmennhetens tilgang til naturomr\u00e5der. Saksnummer BYGG-2025/10631 Side 11 av 15 Ansvarlig s\u00f8ker har grunngitt s\u00f8knad om dispensasjon som f\u00f8lger: Hensynet bak bestemmelsene byggegrense mot sj\u00f8 og vassdrag er \u00e5 sikre allmennhetens rett til fri ferdsel og friluftsliv ved kysten, jf. Ot.prp. nr. 32 (2007-2008) s. 63, og hensynet til vassdragene er ivaretatt gjennom byggegrenser. Forbudet legger opp til at det skal tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser ved sp\u00f8rsm\u00e5l om tiltak i strandsonen langs sj\u00f8en og langs viktige vassdrag. Avstand til vassdrag blir tiln\u00e6rmet 0m grunnet oms\u00f8kt tiltak er en eldre dam, og tiltak her vil alltid komme i konflikt med byggegrense mot vassdrag. Vi s\u00f8ker med dette om dispensasjon fra KPA Bergen 2018-2030 \u00a76.2 \u00abByggegrense mot vassdrag\u00bb for fjerning jorddam, nedlegging av dammen v/Storediket, samt etablering av nytt bekkel\u00f8p. Arealform\u00e5l LNF (\u00a7 31): Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der uten oppstykking eller uheldige inngrep. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Ansvarlig s\u00f8ker har grunngitt s\u00f8knad om dispensasjon som f\u00f8lger Hensynet bak LNF-form\u00e5let er \u00e5 bevare landbruksareal, naturomr\u00e5de og friluftsomr\u00e5de, samt unng\u00e5 oppstykking av jordbruksareal. Disse omr\u00e5dene skal prioriteres i et langsiktig perspektiv, og oppstykking av jord og tap av kulturlandskap skal unng\u00e5s. Nedtrappingen og fjerning av jorddam vil ikke p\u00e5virke LNF-form\u00e5let utover at det v\u00e6re en anleggsperiode som gjennomf\u00f8res i 2025. S\u00e5 langt det er mulig skal vassdraget tilbakef\u00f8res til forholdene slik de var f\u00f8r anlegget ble bygget. Det vil bli tilf\u00f8rt \u00abnye\u00bb LNF-areal n\u00e5r dam blir nedtappet vannet fjernes Utover dette vil murdammen videref\u00f8res som den er, og etablering av ny gangsti over dam skal er nesten en videref\u00f8ring av dagens situasjon, slik at ogs\u00e5 fremtidig generasjoner ogs\u00e5 kan f\u00e5 oppleve turomr\u00e5det ved og rundt demningen. Vi s\u00f8ker med dette om dispensasjon fra KPA Bergen 2018-2030 \u00a731 \u00abTiltak i LNF omr\u00e5det\u00bb for for fjerning jorddam, nedlegging av dammen v/Storediket, samt etablering av nytt bekkel\u00f8p. Tiltak i vassdrag (\u00a7 32.1.2) Hensynet bak bestemmelsen i kommuneplanens arealdel, er \u00e5 sikre at tiltak og aktiviteter i vassdrag ikke skader milj\u00f8et eller \u00f8kosystemene Drikkevann (\u00a7 32.6): Hensynet bak bestemmelsen er \u00e5 beskytte vannressurser og hindre inngrep som kan svekke vannkvalitet eller \u00f8kologiske forhold. Ansvarlig s\u00f8ker har grunngitt s\u00f8knad om dispensasjon som f\u00f8lger Hensynet bak bestemmelsene byggegrense mot sj\u00f8 og vassdrag er \u00e5 sikre allmennhetens rett til fri ferdsel og friluftsliv ved kysten, jf. Ot.prp. nr. 32 (2007-2008) s. 63, og hensynet til vassdragene er Saksnummer BYGG-2025/10631 Side 12 av 15 ivaretatt gjennom byggegrenser. Forbudet legger opp til at det skal tas s\u00e6rlig hensyn til natur- og kulturmilj\u00f8, friluftsliv, Dammen skal nedtappes helt, og det skal etableres et bekkel\u00f8p som vist p\u00e5 figur nr.1 og 2. Selve murdemningen utenom jordaammen skal best\u00e5, mens areal som frem til n\u00e5 har fungert som vassdrag/drikkevann, vil n\u00e5 fremst\u00e5 som LNF omr\u00e5det, S\u00e5 langt det er mulig skal vassdraget tilbakef\u00f8res til forholdene slik de var f\u00f8r anlegget ble bygget. Vi s\u00f8ker med dette om dispensasjon fra KPA Bergen 2018-2030 \u00a732.1.2 \u00abTiltak i vassdrag\u00bb og \u00a732.6 \u00abDrikkevann\u00bb for fjerning jorddam, nedlegging av dammen v/Storediket, samt etablering av nytt bekkel\u00f8p. Fagetatens vurdering Plankrav (\u00a7 3-1): Hensikten med plankravet er \u00e5 sikre en helhetlig planlegging og offentlig medvirkning i utbyggingssaker. Plankravet skal ogs\u00e5 bidra til at utbygginger ivaretar naturmangfold, friluftsliv, samfunnssikkerhet og estetiske kvaliteter. I denne saken argumenteres det for at en reguleringsplan vil v\u00e6re un\u00f8dvendig byr\u00e5kratisk, da tiltaket ikke inneb\u00e6rer utbygging, men snarere en tilbakef\u00f8ring til naturtilstand. NVE, Byantikvaren, Vestland fylkeskommune og Bymilj\u00f8etaten har allerede v\u00e6rt involvert i planleggingen, noe som sikrer at relevante hensyn er ivaretatt. Byggegrense mot vassdrag (\u00a7 6.2): Bestemmelsen har som form\u00e5l \u00e5 beskytte vassdrag mot inngrep som kan p\u00e5virke vannkvalitet, \u00f8kologiske forhold og allmennhetens tilgang til naturomr\u00e5der. I dette tilfellet vil dispensasjonen inneb\u00e6re etablering av nye inngrep, men dette begrunnes med en restaurering av vassdraget. Ved \u00e5 fjerne jorddammen og etablere et naturlig bekkel\u00f8p, sikres vassdragets dynamiske prosesser, og risiko for dambrudd elimineres. Tiltaket fjerner en kunstig barriere og tilbakef\u00f8rer omr\u00e5det til en mer naturlig hydrologisk tilstand. Arealform\u00e5l LNF (\u00a7 31): LNF-form\u00e5let skal sikre at landbruks-, natur- og friluftsomr\u00e5der bevares uten oppstykking eller uheldige inngrep. Selv om tiltaket midlertidig p\u00e5virker landskapet, vil det p\u00e5 lang sikt f\u00f8re til \u00f8kt \u00f8kologisk verdi og styrket friluftslivstilbud, da omr\u00e5det tilbakef\u00f8res til en mer naturlig tilstand og omgj\u00f8res til natur- og friluftsomr\u00e5de. Over tid vil vegetasjon reetablere seg, noe som kan bidra til bedre estetikk og stabilitet i landskapet. Murdammen bevares som teknisk kulturminne, noe som opprettholder historisk verdi Tiltak i vassdrag (\u00a7 32.1.2) og drikkevann (\u00a7 32.6): Disse bestemmelsene er ment \u00e5 beskytte vannressurser og hindre inngrep som kan svekke vannkvalitet eller \u00f8kologiske forhold. Storediket er ikke lenger en drikkevannskilde, og tiltaket vil f\u00f8re til en mer naturlig vannstr\u00f8m som kan gi positive milj\u00f8effekter p\u00e5 sikt. Det er imidlertid viktig at gjennomf\u00f8ringen skjer kontrollert, slik at kortsiktige konsekvenser som grumsete vann og p\u00e5virkning p\u00e5 nedstr\u00f8ms \u00f8kosystemer minimeres. Etablering av et nytt bekkel\u00f8p gir bedre \u00f8kologiske forhold, og kan forbedre det biologiske mangfoldet. Saksnummer BYGG-2025/10631 Side 13 av 15 S\u00f8knaden sikrer at det nye bekkel\u00f8pet er dimensjonert for 50-\u00e5rs flom med klimap\u00e5slag, noe som reduserer risiko for flomskader Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere \u2022 NVE har godkjent detaljplan for milj\u00f8 og landskap \u2022 Omr\u00e5det tilbakef\u00f8res til en naturlig tilstand, noe som vil fremme biologisk mangfold og naturlige \u00f8kologiske prosesser \u2022 Dammen tilfredsstiller ikke dagens damsikkerhetskrav og har en h\u00f8y bruddkonsekvensklasse. Fjerning eliminerer risikoen for dambrudd. \u2022 Alternativet, \u00e5 rehabilitere dammen, ville v\u00e6rt langt mer kostbart og inneb\u00e5ret h\u00f8yere klimagassutslipp. Dispensasjonen vil derfor v\u00e6re mer \u00f8konomisk og milj\u00f8vennlig \u2022 Nye gangveier etableres, og omr\u00e5det blir mer tilgjengelig for allmennheten. \u2022 Bymilj\u00f8etaten, Byantikvaren og Fylkeskommunen frar\u00e5der ikke dispensasjoner \u2022 Deler av murdammen vil bli bevart som et teknisk kulturminne, og det vil bli etablert en ny gangforbindelse som erstatter dagens forbindelse over dammen. \u2022 Vassdraget vil bli tilbakef\u00f8rt til forholdene slik de var f\u00f8r anlegget ble bygget, noe som vil bidra til \u00e5 bevare det naturlige landskapet og \u00f8kosystemet. Ulempene vil v\u00e6re: Storediket er en av de st\u00f8rste oppdemmede innsj\u00f8ene i byfjellene og er godt synlig fra Rundemannen og fjellene omkring. Byfjellene er definert som et kulturmilj\u00f8 og landskap av nasjonal interesse, og murdammen bidrar til dette landskapets historiske og estetiske verdi. \u2022 Nedleggelse av dammen vil endre det visuelle landskapet og opplevelsen av omr\u00e5det, noe som kan p\u00e5virke allmennhetens bruk og opplevelse av friluftsomr\u00e5de \u2022 Omr\u00e5det vil endre karakter n\u00e5r vannspeilet forsvinner, og det kan ta tid f\u00f8r vegetasjonen etablerer seg fullt ut \u2022 Anleggsarbeidet vil medf\u00f8re midlertidige inngrep i landskapet og kan p\u00e5virke friluftslivet og allmennhetens tilgang til omr\u00e5det i anleggsperioden. Noen stier kan bli utilgjengelige i anleggsperioden \u2022 Selv om Storediket ikke lenger brukes som drikkevannskilde, vil nedleggelsen formelt fjerne denne muligheten. Kommunen kan gi varig eller midlertidig dispensasjon fra bestemmelser fastsatt i eller i medhold av plan- og bygningsloven. Samlet sett vurderes fordelene ved \u00e5 gi dispensasjon som klart st\u00f8rre enn ulempene. Dispensasjonen vil bidra til \u00f8kt sikkerhet, redusere kostnader og klimagassutslipp, bevare viktige kulturminner og tilbakef\u00f8re vassdraget til en mer naturlig tilstand. Hensynene bak bestemmelsene i kommuneplanen og lovens form\u00e5lsbestemmelse blir ikke vesentlig tilsidesatt, og vilk\u00e5rene i pbl \u00a7 19-2 anses oppfylt. Kommunen har vurdert etter kan-vurderingen at dispensasjon b\u00f8r gis. Saksnummer BYGG-2025/10631 Side 14 av 15 4. Konklusjon Etter fagetatens vurdering b\u00f8r det gis dispensasjoner fra f\u00f8lgende punkter i kommuneplanens arealdel 2018-2030 \u2022 \u00a7 3.1 \u2013 Plankrav \u2022 \u00a7 6.2 \u2013 Byggegrense mot vassdrag \u2022 \u00a7 31 \u2013 Arealform\u00e5l LNF \u2022 \u00a7 32.1.2 \u2013 Tiltak i vassdrag \u2022 \u00a7 32.6 \u2013 Drikkevann P\u00e5 f\u00f8lgende vilk\u00e5r: \u2022 Tiltaket skal gjennomf\u00f8res i tr\u00e5d med detaljplanen for milj\u00f8 og landskap datert 15.11.2024. \u2022 Arbeidene skal gjennomf\u00f8res slik at skade p\u00e5 naturmangfold og kulturminner minimeres. \u2022 Erosjons- og revegeteringstiltak skal overv\u00e5kes og eventuelle korrigerende tiltak skal iverksettes ved behov. \u2022 Tiltakshaver er ansvarlig for at alle p\u00e5lagte tillatelser fra relevante myndigheter er p\u00e5 plass f\u00f8r arbeid igangsettes Vedlegg: 1. S\u00f8knad om dispensasjon 2. Detaljplan for milj\u00f8 og landskap inkl. vedlegg 3. Vestland fylkeskommunes uttalelse datert 19.12.2024 4. Vestland fylkeskommunes uttalelse datert 12.02.2025 5. Bymilj\u00f8etatens uttalelse datert 10.03.2025 6. Byantikvarens uttalelse datert 11.03.2025 7. Vedtak fra NVE. Godkjenning av detaljplan for milj\u00f8 og landskap Saksnummer BYGG-2025/10631 Side 15 av 15 "
}