{
  "dokument_id": "634ca3b0-3747-55e9-b47a-b9b206a06565",
  "doc_type": "case_attachment",
  "kommune": 4601,
  "tittel": "Fagnotat, sluttbehandling - Ytrebygda, Gnr. 107, Bnr. 26 m.fl., Smalhushaugen, Reguleringsplan",
  "url": "https://bergen.kommune.no/politikere-utvalg/api/fil/bk360/10660481/Fagnotat-sluttbehandling-Ytrebygda-Gnr-107-Bnr-26-m-fl-Smalhushaugen-Reguleringsplan",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20536-35 Saksbehandler: Marianne Veste Dato: 19.06.2024 Fra Plan- og bygningsetaten Forslag til detaljregulering anbefales vedtatt Ytrebygda, Gnr. 107, Bnr. 26 m.fl., Smalhushaugen, Reguleringsplan, Arealplan-ID 65780000 Om planforslaget A/STAB AS foresl\u00e5r p\u00e5 vegne av Pallas AS detaljregulering for et omr\u00e5de i utkanten av Espehaugen N\u00e6ringspark i Ytrebygda bydel. Figur 1: Til venstre: Oversiktsbilde med planomr\u00e5det i gr\u00f8nt. Til h\u00f8yre: Dagens situasjon. Form\u00e5let med reguleringsplanen er \u00e5 regulere deler av gnr. 107 bnr. 26 til fremtidig industri og lageromr\u00e5de med adkomstveg fra nord via Espehaugen, samt gang- og sykkelvei. Planen skal legge til rette for at n\u00e6ringsomr\u00e5det sammen med vegetasjonsskjerm skal kunne fradeles g\u00e5rdsbruket som ligger p\u00e5 gnr. 107 bnr. 26. For eksisterende n\u00e6ringsomr\u00e5de i felt I/L1 videref\u00f8res grad av utnytting og byggeh\u00f8yde, men % BYA har blitt justert opp fra 50 % Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN til 53 % BYA som f\u00f8lge av at noe areal g\u00e5r vekk til adkomstveg for I/L3. Omkringliggende areal i vest og s\u00f8r reguleres til vegetasjonsskjerm, hvor det \u00e5pnes for \u00e5 deponere rene overskuddsmasser. Den s\u00f8rlige delen av vegetasjonsskjermen, felt GV3, skal opparbeides til beiteomr\u00e5de. Planomr\u00e5det ligger innenfor kommunedelplanen for Birkeland, Liland, \u00c5dland og Espeland (KDP BL\u00c5E), vedtatt 2017, der omr\u00e5det er avsatt til fremtidig n\u00e6ringsareal I/L 1 og eksisterende n\u00e6ringsareal I/L 3. Deler av planomr\u00e5det i s\u00f8r ligger innenfor areal avsatt til LNF. En mindre del av planomr\u00e5det omfatter en gr\u00f8ntstruktur som er tenkt \u00e5 sikre turvei i nord. LNF-arealet er omfattet av hensynssone for landbruk og hele planomr\u00e5det ligger innenfor r\u00f8d flyst\u00f8ysone og konsesjonsomr\u00e5de for fjernvarme. Hele planomr\u00e5det er omfattet av reguleringsplan Ytrebygda. Gnr 107 bnr 5 m.fl., Espehaugen n\u00e6ringsomr\u00e5de (plan-id 9000000, vedtatt 22.11.1993). Her er de eksisterende n\u00e6ringsarealene innenfor planomr\u00e5det hovedsakelig avsatt til industri og parkbelte. Nytt n\u00e6ringsareal I/L 1 og vegetasjonsskjermen i s\u00f8r er avsatt til LNF. KDP BL\u00c5E gjelder foran eldre reguleringsplaner der form\u00e5l er motstridende. Videre overlapper og grenser planomr\u00e5det til reguleringsplan Ytrebygda. Gnr 107 bnr 141, 537 m.fl., Espehaugen (plan-id 63190000, vedtatt 26.04.2017), hvor adkomstvei i nord og en mindre del av eksisterende industriomr\u00e5de omfattes av planen. Planomr\u00e5det inng\u00e5r i meldepliktsone for AVINOR, med tilh\u00f8rende f\u00f8ringer. Planforslaget omfattes ikke av forskrift om konsekvensutredning. Det er gjort egen KU- vurdering som f\u00f8lger planforslaget da noe areal avsatt til LNF er foresl\u00e5tt omgjort til n\u00e6ringsareal. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 14.12.2019. H\u00f8ringsfristen var 28.01.2020. Det kom inn 2 private merknader og 13 uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjema datert 29.04.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 LNF: LNF-omr\u00e5det i KDP BL\u00c5E m\u00e5 ikke reduseres ytterligere. Overskuddsmasser m\u00e5 ikke deponeres i skog som er avsatt til LNF-form\u00e5l. \u2022 Byggeh\u00f8yder og volum: Byggetiltaket og infrastruktur b\u00f8r innordne seg landskapet. \u2022 Skjerming mot naboer: M\u00e5 v\u00e6re tilstrekkelig skjerming og vegetasjonsskjerm mot naboeiendommer. \u2022 Natur: Bevaring av grantr\u00e6r mot naboeiendommer, planomr\u00e5det inng\u00e5r i hjortetrekk- omr\u00e5de, verdi \u00e5 bevare sammenhengende kantvegetasjon mot dyrket mark- s\u00e6rlig som gr\u00f8ntkorridor (vest/\u00f8st) for skoglevende arter. \u2022 St\u00f8y: Bekymring for \u00f8kt st\u00f8y nattestid og i anleggsfasen Saksnummer PLAN-2022/20536 Side 2 av 13 \u2022 Fremtidig utvikling av G/S-forbindelser: Tiltaket m\u00e5 ikke v\u00e6re til hinder for fremtidig utvikling av sammenhengende gang- og sykkelforbindelser. Det kom inn tre innsigelser som pekte p\u00e5 f\u00f8lgende: \u2022 Vestland Fylkeskommune: Innsigelse for mangelfull utredning av konsekvensene planen kan f\u00e5 for framkomst p\u00e5 fylkesvei i omr\u00e5det, spesielt i kryss p\u00e5 Kokstadvegen og Ytrebygdsvegen. \u2022 Statens Vegvesen: Innsigelse for mangelfull utredning av konsekvensene for planen kan f\u00e5 for framkomst p\u00e5 riksvei. 580 Flyplassvegen. \u2022 Avinor: Ber om at bestemmelser om h\u00f8yderestriksjoner, radiotekniske vurderinger, turbulensforhold og farlig/villedende belysning tas inn i reguleringsplanen. Innsigelser ble trukket i brev datert 17.01.2024, 17.10.2023 og 16.06.2020. Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 29.04.2024. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Det er gjort noen justeringer i krysningspunkt, langs gang- og sykkelvei og eierforhold p\u00e5 infrastruktur. \u2022 Plangrensen er utvidet noe som f\u00f8lge av vegutvidelser langs offentlig veg. Espehaugen, areal for trappeforbindelse (f_GG) og fyllingsfot i f_AVG1. \u2022 Espelandsvegen er regulert inn som gangveg (f_GS7) i tr\u00e5d med fagetatens innspill til offentlig ettersyn. \u2022 Det er lagt inn bestemmelsesomr\u00e5de #2 innenfor VS3, der intensjonen er \u00e5 skjerme mot n\u00e6ringsomr\u00e5det med beplantning. Det er sikret ulik opparbeidelse av VS2 og VS3. \u2022 To ulike planeringsniv\u00e5 innenfor I/L3. \u2022 Feltnavn er justert i henhold til ny sosi-kode. \u2022 Bestemmelser er bearbeidet og endret, hvor det blant annet er sikret bestemmelser for st\u00f8y og st\u00f8v. Endringene i planforslaget var p\u00e5 begrenset h\u00f8ring i perioden 22.03.2024 \u2013 19.04.2024. Det kom inn 1 merknad, og denne er oppsummert i merknadsskjema begrenset h\u00f8ring datert 29.04.2024. Det er ikke foretatt medvirkning utover lovens minstekrav. Vurdering av planforslaget Plan- og bygningsetaten (PBE) kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let med \u00e5 regulere deler av gnr. 107 bnr. 26 til industri/lager og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Saksnummer PLAN-2022/20536 Side 3 av 13 Forholdet til overordnede planer Utbyggingsomr\u00e5det forholder seg hovedsakelig til avgrensningene fastsatt i KDP BL\u00c5E for n\u00e6ringsareal. Det foresl\u00e5s imidlertid \u00e5 omdisponere ca. 0,8 daa areal, fra LNF til n\u00e6ringsareal. Endringen inneb\u00e6rer en justering av n\u00e6ringsomr\u00e5det I/L3 mot s\u00f8r og noe mot nord i s\u00f8r\u00f8st, som vist i figur 2. I tillegg foresl\u00e5s en omdisponering av 5,3 daa, fra LNF til gr\u00f8nnstruktur, i s\u00f8r, hvor det er planlagt fyllingsfot. Arealet som \u00f8nskes omdisponert f\u00f8lger avgrensing for fradeling, omtalt under tema jordressurser. Bymilj\u00f8etaten og byantikvaren var kritiske til omdisponering av 0,8 dekar til offentlig ettersyn, og bymilj\u00f8etaten ville ikke anbefale deponering av overskuddsmasser i skog som er avsatt til LNF i kommunedelplanen. Grense for oms\u00f8kt fradeling LNF som omgj\u00f8res til gr\u00f8nnstruktur/n\u00e6ring Figur 2: Til venstre vises en fremstilling av endring av form\u00e5l fra KDP BL\u00c5E, hentet fra planbeskrivelsen. M\u00f8rk bl\u00e5 linje viser omr\u00e5det som blir utvidet til n\u00e6ringsareal innenfor omr\u00e5de avsatt til LNF. Rosa linje viser areal som blir endret fra n\u00e6ring til LNF. Lysebl\u00e5 linje viser arealet som er avsatt til n\u00e6ring. R\u00f8d linje viser omr\u00e5de regulert til industri i gjeldende reguleringsplan (plan-id 9000000). Figur til venstre viser utklipp av KDP BL\u00c5E og areal for tidligere oms\u00f8kt fradeling. En omdisponering av arealet vist med m\u00f8rkebl\u00e5 linje i figur 2 vil bidra til at spesielt arealet s\u00f8r\u00f8st i I/L3 kan utnyttes bedre, da dette fremst\u00e5r som noe smalt og legger begrensninger p\u00e5 plassering av bygg innenfor omr\u00e5det. Fyllingsfot p\u00e5 s\u00f8rsiden vil fungere som en buffer og vegetasjonsskjerm mot landbrukseiendommen. PBE har vurdert at en slik omdisponering kan anbefales, s\u00e5 lenge det ikke er til hinder for landbrukseiendommen. PBE har v\u00e6rt i dialog med etat for landbruk, og de er positive til form\u00e5lsendring og at massedeponering kan foretas inn i LNF-areal. De har uttalt at omgj\u00f8ring til gr\u00f8ntstruktur ikke vil stride mot landbruksform\u00e5let s\u00e5 lenge arealet sikres opparbeidet som beiteareal med eng- og beitevekster. Dette er sikret i bestemmelse 3.3.1.2.b. PBE vurderer at hensyn til landbruk er ivaretatt med de avb\u00f8tende tiltak som er foresl\u00e5tt i bestemmelsene, og kan videre anbefale at LNF-areal omdisponeres til n\u00e6ringsareal og gr\u00f8nnstruktur slik det fremg\u00e5r av plankart. Omr\u00e5det best\u00e5r i hovedsak av industri og landbruk. Areal og lokaler til frivillighet, kultur og idrettsaktiviteter har ikke v\u00e6rt vurdert som en del av planarbeider, jf. tematiske f\u00f8ringer 2024. Saksnummer PLAN-2022/20536 Side 4 av 13 Jordressurser Den s\u00f8rlige delen av planomr\u00e5det er innmarksbeite og skog med s\u00e6rs h\u00f8y bonitet (figur 3). Dette beitearealet er i dag i ferd med \u00e5 gro igjen. En mindre del lengst s\u00f8r er vist som overflatedyrket jord og er i dag i bruk som beiteland. Jordsmonnet fra innmarksbeite innenfor I/L3 og alle ber\u00f8rte omr\u00e5der innenfor VS2 og VS3 skal fjernes, tas vare p\u00e5 og tilbakef\u00f8res etter at grunnarbeidet i feltene er ferdig, jf. bestemmelse 3.3.1.2.c. Figur 3: AR5 kart viser at det er innmarksbeite og skog med s\u00e6rs h\u00f8y bonitet innenfor arealet som reguleres til n\u00e6ring og gr\u00f8nnstruktur. I henhold til planbeskrivelsen kap. 8.6.2 er hovedintensjonen bak reguleringsplanen at landbrukseiendommen utenfor planomr\u00e5det skal kunne fradeles som egen parsell etter vedtak. Dagens eiendomsforhold er til hinder for investering i, oppgradering og videreutvikling av landbrukseiendommen. Det ble s\u00f8kt om fradeling i 2017, men s\u00f8knaden ble avsl\u00e5tt da det krevde en reguleringsendring (saksnummer 201622295). Etat for landbruk ga uttalelse til s\u00f8knaden, og anbefalte en fradeling, da det ville v\u00e6re positivt for landbrukseiendommen. Planavgrensningen f\u00f8lger parsellen som den gang var oms\u00f8kt, og som \u00f8nskes fradelt i etterkant av planvedtak. Et planvedtak vil muliggj\u00f8re en fradeling og videre drift av landbrukseiendommen, og PBE vurderer at dette vil bidra til \u00e5 styrke jordvernet. Omr\u00e5det avsatt til VS3 er valgt som gr\u00f8nnstruktur, med hensikt \u00e5 skjerme av n\u00e6ringsomr\u00e5det samtidig som en s\u00f8ker \u00e5 ivareta jordressursene innenfor planomr\u00e5det. Utnytting og byggeh\u00f8yde De eksisterende n\u00e6ringsomr\u00e5dene innenfor I/L1 videref\u00f8res med grad av utnytting som %- BYA. Byggeh\u00f8yder videref\u00f8res fra gjeldende plan, men % BYA har blitt justert opp fra 50 % til 53 % BYA som f\u00f8lge av at noe areal g\u00e5r vekk for adkomstveg til I/L3. PBE mener denne justeringen er hensiktsmessig. Vi kan ikke se at \u00f8kningen i BYA vil ha st\u00f8rre konsekvenser for n\u00e6ringsarealet eller tilliggende omr\u00e5der. Byggeh\u00f8ydene er ikke justert. I/L3 er foresl\u00e5tt med en utnyttelsesgrad p\u00e5 93%-BRA. Dette er innenfor rammene i KDP BL\u00c5E som \u00e5pner for en utnyttelse inntil 100%-BRA. I bestemmelse \u00a7 3.1.2.2.c fremg\u00e5r det at bruksarealet regnes uten tillegg for tenkte plan. PBE har vurdert at dette kan aksepteres for \u00e5 gi fleksibilitet til n\u00e6ringer som krever st\u00f8rre takh\u00f8yde. Dette medf\u00f8rer i praksis at en volummessig vil kunne f\u00e5 st\u00f8rre bygg. Vi vurderer likevel at byggeh\u00f8yder og byggegrenser Saksnummer PLAN-2022/20536 Side 5 av 13 legger begrensninger p\u00e5 virkninger av bebyggelsen for omgivelsene. Det kan derfor anbefales at tenkte plan kan utelates fra utregning av %-BRA. Maks byggeh\u00f8yde og planeringsh\u00f8yde fremg\u00e5r av plankart, og er innenfor rammene i KDP BL\u00c5E (9 m). For bygg i den s\u00f8r\u00f8stlige delen av planomr\u00e5det er det derimot \u00e5pnet for at bygget kan bli 12 meter h\u00f8yt, da planeringsh\u00f8yden er 3 m lavere enn resten av utbyggingsomr\u00e5det, se figur 4 nedenfor. PBE vurderer at anbefalt h\u00f8yde kan aksepteres, da planeringsh\u00f8yden er redusert for \u00e5 im\u00f8tekomme v\u00e5re tidligere innspill, se avsnitt om terrengtilpasning. Terrengtilpasning Planforslaget legger opp til relativt store terrenginngrep for \u00e5 f\u00e5 anlagt en planert overflate innenfor I/L3 p\u00e5 kote +41 og k+38. Planeringsh\u00f8yden medf\u00f8rer at en m\u00e5 sprenge seg inn i kollen som ligger sentralt p\u00e5 I/L3 og en m\u00e5 fylle p\u00e5 masser i s\u00f8r\u00f8st og etablere mur i \u00f8st for \u00e5 komme opp p\u00e5 planeringsh\u00f8yden. Planeringsh\u00f8yde p\u00e5 kote +41 er en videref\u00f8ring av planeringsh\u00f8yde for eksisterende n\u00e6ringsomr\u00e5de i nord (I/L1), se figur 4. Omfanget av terrenginngrep har v\u00e6rt tema gjennom hele planprosessen og det har blitt vurdert ulike grep for utforming av planomr\u00e5det. Ulike tilkomster for adkomstveg med gang- og sykkelveg er vurdert og ulike planeringsniv\u00e5 for I/L3. PBE vurderer at det er form\u00e5lstjenlig \u00e5 planere n\u00e6ringsomr\u00e5det p\u00e5 samme h\u00f8yde som eksisterende n\u00e6ringsareal i I/L1. Dette vil gi sammenhengende areal, som ogs\u00e5 kan benyttes ved en eventuell utvidelse av eksisterende aktivitet p\u00e5 I/L1 om dette skulle v\u00e6re aktuelt. Til offentlig ettersyn ba PBE likevel planforslaget vurdere to planeringsniv\u00e5, hvor den s\u00f8r\u00f8stlige delen av I/L3 kunne v\u00e6re p\u00e5 et lavere niv\u00e5. Dette for \u00e5 f\u00e5 bedre tilpasning til terrenget og for \u00e5 redusere skj\u00e6ring og h\u00f8yden p\u00e5 mur langs Espelandsvegen i \u00f8st. Dette er etterkommet av forslagsstiller, se figur 4. Siden det m\u00e5 v\u00e6re adkomst til bygget, gjelder denne planeringsh\u00f8yden kun en mindre del av bygget. Figur 4. Snitt som viser eksisterende og nytt n\u00e6ringsomr\u00e5det \u00f8verst. Snitt som viser ulik planeringsh\u00f8yde og terrenginngrep nederst. Saksnummer PLAN-2022/20536 Side 6 av 13 Innenfor planomr\u00e5det vil det stedvis v\u00e6re behov for h\u00f8ye murer og skj\u00e6ringer for \u00e5 ta opp terrengforskjellene. Det er satt krav til maks h\u00f8yde p\u00e5 murer/skj\u00e6ringer p\u00e5 4 m. PBE har etterspurt en avtrapping for murer/skj\u00e6ringer h\u00f8yere enn 2 m. Dette \u00f8nsker ikke forslagsstiller \u00e5 im\u00f8tekomme. If\u00f8lge forslagsstiller vil dette kreve mye areal. Det foresl\u00e5s derfor \u00e5 avdempe skj\u00e6ring/murer ved bruk av vegetasjon der skj\u00e6ring/murer er over 2 m. PBE vurderer at dette kan aksepteres, da vegetasjon vil bidra til \u00e5 redusere h\u00f8ydevirkningen. Masseh\u00e5ndtering Planforslaget legger opp til st\u00f8rre terrenginngrep med uttak av masser som skal omplasseres. Forel\u00f8pige anslag er beregnet i en terrengmodell, som viser at det totale masseuttaket utgj\u00f8r om lag 46 000 m3 innenfor felt I/L3. Omkring 6000 m3 skal plasseres lokalt, i hovedsak innenfor VS2 og VS3. Til offentlig ettersyn ba PBE om \u00e5 sikre masseh\u00e5ndteringsplan til byggesaksbehandlingen. Dette er etterkommet i bestemmelse 3.1.1.4.a. Vegetasjonsskjerm Til offentlig ettersyn kom det inn merknader fra naboer i vest at planforslaget m\u00e5 sikre tilstrekkelig skjerming mot naboeiendommene. Dette gjaldt ogs\u00e5 for eksisterende n\u00e6ringsomr\u00e5de hvor det er etterlyst bedre sikring mot boligeiendommene (sikring av skj\u00e6ring mellom VS1 og VS2). Forslagsstiller har ikke \u00f8nsket \u00e5 im\u00f8tekomme dette, men har sikret i bestemmelse 6.2.1 at skjerming innenfor VS1 skal utbedres og skj\u00e6ring sikres f\u00f8r nye tiltak innenfor I/L1 kan tas i bruk. Innenfor VS2 skal h\u00f8yde p\u00e5 voll vurderes ut fra hensyn til st\u00f8y fra virksomheten, og skal ha en planeringsh\u00f8yde p\u00e5 minimum kote +45. Her vil det likevel v\u00e6re naturlig \u00e5 se VS1 og VS2 i sammenheng, og tiltak innenfor VS1 m\u00e5 etableres hvis det er n\u00f8dvendig for \u00e5 sikre tilfredsstillende skjerming. De forskjellige delene av gr\u00f8nnstrukturen vil f\u00e5 ulik betydning for virkning som buffer/ vegetasjonsskjerm. Til offentlig ettersyn spilte vi inn at omr\u00e5det i vest og s\u00f8rvest burde f\u00e5 andre krav om opparbeiding og utf\u00f8ring enn de deler av gr\u00f8nnstrukturen som skal benyttes som beiteareal. Dette er justert i revidert forslag, og det er sikret at voll mot naboer i vest og s\u00f8rvest skal beplantes for \u00e5 gi en visuell skjerming. Her legger vi til grunn at dagens skog blir reetablert der det m\u00e5 gj\u00f8res tiltak. Det er stilt krav til en planteplan for vegetasjonsskjerm innenfor VS2 og VS3, jf. bestemmelse 3.3.1.1.b. PBE vurderer at tiltakene for \u00e5 sikre en buffer mot naboeiendommer er tilstrekkelig l\u00f8st i planforslaget. Samferdsel og trafikale forhold Det er gjort rede for veg og adkomst i planbeskrivelsen kapittel 5.8.1. Planforslaget videref\u00f8rer hovedsakelig regulering av vegen i reguleringsplan for Espehaugen, planID 63190000, men det er foresl\u00e5tt noen justeringer i forhold til dagens tverrsnitt. Det reguleres for ensidig gang- og sykkelveg p\u00e5 3,25 meter langs Espehaugen, og det er satt rekkef\u00f8lgekrav til opparbeidelse. Dette er i tr\u00e5d med krav i KDP BL\u00c5E. Det er gjort endringer av planforslaget i etterkant av offentlig ettersyn for \u00e5 im\u00f8tekomme innspill fra bymilj\u00f8etaten. Endringer har v\u00e6rt ute p\u00e5 begrenset h\u00f8ring, og det kom da inn merknad fra bymilj\u00f8etaten. De uttalte at siktlinjer for Espelandsvegen m\u00e5tte v\u00e6re i henhold til vegnorm. Med bakgrunn i dette er siktlinjer utvidet fra 6x30 m til 6x45 m. Dette medf\u00f8rer at et mindre areal av frisiktsonen ved eiendom 107/488 og I/L4 blir liggende utenfor Saksnummer PLAN-2022/20536 Side 7 av 13 planavgrensningen, se figur 5. PBE vurderer at dette ikke vil ha noen konsekvenser for frisiktsonen og trafikksikkerhet. 8,5 m2 13,1 m2 Figur 5. Frisiktareal som blir liggende utenfor planavgrensningen. Gangforbindelse til Espelandsvegen Gjennom planprosessen har PBE spilt inn at det er \u00f8nskelig med gangforbindelse ned til Espelandsvegen. Det ligger en privat kj\u00f8reveg \u00f8st for I/L3 som g\u00e5r ned til Espelandsvegen og denne er \u00e5pen for ferdsel i dag. Denne avkj\u00f8rselen er derimot regulert som stengt i reguleringsplan 63190000, og vegen er avsatt til n\u00e6ring i KDP BL\u00c5E. Forslagsstiller har im\u00f8tekommet PBE og eksisterende forbindelse er regulert til f_GS7 i plankart. Denne vil fungere som en snarveg gjennom omr\u00e5det som er gunstig for de som reiser kollektivt. Grunnet terrengforskjeller vil kobling mellom I/L3 og f_GS7 komme som en trappeforbindelse i f_GG. Trappeforbindelse skal v\u00e6re ferdig opparbeidet f\u00f8r bebyggelsen tas i bruk innenfor I/L3, jf. bestemmelse 6.3.7. Det er gjennomf\u00f8rt en begrenset h\u00f8ring av utvidelse av planomr\u00e5det for \u00e5 regulere trappeforbindelse og gangveg. Etter innspill fra bymilj\u00f8etaten er GS7 endret fra offentlig til privat status. Parkering Det planlegges for overflateparkering innenfor de respektive delfeltene I/L1-3. Parkering kan ogs\u00e5 l\u00f8ses innend\u00f8rs for felt I/L3. I bestemmelsene er det lagt opp til 2 sykkelparkeringsplasser og maks 4 plasser for bil per 1000m2 som tilsvarer 16 plasser for sykkel og 32 for bil. Parkeringsdekningen for bil er et snitt mellom kravet for lager og industri i KPA 2018. Vi vurderer at dette er tilstrekkelig. St\u00f8y, lukt og st\u00f8v I KDP BL\u00c5E er det krav at det skal avsettes buffersoner mot eksisterende boligbebyggelse, skoler og barnehager. Det m\u00e5 i reguleringsplan gj\u00f8res st\u00f8yfaglige vurderinger for \u00e5 avsette buffersoner som er store nok til \u00e5 unng\u00e5 signifikant \u00f8kt st\u00f8y p\u00e5 fasader og viktige uteareal. Lukt, st\u00f8v og trafikkfare skal ogs\u00e5 utredes og forebygges. Saksnummer PLAN-2022/20536 Side 8 av 13 Etter offentlig ettersyn er det gjennomf\u00f8rt st\u00f8yfaglige vurderinger datert 04.05.2020, og luftkvalitetsvurdering datert 04.05.2020. I bestemmelsene 2.6.3 og 2.6.4 er anbefalingene i rapporten fulgt opp, og skjermingstiltak og avb\u00f8tende tiltak skal v\u00e6re etablert f\u00f8r bebyggelsen kan tas i bruk, jf. 6.3.8. Det tillates ikke permanent steinknuseverk, og st\u00f8ybelastning for uteareal til naboer skal ligge under grenseverdi p\u00e5 Lden \u2264 55 dB, jf. 2.6.3.2 og 2.6.3.3. PBE vurderer at bestemmelsene og rapportene er et tilstrekkelig grunnlag til \u00e5 vurdere hvilke aktiviteter/n\u00e6ringer som kan etableres innenfor planomr\u00e5det. Naturmangfold Det g\u00e5r frem av naturmangfoldloven (nml) \u00a7 7 at prinsippene i \u00a7\u00a7 8-12 skal legges til grunn ved ut\u00f8ving av offentlig myndighet. Vurderinger skal komme frem av beslutningen. Plan- og bygningsetaten har vurdert planforslagets konsekvenser etter naturmangfoldsloven \u00a7\u00a7 8-12. \u00a7 8 Kunnskapsgrunnlaget Nml \u00a7 8 sier at offentlige beslutninger som ber\u00f8rer naturmangfold skal bygge p\u00e5 et kunnskapsgrunnlag som st\u00e5r i forhold til sakens karakter og risiko for skade p\u00e5 naturmangfoldet. Det er utarbeidet naturmangfoldsrapport datert 09.05.19, og vurderinger av hjort datert 23.04.2020. I planomr\u00e5det/tiltaksomr\u00e5det er det ikke registrert s\u00e5rbare arter (jf. Artsdatabanken 2023) eller spesielle naturverdier. Naturmangfoldsrapporten konkluderer at en utbygging i planomr\u00e5det vil redusere et gr\u00f8ntareal med lokal verdi for hjort, men trolig ikke skape barrierer for hjortens vandringsmuligheter utover det som allerede finnes i omr\u00e5det. Naturmangfoldsrapporten er ikke oppdatert etter r\u00f8dlista for arter 2021, og tar ikke for seg vurderinger av influensomr\u00e5det. Det er gitt supplerende informasjon i planbeskrivelsen punkt 3.6, som svarer ut manglende punkter i naturmangfoldsrapporten. PBE vurderer med dette at kunnskapsgrunnlaget er tilstrekkelig i henhold til nml \u00a7 8. \u00a7 9 F\u00f8re-var-prinsippet Nml \u00a7 9 stiller krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Foreligger en risiko, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. PBE vurderer at naturmangfoldsrapporten har noen mangler ved at den ikke vurderer r\u00f8dlistede arters influensomr\u00e5de. I artsdatabanken er det registrert r\u00f8dlistede og s\u00e5rbare fugler i n\u00e6rheten av planomr\u00e5det, men utenfor 100 m fra planomr\u00e5det. I observasjonene er disse registrert som \u00abn\u00e6ringss\u00f8kende\u00bb og \u00abmulig reproduksjon\u00bb. PBE vurderer at planforslaget i seg selv ikke har noen konsekvenser for arter i influensomr\u00e5det, men de kan bli negativt p\u00e5virket i bygge- og anleggsperioden. Det er derfor behov for \u00e5 sikre at det ikke foreg\u00e5r oppstart av sprengningsaktivitet i hekke/yngleperioden april-juni av hensyn til fugl og pattedyr. Dette er im\u00f8tekommet i planforslaget, og sikret i bestemmelsene \u00a7 2.6.2. \u00a7 10 \u00d8kosystemtiln\u00e6rming og samlet belastning Nml \u00a7 10 sier at p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for. Saksnummer PLAN-2022/20536 Side 9 av 13 I omr\u00e5det rundt Flesland og Blomsterdalen har det v\u00e6rt betydelig tap av natur de siste ti\u00e5rene, og KDP BL\u00c5E \u00e5pner for nedbygging av ytterliggere arealer. Dette legger mer og mer press p\u00e5 \u00f8kosystemene i n\u00e6romr\u00e5det. Konklusjonen i naturmangfoldrapporten er at det er lite sannsynlig at tiltaket vil f\u00f8re til vesentlig skade p\u00e5 naturmangfoldet, og at tiltaket trolig i liten grad vil \u00f8ke omr\u00e5dets totale belastning p\u00e5 \u00f8kosystemet. PBE er enig i disse vurderingene, men sett i sammenheng med fremtidige planlagte utbygginger i n\u00e6romr\u00e5det vil det likevel f\u00e5 negative konsekvenser. Det er sikret i planbestemmelsene at gr\u00f8ntomr\u00e5dene skal vegeteres som beiteomr\u00e5de og tettere vegetasjon (tr\u00e6r), og dette vil v\u00e6re tilgjengelig for fugl og pattedyr. Det skal ogs\u00e5 v\u00e6re vegetasjonsdekke p\u00e5 tak. Disse tiltakene vil bidra positivt til at \u00f8kosystemet kan delvis ivaretas innenfor planomr\u00e5det selv etter utbygging. \u00a7 11 Tiltakshaver betaler Av nml \u00a7 11 er hovedtrekkene at tiltakshaver skal dekke kostnadene ved \u00e5 hindre eller begrense skade p\u00e5 naturmangfoldet som tiltaket volder, dersom det ikke er urimelig ut fra tiltakets og skadens karakter. Forslagsstiller er kjent med at dette inneb\u00e6rer alle kostnader ved forebyggende eller gjenopprettende tiltak. Det er i denne planen sikret flere bestemmelser som skal hindre eller avgrense skade p\u00e5 naturmangfoldet som tiltak etter planen kan f\u00f8re med seg. \u00a7 12 Milj\u00f8forsvarlige teknikker Som siste punkt har PBE vurdert planforslagets virkninger etter nml \u00a7 12 som sier f\u00f8lgende: \u00abFor \u00e5 unng\u00e5 eller begrense skader p\u00e5 naturmangfoldet skal det tas utgangspunkt i slike driftsmetoder og slik teknikk og lokalisering som, ut fra en samlet vurdering av tidligere, n\u00e5v\u00e6rende og fremtidig bruk av mangfoldet og \u00f8konomiske forhold, gir de beste samfunnsmessige resultater.\u00bb Planforslaget med tilh\u00f8rende bestemmelser som nevnt ovenfor vurderer vi til \u00e5 v\u00e6re tilfredsstillende for \u00e5 unng\u00e5 eller begrense skade p\u00e5 naturmangfoldet etter utbygging. Kvikkleire Hoveddelen av planomr\u00e5det ligger under marin grense, og er omfattet av aktsomhetsomr\u00e5de for marin leire. Til 2. gangs behandling ble det bedt om en utredning av omr\u00e5deskredfare. Dette er gjort rede for i notat datert 30.10.2023. Notatet konkluderer med at omr\u00e5det ikke vil v\u00e6re utsatt for l\u00f8smasseskred, da mesteparten av planomr\u00e5det best\u00e5r av bart fjell, med stedvis tynt l\u00f8smassedekke. Vi vurderer at utredningen som er gjort er tilfredsstillende, og er enig i vurderingene i notatet. Energi og klima Da planforslaget foresl\u00e5r nybygg st\u00f8rre enn 1000 m2 og inneb\u00e6rer vesentlig naturinngrep sl\u00e5r kravet om klimagassberegninger inn, jf. KPA 2018 \u00a718.4. Klimagassberegning datert 23.09.2023 er innlevert til 2. gangs behandling. Planforslaget inneb\u00e6rer store terrenginngrep. Forel\u00f8pige estimat viser et masseuttak p\u00e5 ca. 46 000 m3, hvor ca. 6000 m3 kan gjenbrukes innenfor planomr\u00e5det. Overskuddsmasser som m\u00e5 transporteres ut vil utgj\u00f8re ca. 5600 lastebillass med masser. Tiltaket inneb\u00e6rer utbygging av areal som i dag best\u00e5r av skog av s\u00e6rs h\u00f8y bonitet og innmarksbeite. Saksnummer PLAN-2022/20536 Side 10 av 13 Klimagassberegningen har sett p\u00e5 utslipp knyttet til referansebygg, naturinngrep og massetransport. Da byggene enda ikke er prosjektert er det benyttet referansebygg av tilsvarende st\u00f8rrelse som ytre ramme for n\u00e6ringsbygg. F\u00f8lgende resultat blir oppgitt i klimagassberegningen: \u2022 Samlet utslipp for nye bygg: 3 888 tonn CO2 -ekv. \u2022 Naturinngrep: 574,9 tonn CO2 -ekv. \u2022 Bortkj\u00f8ring av masser: 105,41 eller 76,27 tonn CO2 -ekv. (Avhenger av hvilken vei som kj\u00f8res) Samlet utslipp for hele prosjektet er 4568,31/4539,17 tonn CO2 -ekv. Beregningene viser at de desidert st\u00f8rste klimagassutslippene vil v\u00e6re relatert til byggematerialer, deretter transport i drift og neste naturinngrep. I rapporten st\u00e5r det at det kan vurderes mer b\u00e6rekraftige materialer for \u00e5 redusere klimautslippene knyttet til byggematerialer. For \u00e5 redusere klimagassutslippene oppfordrer PBE til \u00e5 velge materialer som har et lavt klimaavtrykk og fossilfrie anleggsplasser. Materialer som har et lavt klimaavtrykk, kan med fordel v\u00e6re ombruk av materialer som er gjenst\u00e5ende fra riving andre steder. I bestemmelsene 3.1.2.5.b. er det sikret at deler av taket skal brukes til solenergianlegg og utformes som gr\u00f8nne tak med vegetasjonsdekke. Dette er i tr\u00e5d med overordnede f\u00f8ringer. Kulturminner Kulturminnedokumentasjon viser at det ikke er automatisk fredede kulturminner innenfor planomr\u00e5det. Av nyere tids kulturminner er det to steingjerder, en traktorvei, en br\u00f8nn og et fastmerke som ligger innenfor planomr\u00e5det. Steingjerdet som gjerder inn dagens innmark ligger utenfor planomr\u00e5det. Alle nyere tids kulturminner er planlagt fjernet som f\u00f8lge av tiltaket. Det er regulert inn et bestemmelsesomr\u00e5de langs plangrensen for \u00e5 sikre at steingjerdet som g\u00e5r langs plangrensen ikke blir ber\u00f8rt av tiltak som f\u00f8lge av planen. Siden offentlig ettersyn har bestemmelsen 5.1.1 om bestemmelsesomr\u00e5det blitt justert etter uttale fra byantikvaren. Ny bestemmelse presiserer intensjonen om \u00e5 sikre steingjerdet med bevaring av eksisterende vegetasjon innenfor #1 p\u00e5 plankart. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Ytrebygda, Gnr. 107, Bnr. 26 m.fl., Smalhushaugen, Reguleringsplan, arealplan-ID 65780000 vist p\u00e5 plankart, sist datert 29.05.2024 b. Tilh\u00f8rende reguleringsbestemmelser, sist datert 29.05.2024 Plan- og bygningsetaten Tarje Wanvik Etatsdirekt\u00f8r Saksnummer PLAN-2022/20536 Side 11 av 13 Aslaug Aalen Avdelingsleder Dette dokumentet er godkjent elektronisk. Saksnummer PLAN-2022/20536 Side 12 av 13 Vedlegg: Plankart datert 29.05.2024 Reguleringsbestemmelser datert 29.05.2024 Planbeskrivelse datert 29.05.2024 Merknadsskjema datert 29.04.2024 Illustrasjonsplan datert 29.05.2024 Snitt og oppriss datert 29.05.2024 Perspektiv datert 20.02.2023 Perspektiv fjernvirkning sj\u00f8 datert 06.05.2020 Fotomontasje voll datert 29.05.2024 Sol- og skyggeillustrasjoner datert 05.07.2019 Lengde- og tverrprofiler veg datert 06.05.2020 ROS-analyse datert 29.04.2024 VA-rammeplan datert 27.06.2018 Kulturminnedokumentasjon datert 25.09.2018 St\u00f8yrapport datert 04.05.2020 Luftkvalitetsvurdering datert 04.05.2020 Naturmangfoldvurdering datert 09.05.2019 Naturmangfold vurdering av hjort datert 23.04.2020 Klimagassberegning datert 26.09.2023 Kvikkleirevurdering datert 30.10.2023 Trafikkvurdering datert 08.05.2020 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20536 Saksnummer PLAN-2022/20536 Side 13 av 13 "
}