{
  "dokument_id": "a50e679f-3e3c-5033-b398-1f8d4d84d285",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001628001",
  "tekst": " Saksprotokoll Utvalg: Kommunestyret Arkivsaknr. 23/17962 Saksbehandler Jeanette Skogeng Behandlet av M\u00f8tedato Saknr 1 Formannskapet 07.02.2024 32/24 2 Kommunestyret 14.02.2024 8/24 Debatthefte 2024 - Rom for gode tjenester Kommunestyret har behandlet saken i m\u00f8te 14.02.2024 sak 8/24 M\u00f8tebehandling Nikolai Skogan (KrF) Tilleggsforslag sak 8/24 St\u00f8ttet av: KrF Forslag: Under sp\u00f8rsm\u00e5l 1 som KS \u00f8nsker belyst foresl\u00e5s f\u00f8lgende tillegg: Utdanningssektoren m\u00e5 prioriteres i kommende l\u00f8nnsoppgj\u00f8r. For barnehage er det viktig at l\u00f8nnstillegg legges p\u00e5 grunnl\u00f8nn, slik at tillegg ogs\u00e5 i stor grad tilfaller barnehagel\u00e6rerne. Pr. i dag finnes det ikke et godt system som sikrer \u00f8kt l\u00f8nn ved \u00f8kt kompetanse hos ansatte i barnehage. Vi ser at ansatte utdanner seg ut av barnehagen, og det er en utvikling kommunesektoren er ikke tjent med. KS b\u00f8r, sammen med partene, finne l\u00f8sninger for \u00e5 sikre \u00f8kt l\u00f8nn for \u00f8kt kompetanse i barnehagen. For skole, s\u00e5 mener Troms\u00f8 kommune at p\u00e5 bakgrunn av en d\u00e5rligere l\u00f8nnsutvikling over tid i skolesektoren, s\u00e5 b\u00f8r l\u00e6rere med 10 og 16 \u00e5rs ansiennitet prioriteres i \u00e5rets oppgj\u00f8r. Marta Hofs\u00f8y (Ap) Alternativ til innstillinga St\u00f8ttet av: SV, R\u00f8dt, MDG, Sp, Ap Forslag: Sp\u00f8rsm\u00e5l 1: Hvilke l\u00f8nns- og arbeidsvilk\u00e5r er viktig \u00e5 ivareta og/eller prioritere ved hovedtariffoppgj\u00f8ret 2024? For Troms\u00f8 kommune er det viktig at alle i kommunal sektor f\u00e5r reall\u00f8nnsvekst. Denne veksten m\u00e5 v\u00e6re st\u00f8rst for de med lavest l\u00f8nn, ogs\u00e5 m\u00e5lt i kroner. Over tid har kommunal sektor sakka akterut sammenliknet med andre sektorer. Den utviklinga kan ikke fortsette. Vi opplever i dag at ogs\u00e5 folk i lavtl\u00f8nte yrker havner i kategorien arbeidende fattige. Det er viktig at ikke forskjellene mellom folk med h\u00f8y og lav l\u00f8nn \u00f8ker ytterligere enn det vi ser i dag hvor l\u00f8nnsglidningen i hovedsak skjer med prosenttillegg. Vi \u00f8nsker derfor at det i st\u00f8rst mulig grad gis l\u00f8nns\u00f8kning i form av kronebel\u00f8p, og med et lavtl\u00f8nnstillegg for de som i dag har lavest l\u00f8nn. Vi \u00f8nsker gjerne \u00e5 \u00f8ke helligdagstillegget ytterligere, og derved forhindre lekkasje til Spekteromr\u00e5det og privat sektor, samt sikre kompensasjonsfridager (F3/F5) viderf\u00f8res uansett ordning. De st\u00f8rste rekrutteringsutfordringene er p\u00e5 personell i l\u00f8nnsramme C og D, og for fagarbeidere innen tekniske tjenester. Her er ogs\u00e5 konkurransen mot tariffomr\u00e5det Spekter st\u00f8rst. For \u00e5 bedre rekrutteringen til stillinger i turnus, anbefaler Troms\u00f8 Kommune at man i \u00e5rets oppgj\u00f8r gj\u00f8r ytterligere jevnstilling av l\u00f8rdag- og s\u00f8ndagstillegg og kveld- og nattillegg opp mot Spekter. I det ligger at prosentdel av timel\u00f8nn/minimum 70kr pr time innf\u00f8res fra kl 17, og frem til nattevaktens slutt. Samt at helligdagstillegget \u00f8kes til 150%. Endringene som ble innf\u00f8rt med virkningsdato 1.1.23 p\u00e5 dette omr\u00e5det var gode, men vi 1 opplever at det ikke er nok. Samtidig er det viktig at l\u00f8nnstillegg legges p\u00e5 grunnl\u00f8nn, slik at ogs\u00e5 barnehagel\u00e6rere kan nyte godt av dette. Vi ser videre behovet for et godt system som sikrer \u00f8kt l\u00f8nn ved \u00f8kt kompetanse hos ansatte i barnehagene. Ingen er tjent med at ansatte utdanner seg \u00abut av\u00bb barnehagen. Troms\u00f8 kommune oppfordrer derfor til at KS sammen med partene, finner l\u00f8sninger for \u00e5 sikre \u00f8kt l\u00f8nn for \u00f8kt kompetanse i barnehagen. I tillegg mener vi det m\u00e5 tas grep for \u00e5 beholde dyktige fagfolk i skolen. Vi ser med bekymring at l\u00e6rere med lang ansiennitet forsvinner ut av yrket og inn i andre jobber som gir bedre l\u00f8nnsmessig uttelling. Derfor mener vi at l\u00e6rere med 10 og 16 \u00e5rs ansiennitet b\u00f8r prioriteres i \u00e5rets oppgj\u00f8r. Sp\u00f8rsm\u00e5l 2: B\u00f8r KS ha m\u00e5l om at hovedtariffavtalen gir kommunen/fylkeskommunen st\u00f8rre handlingsrom for egen l\u00f8nnspolitikk? Troms\u00f8 kommune vil understreke viktigheten av \u00e5 f\u00e5 til et oppgj\u00f8r som treffer bredt, slik at man unng\u00e5r streik. Det er avgj\u00f8rende \u00e5 sikre hele laget et godt l\u00f8nnsoppgj\u00f8r. Vi mener dette gj\u00f8res best ved at l\u00f8nnstillegg gis i sentrale forhandlinger, helst i form av kronebel\u00f8p. Dersom det likevel blir lokale forhandlinger, m\u00e5 potten til lokale forhandlinger for kap 4 v\u00e6re av en slik st\u00f8rrelse at man f\u00e5r mulighet til \u00e5 kunne gj\u00f8re lokale tilpasninger og kunne prioritere yrkesgruppen(e) der vi opplever st\u00f8rst utfordringer med \u00e5 rekruttere og beholde. Samtidig har kommunestyret i Troms\u00f8 vedtatt tiltakspakker for stabilisering og rekruttering av personell i helse og omsorg, personell i avdeling for oppvekst, utdanning og kultur samt tiltak for kompetanse og rekruttering i avdeling for bymilj\u00f8. Disse og andre lokale initiativer, viser at vi har et lokalt handlingsrom for egen l\u00f8nnspolitikk i tillegg til det som f\u00f8lger av hovedtariffavtalen. Sp\u00f8rsm\u00e5l 3: Hva b\u00f8r KS gj\u00f8re for \u00e5 skaffe kommunen/fylkeskommunen st\u00f8rre handlingsrom for \u00e5 etablere og fastsette arbeidstidsordninger som \u00f8ker heltidsandelen? Vi ser behovet for \u00e5 ha en tettere dialog mellom arbeidsgiver og arbeidstakerorganisasjonene for \u00e5 finne gode og varige l\u00f8sninger for arbeidstidsordninger for fremtiden. Vi forutsetter at unntak fra arbeidsmilj\u00f8lovens bestemmelser m\u00e5 gjennom ordin\u00e6re saksbehandlingsprosesser for godkjenning av turnus. Ann Sissel Enoksen (ByLa) Tilleggsforslag St\u00f8ttet av: ByLa Forslag: Det gis \u00f8kt l\u00f8nn for \u00f8kt kompetanse, uavhengig av type stilling, selv om stillingen ikke krever dette. L\u00f8nnstillegg b\u00f8r gis som prosent, for \u00e5 unng\u00e5 en sammentrykt l\u00f8nnsdannelse der det over tid vil l\u00f8nne seg mindre og mindre \u00e5 ta h\u00f8yere utdanning. Alle andre parameter knyttet til ansattes kj\u00f8pekraft m\u00e5les i prosent, ikke kroner. Tor Arne Johansen Morskogen (H) Tilleggsforslag St\u00f8ttet av: H Forslag: Alle barn og unge i hele landet har krav p\u00e5 et likeverdig og godt utdanningstilbud i hele utdanningsl\u00f8pet, fra barnehage til videreg\u00e5ende. Troms\u00f8 kommune ser derfor med bekymring p\u00e5 den \u00f8kende l\u00e6rermangelen i skole og barnehage i Norge generelt, men i Nord- Norge spesielt. Troms\u00f8 kommune ber KS og partene sentralt om \u00e5 g\u00e5 i tett dialog med Storting og Regjering for \u00e5 utrede hvordan dette likeverdige utdanningstilbudet skal sikres, herunder muligheter for \u00f8kte bevilgninger til fylker og kommuner med s\u00e6rskilte utfordringer med \u00e5 beholde og rekruttere l\u00e6rere i skole og barnehage. En slik utredning kan kobles direkte til regjeringens satsing, sammen med partene sentralt, om \u00e5 sikre rekruttering til l\u00e6reryrket. En slik satsing m\u00e5 f\u00f8lges opp med tilstrekkelige ressurser. https://www.regjeringen.no/no/aktuelt/regjeringen-gar-sammen-med-barnehage-og-skole-norge- for-at-flere-skal-velge-lareryrket/id3025101/ Votering Voteringspunkt Tilleggsforslag fra Enoksen Flertallet voterte mot: 35 (Ap, 4FrP (Bj\u00f8rn-Gunnar J\u00f8rgensen, Kristian Wilsg\u00e5rd, Kristoffer Kanestr\u00f8m, Sara Haugan Jacobsen), H, INP, MDG, R\u00f8dt, Sp, SV) og 7 (ByLa, 3FrP (Anni Skogman, Eirik Johansen, Jens Arne Hafeld), KrF, NBT, V) stemte for 2 Voteringspunkt Tilleggsforslag sak 8/24 Enstemmig for 43 (Ap, ByLa, FrP, H, INP, KrF, MDG, NBT, R\u00f8dt, Sp, SV, V) Voteringspunkt Tilleggsforslag fra Morskogen Enstemmig for 43 (Ap, ByLa, FrP, H, INP, KrF, MDG, NBT, R\u00f8dt, Sp, SV, V) Voteringspunkt Alternativ til innstillinga Enstemmig for 43 (Ap, ByLa, FrP, H, INP, KrF, MDG, NBT, R\u00f8dt, Sp, SV, V) Voteringspunkt Alternativ med tillegg Enstemmig for 43 (Ap, ByLa, FrP, H, INP, KrF, MDG, NBT, R\u00f8dt, Sp, SV, V) Kommunestyrets vedtak Sp\u00f8rsm\u00e5l 1: Hvilke l\u00f8nns- og arbeidsvilk\u00e5r er viktig \u00e5 ivareta og/eller prioritere ved hovedtariffoppgj\u00f8ret 2024? For Troms\u00f8 kommune er det viktig at alle i kommunal sektor f\u00e5r reall\u00f8nnsvekst. Denne veksten m\u00e5 v\u00e6re st\u00f8rst for de med lavest l\u00f8nn, ogs\u00e5 m\u00e5lt i kroner. Over tid har kommunal sektor sakka akterut sammenliknet med andre sektorer. Den utviklinga kan ikke fortsette. Vi opplever i dag at ogs\u00e5 folk i lavtl\u00f8nte yrker havner i kategorien arbeidende fattige. Det er viktig at ikke forskjellene mellom folk med h\u00f8y og lav l\u00f8nn \u00f8ker ytterligere enn det vi ser i dag hvor l\u00f8nnsglidningen i hovedsak skjer med prosenttillegg. Vi \u00f8nsker derfor at det i st\u00f8rst mulig grad gis l\u00f8nns\u00f8kning i form av kronebel\u00f8p, og med et lavtl\u00f8nnstillegg for de som i dag har lavest l\u00f8nn. Vi \u00f8nsker gjerne \u00e5 \u00f8ke helligdagstillegget ytterligere, og derved forhindre lekkasje til Spekteromr\u00e5det og privat sektor, samt sikre kompensasjonsfridager (F3/F5) viderf\u00f8res uansett ordning. De st\u00f8rste rekrutteringsutfordringene er p\u00e5 personell i l\u00f8nnsramme C og D, og for fagarbeidere innen tekniske tjenester. Her er ogs\u00e5 konkurransen mot tariffomr\u00e5det Spekter st\u00f8rst. For \u00e5 bedre rekrutteringen til stillinger i turnus, anbefaler Troms\u00f8 Kommune at man i \u00e5rets oppgj\u00f8r gj\u00f8r ytterligere jevnstilling av l\u00f8rdag- og s\u00f8ndagstillegg og kveld- og nattillegg opp mot Spekter. I det ligger at prosentdel av timel\u00f8nn/minimum 70kr pr time innf\u00f8res fra kl 17, og frem til nattevaktens slutt. Samt at helligdagstillegget \u00f8kes til 150%. Endringene som ble innf\u00f8rt med virkningsdato 1.1.23 p\u00e5 dette omr\u00e5det var gode, men vi opplever at det ikke er nok. Samtidig er det viktig at l\u00f8nnstillegg legges p\u00e5 grunnl\u00f8nn, slik at ogs\u00e5 barnehagel\u00e6rere kan nyte godt av dette. Vi ser videre behovet for et godt system som sikrer \u00f8kt l\u00f8nn ved \u00f8kt kompetanse hos ansatte i barnehagene. Ingen er tjent med at ansatte utdanner seg \u00abut av\u00bb barnehagen. Troms\u00f8 kommune oppfordrer derfor til at KS sammen med partene, finner l\u00f8sninger for \u00e5 sikre \u00f8kt l\u00f8nn for \u00f8kt kompetanse i barnehagen. I tillegg mener vi det m\u00e5 tas grep for \u00e5 beholde dyktige fagfolk i skolen. Vi ser med bekymring at l\u00e6rere med lang ansiennitet forsvinner ut av yrket og inn i andre jobber som gir bedre l\u00f8nnsmessig uttelling. Derfor mener vi at l\u00e6rere med 10 og 16 \u00e5rs ansiennitet b\u00f8r prioriteres i \u00e5rets oppgj\u00f8r. - Utdanningssektoren m\u00e5 prioriteres i kommende l\u00f8nnsoppgj\u00f8r. For barnehage er det viktig at l\u00f8nnstillegg legges p\u00e5 grunnl\u00f8nn, slik at tillegg ogs\u00e5 i stor grad tilfaller barnehagel\u00e6rerne. Pr. i dag finnes det ikke et godt system som sikrer \u00f8kt l\u00f8nn ved \u00f8kt kompetanse hos ansatte i barnehage. Vi ser at ansatte utdanner seg ut av barnehagen, og det er en utvikling 3 kommunesektoren er ikke tjent med. KS b\u00f8r, sammen med partene, finne l\u00f8sninger for \u00e5 sikre \u00f8kt l\u00f8nn for \u00f8kt kompetanse i barnehagen. For skole, s\u00e5 mener Troms\u00f8 kommune at p\u00e5 bakgrunn av en d\u00e5rligere l\u00f8nnsutvikling over tid i skolesektoren, s\u00e5 b\u00f8r l\u00e6rere med 10 og 16 \u00e5rs ansiennitet prioriteres i \u00e5rets oppgj\u00f8r. - Alle barn og unge i hele landet har krav p\u00e5 et likeverdig og godt utdanningstilbud i hele utdanningsl\u00f8pet, fra barnehage til videreg\u00e5ende. Troms\u00f8 kommune ser derfor med bekymring p\u00e5 den \u00f8kende l\u00e6rermangelen i skole og barnehage i Norge generelt, men i Nord- Norge spesielt. Troms\u00f8 kommune ber KS og partene sentralt om \u00e5 g\u00e5 i tett dialog med Storting og Regjering for \u00e5 utrede hvordan dette likeverdige utdanningstilbudet skal sikres, herunder muligheter for \u00f8kte bevilgninger til fylker og kommuner med s\u00e6rskilte utfordringer med \u00e5 beholde og rekruttere l\u00e6rere i skole og barnehage. En slik utredning kan kobles direkte til regjeringens satsing, sammen med partene sentralt, om \u00e5 sikre rekruttering til l\u00e6reryrket. En slik satsing m\u00e5 f\u00f8lges opp med tilstrekkelige ressurser. Sp\u00f8rsm\u00e5l 2: B\u00f8r KS ha m\u00e5l om at hovedtariffavtalen gir kommunen/fylkeskommunen st\u00f8rre handlingsrom for egen l\u00f8nnspolitikk? Troms\u00f8 kommune vil understreke viktigheten av \u00e5 f\u00e5 til et oppgj\u00f8r som treffer bredt, slik at man unng\u00e5r streik. Det er avgj\u00f8rende \u00e5 sikre hele laget et godt l\u00f8nnsoppgj\u00f8r. Vi mener dette gj\u00f8res best ved at l\u00f8nnstillegg gis i sentrale forhandlinger, helst i form av kronebel\u00f8p. Dersom det likevel blir lokale forhandlinger, m\u00e5 potten til lokale forhandlinger for kap 4 v\u00e6re av en slik st\u00f8rrelse at man f\u00e5r mulighet til \u00e5 kunne gj\u00f8re lokale tilpasninger og kunne prioritere yrkesgruppen(e) der vi opplever st\u00f8rst utfordringer med \u00e5 rekruttere og beholde. Samtidig har kommunestyret i Troms\u00f8 vedtatt tiltakspakker for stabilisering og rekruttering av personell i helse og omsorg, personell i avdeling for oppvekst, utdanning og kultur samt tiltak for kompetanse og rekruttering i avdeling for bymilj\u00f8. Disse og andre lokale initiativer, viser at vi har et lokalt handlingsrom for egen l\u00f8nnspolitikk i tillegg til det som f\u00f8lger av hovedtariffavtalen. Sp\u00f8rsm\u00e5l 3: Hva b\u00f8r KS gj\u00f8re for \u00e5 skaffe kommunen/fylkeskommunen st\u00f8rre handlingsrom for \u00e5 etablere og fastsette arbeidstidsordninger som \u00f8ker heltidsandelen? Vi ser behovet for \u00e5 ha en tettere dialog mellom arbeidsgiver og arbeidstakerorganisasjonene for \u00e5 finne gode og varige l\u00f8sninger for arbeidstidsordninger for fremtiden. Vi forutsetter at unntak fra arbeidsmilj\u00f8lovens bestemmelser m\u00e5 gjennom ordin\u00e6re saksbehandlingsprosesser for godkjenning av turnus. 4 "
}