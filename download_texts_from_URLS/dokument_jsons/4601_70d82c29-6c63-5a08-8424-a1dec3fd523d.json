{
  "dokument_id": "70d82c29-6c63-5a08-8424-a1dec3fd523d",
  "doc_type": "case_attachment",
  "kommune": 4601,
  "tittel": "Notat Omr\u00e5destabilitet Garnes renseanlegg_datert 19.11.2024",
  "url": "https://bergen.kommune.no/politikere-utvalg/api/fil/bk360/11895235/Notat-Omradestabilitet-Garnes-renseanlegg-datert-19-11-2024",
  "tekst": " Oppdragsgiver: Bergen kommune Oppdragsnavn: Bergen kommune Rammeavtale VA Garnes RA - reguleringsplan Oppdragsnummer: 615086-04 Utarbeidet av: Anders \u00d8yre Oppdragsleder: Anja Vik Dato: 19.11.2024 Tilgjengelighet: \u00c5pent Notat Omr\u00e5destabilitet Garnes renseanlegg Kort sammendrag 1. Innledning 2. Grunnforhold 2.1. Tidligere utf\u00f8rte grunnunders\u00f8kelser 2.1.1. Arna-V\u00e5gsbotn-Klauvaneset 2.1.2. Garnes-Indre Arna 2.1.3. Grunnunders\u00f8kelser fra planlegging av eksisterende renseanlegg 3. Vurdering i henhold til NVEs veileder 1/2019 3.1. Unders\u00f8k om det finnes registrerte faresoner (kvikkleiresoner) i omr\u00e5det 3.2. Unders\u00f8k om hele eller deler av omr\u00e5det ligger under marin grense 3.3. Avgrens omr\u00e5der med terreng som kan v\u00e6re utsatt for omr\u00e5deskred 3.4. Bestem tiltakskategori 3.5. Gjennomgang av grunnlag 3.6. Befaring 4. Konklusjon omr\u00e5destabilitet Referanser 03 19.11.24 Justering av tekst i konklusjon A\u00d8 KMS 02 18.09.24 Mindre tilleggsopplysning i avsnitt 3.4 knyttet til andre brukere av tilkomstveg A\u00d8 AV 01 04.12.23 Nytt dokument A\u00d8 KMS VER. DATO BESKRIVELSE AV KS asplanviak.no 1 Kort sammendrag Denne rapporten oppsummerer vurdering av omr\u00e5destabilitet/ skredfare i forbindelse med planlegging av nytt avl\u00f8psrenseanlegg og tilkomstveg p\u00e5 Garnes. Vurderingen av omr\u00e5destabilitet er utf\u00f8rt iht. NVEs veileder 1/2019 [1] og basert p\u00e5 topografiske forhold og kartstudie. Faren for omr\u00e5deskred kan utelukkes i arealet for nytt renseanlegg, og storparten av arealet for ny tilkomstveg, med unntak av ett parti lengst i s\u00f8r. Siden tilkomstvegen er plassert i tiltakskategori K1 er det tilstrekkelig \u00e5 dokumentere at vegen ikke vil kunne p\u00e5virke stabiliteten negativt, verken permanent eller under utf\u00f8relse. 1. Innledning I forbindelse med utarbeidelse av reguleringsplan for nytt avl\u00f8psrenseanlegg og ny tilkomstveg for Garnes renseanlegg er Asplan Viak engasjert for \u00e5 vurdere omr\u00e5destabilitet i planomr\u00e5det. Det nye renseanlegget skal etableres i forlengelse av eksisterende renseanlegg som ligger i omr\u00e5det i dag. Ny tilkomstveg skal etableres i jomfruelig terreng og dyrket mark s\u00f8r\u00f8st for renseanlegget. For mer detaljer ang\u00e5ende prosjektet vises det til planbeskrivelsen [2]. Se illustrasjon av planen i Figur 1-1. asplanviak.no 2 Figur 1-1: Oversikt over omr\u00e5det. Gult rektangel viser omtrentlig omr\u00e5de der nytt renseanlegg skal etableres. Lilla strek viser omtrentlig plassering av tilkomstveg gjennom dyrket mark og jomfruelig terreng. asplanviak.no 3 Figur 1-2: 3D-illustrasjon av nytt renseanlegg og ny tilkomstveg slik den var foresl\u00e5tt ved 1. gangs behandling og offentlig ettersyn. Tilkomstvegen er i etterkant justert noe. 2. Grunnforhold If\u00f8lge NGUs l\u00f8smassekart (Figur 2-1) er det registrert usammenhengende eller tynt morenedekke i det aktuelle omr\u00e5det. Det er ogs\u00e5 tidligere utf\u00f8rt grunnunders\u00f8kelser relativt n\u00e6r renseanlegget. Omtrentlig plassering av grunnunders\u00f8kelsene er vist i Figur 2-1. Disse er mer detaljert omtalt i kapittel 2.1. I sluttrapporten for konseptvalgutredningen for Garnes renseanlegg [3] ble l\u00f8smassene i omr\u00e5det beskrevet slik: \u00abFra befaring ble det registrert berg i dagen flere steder og ved terrengs\u00f8kk antas det kun et tynt vegetasjonsdekke (< 2 m) over bergoverflaten.\u00bb asplanviak.no 4 3 2 1 Figur 2-1: Utklipp fra NGUs l\u00f8smassekart [4] viser usammenhengende eller tynt morenedekke i det aktuelle omr\u00e5det. Nummer i sorte bokser viser omtrentlig plassering av grunnunders\u00f8kelser som er utf\u00f8rt i omr\u00e5det. R\u00f8d sirkel viser omtrentlig beliggenhet av aktuelt omr\u00e5de som vurderes i dette notatet. Ved studie av Google Street Viewer det mulig \u00e5 identifisere omr\u00e5der med eksponert berg eller veldig skrint l\u00f8smassedekke, som da ikke er utsatt for omr\u00e5deskredfare. Disse omr\u00e5dene er markert i Figur 2-2. asplanviak.no 5 Figur 2-2: Berg i dagen funnet ved studie av Google Street View. asplanviak.no 6 2.1. Tidligere utf\u00f8rte grunnunders\u00f8kelser I de kommende delkapitlene presenteres aktuelle grunnunders\u00f8kelser som er utf\u00f8rt i n\u00e6romr\u00e5det. De to f\u00f8rste er funnet i NADAG [5] mens den siste er blitt tilsendt fra oppdragsgiver [6]. 2.1.1. Arna-V\u00e5gsbotn-Klauvaneset Markering nummer 1 i Figur 2-1 er grunnunders\u00f8kelser utf\u00f8rt i forbindelse med planlegging av Ringveg \u00f8st, Arna-V\u00e5gsbotn-Klauvaneset [7]. De mest aktuelle unders\u00f8kelsene fra prosjektet ligger ca. 1,2 km s\u00f8rvest for Garnes renseanlegg. Boringene i dette omr\u00e5det viser generelt tynt l\u00f8smassedekke 0 \u2013 5 m best\u00e5ende av friksjonsmasser. Hull nummer 1936 ansees \u00e5 v\u00e6re mest representativt for sammenligning med grunnforholdene p\u00e5 Garnes da hullet er beskrevet til \u00e5 v\u00e6re boret i lokalveg og ikke direkte ber\u00f8rt av fylling. Laboratorieresultat fra hullet viser grusig, sandig humusholdig materiale i \u00f8verste meter og sandig siltig materiale f\u00f8r berg p\u00e5treffes ved 3 m dybde. 2.1.2. Garnes-Indre Arna Markering nummer 2 i Figur 2-1 er grunnunders\u00f8kelser utf\u00f8rt i forbindelse med planlegging av oppgradering av Fv. 276 mellom Garnes og Indre Arna [6]. Flere av unders\u00f8kelsene som presenteres i rapporten er utf\u00f8rt like s\u00f8r for omr\u00e5det som vurderes i dette notatet (Figur 2-3). Mektigheten p\u00e5 l\u00f8smassene varierer fra n\u00e6r null til over 12 m innenfor et relativt avgrenset omr\u00e5de. Omr\u00e5det er beskrevet slik i rapporten: \u00abI omr\u00e5det ved Garnes er det p\u00e5truffet overkonsolidert leire. Grunnet den store motstanden i leiren ved boring og det lave vanninnholdet i leiren anses det ikke fare for stabilitet- og setningsproblematikk i det aktuelle omr\u00e5det.\u00bb Se kartutsnitt av grunnunders\u00f8kelsene i Figur 2-4 og resultater fra aktuelle pr\u00f8veserier i Tabell 2-1. asplanviak.no 7 L\u00f8smassetykkelse: n\u00e6r 0 m til 9,2 m Jordart: Vekselsvis siltig leire med innslag av humus. Totalsonderinger like vest for kartutsnitt L\u00f8smassetykkelse: 0 \u2013 2 m L\u00f8smassetykkelse: 5,6 m til over 12 m Jordart: Vekselsvis siltig leire og leirig silt med innslag av humus. Figur 2-3: Omtrentlig plassering og resultat fra grunnunders\u00f8kelsene for oppgradering av Fv. 276 [6]. asplanviak.no 8 Figur 2-4: Kartutsnitt av utf\u00f8rte grunnunders\u00f8kelser ved Garnes fra grunnunders\u00f8kelsesrapporten [6]. Tabell 2-1: Utsnitt av tabeller med resultater fra pr\u00f8veserier ved hull 106, 107 og 26 fra grunnunders\u00f8kelsesrapporten [6]. Cu i tabellen gjelder korngradering d60/d10. 2.1.3. Grunnunders\u00f8kelser fra planlegging av eksisterende renseanlegg Markering nummer 3 i Figur 2-1 er grunnunders\u00f8kelser utf\u00f8rt i forbindelse med planlegging av eksisterende renseanlegg og tunnel [8]. Det er utf\u00f8rt enkle sonderinger (trolig visuelle/med h\u00e5ndholdt stang eller spade) og fjellkontrollboringer i omr\u00e5det der asplanviak.no 9 eksisterende renseanlegg er lokalisert. Det ble hovedsakelig registrert bart fjell eller skrint l\u00f8smassedekke. St\u00f8rste registrerte l\u00f8smassemektighet var 3,5 m p\u00e5 \u00f8stlig side av renseanleggets plassering. Figur 2-5: Kartutsnitt av utf\u00f8rte grunnunders\u00f8kelser ved eksisterende renseanlegg fra den geotekniske rapporten [8]. 3. Vurdering i henhold til NVEs veileder 1/2019 Tabell 3-1 viser en stegvis prosedyre for hvordan utrede fare for omr\u00e5deskred. Prosedyren kan deles i to hoveddeler: Del 1, som omfatter steg 1-3, for innledende vurderinger og avgrensing av aktsomhetsomr\u00e5der for omr\u00e5deskredfare, og del 2, som omfatter steg 4-10, for utredning av faresoner med tilh\u00f8rende dokumentasjon. Tabell 3-1: Trinnvis prosedyre for utredning av aktsomhetsomr\u00e5der og faresoner, med tilh\u00f8rende oppdragsspesifikke beskrivelser etter NVEs kvikkleireveileder [9]. Pkt. Krav Kommentar 1 Unders\u00f8k om det finnes registrerte faresoner (kvikkleiresoner) i Ikke registrert skredfare omr\u00e5det asplanviak.no 10 2 Avgrens omr\u00e5der med mulig marin leire Hele planomr\u00e5de ligger under marin grense. 3 Avgrens omr\u00e5der med terreng som kan v\u00e6re utsatt for omr\u00e5deskred Terreng som kan inng\u00e5 i l\u00f8sneomr\u00e5det for et skred: Helning > 1:20 og \u2022 Total skr\u00e5ningsh\u00f8yde over 5 m skr\u00e5ningsh\u00f8yde > 5 m \u2022 Jevnt hellende terreng brattere enn 1:20 og h\u00f8ydeforskjell Storparten av over 5 m tilkomstvegen samt Terreng som kan inng\u00e5 i utl\u00f8psomr\u00e5det for et skred: tomten for nytt \u2022 3 x lengden til l\u00f8sneomr\u00e5de renseanlegg ligger i eller \u2022 Kartlagte utl\u00f8psomr\u00e5der n\u00e6r skr\u00e5ninger som overskrider kriteriene. 4 Bestem tiltakskategori K3 5 Gjennomgang av grunnlag \u2013 identifikasjon av kritiske skr\u00e5ninger og Grunnlag gjennomg\u00e5tt. mulig l\u00f8sneomr\u00e5de 6 Befaring Utf\u00f8rt 15.08.23 Det ble p\u00e5vist berg i dagen b\u00e5de ved tomten for nytt renseanlegg og p\u00e5 vest- og \u00f8stsiden av planlagt veg, med unntak av et lite parti lengst s\u00f8r ved tilkobling mot Garnesvegen 7 Gjennomf\u00f8r grunnunders\u00f8kelser For \u00e5 unng\u00e5 restriksjoner i forhold til vegoppbygging lengst i s\u00f8r m\u00e5 faren for kvikkleireskred avklares. 3.1. Unders\u00f8k om det finnes registrerte faresoner (kvikkleiresoner) i omr\u00e5det Det er ikke registrert skredfare i planomr\u00e5det eller i n\u00e6rheten omr\u00e5det jf. NVE Atlas [10]. 3.2. Unders\u00f8k om hele eller deler av omr\u00e5det ligger under marin grense Hele planomr\u00e5det ligger under marin grense jf. Figur 3-1 fra NVE Atlas. asplanviak.no 11 Figur 3-1: Marin grense fra NVE Atlas [10]. R\u00f8d sirkel viser omtrentlig beliggenhet av aktuelt omr\u00e5de som vurderes i dette notatet. 3.3. Avgrens omr\u00e5der med terreng som kan v\u00e6re utsatt for omr\u00e5deskred a) Terreng som kan inng\u00e5 i l\u00f8sneomr\u00e5det for et skred Disse vurderingene baseres i f\u00f8rste omgang p\u00e5 f\u00f8lgende konservative terrengkriterier: asplanviak.no 12 - Total skr\u00e5ningsh\u00f8yde i l\u00f8smasser over 5 m eller - Jevnt hellende terreng brattere enn 1:20 og h\u00f8ydeforskjell over 5 m b) Terreng som kan inng\u00e5 i utl\u00f8psomr\u00e5det for et skred Storparten av de to aktuelle tilkomstvegene samt tomten for nytt renseanlegg ligger i eller n\u00e6r skr\u00e5ninger som overskrider kriteriene. 3.4. Bestem tiltakskategori Det nye renseanlegget kan ansees som et st\u00f8rre VA-anlegg og kategoriseres derfor i tiltaksklasse K3 [9], se Figur 3-2. Tilkomstvegen kategoriseres i tiltaksklasse K1, da det ved eventuell skade p\u00e5 vegen vil v\u00e6re mulig \u00e5 finne alternative tilkomstmuligheter til renseanlegget imens skaden repareres. Det er ogs\u00e5 akseptert og forventet at anlegget vil ha noe nedetid som f\u00f8lge av andre forhold. S\u00f8rlig del av tilkomstvegen er ogs\u00e5 eneste veg inn til Rostadheimen bofelleskap (284/4), en fritidsbolig (284/68) og et bolighus (284/1). Det vil ogs\u00e5 relativt enkelt og raskt kunne etableres alternativ midlertidig tilkomst til disse eiendommene via n\u00e6rliggende jorde ved eventuell skade p\u00e5 den aktuelle vegstrekningen i s\u00f8r. Ved tiltaksklasse K1 er det et krav om at stabilitetssituasjonen ved endringer/etablering av nye tiltak ikke forverres, dersom det ikke gj\u00f8res grunnunders\u00f8kelser som eventuelt avkrefter faren for kvikkleireskred. Stabilitetssituasjonen etter ny veg er etablert vil slik sett enten bli lik, eller bedre enn i dagens situasjon, eller beviselig innenfor lovverkets krav til stabilitet. asplanviak.no 13 Figur 3-2: Valg av tiltakskategori NVEs veileder [9]. 3.5. Gjennomgang av grunnlag Det er utf\u00f8rt en del grunnunders\u00f8kelser i n\u00e6romr\u00e5det. De som er n\u00e6rmest og ansett som mest relevante for dette prosjektet er unders\u00f8kelsene som ble utf\u00f8rt langs fv. 276 i 2016 [6]. Disse unders\u00f8kelsene p\u00e5viste leire i omr\u00e5det ca. 300 m s\u00f8r for den nye tilkomstvegen som planlegges. Leiren ble i rapporten vurdert til ikke \u00e5 utgj\u00f8re fare for setnings- og stabilitetsproblematikk i omr\u00e5det der pr\u00f8vene ble tatt. De utf\u00f8rte grunnunders\u00f8kelsene anses likevel som utilstrekkelige for \u00e5 si sikkert om det kan p\u00e5treffes kvikkleire langs tilkomstvegen eller ikke, da tiltaksomr\u00e5det er 300 til 500 m lenger mot nord og ligger lavere og n\u00e6rmere fjorden. Det ble derfor utf\u00f8rt befaring for \u00e5 avdekke hvilke omr\u00e5der som eventuelt m\u00e5 unders\u00f8kes n\u00e6rmere for \u00e5 avdekke kvikkleireproblematikk. 3.6. Befaring Det ble utf\u00f8rt befaring til fots 15.08.23 av Anders \u00d8yre. Befaringen foregikk n\u00e6r planlagt vegtras\u00e9 og ruten kan sees i Figur 3-3. Bilder og beskrivelser av registreringene vises i Tabell 3-2. asplanviak.no 14 Det ble p\u00e5vist berg i dagen b\u00e5de ved tomten for nytt renseanlegg og p\u00e5 vest- og \u00f8stsiden av planlagt veg, med unntak av et lite parti lengst s\u00f8r ved tilkobling mot Garnesvegen. Se r\u00f8d ellipse i Figur 3-3. Her skal vegen krysse over et jorde som strekker seg ned mot \u00f8st i Klubbavika. L\u00f8smassemektigheten her er vanskelig \u00e5 ansl\u00e5. Dersom faren for omr\u00e5deskred skal utredes i dette omr\u00e5det m\u00e5 det utf\u00f8res grunnunders\u00f8kelser. Figur 3-3: Registreringskart fra befaring. Gr\u00f8nn strek viser befaringsrute. Nummererte utropstegn henviser til kommentarer og bilder i Tabell 3-2. R\u00f8d ellipse viser omr\u00e5det der faren for kvikkleireskred ikke kunne avklares under befaring. asplanviak.no 15 Tabell 3-2: Registreringer fra befaring. Lokalitet samsvarer med nummerering i Figur 3-3. Nr. Registrering/Bilde 1 Magert l\u00f8smassedekke. asplanviak.no 16 2 Bart berg langs fjorden. 3 Berg i dagen. asplanviak.no 17 4 Berg i dagen p\u00e5 s\u00f8rsida av jordet. 5 Bekk. Ikke tegn til berg i dagen i bekken. Ligger 1 m dypere enn terrenget rundt. asplanviak.no 18 6 Berg i dagen under rotvelte. 7 Bergrygg i dagen. asplanviak.no 19 8 Berg i dagen. 9 Berg i dagen opp mot jorde. Ansl\u00e5tt l\u00f8smassedekke minimum 5 m tykt p\u00e5 jorde, men varierende da bergoverflaten fremst\u00e5r ujevn. asplanviak.no 20 10 Bergrygg midt p\u00e5 jordet vest for punktet. Antar at l\u00f8smassedekket er tynt i ryggen under punktet ogs\u00e5, selv om det ikke ble registrert bart berg. 11 Berg i dagen. asplanviak.no 21 12 Berg i dagen langs fjorden. 13 Bergrygg ved fjorden nedenfor husene. Usikker l\u00f8smassetykkelse p\u00e5 jordet mellom kaien her og bergrygg. asplanviak.no 22 14 Bilde tatt mot vest. Berg i dagen er synlig flere plasser p\u00e5 ryggen \u00f8st for planlagt veg. En totalvurdering av omr\u00e5det tilsier at ryggformasjoner har skrint l\u00f8smassedekke mens flater og s\u00f8kk kan ha mektigere lausmassedekke. 4. Konklusjon omr\u00e5destabilitet P\u00e5 bakgrunn av informasjon og vurderinger i dette notatet kan fare for omr\u00e5deskred utelukkes for arealet der nytt renseanlegg skal etableres. N\u00e5r det gjelder ny tilkomstveg, kan faren for omr\u00e5deskred utelukkes for hele vegen, med unntak av ett parti lengst i s\u00f8r, ved jordet som strekker seg ned mot Klubbavika (r\u00f8d ellipse i Figur 3-3). P\u00e5 bakgrunn av grunnunders\u00f8kelser ca. 300 meter lenger s\u00f8r og registreringer i felt vurderes faren for kvikkleire i grunnen her for \u00e5 v\u00e6re liten, men det er ikke tilstrekkelig grunnlag til \u00e5 gj\u00f8re en endelig avklaring. Siden tilkomstvegen er plassert i tiltakskategori K1 er det tilstrekkelig \u00e5 dokumentere at vegen ikke vil kunne p\u00e5virke stabiliteten negativt, verken permanent eller under utf\u00f8relse. Dette kan l\u00f8ses ved masseutskiftning og bruk av lette overbygningsmasser (kompensert fundamentering). asplanviak.no 23 Med forbehold om at tiltakene beskrevet ovenfor blir utf\u00f8rt, er det vurdert at areal for nytt renseanlegg og tras\u00e9 for ny tilkomstveg tilfredsstiller lovverkets krav om sikkerhet mot omr\u00e5deskred i henhold til NVEs veileder [9]. Dersom det er \u00f8nskelig \u00e5 unng\u00e5 restriksjoner i form av kompensert fundamentering i vegoppbygging m\u00e5 antagelsen om at det ikke er kvikkleire i omr\u00e5det verifiseres. Dette kan gj\u00f8res ved grunnunders\u00f8kelser i form av totalsonderinger, med fortl\u00f8pende vurdering av behov for CPTu og sylinderpr\u00f8ver. Grunnunders\u00f8kelsene vil ogs\u00e5 ha nytteverdi i forbindelse med videre vegprosjektering da de vil gi informasjon om dybder til berg og l\u00f8smassetype. Det b\u00f8r ogs\u00e5 vurderes uttak av posepr\u00f8ver i forbindelse med grunnunders\u00f8kelsene for \u00e5 gi informasjon om telefarlighetsklasse. Referanser [1] Norges vassdrags- og energidirektorat, \u00abVeileder 7/2014 Sikkerhet mot kvikkleireskred. Vurdering av omr\u00e5destabilitet ved arealplanlegging og utbygging i omr\u00e5der med kvikkleire og andre jordarter med spr\u00f8bruddegenskaper,\u00bb [Internett]. Available: http://publikasjoner.nve.no/veileder/2014/veileder2014_07.pdf. [2] Asplan Viak, \u00abPlanbeskrivelse for Garnes renseanlegg,\u00bb Under utarbeidelse 2023. [3] Norconsult, \u00abGarnes RA - Konseptvalgutredning, sluttrapport,\u00bb 2020. [4] NGU, \u00abNGU l\u00f8smassekart,\u00bb [Internett]. Available: https://geo.ngu.no/kart/losmasse_mobil/. [5] NGU, \u00abNadag,\u00bb [Internett]. Available: https://geo.ngu.no/kart/nadag-avansert/. [6] Statens vegvesen, \u00ab30161-GEOT-1, Fv. 276 Garnes - Indre Arna, Geoteknikk,\u00bb 2016. [7] Sweco, \u00abE16/E39 Arna \u2013 V\u00e5gsbotn \u2013 Klauvaneset, Geoteknisk rapport for kommunedelplan,\u00bb 2020. [8] NOTEBY, \u00abGrunnunders\u00f8kelser, geoteknisk- og ingeni\u00f8rgeologisk vurdering, Hovedkloakk Indre Arna- Garnes,\u00bb 1981. asplanviak.no 24 [9] NVE, \u00abSikkerhet mot kvikkleireskred 1/2019,\u00bb 2020. [10] NVE, \u00abatlas.nve.no,\u00bb [Internett]. asplanviak.no 25 "
}