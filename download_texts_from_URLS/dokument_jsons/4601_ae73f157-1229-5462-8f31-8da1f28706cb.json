{
  "dokument_id": "ae73f157-1229-5462-8f31-8da1f28706cb",
  "doc_type": "case_minutes",
  "kommune": 4601,
  "tittel": "Saksprotokoll UBSI, 19032024, Sak 34/24, Eventuelt utvalg for barnehage, skole og idrett 19.03.2024",
  "url": "https://bergen.kommune.no/politikere-utvalg/api/fil/bk360/10141621/Innstilling-vedtak-Eventuelt-utvalg-for-barnehage-skole-og-idrett-19-03-2024",
  "tekst": "Eventuelt utvalg for barnehage, skole og idrett 19.03.2024 Utvalg for barnehage, skole og idrett behandlet saken i m\u00f8tet 19.03.2024 sak 34/24 og fattet f\u00f8lgende vedtak: EVENTUELT SAK 1 - Krav om h\u00f8ring L\u00e6rere og rektorer i bergensskolen melder sterk bekymring for at kommunens budsjettoppf\u00f8lging g\u00e5r ut over elevers rettigheter og ansattes arbeidsmilj\u00f8. Utvalget vil gjennomf\u00f8re en h\u00f8ring for \u00e5 belyse sp\u00f8rsm\u00e5let og sikre en tydelig og forsvarlig avklaring av rektorenes handlingsrom. Detaljer og opplegg for gjennomf\u00f8ring av h\u00f8ringen fastsettes i neste ordin\u00e6re utvalgsm\u00f8te. Opplegget forberedes av en arbeidsgruppe best\u00e5ende av AU og en representant for hvert av de \u00f8vrige partiene i utvalget. EVENTUELT SAK 2 - Utlevering av klasselister til foreldre Bergen kommune har i dag en restriktiv praksis for utlevering av klasselister til foreldre. Kommunen har lagt seg p\u00e5 en strengere tolkning enn Datatilsynet, som \u00e5pner for at skolen kan levere ut elevlister med kontaktinfo s\u00e5 lenge man tar forholdsregler for \u00e5 ikke bryte taushetsplikten. Utvalget ber derfor byr\u00e5det fremme en sak om skolenes praksis for utlevering av kontaktopplysninger b\u00e5de til foresatte og til eksterne akt\u00f8rer. Saken skal inneholde en oversikt over tilfeller der skolene i Bergen har gitt innsyn i klasselister til eksterne akt\u00f8rer siden man endret praksis i 2019, eller s\u00e5 langt tilbake det er mulig. EVENTUELT SAK 3 - Anmeldelse av barn i bergensskolen 1. Utvalget ber byr\u00e5det legge frem en sak om den nye praksisen for anmeldelser av vold og trusler i skolen. 2. Utvalget ber byr\u00e5det rutinemessig og p\u00e5 egnet m\u00e5te rapportere om anmeldelser i Bergensskolen. Utvalg for barnehage, skole og idretts behandling Det var 14 representanter til stede. EVENTUELT SAK 1 - Krav om h\u00f8ring F\u00f8lgende representanter tok ordet: Even S\u00f8rland (A), Mikkel Gr\u00fcner (SV), Thor Haakon Bakke (MDG), Joel Ysteb\u00f8 (KrF), Camilla N\u00f8ttveit (H). Forslag fremsatt i utvalget: Even S\u00f8rland fremsatte p\u00e5 vegne av A, SV, MDG, R og KrF, f\u00f8lgende forslag til vedtak: L\u00e6rere og rektorer i bergensskolen melder sterk bekymring for at kommunens budsjettoppf\u00f8lging g\u00e5r ut over elevers rettigheter og ansattes arbeidsmilj\u00f8. Utvalget vil gjennomf\u00f8re en h\u00f8ring for \u00e5 belyse sp\u00f8rsm\u00e5let og sikre en tydelig og forsvarlig avklaring av rektorenes handlingsrom. Detaljer og opplegg for gjennomf\u00f8ring av h\u00f8ringen fastsettes i neste ordin\u00e6re utvalgsm\u00f8te. Opplegget forberedes av en arbeidsgruppe best\u00e5ende av AU og en representant for hvert av de \u00f8vrige partiene i utvalget. Votering: Forslag til vedtak fra A, SV, MDG, R og KrF, fremsatt av Even S\u00f8rland (A) ble vedtatt enstemmig. EVENTUELT SAK 2 - Utlevering av klasselister til foreldre F\u00f8lgende representanter tok ordet: Mikkel Gr\u00fcner (SV), Camilla N\u00f8ttveit (H), Thor Haakon Bakke (MDG), Joel Ysteb\u00f8 (KrF), Monika Nordland Yndestad (BL), Sunniva Andresdottir Vik (R), Janne Gro Nyheim Rasmussen (H), Even S\u00f8rland (A), Vasan Singaravel (H). Forslag fremsatt i utvalget: Mikkel Gr\u00fcner (SV) fremsatte p\u00e5 vegne av SV, f\u00f8lgende forslag til vedtak: Bergen kommune har i dag en restriktiv praksis for utlevering av klasselister til foreldre. Kommunen har lagt seg p\u00e5 en strengere tolkning enn Datatilsynet, som \u00e5pner for at skolen kan levere ut elevlister med kontaktinfo s\u00e5 lenge man tar forholdsregler for \u00e5 ikke bryte taushetsplikten. Utvalget ber derfor byr\u00e5det fremme en sak om skolenes praksis for utlevering av kontaktopplysninger b\u00e5de til foresatte og til eksterne akt\u00f8rer. Saken skal inneholde en oversikt over tilfeller der skolene i Bergen har gitt innsyn i klasselister til eksterne akt\u00f8rer siden man endret praksis i 2019, eller s\u00e5 langt tilbake det er mulig. Votering: Forslag til vedtak fra SV, fremsatt av Mikkel Gr\u00fcner (SV) ble vedtatt med 9 stemmer (A, SV, MDG, R og KrF). EVENTUELT SAK 3 - Anmeldelse av barn i bergensskolen F\u00f8lgende representanter tok ordet: Thor Haakon Bakke (MDG), Even S\u00f8rland (A). Thor Haakon Bakke (MDG) fremsatte p\u00e5 vegne av H, A, FrP, SV, MDG, BL, R og KrF f\u00f8lgende forslag til vedtak: 1. Utvalget ber byr\u00e5det legge frem en sak om den nye praksisen for anmeldelser av vold og trusler i skolen. 2. Utvalget ber byr\u00e5det rutinemessig og p\u00e5 egnet m\u00e5te rapportere om anmeldelser i Bergensskolen. Votering: Forslag til vedtak punkt 1-2 fra H, A, FrP, SV, MDG, BL, R og KrF, fremsatt av Thor Haakon Bakke (MDG) ble vedtatt enstemmig. EVENTUELT SAK 4 - Ekstram\u00f8te i utvalg for barnehage, skole og idrett Utvalgsleder Even S\u00f8rland (A) informerte om at det vil innkalles til ekstram\u00f8te for utvalget i forkant av bystyrem\u00f8tet 10. april, m\u00f8tet holdes kl. 08.30 i Teatersalen. 2 "
}