{
  "dokument_id": "c2b7ade3-05e8-5b6f-85cf-c8bb6b91f32c",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak \u2013 Kunstgressbane Nymark \u2013 Oppgradering av grusplass",
  "url": "https://bergen.kommune.no/politikere-utvalg/api/fil/bk360/9838027/Framstilling-Gjennomforingsvedtak-Kunstgressbane-Nymark-Oppgradering-av-grusplass",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/29304-25 Gjennomf\u00f8ringsvedtak \u2013 Kunstgressbane Nymark \u2013 Oppgradering av grusplass Hva saken gjelder: Grusbanen p\u00e5 Nymark idrettspark skal bygges om fra grus til kunstgress. Banen skal utvides noen meter i bredden. Banen vil i hovedsak brukes av Nymark IL p\u00e5 ettermiddagen, og sportsklubben Brann p\u00e5 dagtid. Det er gjennomf\u00f8rt prosjektering i 2023, og gjenst\u00e5r noe prosjektering i 2024. Muren som skiller gressbanen til SK Brann og den nye kunstgressbanen, er allerede etablert. Kostnaden ble 1,0 mill. kr., mens kostanden var stipulert til 1,9 mill. kr. i kalkylen. Denne endringen er tatt inn i f\u00f8lgende kalkyletabell: Totalsum brukt p\u00e5 prosjektering per 14.02.24 2,5 mill. kr. Estimert sum til resterende prosjekteringsarbeider 0,5 mill. kr. Kalkyle - grunnarbeider 32,5 mill. kr. Fratrekk fra kalkyle - mur og fundamenter i vest -1,9 mill. kr. Kostnad mur og fundamenter i vest 1,0 mill. kr. Kalkyle - kunstgress 7,7 mill. kr. Sum 42,3 mill. kr. Det er en p\u00e5g\u00e5ende tendens at innkomne tilbud p\u00e5 grunnarbeider i andre tilsvarende konkurranser, er lavere enn kalkylene. Det gjelder eksempelvis for Olsvik sykkel- og n\u00e6rmilj\u00f8anlegg, hvor flere tilbud var vesentlig lavere enn det som var lagt til grunn i kalkylen (25,3 mill.). Dette, sammen med det faktum at mur og fundamenter p\u00e5 Nymark allerede er etablert med vesentlig lavere kostnad enn kalkulert, gir grunn til \u00e5 forvente et lavere prisniv\u00e5 p\u00e5 grunnarbeidene i dette prosjektet enn det som er lagt til grunn for kalkylen. Det vil si at kalkylen for grunnarbeid p\u00e5 32,5 mill. kr., som ogs\u00e5 inneholder usikkerhetsavsetning og forventede tillegg p\u00e5 til sammen 2,7 mill. kr., antas \u00e5 v\u00e6re noe for h\u00f8y. Etter en samlet vurdering anbefales det derfor \u00e5 legge til grunn en samlet kostnadsramme for prosjektet i tr\u00e5d med avsetningen i investeringsbudsjettet p\u00e5 budsjettposten IDR098, 41 mill. kr. inklusive mva. 1 Prosjektbeskrivelse: Banen skal tilfredsstille FIFA Quality Pro standard slik at det kan spilles kamper i Norsk Tipping-ligaen (niv\u00e5 3 herrer). Den skal ogs\u00e5 tilfredsstille krav til treningsanlegg for Toppserien kvinner. Det skal etableres vanningsanlegg for banen. I tillegg til etablering av en ny kunstgressbane, prosjekteres det med \u00e5 tilbakef\u00f8re en helikopterplass til gr\u00f8ntareal, med gangsti, benker, leke-apparater og busker. \u00d8konomiske konsekvenser: Det er avsatt 41 mill. kr. i investeringsbudsjettet til IDR098 \u00abKunstgressbane Nymark \u2013 Oppgradering av grusplass\u00bb, hvorav 2 mill. kr. i 2023 og 39 mill. kr. i 2024. Prosjektet vil motta 3,6 mill. kr. i spillemidler. Driftskonsekvenser: Ifm. bortfeste av to gressbaner til SK Brann, vil det bli frigjort driftsressurser til bruk p\u00e5 den nye kunstgressbanen. Tiltaket har derfor ingen driftskonsekvenser. Kapitalkostnader: Renter og avdrag oppsummert (bel\u00f8p i mill.) 2023-2026 2027 -> Sum Renter 1,9 14,4 16,2 Avdrag 1,4 34,3 35,7 Sum renter og avdrag 3,3 48,7 51,9 Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i 2 nedbetalingsperioden. Det er i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i mva.-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Prosjektet knyttet til etableringen av kunstgressbane p\u00e5 Nymark er en prioritert oppgradering av utend\u00f8rsanlegg, og bidrar til en bedre utnyttelse av omr\u00e5det. Byr\u00e5det anbefaler at UFKN fatter gjennomf\u00f8ringsvedtak for prosjekt IDR098 \u00abKunstgressbane Nymark \u2013 Oppgradering av grusplass\u00bb. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3.g er det utvalg for finans, kultur og n\u00e6ring som fatter gjennomf\u00f8ringsvedtak for investeringsprosjekt med en kostnadsramme mellom 20 til 50 millioner kroner. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjekt \u00abKunstgressbane Nymark \u2013 Oppgradering av grusplass\u00bb med en anbefalt total investeringsramme p\u00e5 41 mill. kr., gjennomf\u00f8res. 2. Prosjektkostnad dekkes over investeringsbudsjettet IDR098 \u00abKunstgressbane Nymark\u00bb tjenesteomr\u00e5de 13-Idrett. Dato: 19. mars 2024 2 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. F\u00f8lgeskjema Gjennomf\u00f8ringsvedtak Kunstgressbane Nymark \u2013 Oppgradering av grusplass 2. Nymark 5 \u2013 Oppgradering til kunstgressbane \u2013 detaljkalkyle grunnarbeider 3. Nymark 5 \u2013 Oppgradering til kunstgressbane \u2013 detaljkalkyle kunstgress, PAD og legging av dekket 3 "
}