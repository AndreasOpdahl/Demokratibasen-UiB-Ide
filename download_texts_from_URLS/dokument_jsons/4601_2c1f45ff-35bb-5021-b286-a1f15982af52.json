{
  "dokument_id": "2c1f45ff-35bb-5021-b286-a1f15982af52",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 25 fra Mailiss Solheim-\u00c5kerblom (R) om belysning i Nyg\u00e5rdsparken - UMBY",
  "url": "https://bergen.kommune.no/politikere-utvalg/api/fil/bk360/9850646/Svar-pa-skriftlig-sporsmal-nr-25-fra-Mailiss-Solheim-Akerblom-R-om-belysning-i-Nygardsparken-UMBY",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/16026-3 Saksbehandler: Malene Nesse Gr\u00f8nningen Fra Dato: 6. februar 2024 Byr\u00e5d for Svar p\u00e5 skriftlig sp\u00f8rsm\u00e5l nr. 25 fra Mailiss Solheim-\u00c5kerblom (R) om belysning i Nyg\u00e5rdsparken - UMBY Undertegnede har ved gjentatte anledninger stilt sp\u00f8rsm\u00e5l om manglende belysning i ulike deler av Nyg\u00e5rdsparken. Sist var gjennom muntlig sp\u00f8rsm\u00e5l p\u00e5 m\u00f8te i UMBY 7.12.23. Etter dette sp\u00f8rsm\u00e5let har det kommet noe belysning p\u00e5 den nye lekeplassen, men fremdeles er det et strekk langs veien mellom \u00f8vre og nedre del av parken der det ikke er lys i tre av lyktestolpene. Sp\u00f8rsm\u00e5l til byr\u00e5den: 1. N\u00e5r kan man forvente at lysene er tilbake i drift i hele Nyg\u00e5rdsparken? 2. Hva vil byr\u00e5den gj\u00f8re for \u00e5 hindre at det ved senere anledninger ikke blir lange perioder uten tilstrekkelig belysning i parken? Svar fra byr\u00e5den: Byr\u00e5den har v\u00e6rt i kontakt med Bymilj\u00f8etaten, som opplyser at i feilmeldingssystemet for gatelys, var det kun \u00e9n melding per f\u00f8rste februar som gjaldt Nyg\u00e5rdsparken. Etter befaring har de fanget opp noen flere m\u00f8rke lampepunkt og har registrert disse i systemet slik at driftsentrepren\u00f8ren har f\u00e5tt melding om disse. Driftsentrepren\u00f8ren var ute 2. februar og lokaliserte kabelfeil. I p\u00e5vente av at det nye belysningsanlegget blir ferdigstilt, vil driftsentrepren\u00f8ren etablere midlertidige forbindelser for \u00e5 sikre lys i lampepunktene. Driftsentrepren\u00f8ren har krav til responstider n\u00e5r en sak er registrert i feilmeldingssystemet, s\u00e5 byr\u00e5den vil oppfordre alle til \u00e5 registrere avvik via innbyggerportalen til Bergen kommune. Christine Kahrs - Byr\u00e5d for byutvikling Dokumentet er godkjent elektronisk. "
}