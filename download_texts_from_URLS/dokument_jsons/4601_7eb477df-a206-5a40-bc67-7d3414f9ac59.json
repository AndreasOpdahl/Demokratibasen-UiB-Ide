{
  "dokument_id": "7eb477df-a206-5a40-bc67-7d3414f9ac59",
  "doc_type": "case_attachment",
  "kommune": 4601,
  "tittel": "Fagnotat datert 13.06.2022",
  "url": "https://bergen.kommune.no/politikere-utvalg/api/fil/bk360/9464409/Fagnotat-datert-13-06-2022",
  "tekst": " BERGEN Plan- og bygningsetaten KOMMUNE Til Fagnotat BKMB - Seksjon jus og samfunn (Arbeidssted) V\u00e5r referanse: KLAGE-2022/21978-2 Saksbehandler: Trond H\u00e5kon Stadheim Dato: 13.06.2022 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 13/384/0/0 Fana Kirkevegen 18. Nybygg bolig Grung Arkitektur AS p\u00e5 vegne av tiltakshaver Maestro Media AS, i Hvem klager? brev datert 07.04.2022. Tiltaket Riving av eksisterende enebolig og oppf\u00f8ring av to tomannsboliger. Det ble gitt avslag i vedtak datert 18.03.2022, da tiltaket ikke kunne Vedtaket unntas plankrav etter KPA2018 \u00a7 3.1.1 og p\u00e5 bakgrunn av visuelle kvaliteter etter pbl. \u00a7 29-2. Eiendommen er omfattet av reguleringsplan 30010000, \u00c5rstad/Fana. Mindereguleringen, stadfestet 13.02.1920 og er regulert til bolig. Eiendommen er i KPA2018 avsatt til bebyggelse og anlegg (ytre Planstatus fortettingssone) og ligger innenfor hensynssone veist\u00f8y -\u2013 gul sone, konsesjonsomr\u00e5de for fjernvarme, luftkvalitet -\u2013 gul sone og kulturmilj\u00f8 Wergelands\u00e5sen -\u2013 Storetveit\u00e5sen. Vedtaket er p\u00e5klaget i form av en tidsavbrytende klage, og det er Klagegrunner \u00f8nskelig \u00e5 komme i kontakt med saksbehandler hos Statens vegvesen. Behov for ytterligere Det m\u00e5 s\u00f8kes dispensasjon fra plankrav, som i tilfelle m\u00e5 innvilges. saksbehandling ved eventuell omgj\u00f8ring Anbefalt vedtak Avslag datert 18.03.2022 opprettholdes, klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsdirekt\u00f8r Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble sendt inn s\u00f8knad 30.11.2021, og fattet avslag i vedtak datert 18.03.2022. Vedtaket ble p\u00e5klaget i brev datert 07.04.2022, i form av en fristavbrytende klage. Det har ikke kommet inn supplerende klage i ettertid. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og det har i den forbindelse kommet inn merknader fra gnr13/bnr337 (Evelyn Ystad og Bj\u00f8rnar Ystad), gnr13/bnr502 (Anders Eide og Malene Krohn), gnr13/bnr1092 (Karl Brokstad og Rebecca Jane Brokstad), gnr13/bnr186 (Anne-Grethe Elholt og Leo Edward Domaingue), gnr13/bnr445 (Suzanne Mary Hodgson), gnr13/bnr113 (Kari Margrethe Liland og Knut Liland), gnr13/bnr247 (Anna og Kjetil Svingen-Austestad) og gnr13/bnr327 (Jona Isabella og Ole-Martin Bruvik). Merknadene omhandler trafikksikkerhet, innsyn, murer i konflikt med nabogrenser, utnyttelsesgrad og tilpasning til omgivelser, samt overvannsproblematikk. Den norske kirke og Bj\u00f8rgvin bisped\u00f8mme har ikke merknader til tiltaket, n\u00e5r det gjelder avstand til Storetveit kirke, jf. uttalelser av 27.01.2022 og 01.02.2022. Byantikvaren vil p\u00e5 det sterkeste motsette seg oms\u00f8kte tiltak, og at det kommer i strid med hensynssone bevaring kulturmilj\u00f8, jf. brev datert 16.03.2022. Statens vegvesen anbefaler at det stilles plankrav, av hensyn til trafikksikkerheten for g\u00e5ende, ved at det kan gis rekkef\u00f8lgekrav som vil sikre trygg skolevei og tilbyd til g\u00e5ende, jf. uttalelse datert 11.02.2022. Vestland fylkeskommune ved avdeling for kultur, idrett og inkludering har av hensyn til kulturminner etterlyst mer informasjon i uttalelse datert 23.02.2022. Saken ble sendt p\u00e5 uttale til Statsforvalteren i Vestland, som ikke har kommet med uttalelse i saken. 2. Om klagen Det er sendt inn fristavbrytende klage i saken den 07.04.2022. Det fremg\u00e5r her at: \u00abVi \u00ab Vi vil med dette klage p\u00e5 vedtak - avslag p\u00e5 s\u00f8knad datert 18.03.2022 i sak 202121248 - gjeldene rivning av eksisterende hus og oppf\u00f8ring av to stk tomannsboliger p\u00e5 eiendom Gnr 13 Bnr 384, Kirkeveien 18. I avslaget vises det til uttale fra Statens Vegvesen. Uttalen fra Statens Vegvesen ble vi f\u00f8rst oppmerksomme p\u00e5 i gitt avslag. Vi har ikke lykkes \u00e5 komme i kontakt med saksbehandler hos Statens Vegvesen, og ber derfor her be om en tidsavbrytende klage.\u00bb I forbindelse med bekreftelse p\u00e5 mottatt klage, datert 27.04.2022, fremg\u00e5r det at: Saksnummer KLAGE-2022/21978 Side 2 av 4 \u00abDet er i klagen opplyst at utfyllende klage vil bli ettersendt. Det er ikke innvilget utsatt klagefrist og det inneb\u00e6rer at klagesaken kan tas under behandling n\u00e5r klagefristen er ute med de opplysninger som foreligger p\u00e5 det tidspunktet.\u00bb Det har ikke kommet inn supplerende klage, og tatt i betraktning av fristene, har klagen blitt tatt til behandling slik den foreligger. 3. Vurdering av klagen 3.1 Plankrav Eiendommen inng\u00e5r ikke i en reguleringsplan som er vedtatt etter plan- og bygningsloven av 1985 eller nyere. Det er dermed ett plankrav etter KPA2018 \u00a7 3.1. Dersom det ikke utarbeides en plan, m\u00e5 det enten s\u00f8kes og innvilges dispensasjon fra plankravet etter plan- og bygningsloven (pbl.) \u00a7 19-1 jf. \u00a7 19-2, eller tiltaket m\u00e5 falle innunder unntakene fra plankravet i KPA2018 \u00a7 3.3, for at tiltaket skal kunne realiseres. I denne saken her, s\u00e5 er eiendommen angitt som ytre fortettingssone. Unntaket fra plankravet skal derfor vurderes utfra \u00a7 3.3.1. Samtlige kriterier i bokstav a til e m\u00e5 v\u00e6re oppfylt, i tillegg til at tomtest\u00f8rrelsen er maks 1500m2. 1500m2. Unntaket forutsetter at statlige og regionale myndigheter har hatt saken til uttalelse, og ikke fremmet krav om reguleringsplan, se bokstav e. I denne saken har Statens vegvesen uttalt seg negativt til s\u00f8knaden, og anbefalt at det utarbeides en reguleringsplan p\u00e5 bakgrunn av de trafikale forholdene. P\u00e5 bakgrunn av den negative uttalelsen, s\u00e5 er ikke alle forhold ivaretatt, jf. \u00a7 3.3.1 bokstav e. Unntaket fra plankravet i KPA2018 \u00a7 3.3.1 gj\u00f8r seg derfor ikke gjeldende. Det m\u00e5 dermed enten utarbeides en reguleringsplan, eventuelt s\u00f8kes dispensasjon fra plankravet. For at dispensasjon skal kunne innvilges etter pbl. \u00a7 19-2, er det en forutsetning at denne er oms\u00f8kt etter pbl. \u00a7 19-1. Bygningsmyndighetene kan ikke gi dispensasjon, uten at dette er oms\u00f8kt, jf. Sivilombudet sin uttalelse i sak 2018/4012. Fagetaten vil p\u00e5peke at vi ikke har tatt stilling til hvorvidt en s\u00f8knad om dispensasjon faktisk innvilges, dersom dette blir oms\u00f8kt, da dette i tilfelle m\u00e5 vurderes konkret ut fra s\u00f8knaden. I denne saken er det ikke s\u00f8kt dispensasjon fra plankravet. Unntaket i KPA2018 \u00a7 3.3.1 gj\u00f8r seg heller ikke gjeldende. Tiltaket m\u00e5 derfor avsl\u00e5s, da det ikke inng\u00e5r i en reguleringsplan, jf. KPA2018 \u00a7 3.1. 3.2 Visuelle kvaliteter Etter pbl. \u00a7 29-2 skal ethvert tiltak prosjekteres og utf\u00f8res slik at det etter kommunen sitt skj\u00f8nn innehar gode visuelle kvaliteter, b\u00e5de i seg selg og dets funksjon, men ogs\u00e5 i forbindelse med dets bygde og naturlige omgivelser og plassering. Selv om et tiltak isolert sett innehar visuelle kvaliteter, m\u00e5 dette ogs\u00e5 vurderes i forbindelse med omr\u00e5dets karakter, se Ot.prp.nr. 45 (2007-2008) s. 342. Saksnummer KLAGE-2022/21978 Side 3 av 4 Det f\u00f8lger av rundskriv H-01/10 kap. 14.1 at: \u00abMed dette menes at bygningen gjennom sin form gir uttrykk for sin funksjon, og at andre visuelle kvaliteter skal ivaretas i prosjektering og utf\u00f8relse, slik som samspill mellom volum og h\u00f8yde, fasadeuttrykk med videre. Kravet til god kvalitet skal ogs\u00e5 tolkes relativt i forhold til tiltakets st\u00f8rrelse og synlighet. Det vil s\u00e5ledes inneb\u00e6re at en st\u00f8rre boligblokk eller et st\u00f8rre kontorbygg vil m\u00e5tte underkastes et strengere regime enn en enebolig eller kiosk. Det stilles videre krav om at tiltaket skal ha gode visuelle kvaliteter i forhold til de bygde og naturlige omgivelser det skal plasseres i. Dette er et selvstendig krav. Selv om et tiltak i seg selv har gode kvaliteter, er det ikke sikkert det kan plasseres i alle typer omgivelser. Det kreves ikke at det skal v\u00e6re likt sine bygde omgivelser, ogs\u00e5 kontraster kan v\u00e6re positive, avvikene m\u00e5 framst\u00e5 som faglig begrunnede valg framfor tilfeldig utforming.\u00bb men awikene I denne saken ligger tiltaket innenfor hensynssone kulturmilj\u00f8, og det stilles dermed strengere krav til de visuelle kvalitetene, og m\u00e5 ses i sammenheng med pbl. \u00a7 31-1, som omhandler ivaretakelse av kulturelle og arkitektoniske verdier. I vedtaket er det foretatt en konkret vurdering, der det er konkludert med at tiltaket ikke i tilstrekkelig grad har gode visuelle kvaliteter med henvisning til Byantikvaren sin uttalelse i saken. Etter fagetaten sitt syn, er det foretatt en konkret og grundig vurdering av disse forholdene i vedtaket i samsvar med fvl. \u00a7 25, og det vises derfor til begrunnelsen som fremg\u00e5r av vedtaket gjeldende dette. 4. Konklusjon Avslag datert 18.03.2022 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Bekreftelse p\u00e5 mottatt klage, datert 27.04.2022 5. Klage p\u00e5 vedtak, datert 07.04.2022 6. Avslag p\u00e5 s\u00f8knad, datert 18.03.2022 7. Uttalelse fra Byantikvaren, datert 16.03.2022 8. Uttalelse fra Vestland fylkeskommune, kultur, datert 23.02.2022 9. Uttalelse fra Statens vegvesen, datert 11.02.2022 10. Uttalelse fra Bj\u00f8rgvin bisped\u00f8mme, datert 01.02.2022 11. Uttalelse fra Den norske kirke, datert 27.01.2022 12. Uttalelse fra Bergen Vann 13. Uttalelse fra Bymilj\u00f8etaten gjeldende avkj\u00f8ring 14. Nabomerknader og tilsvar 15. S\u00f8knad 16. Referat fra forh\u00e5ndskonferanse 17. Tegninger Saksnummer KLAGE-2022/21978 Side 4 av 4 "
}