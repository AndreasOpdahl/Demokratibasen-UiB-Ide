{
  "dokument_id": "6296ebf4-49ce-529a-857e-95a3576641fe",
  "doc_type": "case_attachment",
  "kommune": 4601,
  "tittel": "Innstilling-vedtak-Statusmelding-for-tjenester-til-personer-med-utviklingshemming-2023",
  "url": "https://bergen.kommune.no/politikere-utvalg/api/fil/bk360/10907048/Innstilling-vedtak-Statusmelding-for-tjenester-til-personer-med-utviklingshemming-2023",
  "tekst": "Statusmelding for tjenester til personer med utviklingshemming 2023 Utvalg for helse og sosial behandlet saken i m\u00f8tet 05.06.2024 sak 65/24 og avga f\u00f8lgende innstilling: Bystyret tar Statusmelding for tjenester til personer med utviklingshemming 2023 til orientering. Merknad 1 Etaten skal jobbe meir m\u00e5lretta for \u00e5 ta i mot tilbakemeldinger, s\u00e6rleg fr\u00e5 brukarar, men ogs\u00e5 fr\u00e5 p\u00e5r\u00f8rende Merknad 2 Etaten m\u00e5 gjere ein gjennomgang av korleis ein rekrutterer og f\u00f8lger opp st\u00f8ttekontaktar, med m\u00e5l om \u00e5 rekruttere og behalde fleire Utvalg for helse og sosials behandling F\u00f8lgende representanter tok ordet: Karl Strydom Eidesund (H), Solveig Irene Skjerve (A), Ann Kristin Ramstr\u00f8m (SV) Merknader fremsatt i utvalget: Ann Kristin Ramstr\u00f8m (SV) fremsatte p\u00e5 vegne av SV f\u00f8lgende merknader: Merknad 1: Brukermedvirkning a. Bystyret savner en omtale av oppf\u00f8lgingen av rapport etter forvaltningsrevisjon av tjenester til personer med utviklingshemming i bofellesskap. Revisjonen av tjenestene i utvalgte bofellesskap i 2023 viste at det var noen mangler ved oppf\u00f8lgingen av avvik - blant annet i kommunikasjonen med p\u00e5r\u00f8rende. Det er viktig at systemet og opplegget for \u00e5 melde avvik fungerer, slik at tjenestene kan bli bedre. b. Bystyret ber byr\u00e5det om at i p\u00e5r\u00f8rendesamarbeid brukes metodene av hele linjen. For eksempel i feriesaken f\u00f8ler ikke de p\u00e5r\u00f8rende at de er blitt ivaretatt. Det kan gjelde i andre saker ogs\u00e5. c. Bystyret ber byr\u00e5det legge til rette for at interesseorganisasjonene ogs\u00e5 blir en del av strategiene som utvikles for brukermedvirkning p\u00e5 systemniv\u00e5. d. Bystyret ber byr\u00e5det om \u00e5 oppgi Medvirkning som et eget punkt i kommende statusmeldinger, som dr\u00f8fter det b\u00e5de p\u00e5 systemniv\u00e5 og p\u00e5 personniv\u00e5. Merknad 2: Ventelister og k\u00f8 a. Kommunen b\u00f8r prioritere \u00e5 \u00f8ke antallet avlastningsplasser for \u00e5 redusere k\u00f8en p\u00e5 60 personer. b. Bystyret savner antall personer i k\u00f8 for dagsenter og ber byr\u00e5det levere det i kommende statusmeldinger. Merknad 3: budsjett Statusmeldingen synliggj\u00f8r godt at en person med utviklingshemming trenger tjenester hele livet. Heldigvis lever flere lengre enn f\u00f8r. Det gir et mer komplekst tjenestebehov totalt sett, og bystyret mener at det viser at det ikke er rom for \u00e5 kutte i tjenestenes budsjetter. Merknad 4: Bedre tilrettelegging a. Bystyret ber byr\u00e5det tilrettelegge for bedre helseoppf\u00f8lging slik at de som ikke s\u00e5 lett kan komme til legekontor kan f\u00e5 hjelpen i sitt eget hjem. b. Bystyret ber byr\u00e5det sikre god internettilgang til alle bofelleskapene. c. Bystyret ber byr\u00e5det bedre tilgangen til individuell plan. N\u00e5r man flytter inn i bofelleskap, skal det v\u00e6re rigget for \u00e5 lage og f\u00f8lge opp individuell plan. Merknad 5: Kompetanse i tjenestene Bystyret ber byr\u00e5det om \u00e5 styrke fokuset p\u00e5 \u00e5 ha nok riktig kompetanse i tjenestene, og legge en \u00f8konomisk innsats til videreutdanning p\u00e5 alle niv\u00e5, fra ufagl\u00e6rte til masterniv\u00e5. Ann Kristin Ramstr\u00f8m (SV) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknader: Merknad 1 Etaten skal jobbe meir m\u00e5lretta for \u00e5 ta i mot tilbakemeldinger, s\u00e6rleg fr\u00e5 brukarar, men ogs\u00e5 fr\u00e5 p\u00e5r\u00f8rende Merknad 2 Etaten m\u00e5 gjere ein gjennomgang av korleis ein rekrutterer og f\u00f8lger opp st\u00f8ttekontaktar, med m\u00e5l om \u00e5 rekruttere og behalde fleire Votering: Innstillingen ble tiltr\u00e5dt enstemmig. Merknad 1-5 fra SV, fremsatt av Ann Kristin Ramstr\u00f8m (SV) fikk 4 stemmer (SV, MDG, R). Merknad 1-2 fra Kommunalt r\u00e5d for personer med funksjonsnedsettelse, fremsatt av Ann Kristin Ramstr\u00f8m (SV) ble tiltr\u00e5dt enstemmig. Byr\u00e5det behandlet saken i m\u00f8tet 16.05.2024 sak 146/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5det og utvalgets innstilling likelydende. 2 "
}