{
  "dokument_id": "8b4e361e-b6ad-54ca-8e12-7e783a24e6ab",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 146 fra Endre Buanes (barn og unges representant) om inngrep i gr\u00f8ntstrukturer - Utvalg for milj\u00f8 og byutvikling ",
  "url": "https://bergen.kommune.no/politikere-utvalg/api/fil/bk360/11174590/Svar-pa-skriftlig-sporsmal-nr-146-fra-Endre-Buanes-barn-og-unges-representant-om-inngrep-i-grontstrukturer-Utvalg-for-miljo-og-byutvikling-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/140613-3 Saksbehandler: Malene Nesse Gr\u00f8nningen Fra Dato: 27. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 146 fra Endre Buanes (barn og unges representant) om inngrep i gr\u00f8ntstrukturer - Utvalg for milj\u00f8 og byutvikling Barn og unges representant er gjort oppmerksom p\u00e5 at det i forbindelse med anlegning av pumpestasjon og r\u00f8rledninger p\u00e5 gnr 182 bnr 16, er utf\u00f8rt st\u00f8rre inngrep i gr\u00f8ntstrukturer som i en \u00e5rrekke har v\u00e6rt benyttet til barns lek, speidervirksomhet og andre samfunnsnyttige form\u00e5l. Dette gjelder i hovedsak for teig som omkranser Sunnfjordheimen i Ytre Morvik, gnr. 182 bnr 636. I eldre reguleringsplan (plan-id 417000) er arealet, inkludert gnr 182 bnr 636, avsatt til henholdsvis friomr\u00e5der og allmennyttig form\u00e5l, grendahus og barnehage. I gjeldende KPA er arealform\u00e5lene henholdsvis Gr\u00f8nnstruktur og \u00d8vrig byggesone. Bergen Vann har v\u00e6rt ansvarlig for VA-arbeidet, som en del av oppgradering av Mj\u00f8lker\u00e5en avl\u00f8psrenseanlegg. Det ble 14.10.20 gitt rammetillatelse med n\u00f8dvendige dispensasjoner for utf\u00f8relse av arbeid, herunder nedhogging av skog og gr\u00f8ntstrukturer. Representanter fra n\u00e6rmilj\u00f8et har tidligere f\u00e5tt signaler om at nedbygde arealer skulle tilbakef\u00f8res, men erfarer at arbeidet til n\u00e5 ikke er i tr\u00e5d med tidligere lovnader og opplever n\u00e5 utfordringer med \u00e5 komme i kontakt med og f\u00e5 n\u00f8dvendige avklaringer fra de rette ansvarlige i kommunen. De er bekymret for at reetablering ikke gjennomf\u00f8res p\u00e5 en slik m\u00e5te at arealene igjen kan benyttes til lek, opphold og rekreasjon. Sunnjordheimen, som baserer sin drift p\u00e5 frivillighet, kan trekke over 50 barn til flere av sine tilbud, men har i den senere tid m\u00e5ttet redusere og avlyse aktivitet som f\u00f8lge av manglende kvaliteter p\u00e5 uteomr\u00e5dene. Barn og unges representant vurderer konsekvensene av manglende reetablering etter VAprosjektet som sv\u00e6rt uheldige for n\u00e6rmilj\u00f8et og deres muligheter for \u00e5 tilby gode og varierte tilbud til barn og unge. N\u00e5r arealene n\u00e5 har mistet deler av sin verdi som gode leke- og oppholdsomr\u00e5der, stilles det sp\u00f8rsm\u00e5l ved hvordan manglende reetablering er i tr\u00e5d med Rikspolitiske retningslinjer for barn og planlegging, punkt 2 og 5. Sp\u00f8rsm\u00e5l til byr\u00e5den: 1. Hvilken eller hvilke etater er ansvarlige for \u00e5 reetablere arealene? 2. Kan byr\u00e5den orientere om det er en p\u00e5g\u00e5ende prosess om \u00e5 reetablere arealene, og kan byr\u00e5den i s\u00e5 fall si noe om hvilke tiltak som vil bli gjort for \u00e5 tilbakef\u00f8re arealene slik at naboer og brukere av Sunnfjordheimen kan gjenoppta sine aktiviteter p\u00e5 en god m\u00e5te og variert m\u00e5te? 3. Vil byr\u00e5den vurdere \u00e5 ta initiativ til en konstruktiv dialog mellom kommunen og n\u00e6rmilj\u00f8et, som kan gi n\u00f8dvendige avklaringer og l\u00f8sninger p\u00e5 de utfordringer n\u00e6rmilj\u00f8et erfarer som f\u00f8lge av nedbygging av gr\u00f8ntomr\u00e5dene? Illustrasjoner fra gnr/bnr 182/16 og 182/636, som bes vedlegges sp\u00f8rsm\u00e5lene. VISGI, 2018 VISGI, 2020 VISGI 2024 Svar fra byr\u00e5den: 1. Bergen Vann (BV) har v\u00e6rt ansvarlig for re-etablering av arealene p\u00e5 eiendom gnr. 182 bnr. 16. BV har ikke utf\u00f8rt arbeid p\u00e5 Sunnfjordheimen sin tomt i Ytre Morvik, gnr. 182 bnr 636. Til informasjon har eldre reguleringsplan (plan-id 417000) og gjeldende KPA, fordelt forvaltningsansvaret p\u00e5 eiendommen mellom Bymilj\u00f8etaten (Gr\u00f8ntomr\u00e5de) og Etat for Bygg og Eiendom (\u00d8vrig byggesone). 2. Bildet nedenfor viser omr\u00e5det rundt Sunnfjordheimen og den \u00f8vre delen av eiendom 182/16 omtrent ett \u00e5r f\u00f8r byggestart. Bildet er hentet fra Google Maps og er datert januar 2021. Fra bildet kan vi se noen tr\u00e6r. Bak treklyngen var det konstatert forekomster av parkslirekne, som byr\u00e5den kommer tilbake til. Treklyngen var av mindre omfang og var tettvokst Neste bilde viser etablert ledningstrase. Ved etablering av VA ledninger er det viktig \u00e5 unng\u00e5 etablering av skog i n\u00e6rheten av ledningstraseen av to grunner, for fremtidig vedlikehold og n\u00f8dvendig adkomst og for \u00e5 unng\u00e5 at trer\u00f8tter skader ledningsanlegget. Grad av tilbakef\u00f8ring og gjennomf\u00f8rte tiltak er avklart og godkjent av forvaltningsansvarlig i b\u00e5de Bymilj\u00f8etaten (BME) og Etat for Bygg og Eiendom (EBE). Prosessen med retablering av arealene er n\u00e5 avsluttet fra Bergen Vann sin side, med unntak av en ekstra runde med tils\u00e5ing av gr\u00f8ntomr\u00e5dene med gress og blomstereng. De utf\u00f8rte re-etableringstiltakene er som f\u00f8lger: \u2022 Parkeringsplassen (\"Idrettsplassen\" / grusplassen, ref. eldre reguleringsplan (plan-id 417000)) som delvis ble benyttet som riggomr\u00e5de under prosjektet, er planert ut og tilbakef\u00f8rt med ny grus, inkludert innkj\u00f8ringen. \u2022 Tr\u00e5kk gjennom omr\u00e5det er tilbakef\u00f8rt som gruslagt sti. \u2022 Omr\u00e5det er naturlig revegetert, men vil f\u00e5 tilf\u00f8rt fr\u00f8 med en blanding av gress og blomstereng, b\u00e5de i innev\u00e6rende sesong og neste sesong. \u2022 Tilkomststien til sj\u00f8en er reetablert og utformingen er godkjent av BME. Omr\u00e5det rundt pumpestasjonen vil f\u00e5 samme fr\u00f8blanding, og er ogs\u00e5 revegetert med stedegne planter og tr\u00e6r. Dette omr\u00e5det er p\u00e5 nedsiden av veien og er omtalt som gr\u00f8ntomr\u00e5de i KPA. Infisert omr\u00e5de: Det er viktig \u00e5 p\u00e5peke at omr\u00e5det nedenfor treklyngen ved Sunnfjordheimen allerede f\u00f8r arbeidet var infisert med en betydelig forekomst av parkslirekne. I tillegg finnes det en mindre forekomst i forkant av omr\u00e5det hvor BV ikke har utf\u00f8rt arbeid. Her kan en se at planten vokser ved siden av duken som er lagt. Parksilrekne er en svartelistet planteart, og for \u00e5 hindre videre spredning er omr\u00e5det der BV har utf\u00f8rt arbeid, n\u00e5 dekket med to lag duk og tilf\u00f8rt et nytt jordlag. P\u00e5 grunn av infeksjonen og tiltakene som er iverksatt, vil det ikke v\u00e6re hensiktsmessig \u00e5 revegetere omr\u00e5det med skog. Dette gjelder ogs\u00e5 for deler av gr\u00f8ntomr\u00e5det der BV har hatt tiltak. Videre dialog og ansvar: Bergen Vann er kjent med at Sunnfjordheimen \u00f8nsker \u00e5 utvide sin aktivitet p\u00e5 eiendom 182/16, og har henvendt seg til Bergen kommune (BV, EBE, BME og EFU) for \u00e5 dekke noen av oppgraderingstiltakene og avklare alternativ bruk. Bergen Vann har ikke mulighet til \u00e5 benytte gebyrmidler til oppgradering av uteomr\u00e5det ved Sunnfjordheimen. Dette har v\u00e6rt kommunisert b\u00e5de skriftlig og muntlig til representanter fra Sunnfjordheimen ved flere anledninger. Reetableringstiltakene som er nevnt ovenfor har v\u00e6rt formidlet til representanter for Sunnfjordheimen og nabolaget, og godtatt. Bildet under er slik omr\u00e5det fremst\u00e5r den 19.09.24. Bergen Vann kan ikke se at omr\u00e5det i sin n\u00e5v\u00e6rende tilstand begrenser variert og innholdsrik aktivitet \u00e5ret rundt. 3. Sunnfjordheimen fester gnr. 182/636 av Bergen kommune ved EBE. Bruk av omr\u00e5det er regulert av avtale mellom EBE og Sunnfjordheimen. Bergen Vann har avklart, og kommunisert ut til representanten for Sunnfjordheimen, at EBE har forvaltningsansvar for \u00f8vre del av eiendommen, mens BME har ansvar for nedre del. Kontaktpersoner for begge forvaltningsomr\u00e5dene er oppgitt. Bergen Vann har videre avklart med EBE at fremtidig kontakt med Sunnfjordheimen ang\u00e5ende utnyttelse av tomten er deres ansvar og vil bli fulgt opp av EBE. Christine Kahrs \u2013 Byr\u00e5d for byutvikling Dokumentet er godkjent elektronisk. "
}