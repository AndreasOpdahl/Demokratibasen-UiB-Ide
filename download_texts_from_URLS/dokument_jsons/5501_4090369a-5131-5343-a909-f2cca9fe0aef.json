{
  "dokument_id": "4090369a-5131-5343-a909-f2cca9fe0aef",
  "doc_type": "case_attachment",
  "kommune": 5501,
  "tittel": "18 TK Tilbakemelding veg og trafikk",
  "url": "https://innsyn.tromso.kommune.no/application/getMoteDokument?dokid=2001897983",
  "tekst": " Byplan 14.11.2023 DETALJREGULERING 1939 SOLNESET \u2013 TILBAKEMELDING VEG OG TRAFIKK 1) Det oppgis i OSG-rammeplanen at veg f\u00f8lger kommunalteknisk norm. Det oppgis imidlertid ikke hvilken vegklasse som har blitt lagt til grunn (minst 7 \u00e5 velge mellom). Det er heller ikke estimert noen framtidig \u00c5DT til grunn for valg av vegklasse. Som Byplan tolker det av plankartet, har det blitt lagt til grunn noe i retning av Samleveg Sa_1. Det er imidlertid ikke satt av nok bredde p\u00e5 kj\u00f8rebane til kantsteinsklaring og skulder (2x0,25), og det har ikke blitt satt av areal til gr\u00f8ft/sn\u00f8opplag (2x2m). Det m\u00e5 vurderes behov for breddeutvidelse i kurver. 2) I enden av offentlig veg skal det v\u00e6re snuplass, ikke vendehammer. Det er ikke tilstrekkelig \u00e5 gj\u00f8re offentlig veg om til privat veg i enden for \u00e5 unng\u00e5 etablering av snuplass. Det framst\u00e5r som uklart hva som er offentlig (o) og privat (f) form\u00e5l. Planen m\u00e5 klargj\u00f8re hvorvidt det er offentlig fortau og privat kj\u00f8reveg langs o_SF1/f_SKV4. I figur 17 i OSG-rammeplanen er det illustrert snuplass i enden her, men dette samsvarer ikke med plankartet. 3) Dersom det f.eks. skal v\u00e6re barnehage i BKB eller annen offentlig tjenesteyting, m\u00e5 det p\u00e5regnes at en andel brukere vil ankomme med bil. Det genererer et behov for parkering samt av- og p\u00e5setting av reisende, og behovet for snuform\u00e5l vil dermed \u00f8ke. L\u00f8sning for dette er antydet i figur 17, mens det p\u00e5 plankartet kun vises en vendehammer. Her m\u00e5 det vises en gjennomtenkt l\u00f8sning som anbefales lagt inn i plankartet som trafikkform\u00e5l. 4) Det m\u00e5 beregnes framtidig \u00c5DT/maks timetrafikk til grunn for dimensjonering av kryss med Ringvegen. Dimensjonering etter HB N100 \u2013 Veg- og gateutforming og V121 \u2013 Geometrisk utforming av veg- og gatekryss, etc. 5) Planen er uklar mht. referanser omkring gangavstand til holdeplass. Byplan ber om at det tas utgangspunkt i vegvesenets HB N-V123 \u2013 Kollektivveiledning n\u00e5r det gjelder gangavstand til holdeplass. Gangavstand skal regnes langs korteste driftede og driftbare veg eller gang- og sykkelveg. 1 Byplan 14.11.2023 Flere kilder legger til grunn ganghastighet 5 km/t som en standard/forenkling. En kilde foresl\u00e5r tillegg p\u00e5 6 sekunder pr. h\u00f8ydemeter stigning og 2 sekunder pr. h\u00f8ydemeter fall. Gjennomsnittlig tidsbruk for Norge p\u00e5 gange totalt for begge ender av en kollektivreise framg\u00e5r av figuren nedenfor. Ut fra lokale unders\u00f8kelser er det grunn til \u00e5 tro at brukerne er vant med kortere avstand til holdeplass enn dette i Troms\u00f8. Selv om det komprimerte planomr\u00e5det fremst\u00e5r bedre enn det opprinnelige, er det dessverre fortsatt store deler av omr\u00e5det som havner utenfor hva som kan regnes som en god kollektivdekning. 6) Snarveg som skal driftes m\u00e5 ha bredde minimum 2,5-3 m og ha fast dekke. S\u00e5 vidt Byplan ser, kan det ikke uten videre legges til grunn drift av tras\u00e9 med stigning mer enn 8 %. Dette m\u00e5 eventuelt avklares n\u00e6rmere med Vegenheten/Bydrift. 7) Planen vektlegger bruk av snarveger gjennom marka mot UNN/UiT n\u00e5r det gjelder gange og sykkel. Byplan er ikke kjent med om de viste tras\u00e9ene i figur 6 er omforente eller vedtatt i andre planer eller sammenhenger, ei heller om de er tildelt en definert standard. Skal de legges til grunn som transportstrekninger m\u00e5 de kunne driftes, siden det er sn\u00f8 i Troms\u00f8 over halve \u00e5ret. Ev. drifting kan muligens v\u00e6re problematisk i forhold til skil\u00f8yper. \u00c5 legge disse til grunn for planens forutsetninger blir dermed feil. Avstanden langs de viste tras\u00e9ene til hjertet av campus er anslagsvis ca. 2 - 2,6 km. UNN og UiT er i tillegg bare ett av flere viktige reisem\u00e5l i byen, og bare en begrenset andel skal dit. Figuren nedenfor viser andel som g\u00e5r og sykler p\u00e5 ulike reiselengder. El-sykkel er en vesentlig nyhet siden 2006 som reduserer og eliminerer avstand og stigning, men sykkelandelen er fortsatt lav. Heat-maps fra Strava kan gi interessant ny kunnskap. Byplan anbefaler at dette benyttes slik at det skilles tydelig mellom kart for vinter og sommer, og at det gj\u00f8res tydeligere hvilken del av stinettet som ber\u00f8res av tiltaket. Kartene h\u00f8rer ikke hjemme under transport, men under gr\u00f8nnstruktur/ friluftsliv for \u00e5 belyse konsekvenser for bruk sommer og vinter. 8) I arbeidet med KPA og Tenk Troms\u00f8 har det blitt operert med tre kriterier for \u00e5 vurdere om utvikling av boligomr\u00e5der er i tr\u00e5d med nullvekstm\u00e5let: i) Avstand til Troms\u00f8 sentrum. Dette omfatter stort sett bare omr\u00e5det nordover til Erling Kjeldsens veg, Hamna faller utenfor b\u00e5de 2,5 km-sonen og 5 km-sonen (Byutredningen opererer med en grense ca. i Erling Kjeldsens veg). 2 Byplan 14.11.2023 ii) N\u00e6rhet til h\u00f8yfrekvent kollektivsystem. Dette inneb\u00e6rer for lange gangavstander til holdeplass for store deler av omr\u00e5det. iii) N\u00e6rhet til lokalsenter. Her anbefaler T\u00d8I en maks avstand p\u00e5 650 meter for hvor langt folk er villig til \u00e5 g\u00e5. Byplan har ikke m\u00e5lt dette, men gangavstandene blir mye det samme som for holdeplass. 9) Oppsummert mener Byplan at dette tiltaket ikke kan framstilles som spesielt gunstig med tanke p\u00e5 \u00e5 f\u00e5 folk til \u00e5 reise med gange, sykkel eller kollektiv, og det er dermed ikke et prosjekt i tr\u00e5d med nullvekstm\u00e5let. 3 "
}