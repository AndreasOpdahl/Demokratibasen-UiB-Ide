{
  "dokument_id": "e531ac60-20b5-5611-b24c-b492453d5b14",
  "doc_type": "case_attachment",
  "kommune": 4601,
  "tittel": "Avslag datert 01.11.2022",
  "url": "https://bergen.kommune.no/politikere-utvalg/api/fil/bk360/9228609/Avslag-datert-01-11-2022",
  "tekst": " Plan og bygningsetaten OPTIBO UTBYGGING AS V\u00e5r referanse: BYGG-2022/17442-43 Hatlestad terrasse 1 Saksbehandler: Gerd Soldal Dato: 01.11.2022 5227 NESTTUN AVSLAG P\u00c5 S\u00d8KNAD OM ENDRING AV TILLATELSE Eiendom : Gnr 49 Bnr 1 Adresse : Vestre Vallavegen Tiltakshaver : VALLAST\u00d8LEN AS Tiltaket : Nybygg boligblokker mm. Vi viser til s\u00f8knad om endring mottatt 31.08.2022. 1. S\u00f8knaden gjelder: Endring av rammetillatelse datert den 15.04.2021 for oppf\u00f8ring av boliger og utomhusanlegg. Endringss\u00f8knaden inneb\u00e6rer endret plassering av avfallsl\u00f8sning. S\u00f8knad om endring av tillatelse er avhengig av dispensasjon fra reguleringsplanens \u00a7 1.5 Nedgravd avfallsl\u00f8sning og regulert byggegrense. Det er s\u00f8kt om disse dispensasjon. Vi har ogs\u00e5 den 03.06.2022 behandlet s\u00f8knad om endring med ny plassering av avfallsl\u00f8sning. Endringss\u00f8knaden er avsl\u00e5tt. 2. VEDTAK S\u00f8knad om tillatelse til endring av rammetillatelse for plassering av avfallsl\u00f8sning avsl\u00e5s, jf. reguleringsplanens \u00a7 1.5 Nedgravd avfallsl\u00f8sning og regulert byggegrense og plan- og bygningsloven \u00a7 29-5 Tekniske krav. 2.1. Dispensasjoner S\u00f8knad om dispensasjon fra reguleringsplan nummer 16100000 \u00a7 1.5 Nedgravd avfallsl\u00f8sning i felt f_REA1 og fra regulert byggegrense avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Tiltaket ber\u00f8res av f\u00f8lgende arealplaner: Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Kommuneplan KOMMUNEPLANENS AREALDEL 2018, plannr. 6527000, vedtatt 19.06.2019 Arealform\u00e5l: Bebyggelse og anlegg - \u00f8vrig byggesone Hensynssone: Veist\u00f8y \u2013 gul sone Reguleringsplan FANA. GNR 49 BNR 1 OG 61 MFL., VESTRE VALLA, plannr. 16100000, vedtatt 21.09.2016. Arealform\u00e5l: Blokkbebyggelse, lekeplass, renovasjonsanlegg, gate med fortau, kj\u00f8rvei, annen veigrunn Bestemmelsesomr\u00e5der: #1 - Utforming, # 2 \u2013 Utforming, # 4 - Midlertidig anlegg- og riggomr\u00e5de 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra eierne av gnr. 49 bnr. 59 ved Tanita Sletten og Kenneth Fosse og bnr. 364 ved Siren og Steinar Sletten. Merknadene g\u00e5r i hovedsak p\u00e5 f\u00f8lgende forhold: - Avfallsanlegget vil komme 10 meter fra husveggen til eierne av bnr. 59 og vil medf\u00f8re br\u00e5k fra b\u00e5de kj\u00f8ret\u00f8y og fra brukerne av avfallsl\u00f8sningen. Avfallsl\u00f8sningen vil ogs\u00e5 kunne gi lukt p\u00e5 varme dager. Det er vist til tilsvarende l\u00f8sning p\u00e5 Paradis der folk setter fra seg avfallsposer ved siden av anlegget. - Avfallsl\u00f8sningen medf\u00f8rer st\u00f8rre avstand enn 100 meter for brukerne. Ansvarlig s\u00f8ker skriver i sine kommentarer: - Antall containere er reduserte fra 10 til 6 stk. For \u00e5 skjerme naboer er det planlagt en \u00abgr\u00f8nn mur\u00bb som vil ligge rundt hele anlegget. Det vil dermed ikke v\u00e6re mulig \u00e5 se avfallsl\u00f8sningen fra eiendom p\u00e5 nedsiden. - Kan ikke se at avfallsl\u00f8sningen skal v\u00e6re et problem. Det er lite trolig at noen skal velge \u00e5 kj\u00f8re bil til anlegget for s\u00e5 \u00e5 sette fra seg bossposen rundt anlegget. - L\u00f8sningen vil ikke medf\u00f8re mer st\u00f8y enn det som er p\u00e5regnelig for denne type anlegg. L\u00f8sningen gir mindre st\u00f8y og lukt enn l\u00f8se containere. - Plasseringen m\u00e5 tilfredsstille teknisk veileder som gjelder trafikksikkerhet. Renovasjonsl\u00f8sningen skal oppfylle disse kravene: o Unng\u00e5 l\u00f8fting av containere over fortau, gang-/sykkelvei, lekeomr\u00e5de eller annet oppholdsareal. o L\u00f8ses i utkant av boomr\u00e5det o Unng\u00e5 rygging ved ferdsels\u00e5rer o Ikke plasseres i frisiktsone o Unng\u00e5 oppstilling i omr\u00e5de med stanseforbud (enten skiltet eller som f\u00f8lge av trafikkreglene) o \u00d8vrig kj\u00f8rende trafikk m\u00e5 ikke ledes via gangareal for \u00e5 passere renovasjonsbil - Renovasjonsl\u00f8sningen kan ikke etableres p\u00e5 samme side av infrastrukturen som boligene uten \u00e5 komme i konflikt med myke trafikanter. Saksnummer BYGG-2022/17442 Side 2 av 8 - Avstanden mellom bolig og avfallsanlegget vurderes til \u00e5 v\u00e6re i samsvar med byggtekniske forskrift. Det finnes kun anbefalinger i forskriften. V\u00e5r vurdering av nabomerknadene fremg\u00e5 under punkt 3.3 og 3.4. 3.3. Visuelle kvaliteter Et hvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jf. plan- og bygningsloven \u00a7 29-2. Krav til utforming og visuelle kvaliteter f\u00f8lger ogs\u00e5 av kommuneplanen og reguleringsplanen. Etter det vi kan se av mottatt dokumentasjon, s\u00f8kes avfallsl\u00f8sningen plassert lavere enn terreng og ikke synlig fra nedsiden. Mottatte illustrasjoner er lite detaljerte og vi kan ikke se om \u00abgr\u00f8nn mur\u00bb er fjellskj\u00e6ring, tilfylte masser eller mur. Det er positivt at naboer p\u00e5 nedsiden som ikke vil se selve avfallsl\u00f8sningen, men om det er valgt en l\u00f8sning og plassering som oppfyller krav til visuelle kvaliteter for omr\u00e5det, er vanskelig \u00e5 f\u00e5 inntrykk av fra mottatt illustrasjon. 3.4. Dispensasjon Det s\u00f8kes om dispensasjon fra reguleringsplanens \u00a7 1.5 Nedgravd avfallsl\u00f8sning og regulert byggegrense i plankartet for \u00e5 plassere avfallsl\u00f8sningen utenfor areal avsatt til avfallsl\u00f8sning. Avfallsl\u00f8sningen s\u00f8kes plassert innenfor felt BB2 som forutsettes bygget ut til blokkbebyggelse. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd, barn og unges oppvekstmilj\u00f8 og estetisk utforming av omgivelsene. Avfallsl\u00f8sning Det f\u00f8lger av \u00a7 1.5 Nedgravd avfallsl\u00f8sning: Det skal etableres nedgravd avfallsl\u00f8sning i f_Rea1 og f_Rea2. Det skal utarbeides en renovasjonsteknisk avfallsplan f\u00f8r s\u00f8knad om tiltak. S\u00f8ker begrunner dispensasjonss\u00f8knaden med at det ikke er mulig \u00e5 benytte den regulerte plassen som f\u00f8lge av BIR sine kravspesifikasjoner om stigningsforhold, tilkomst, kraning over fortau og konflikt med myke trafikanter. Den nye plasseringen er godkjent av BIR og tar hensyn til gangavstand fra boligene som skal benytte anlegget. S\u00f8ker mener den nye plasseringen vil v\u00e6re den mest hensiktsmessige plasseringen for boligene samtidig som den er til minst sjenanse for eksisterende bebyggelse. Anlegget er ogs\u00e5 redusert fra 10 til 6 containere. S\u00f8ker mener at dispensasjonen ikke vil tilsidesette de hensyn den skal ivareta og at fordelene ved \u00e5 dispensere fra er klart st\u00f8rre enn ulempene. Saksnummer BYGG-2022/17442 Side 3 av 8 V\u00e5r vurdering: Hensynet bak den regulerte plasseringen er \u00e5 sikre tilstrekkelig plass til avfallsh\u00e5ndtering og en plassering av avfallsl\u00f8sning som er enkel \u00e5 bruke for beboerne. Etter det vi kan se av retningslinjene til BIR kan ikke oppstillingsplassen til den valgte renovasjonsl\u00f8sningen ha st\u00f8rre fall enn 6 grader. Oppstillingsplassen m\u00e5 ogs\u00e5 ha plass til st\u00f8ttelabber som utgj\u00f8r 1,6 meter p\u00e5 hver side av kj\u00f8ret\u00f8yet og en kranradius p\u00e5 6 meter m\u00e5lt fra senter av kj\u00f8ret\u00f8yet. L\u00f8sningen skal legge opp til \u00e5 unng\u00e5 l\u00f8fting av container over fortau, gangvei mm. Rygging skal unng\u00e5s og \u00f8vrig kj\u00f8rende trafikk skal ikke ledes via gangareal. Plasseringen av avfallsl\u00f8sning m\u00e5 ogs\u00e5 oppfylle krav som f\u00f8lger av vegloven og plan- og bygningsloven. If\u00f8lge vegtrafikkloven \u00a7 3 skal renovasjonsbilen ikke v\u00e6re til fare for eller hindre annen ferdsel. Videre f\u00f8lger det av plan- og bygningsloven \u00a7 29-5 at ethvert tiltak skal prosjekteres og utf\u00f8res slik at det ferdige tiltaket oppfyller krav til sikkerhet, helse, milj\u00f8, energi og b\u00e6rekraftighet, og slik at vern av liv og materielle verdier ivaretas. Avfallsanlegget skal v\u00e6re lett tilgjengelig, ha trinnfri atkomst og lett \u00e5 bruke. Som preakseptert ytelse er det satt begrensning om maksimalt 100 meter fra boenhetens inngangsd\u00f8r til avfallssystemet, jf. byggteknisk forskrift \u00a7 12-12. Etter det vi kan se av mottatt lengdeprofil av vegen, er det fall p\u00e5 opp under 10 grader i omr\u00e5det der renovasjonsl\u00f8sningen er regulert plassert. Mottatt lengdeprofil viser ogs\u00e5 mindre fall i lengdeprofilet i samme omr\u00e5de. Vi har forst\u00e5else for at den regulerte plasseringen kan v\u00e6re for liten og at det derfor kan v\u00e6re n\u00f8dvendige \u00e5 \u00f8ke/justere arealet til avfallsl\u00f8sningen. Den regulerte l\u00f8sningen tar imidlertid hensyn til at det ikke skal l\u00f8ftes containere over fotgjengere og at kj\u00f8ret\u00f8yet ikke skal hindre \u00f8vrig trafikk. Slik vi ser det, vil den regulerte plasseringen med noe justering kunne oppfylle b\u00e5de BIR sine tekniske krav, vegtrafikkloven og bestemmelser som f\u00f8lger av plan- og bygningsloven. L\u00f8sningen det s\u00f8kes om inneb\u00e6rer at renovasjonsbilen vil st\u00e5 i det ene kj\u00f8refeltet n\u00e5r avfallscontainerne skal t\u00f8mmes. I tillegg vil l\u00f8ftlabbene hindre at kj\u00f8rende i det andre feltet kan komme forbi uten \u00e5 kj\u00f8re p\u00e5 fortau. Det er heller ikke avsatt omr\u00e5de for biler som stopper for \u00e5 avlevere avfall. Dette medf\u00f8rer at ogs\u00e5 brukerne vil hindre andre kj\u00f8rende. Etter v\u00e5r vurdering vil ikke plasseringen oppfylle krav til n\u00f8dvendig trafikksikkerhet. Plasseringen vil heller ikke v\u00e6re i ikke er i tr\u00e5d med preakseptert l\u00f8sning om maksimalt 100 meter mellom bolig og avfallsl\u00f8sning og vil ikke kunne karakteriseres som enkel \u00e5 bruke. L\u00f8sningen ligger i motsatt retning av hva som m\u00e5 regnes som den mest brukte retningen for kj\u00f8rende og g\u00e5ende. Dette vil kunne f\u00f8re til at kj\u00f8rende rygger eller snur i kj\u00f8rebanen og kan f\u00f8re til at avfall ikke havner i avfallssystemet. Det ikke riktig at preakseptert l\u00f8sning er anbefalt grense. Preakseptert ytelse er ytelser som myndighetene vurderer til \u00e5 v\u00e6re i tr\u00e5d med krav i TEK. Dersom det velges andre l\u00f8sninger m\u00e5 det dokumenteres med analyse at alternativ l\u00f8sning samlet sett gir minst samme kvalitet og sikkerhet. Vi kan i denne saken ikke se at det er mulig \u00e5 vise til at lenger avstand enn 100 meter er bedre for brukerne. Vi mener videre at l\u00f8sningen det s\u00f8kes om ikke sikrer likeverd. L\u00f8sningen vil i enda mindre grad fungere for mennesker med nedsatt funksjonsevne. Saksnummer BYGG-2022/17442 Side 4 av 8 Vi vurderer at en dispensasjon i vesentlig grad vil tilsidesette hensynet bak bestemmelsene i reguleringsplanen og plan- og bygningsloven skal ivareta. Vi ser at oms\u00f8kte plassering har fordeler ved at l\u00f8sningen ogs\u00e5 kan benyttes av beboere i felt BB2 og at den krever mindre terrenginngrep. Ulempene vil v\u00e6re at det blir langt \u00e5 g\u00e5 for enkelte av brukerne i felt BB1 og at plasseringen ligger i motsatt retning av det som m\u00e5 regnes som mest vanlige g\u00e5 eller kj\u00f8re. Plasseringen vil ogs\u00e5 v\u00e6re trafikkfarlig ved at kj\u00f8ret\u00f8y ikke har plass til \u00e5 snu eller stoppe uten \u00e5 hindre annen trafikk. Som nabo peker p\u00e5, kan avstand og plassering ogs\u00e5 f\u00f8re til at avfall blir liggende utenfor avfallscontainer som f\u00f8lge av manglende tilgang til containerne. Dette vil v\u00e6re uheldig for b\u00e5de naboer, brukerne selv og for milj\u00f8et. Etter en samlet vurdering vil ulempene v\u00e6re klart st\u00f8rre enn fordelene. Byggegrense Gjeldende reguleringsplan viser byggegrense mot naboer i felt BB2. Avfallsl\u00f8sningen s\u00f8kes plassert utenfor den regulerte byggegrensen. Det er ikke mottatt m\u00e5lsatt situasjonsplan som viser avstand til den regulerte byggegrensen og avstand til nabogrense og n\u00e6rmeste bolig. I tillegg ser det ut til at veien ikke er plassert i tr\u00e5d med reguleringsplan og gitt tillatelse, jf. v\u00e5rt tekniske kart. Ved ny s\u00f8knad om plassering av avfallsl\u00f8sning, m\u00e5 plasseringen m\u00e5lsettes i forhold til b\u00e5de reguleringsplan og nabogrense/bygninger. Vi har i v\u00e5r vurdering lagt til grunn at avstanden til nabogrensen blir 2,5 meter mot regulert grense som er 4 meter. S\u00f8ker begrunner dispensasjonss\u00f8knaden med at den nye plasseringen gj\u00f8r at anlegget kan etableres i samsvar med BIR sine tekniske krav, og at plasseringen er gunstig i forhold til gang avstand fra boligene som skal benytte l\u00f8sningen og at den ivaretar myke trafikanter og bidrar til sikker trafikkavvikling. S\u00f8ker kan ikke se at en dispensasjon vil ber\u00f8re naboer i vesentlig grad ettersom det er gjort avb\u00f8tende tiltak. V\u00e5r vurdering: Hovedhensynet bak bestemmelse om byggegrense er \u00e5 plassere tiltak i forhold til tomt, terreng og omr\u00e5dets bebyggelsesstruktur. Bestemmelsen skal ivareta hensyn til brannspredning til andre byggverk, behovet for luft, lys, utsikt samt hindre innsyn. Bestemmelsen har ogs\u00e5 betydning for hvordan nabo kan benytte egen eiendom. I denne konkrete saken mener vi at det er viktig at det oppn\u00e5s tilstrekkelig avstand til naboer. Nabobebyggelsen avviker i stor grad med den regulerte bebyggelsen, og vi mener derfor at det er viktig b\u00e5de av hensyn til bebyggelsesstruktur, luft og innsyn at det oppn\u00e5s tilstrekkelig avstand mellom arealform\u00e5lene. Selv om det gj\u00f8res tiltak for at selve avfallsl\u00f8sningen ikke skal v\u00e6re synlig for nedenforliggende naboer, s\u00e5 vil plasseringen kunne oppleves som st\u00f8yende for naboer. Vi mener at en dispensasjon fra regulert byggegrense vil tilsidesette hensynet bak bestemmelsene i vesentlig grad. Saksnummer BYGG-2022/17442 Side 5 av 8 Vi kan ikke se at det er samfunnsmessige fordeler ved \u00e5 dispensere fra bestemmelsen. Ulempene vil v\u00e6re st\u00f8y og mindre \u00abluft\u00bb mellom blokkbebyggelsen og eneboligbebyggelsen. Etter en samlet vurdering vil ulempene v\u00e6re klart st\u00f8rre enn fordelene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan og bygningsetaten Gerd Soldal Saksbehandler Trond Haugen Seksjonsleder Dette dokumentet er godkjent elektronisk. Kopi til: VALLAST\u00d8LEN AS, Hatlestad terrasse 1, 5227 NESTTUN Tanita Sletten, Vestre Vallavegen 29, 5227 NESTTUN Kenneth Fosse, Vestre Vallavegen 29, 5227 NESTTUN Siren Sletten, Vestre Vallavegen 29 B, 5227 NESTTUN Steinar Sletten, Vestre Vallavegen 29 B, 5227 NESTTUN Saksnummer BYGG-2022/17442 Side 6 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2022/17442 Side 7 av 8 Saksnummer BYGG-2022/17442 Side 8 av 8 "
}