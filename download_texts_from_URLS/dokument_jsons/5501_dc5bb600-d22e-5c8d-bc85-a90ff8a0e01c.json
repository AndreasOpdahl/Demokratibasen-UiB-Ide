{
  "dokument_id": "dc5bb600-d22e-5c8d-bc85-a90ff8a0e01c",
  "doc_type": "case_history",
  "kommune": 5501,
  "tittel": "0051/25, Kommunestyret, 21.05.2025",
  "url": "https://innsyn.tromso.kommune.no/application/getMoteDokument?dokid=2002097553",
  "tekst": " Saksprotokoll Utvalg: Kommunestyret Arkivsaknr. 25/07795 Saksbehandler Trond Eliassen Behandlet av M\u00f8tedato Saknr 1 Formannskapet 13.05.2025 51/25 2 Kommunestyret 21.05.2025 51/25 Fremtidig styringsform i Troms Kraft AS - utredning av bedriftsforsamling Kommunestyret har behandlet saken i m\u00f8te 21.05.2025 sak 51/25 M\u00f8tebehandling Martha Hofs\u00f8y stilte sp\u00f8rsm\u00e5l om habilitet p\u00e5 grunnlag av at hun er medlem i bedriftsforsamlingen. Administrasjonens vurdering: Som medlem i bedriftsforsamlingen i Troms kraft er du inhabil i saker der selskapet er part. Se forvaltningsloven \u00a7 6 e. Hans Petter Kvaal stilte sp\u00f8rsm\u00e5l om habilitet p\u00e5 grunnlag av at han er medlem i bedriftsforsamlingen. Administrasjonens vurdering: Som medlem i bedriftsforsamlingen i Troms kraft er du inhabil i saker der selskapet er part. Se forvaltningsloven \u00a7 6 e. Viljar Hanssen (Ap) stilte sp\u00f8rsm\u00e5l om habilitet p\u00e5 grunnlag av at han er varamedlem i bedriftsforsamlingen. Administrasjonens vurdering: Som varamedlem til bedriftsforsamling er man ikke automatisk inhabil. Her m\u00e5 det gj\u00f8res en konkret vurdering hvor det bl.a. legges vekt p\u00e5 hvor ofte man har m\u00f8tt og om man har v\u00e6rt med p\u00e5 \u00e5 behandle saken som er til behandling. I denne saken som er til behandling er det selve bedriftsforsamlingen og vurdering av hvorvidt den skal avvikles som er tema. Det at du er varamedlem til bedriftsforsamlingen gj\u00f8r at det anses at du har en direkte interesse i saken. Derfor vurderes du som inhabil til \u00e5 behandle saken. Anni Skogmann (FrP) stilte sp\u00f8rsm\u00e5l om habilitet p\u00e5 grunnlag av at hun er varamedlem i bedriftsforsamlingen. Irene Dahl stilte sp\u00f8rsm\u00e5l om habilitet p\u00e5 grunnlag av at hun er varamedlem til styret i selskapet. Votering 1 Hans Petter Kvaal (H) ble enstemmig funnet inhabil og fratr\u00e5dte. Knut Helsingeng (H) tiltr\u00e5dte under behandling av saken. Marta Hofs\u00f8y (Ap) ble enstemmig funnet inhabil og fratr\u00e5dte. Viljar Hanssen (Ap) ble enstemmig funnet inhabil og fratr\u00e5dte. Anni Skogman (FrP) ble enstemmig funnet inhabil og fratr\u00e5dte. Irene Dahl (V) ble enstemmig funnet habil og tiltr\u00e5dte. Innstilling vedtatt med 36 stemmer Ap, FrP, H, INP, KrF, MDG, NBT, 1R\u00f8dt (Hanne Stenvaag), SV mot ByLa, 1R\u00f8dt (Peder Gunnar Moe Joakimsen), Sp, V: Kommunestyrets vedtak 1. Kommunestyret i Troms\u00f8 kommune har behandlet forslag til endret styringsform i Troms Kraft AS, org.nr. 979 468 792, med utgangspunkt i revidert eierstrategi vedtatt i fylkestinget i Troms i sak 60/24 og Troms\u00f8 kommune i sak 104/24. 2. Kommunestyret anbefaler at bedriftsforsamlingen i Troms Kraft AS avvikles i samsvar med aksjelovens \u00a7 6-35. Avvikling av bedriftsforsamlingen medf\u00f8rer at vedtektene i Troms Kraft AS og tilh\u00f8rende datterselskap m\u00e5 endres for \u00e5 ivareta ny styringsform. 3. Det skal avholdes ekstraordin\u00e6r generalforsamling for \u00e5 fastsette nye vedtekter, og valg av medlemmer og ny instruks for valgkomit\u00e8en. For \u00e5 sikre at valgkomit\u00e8en er operativ i god tid f\u00f8r ordin\u00e6r generalforsamling 2026 b\u00f8r ekstraordin\u00e6r generalforsamling avholdes innen medio oktober 2025. 2 "
}