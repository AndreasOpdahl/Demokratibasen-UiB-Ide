{
  "dokument_id": "3b4e08d9-7014-5e24-8e85-554dceabc255",
  "doc_type": "case_presentation",
  "kommune": 4601,
  "tittel": "Oppstartssak. Ny handlingsplan for \u00f8kt inkludering og arbeid",
  "url": "https://bergen.kommune.no/politikere-utvalg/api/fil/bk360/10012541/Framstilling-Oppstartssak-for-ny-handlingsplan-for-okt-inkludering-og-arbeid",
  "tekst": " Kommunalt r\u00e5d for personer med funksjonsnedsettelse | Ungdomsr\u00e5det Saksframstilling V\u00e5r referanse: 2023/246006-18 Saksbehandler: Birgitte Teglgaard J\u00f8rgensen Oppstartssak. Ny handlingsplan for \u00f8kt inkludering og arbeid Hva saken gjelder: Byr\u00e5d for barnevern, sosiale tjenester og mangfold gj\u00f8r i oppstartssaken rede for arbeidet med ny \u00abHandlingsplan for \u00f8kt inkludering og arbeid\u00bb. Planen skal erstatte \u00abHandlingsplan mot fattigdom med s\u00e6rlig vekt p\u00e5 barnefamiliers situasjon\u00bb som ble vedtatt i Bergen bystyre 16.11.2016 i sak 249/16. M\u00e5let med handlingsplanen er \u00e5 \u00f8ke inkludering og arbeid for \u00e5 sikre utdanning, arbeid og selvstendighet for innbyggere i Bergen. Fokus er p\u00e5 utsatte grupper og utjevning av sosiale forskjeller, med spesifikke m\u00e5l og tiltak innen inntektssikring, arbeid, kvalifisering, bolig, skole, barnehage, idrett, kultur, frivillighet og samordnet innsats. To statusrapporter vedtatt av Bergen bystyre st\u00f8tter opp under planen. Rammer for planen: Arbeidet er forankret i kommuneplanens samfunnsdel \"Bergen 2030\" med visjonen om en aktiv og attraktiv by for alle, samt utjevning av levek\u00e5rsforskjeller innen oppvekstsvilk\u00e5r, utdanning, inntekt, arbeid og bolig. Planen koblet til aktuelle strategier som \"Aktiv og inkluderende by - folkehelsestrategi\", \"Strategi for oppvekst\" og \"Sp\u00f8r oss! Strategi for inkluderende felleskap i barnehage, skole og SFO.\" Arbeidet ledes av seksjon for Strategi og utredning i Byr\u00e5dsavdeling for barnevern, sosiale tjenester og mangfold, men bred medvirkning og deltakelse fra aktuelle byr\u00e5dsavdelinger foresl\u00e5tt. Byr\u00e5dets anbefalinger: \u2022 \u00d8kt inkludering i utdanning og arbeid som beste m\u00e5te \u00e5 redusere fattigdom p\u00e5. \u2022 Fokus p\u00e5 sosial og \u00f8konomisk trygghet, hjelp til selvhjelp, overgang til arbeid, og aktiv deltakelse i samfunnet. \u2022 Utenforskap adressert som en vedvarende samfunnsutfordring. \u2022 Spesiell vekt p\u00e5 barnefamiliers situasjon og tidlig innsats for \u00e5 forebygge negative utviklinger. \u2022 Sammenheng med overordnede strategier for oppvekst, folkehelse og inkluderende fellesskap. 1 R\u00e5denes behandling: R\u00e5dene kan komme med innspill til det forest\u00e5ende arbeide, med s\u00e6rlig fokus p\u00e5 tema av relevans for deres brukergrupper. Forslag til vedtak: Saken legges frem uten forslag til vedtak. Dato: 4. mars 2024 Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Saksfremlegget - Oppstartssak. Ny handlingsplan for \u00f8kt inkludering og arbeid 2 "
}