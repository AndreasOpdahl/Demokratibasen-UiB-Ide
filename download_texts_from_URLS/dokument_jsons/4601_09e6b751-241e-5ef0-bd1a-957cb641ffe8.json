{
  "dokument_id": "09e6b751-241e-5ef0-bd1a-957cb641ffe8",
  "doc_type": "case_attachment",
  "kommune": 4601,
  "tittel": "HARRIS-#2946364-v2-Merknad_til_klage_fra_Statsforvalteren_i_Vestland",
  "url": "https://bergen.kommune.no/politikere-utvalg/api/fil/bk360/11116722/HARRIS-2946364-v2-Merknad-til-klage-fra-Statsforvalteren-i-Vestland",
  "tekst": "Bergen kommune v/Plan- og bygningsetaten Sendt til: postmottak.planogbygg@bergen.kommune.no V\u00e5r referanse: Ansvarlig advokat: Dato: 1127729501/2946364 Ingrid S\u00e6vold Moe 7. juni 2024 MERKNAD TIL KLAGE FRA STATSFORVALTEREN I VESTLAND GNR 36 BNR 156 \u2013 EKERDALEN 11H 1. Innledning Vi viser til klage fra Statsforvalteren i Vestland, datert 23.05.2024, i sak som gjelder tiltak langs sj\u00f8 p\u00e5 eiendommen med gnr. 36 bnr. 156. Harris Advokatfirma AS bist\u00e5r tiltakshaver i saken. Det er gitt frist for \u00e5 sende merknad til klagen innen 07.06.2024. Merknaden er dermed rettidig sendt. Vi gj\u00f8r gjeldende f\u00f8lgende forhold: \u2022 Klagen er altfor generell. \u2022 Klagen tar ikke stilling til de enkelte tiltak. \u2022 Klager har ikke rettslig klageinteresse for flere av de oms\u00f8kte tiltakene. Vi vil begrunne dette n\u00e6rmere under. 2. Klagen er for generell Klagen er for generell. Statsforvalteren differensierer ikke mellom de ulike tiltak, men legger til grunn at form\u00e5let langs sj\u00f8 uansett blir \u00abvesentlig\u00bb tilsidesatt hvis det gis dispensasjon. Vi kan p\u00e5 ingen som helst m\u00e5te se at det er tilfelle. Av den grunn er det heller ikke grunnlag for \u00e5 ta klagen til f\u00f8lge. Det er p\u00e5vist relevante, objektive fordeler som er klart st\u00f8rre enn ulempene, og som tilsier at form\u00e5let ikke blir vesentlig tilsidesatt. Statsforvalteren har dermed ikke gjort en reell vurdering av stedlige forhold, herunder at det er levert inn rapport fra Asplan Viak som bekrefter at uten muren langs elvekanten vil det oppst\u00e5 erosjon p\u00e5 sikt. Erosjon som kan f\u00e5 betydning for veien og tilkomsten for alle i omr\u00e5det, inkludert allmennheten. I det tilfellet er det jo \u00e5penbart at form\u00e5let bak byggegrensen ikke blir vesentlig tilsidesatt og det er helt klare, objektive fordeler som tilsier at det kan gis dispensasjon. Vi kan p\u00e5 ingen m\u00e5te se at oppf\u00f8ring av denne er fordeler for tiltakshaver alene. Steinmuren er ogs\u00e5 utf\u00f8rt tilsvarende hos nabo som fikk tillatelse til tiltaket i 2015. Fylkesmannen i Hordaland og Hordaland fylkeskommune hadde ingen merknad til s\u00f8knaden den gang, s\u00e5 var etter samme regelverk. Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1127729501/2946364 harris.no Side 1 av 3 Vi kan heller ikke se at Statsforvalteren har tatt stilling til om reparasjon av tiltak etablert p\u00e5 1950-tallet faktisk har betydning for strandsonevernet. Det kan ikke v\u00e6re slik at fordi havniv\u00e5et stiger s\u00e5 skal man ikke kunne f\u00e5 vedlikeholdt lovlig etablerte tiltak. Samfunnet er p\u00e5 ingen m\u00e5te tent med at tiltak blir st\u00e5ende til forfall eller ikke brukes til sitt form\u00e5l fordi de (i dette tilfellet) ligger under vann og/eller ikke kan repareres. 3. Deler av klagen m\u00e5 avvises I klagen viser Statsforvalteren til sin uttalelse av 16.11.2023 hvor oms\u00f8kte tiltak p\u00e5 generelt grunnlag ble nevnt som privatiserende for allmennheten. De p\u00e5klager vedtaket som helhet, men viser samtidig i sin begrunnelse til at de \u00abstiller seg kritisk til utfyllingen og etablering av et privat uteoppholdsareal i strandsonen som etter v\u00e5rt syn har klar avvisende effekt for allmennhetens tilgang til strandsonen. Et enkelt naustbygg har i seg selv mindre privatiserende effekt. Vi er ogs\u00e5 kritisk til det omfattende bryggeanlegget med flytebrygge. N\u00e5r det ved hver enkelt nausttomt anlegges et omfattende bryggeanlegg, vil det n\u00e6re sj\u00f8omr\u00e5det bli betydelig redusert og effektiv avstenge allmennhetens tilkomst til sj\u00f8en.\u00bb P\u00e5 bakgrunn av dette finner Statsforvalteren at tiltakene i \u00abvesentlig grad er i strid med det nasjonale strandsonevernet.\u00bb Statsforvalteren har etter dette ikke tatt konkret stilling til hvert enkelt tiltak som er oms\u00f8kt. Statens klageinteresse er begrenset til \u00e5 sikre at nasjonale og regionale interesser i strandsonen i 100-metersbeltet langs sj\u00f8en ivaretas. Dette inneb\u00e6rer at de skal sikre at det tas \u00abhensyn til natur- og kulturmilj\u00f8, friluftsliv, landskap og andre allmenne interesser i strandsonen og at un\u00f8dvendig bygging langs sj\u00f8en unng\u00e5s, jf. plan- og bygningsloven (pbl.) \u00a7 1-8. Vi kan ikke se at Statsforvalteren har rettslig klageinteresse i flere av de oms\u00f8kte tiltakene. Klagen m\u00e5 avvises hva gjelder f\u00f8lgende tiltak, jf. forvaltningsloven (fvl) \u00a7 33 andre ledd, jf. \u00a7 28 f\u00f8rste ledd: \u2022 Mur langs elvekanten for \u00e5 sikre mot erosjon som kan \u00f8delegge vegtilkomsten. \u2022 Heving av pir og utbedring av slipp opparbeidet p\u00e5 1950-tallet for \u00e5 sikre mot havniv\u00e5stigning. 3 Avslutning Basert p\u00e5 det ovennevnte m\u00e5 deler av klagen avvises. For \u00f8vrige tiltak er vilk\u00e5rene for dispensasjon oppfylt, jf. pbl \u00a7 19-2 andre ledd. Med vennlig hilsen Harris Advokatfirma AS Marianne Aadland Sandvik Senioradvokat mas@harris.no 1127729501/2946364 harris.no Side 2 av 3 911 17 651 1127729501/2946364 harris.no Side 3 av 3 "
}