{
  "dokument_id": "d633d2f6-37f3-5f24-bb81-0c1d400672bd",
  "doc_type": "case_attachment",
  "kommune": 4601,
  "tittel": "Fagnotat datert 08.03.2024",
  "url": "https://bergen.kommune.no/politikere-utvalg/api/fil/bk360/10047989/Fagnotat-datert-08-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11452-3 (Arbeidssted) Saksbehandler: Daniel Holm\u00e5s Aalerud Dato: 08.03.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 112/2/0/0 Espelandsvegen 23. Klage p\u00e5 avslag. S\u00f8knad om vesentlig terrenginngrep for mellomlagring av masser Harris advokatfirma v/ adv. Lande p\u00e5 vegne av tiltakshaver Bijak Maskin Hvem klager? AS v/ brev datert 26.02.2024. Vesentlig terrenginngrep for mellomlagring av masser, 10,3 dekar. Tiltaket Vedtak datert 06.02.2024 avsl\u00e5r tiltaket jf. Pbl. \u00a7\u00a7 29-2 og 19-2 jf. KDP Vedtaket BL\u00c5E \u00a7 1.2 om plankrav og arealform\u00e5l grav- og urnelund. KDP BL\u00c5E viser eiendommen som framtidig grav- og urnelund med parkeringsanlegg og LNF-omr\u00e5der. Planstatus En mindre del av eiendommen omfattes av PlanID 16930000, som felles avkj\u00f8rsel. Klager anf\u00f8rer at vilk\u00e5rene for \u00e5 dispensere er oppfylt i saken og at tiltaket Klagegrunner har tilfredsstillende visuelle kvaliteter. F\u00f8r en tillatelse kan gis m\u00e5 sp\u00f8rsm\u00e5let om avkj\u00f8rsel til fylkesvei uttrykkelig Behov for ytterligere avklares jf. Pbl. \u00a7 27-4 jf. Vegl. \u00a7 40. saksbehandling ved En tillatelse m\u00e5 gis p\u00e5 vilk\u00e5r om at det foreligger en avklaring av tiltaket eventuell omgj\u00f8ring etter forurensingsloven jf. Pbl. \u00a7 21-5. Vedtak datert 06.02.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knaden er foranlediget av ulovlighetsoppf\u00f8lging1. Det er fattet vedtak med p\u00e5legg om retting og ilegging av tvangsmulkt den 04.07.2023. S\u00f8knaden er avsl\u00e5tt ved vedtak datert 06.02.2024. Vedtaket er p\u00e5klaget den 26.02.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3. Det er mottatt merknader fra gnr. 112, bnr. 112 og 62 (Olav Birkeland, Elin Birkeland Theis, \u00c5se Sandblost og Einar Birkeland). Nabomerknadene er negative til at enkelte fyllinger skal bli liggende p\u00e5 eiendommen, og at omr\u00e5det skal benyttes til mellomlagring av masser, da freste asfaltmasser kan representere en forurensningsfare ved avrenning. Det stilles ogs\u00e5 sp\u00f8rsm\u00e5l ved om tiltaket vil medf\u00f8re st\u00f8y da det er plassert tett p\u00e5 bebyggelse. Det vurderes at l\u00f8sningen vil gi en forringelse av merknadshavers eiendom. Tiltakshaver har kommentert merknadene, og vurderer at forurensningsfaren fra avrenning er liten, at omr\u00e5det f\u00e5r begrenset st\u00f8yende aktivitet og at man ikke ved tidligere bruk har mottatt merknader fra naboer. Bymilj\u00f8etaten har gitt uttalelse datert 29.01.2024 hvor det vurderes som uheldig for natur- og landskapsverdiene i omr\u00e5det at de avsatte LNF-omr\u00e5dene bearbeides og benyttes til masselagring. Det vises ogs\u00e5 til at aktiviteten i omr\u00e5det kan gi avrenningsrisiko som kan skade livet i \u00c5dlandsbekken og i V\u00e5gsb\u00f8pollen. Vestland Fylkeskommune har gitt uttalelse datert 29.12.2023 hvor det vurderes at avkj\u00f8rselen til tiltaket nylig er opparbeidet i tr\u00e5d med reguleringsplan og infrastrukturen i tilknytning til fylkesvegen kan h\u00e5ndtere trafikken som tiltaket skaper. De ber likevel om at en eventuell tillatelse gis maksimal varighet p\u00e5 3 \u00e5r. Statsforvalteren meddeler per epost den 18.01.2024 at de ikke har s\u00e6rlige merknader til tiltaket, men at saken ogs\u00e5 m\u00e5 forelegges milj\u00f8vernavdelingen hos Statsforvalteren for vurdering av om tiltaket krever behandling etter forurensingsloven. 2. Om klagen Klagen fremmer at vilk\u00e5rene for \u00e5 dispensere fra plankravet og arealform\u00e5let er oppfylt. Det anf\u00f8res da at forhold som typisk skal avklares i en plansak, i tilstrekkelig grad kan belyses gjennom byggesaksbehandlingen her. Det vises da til at ber\u00f8rte myndigheter har hatt anledning til \u00e5 uttale seg, det anf\u00f8res at tiltaket har positiv klimaeffekt og at klagersiden ikke kan se at tiltaket vil gi negativ p\u00e5virkning p\u00e5 naturmangfold. Det anf\u00f8res at en dispensasjon har positive virkninger for b\u00e5de milj\u00f8 og verdiskapning. Klager fremmer ogs\u00e5 at tiltaket ligger i et omr\u00e5de med lav synlighet, skjermet fra naboeiendommer. Det framsettes at tiltaket gir sm\u00e5 endringer i terrenget og har tilfredsstillende visuelle kvaliteter. 1 Sak ULOV-2022/23657 Saksnummer KLAGE-2024/11452 Side 2 av 6 Det vises til klagen i sin helhet. 3. Vurdering av klagen Tiltaket avhenger av dispensasjoner fra KDP BL\u00c5E \u00a7\u00a7 1.2 om plankrav og arealform\u00e5l framtidig grav- og urnelund. Det f\u00f8lger av plan- og bygningslovens \u00a7 19-2(2) at kommunen ikke \u00abkan\u00bb innvilge dispensasjon dersom hensynene bak bestemmelsen det dispenseres fra, eller bestemmelsene i lovens form\u00e5lsbestemmelse tilsidesettes i vesentlig grad. Videre at fordelene ved \u00e5 innvilge en dispensasjon m\u00e5 v\u00e6re klart st\u00f8rre enn ulempene. Til sp\u00f8rsm\u00e5let om dispensasjon fra arealform\u00e5l har ikke klagen v\u00e6rt egnet til \u00e5 endre fagetatens syn. Arealform\u00e5let avklarer hvilken mulig framtidig bruk et omr\u00e5de kan ha. Naboer eller gjenboere har normalt ingen oppfordring til \u00e5 innrette seg etter alternative bruksformer. Det vises i denne sammenheng til at det har innkommet nabomerknader i saken som er negative til tiltaket. Klagersiden viser til at det ikke tidligere har framkommet slike merknader. Dette f\u00e5r ingen betydning ved behandlingen av saken her sml. Prinsippet om at ulovlig utf\u00f8rte tiltak ikke gir tiltakshaver noen beskyttelsesverdig innrettelse. Legaliseringssaker skal vurderes som om tiltaket ikke enda var utf\u00f8rt. Utklippene under viser dagens bruk av eiendommen, sammenstilt med oversiktsbilde fra 2007. Utsnittet er ogs\u00e5 egnet til \u00e5 illustrere kommunens syn p\u00e5 tiltakets visuelle kvaliteter sett opp mot avklart reguleringsform\u00e5l og omr\u00e5dets beskaffenhet ellers. Det er her ikke snakk om \u00abmindre utjevning av opprinnelig terreng\u00bb som klagersiden p\u00e5st\u00e5r. Tiltaket ligger her opp til en vesentlig endret arealbruk fra det som er forutsatt i kommunedelplanen. Det er i forarbeidene til plan- og bygningsloven at det \u00abnormalt ikke vil v\u00e6re anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra fortsatt gj\u00f8r seg gjeldende med styrke\u00bb2 2 Ot.prp.nr. 32 (2007-2008) s. 242 Saksnummer KLAGE-2024/11452 Side 3 av 6 Arealform\u00e5let \u00e5pner ikke for industri overhodet, og legger opp til en vesentlig annen terrengarrondering enn hva et slikt omr\u00e5de for lagring og behandlinga av masser gir. Arealform\u00e5let grav- og urnelund vil totalt tilsidesettes ved iverksettingen av tiltaket som dispensasjonen gjelder, og en realisering av tiltenkt form\u00e5l vil overhodet ikke la seg forene med p\u00e5g\u00e5ende anlegg for lagring og behandling av masser. Det forhold at tiltaket er oms\u00f8kt for midlertidig varighet er i s\u00e5 m\u00e5te egnet til \u00e5 dempe de negative virkningene p\u00e5 arealform\u00e5let, ved at det ikke skapes en varig motstridssituasjon. Dette har imidlertid ikke v\u00e6rt et tilstrekkelig tungtveiende moment. Tiltaket her gir en slik bearbeiding av omr\u00e5det at ogs\u00e5 midlertidige l\u00f8sninger vil v\u00e6re egnet til \u00e5 gi uheldige f\u00f8ringer p\u00e5 de framtidige bruksmulighetene for eiendommen. Dette s\u00e6rlig sett i sammenheng med at avsatt omr\u00e5de for parkering til gravlunden ogs\u00e5 skal betjene tilgrensende friomr\u00e5de og iht. KDP BL\u00c5E \u00a7 25.2 tjene som innfart til offentlig gjennomgang til turomr\u00e5det. Arealform\u00e5let grav- og urnelund, sammen med friomr\u00e5det, er omr\u00e5der som i alminnelighet vil v\u00e6re allment tilgjengelige og kunne bes\u00f8kes av alle. Omr\u00e5der avsatt til industrimessig massebehandling vil i alminnelighet ha begrenset tilkomst for allmenheten. Hensynene bak arealform\u00e5let tilsidesettes i vesentlig grad ved en dispensasjon og denne \u00abkan\u00bb f\u00f8lgelig ikke innvilges jf. Pbl. \u00a7 19-2(2). Plankravet skal ivareta hensynet til en bred og helhetlig avklaring av arealbruken i et omr\u00e5de, hvor ber\u00f8rte parter f\u00e5r anledning til \u00e5 fremme sine syn i prosessen fram mot endelig vedtak, og hvor arealbruken. S\u00f8knaden forutsetter bruk av omr\u00e5det til masselagring for frest asfalt. Fagetaten har forst\u00e5else for at bedriften har et konkret og n\u00e6ringsmessig begrunnet behov for tiltaket, men kan ikke se at dette forholdet skulle grunngi et unntak fra plankravet. En slik arealbruk kan ogs\u00e5 oppn\u00e5s gjennom regulering. Dette momentet skulle derfor ikke kunne begrunne et unntak fra plankravet. Det f\u00f8lger av lovens forarbeider at \u00abDispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner.\u00bb3 Sivilombudet uttaler, vedr\u00f8rende bestemmelser om plankrav, at:4 \u00abHensynene bak et generelt plankrav gj\u00f8r seg tydelig gjeldende n\u00e5r bruken av st\u00f8rre arealer skal avklares og det er \u00e5pent hva arealet skal brukes til. I slike tilfeller vil allmennheten, offentlige instanser, naboer og andre ber\u00f8rte ha et s\u00e6rlig behov for \u00e5 kunne uttale seg. Gjennom en planprosess vil man kunne sikre en demokratisk og helhetlig utvikling av arealutnyttelsen i et omr\u00e5de, og viktige forhold som bomilj\u00f8, trafikk, teknisk infrastruktur etc. vil kunne sees i sammenheng med videre utvikling. Hensynene bak et generelt plankrav vil ogs\u00e5 kunne gj\u00f8re seg tydelig gjeldende for mindre tiltak, der tiltaket har eller vil kunne f\u00e5 st\u00f8rre virkninger for et omr\u00e5de. Dess st\u00f8rre virkning et tiltak vil ha p\u00e5 omgivelsene, dess mer vektige blir hensynene som taler for en planprosess, og dermed ogs\u00e5 hensynene som taler imot dispensasjon. 3 Ot.prp.nr. 32 (2007-2008) s. 242. 4 SOM-2019-4292 Saksnummer KLAGE-2024/11452 Side 4 av 6 Ved vurderingen av om hensynene bak et plankrav vil bli vesentlig tilsidesatt ved en dispensasjon er det naturlig \u00e5 ta utgangspunkt i hva en reguleringsplan for omr\u00e5det vil kunne avklare. Det m\u00e5 deretter sees hen til om disse forholdene allerede er avklart p\u00e5 annen m\u00e5te, f.eks. gjennom kommuneplanbestemmelser, etablert infrastruktur, eller at omr\u00e5det har en etablert bebyggelsesstruktur. Dersom viktige forhold ikke er avklart, tiltakets virkning for omgivelsene er av en viss grad og st\u00f8rrelse, eller tiltaket er s\u00e6rlig omstridt, vil det v\u00e6re vanskelig \u00e5 konkludere med at hensynene bak plankravet ikke blir vesentlig tilsidesatt ved en dispensasjon\u00bb. I denne saken vil en dispensasjon gi en arealbruk som overhodet ikke er avklart for omr\u00e5det. Planomr\u00e5det er i overordnet plan satt til grav- og urnelund. Det er heller ikke avklart hvordan \u00f8vrige plangrep, herunder parkering og tilkomst til friluftsomr\u00e5der som ber\u00f8res av dispensasjonen, kan l\u00f8ses. Klagersiden viser til at Vestland fylkeskommune har gitt tilbakemelding om at veisystemet ved eiendommen nylig er oppgradert og vil t\u00e5le belastning fra tyngre kj\u00f8ret\u00f8y. Det vises ogs\u00e5 til at tiltaket gir lave st\u00f8y- og st\u00f8vulemper, videre at frest asfalt generelt gir lav forurensningsfare ved avrenning. Plan- og bygningsetaten kan imidlertid ikke se at en dispensasjon her gir den samme avklaringen av arealene som en planprosess ville gi. Det f\u00f8lger av vegl. \u00a7 40 at \u00abAvkj\u00f8rsle fr\u00e5 offentlig veg m\u00e5 berre (...) nyttast etter reguleringsplan eller arealdel av kommuneplan (...)\u00bb. N\u00e5r det ikke er fattet s\u00e6rskilt vedtak om at veisystemet skal betjene oms\u00f8kt form\u00e5l kan ikke plan- og bygningsetaten se at en generell uttalelse om at veien nok vil t\u00e5le trafikkbelastningen fra tyngre kj\u00f8ret\u00f8y f\u00e5r vekt i retning av at reguleringsplan for omr\u00e5det ikke beh\u00f8ves. Det samme gjelder forurensingssituasjonen, som her kun tar utgangspunkt i bruk av omr\u00e5det til lagring av frest asfalt. Vi er innforst\u00e5tt med at dette n\u00e5 er hovedform\u00e5let, slik s\u00f8knaden er utformet \u00e5pner denne imidlertid for ogs\u00e5 andre alternative utnyttingsform\u00e5l, alts\u00e5 lagring av andre masser. Som en naturlig del av en planprosess for slike tiltak ville avb\u00f8tende tiltak og vilk\u00e5r for arealbruken kunne vurderes og implementeres for planomr\u00e5det. Viktige allmenne hensyn som gjennomfart og tilgang til omkringliggende naturomr\u00e5der vil kunne sikres. Klagersiden anf\u00f8rer at forurensningsfare, avrenning, naturmanfoldsp\u00e5virkning, m.m er tilfredsstillende vurdert ved dispensasjonssaken. Det er imidlertid ikke redegjort for slike forhold i saken p\u00e5 noen m\u00e5te som i det hele tatt ville tiln\u00e6rme seg utredningskravene i en plansak. Hensynene bak plankravet vil tilsidesettes i vesentlig grad ved en dispensasjon, denne kan f\u00f8lgelig ikke innvilges. Vedr\u00f8rende tiltakets visuelle kvaliteter jf. Pbl. \u00a7 29-2 vises det til redegj\u00f8relsen som framg\u00e5r av vedtak datert 06.02.2024 hvor det framg\u00e5r at \u00abTiltaket vil etter v\u00e5r vurdering skape store endringer i terrengformasjonen, og endrer landskapsbildet i vesentlig grad. Vi mener tiltaket har liten visuell forankring i landskapet, samt at st\u00f8rrelse og utforming bryter med skalaen i omkringliggende landskap. Vi mener derfor at tiltaket ikke innehar gode visuelle kvaliteter i forhold til dets bygde og naturlige omgivelser og plassering.\u00bb Dette er vurderingen som opprettholdes i klageomgangen. Saksnummer KLAGE-2024/11452 Side 5 av 6 Klagers anf\u00f8rsler om at tiltaket kun inneb\u00e6rer mindre planeringer og utjevninger av eksisterende terreng kan ikke tas til f\u00f8lge. Det vises til oversiktsbildene over. Tiltaket gir en vesentlig bearbeiding av omr\u00e5det. Ogs\u00e5 her vises det til vurderingen av plankrav over, hvor man i en planprosess normalt vil kunne stille krav til avb\u00f8tende tiltak, terrengarrondering og milj\u00f8kvalitet ved avslutning og tilbakef\u00f8ring etter lagringsperioden. 4. Konklusjon Vedtak datert 24.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 06.02.2024 5. Klage datert 26.02.2024 6. Dispensasjonss\u00f8knad 7. Nabomerknader med s\u00f8kers kommentarer 8. Uttale fra Bymilj\u00f8etaten datert 29.01.2024 9. Uttale fra Vestland Fylkeskommune datert 29.12.2023 10. Tegninger Saksnummer KLAGE-2024/11452 Side 6 av 6 "
}