{
  "dokument_id": "59a84b0b-98f2-5414-90c9-38e53f7c1228",
  "doc_type": "case_attachment",
  "kommune": 4601,
  "tittel": "Fagnotat av 08.11.2024: Damsg\u00e5rdssundet barnehage - innredning av r\u00e5bygg (B1040). Sluttmelding",
  "url": "https://bergen.kommune.no/politikere-utvalg/api/fil/bk360/11386246/Fagnotat-av-08-11-2024-Damsgardssundet-barnehage-innredning-av-rabygg-B1040-Sluttmelding",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2020/104062-19 Saksbehandler: Magne R\u00f8nning Eikeland Fra Dato: 13. november 2024 Etat for utbygging Fagnotat av 08.11.2024: Damsg\u00e5rdssundet barnehage - innredning av r\u00e5bygg (B1040). Sluttmelding Hva saken gjelder: Etat for utbygging (EFU) har st\u00e5tt for gjennomf\u00f8ringen av investeringsprosjektet B1040 Damsg\u00e5rdssundet barnehage \u2013 innredning av r\u00e5bygg i tr\u00e5d med bestilling av 11.12.2020 fra Byr\u00e5dsavdeling for finans, n\u00e6ring og eiendom. Prosjektet omfattet ferdigstillelse av en seksjon i sameiet \u00ab1912 Sameie\u00bb. Utover ferdigstilling av barnehageseksjonen, er det i prosjektet ogs\u00e5 etablert et supplerende lekeareal p\u00e5 eiendommen til St. Markus kirke. Prosjektet er n\u00e5 avsluttet. I tr\u00e5d med Bergen kommunes \u00f8konomireglement punkt 2.3h fremlegges sluttmelding for prosjektet til behandling i denne saken. Fagetatens vurdering: Bakgrunn H\u00f8sten 2020 kj\u00f8pte Bergen kommune, ved Etat for bygg og eiendom, en seksjon i 1912 Sameie. Avtalen var inng\u00e5tt som ledd i \u00e5 dekke Bergen kommunes behov for erstatningsbarnehager i \u00c5rstad bydel. Resten av sameiet var ferdigstilt og innflyttet, det inneholdt boliger og n\u00e6ringsareal. Barnehageseksjonen var ferdigstilt som tett hus med betongoverflater innvendig. Kj\u00f8p av seksjonen i 1912 Sameie ble behandlet og vedtatt i Utvalg for finans, kultur og n\u00e6ring 30.09.2020, sak 102/20. Damsg\u00e5rdssundet barnehage f\u00f8r prosjektgjennomf\u00f8ring Supplerende lekeareal f\u00f8r prosjektgjennomf\u00f8ring Foto: Ingunn E. Bj\u00f8rkelo Foto: Rasmus von Rolf Prosjektbeskrivelse Seksjonen ble kj\u00f8pt med intensjon \u00e5 ferdigstille prosjektet slik tidligere barnehageutbygger hadde planlagt. Det viste seg at dette ikke var gjennomf\u00f8rbart, den planlagte barnehagen hadde alt for lite dagslys til \u00e5 kunne bli godkjent. Dette medf\u00f8rte at barnehagen m\u00e5tte prosjekteres p\u00e5 nytt. Omprosjekteringen hadde som m\u00e5l \u00e5 tilfredsstille gjeldende lover og forskrifter, samt Bergen kommune sine krav til barnehagebygg, for flest mulig barn. Prosjektet har best\u00e5tt av omprosjektering, fysiske endringer og ferdigstilling av areal. R\u00e5bygget Bergen kommune kj\u00f8pte var utf\u00f8rt etter planer som ikke kunne gjennomf\u00f8res. Det var derfor n\u00f8dvendig \u00e5 gj\u00f8re endringer for \u00e5 kunne etablere tilfredsstillende areal. Det er gjort endringer i: - fasade for \u00e5 s\u00f8rge for mer innvendig daglys. - innvendige taknedl\u00f8p for \u00e5 s\u00f8rge for h\u00f8yere takh\u00f8yde og igjen mer innvendig dagslys. - eksisterende avl\u00f8p for \u00e5 tilpasses ny planl\u00f8sning. - eksisterende tilf\u00f8rsel av vann for \u00e5 tilpasses ny planl\u00f8sning. - eksisterende tilf\u00f8rsel av varmtvann til direkte bruk og oppvarming for \u00e5 tilpasses ny planl\u00f8sning. Prosjektet er gjennomf\u00f8rt som en generalentreprise med bakgrunn i prosjektets omfang og kompleksitet. Til forskjell fra den vanligste entrepriseformen i Etat for utbygging, som er totalentreprise, har Bergen kommune prosjekteringsansvar i en generalentreprise mens generalentrepren\u00f8ren har totalansvar for utf\u00f8relse. Damsg\u00e5rdssundet barnehage er etablert som en barnehage med fire avdelinger og plass til inntil 72 barn. Barnehagens arealfordeling er basert p\u00e5 barnehagebruksplanen 2016-2023. Utover \u00e5 fungere som erstatningsbarnehage, skal Damsg\u00e5rdssundet barnehage ogs\u00e5 fungere som permanent barnehage for barn i BOB sitt leilighetskompleks. Dette er nedfelt i kj\u00f8psavtalen og sameiets vedtekter. Styrer i S\u00f8re Skogvei barnehage har sammen med representant fra Byr\u00e5dsavdeling for barnehage, skole og idrett ivaretatt brukerperspektivet tidlig i prosessen. Det ble senere klart at Laksev\u00e5g barnehage ville v\u00e6re den f\u00f8rste barnehagen til \u00e5 ta i bruk Damsg\u00e5rdssundet barnehage som erstatningsbarnehage. Styrer i S\u00f8re Skogvei barnehage ble derfor erstattet med styrer i Laksev\u00e5g barnehage. Det er etablert uteareal for barnehagen p\u00e5 tre niv\u00e5. I sameiets 3. etasje, p\u00e5 samme niv\u00e5 som barnehagen, er det etablert arealer for mindre barn. I sameiets 4. etasje, p\u00e5 taket til barnehagen, er det etablert areal for litt st\u00f8rre barn. Videre er det etablert supplerende uteareal for barnehagen p\u00e5 andre siden av Michael Krohns gate, p\u00e5 eiendommen til St. Markus kirke. Hjemmeomr\u00e5de med innsyn og d\u00f8r til felles kj\u00f8kken Samlingsrom Foto: Bjarte Bj\u00f8rkum Foto: Bjarte Bj\u00f8rkum To foto av uteomr\u00e5det i sameiet: Bjarte Bj\u00f8rkum Supplerende uteomr\u00e5de Foto: Stein L\u00f8land Gjennomf\u00f8ring Bestilling ble sendt EFU desember 2020, og etter noen m\u00e5neders prosjektering fattet Utvalg for finans, kultur og n\u00e6ring gjennomf\u00f8ringsvedtak for Damsg\u00e5rdssundet barnehage 10.11.2021 i sak 145/21. Det ble signert kontrakt med entrepren\u00f8r 15.12.2021, som hadde oppstart p\u00e5 byggeplass 28.01.2022. Barnehagens uteareal p\u00e5 plan 4 ble overtatt av Bergen kommune 01.07.2022, med den intensjon \u00e5 tidlig tilgjengeliggj\u00f8re en av prosjektets merverdier for nabolaget. Barnehagen ble overtatt 21.10.2022, mens det supplerende lekearealet ble overtatt 20.12.2022. Som f\u00f8rste barnehage som skulle ta i bruk Damsg\u00e5rdssundet barnehage, tok Laksev\u00e5g barnehage den nye barnehagen i bruk 08.05.2023. Bergen kommune har lite erfaring med etablering av barnehage i private leilighetskompleks som 1912 Sameie. Barnehagen er koblet p\u00e5 sameiets tekniske fellesanlegg. Dette har resultert i noen utfordringer knyttet til definering av grensesnitt. Etat for bygg og eiendom har i prosessen ogs\u00e5 belyst mulige utfordringer ved \u00e5 v\u00e6re avhengig av eksterne i en forvaltnings- og driftssituasjon. Hvordan dette fungerer i praksis b\u00f8r evalueres og danne beslutningsgrunnlag f\u00f8r eventuelle nye liknende prosjekt. Prosjektevaluering Det ble gjennomf\u00f8rt en prosjektevaluering av Damsg\u00e5rdssundet barnehage for \u00e5 samle inn tilbakemeldinger fra ulike roller i prosjektet. Sp\u00f8rsm\u00e5lene i evalueringen har v\u00e6rt formulert som positive p\u00e5stander der den som evaluerer skal respondere p\u00e5 i hvor stor grad en er enig i den enkelte p\u00e5stand. P\u00e5 en skala fra 1 til 6 (der 6 er best) fikk evalueringen en snittvurdering p\u00e5 4,7. Damsg\u00e5rdsundet bhg. - gjennomsnitt alle sp\u00f8rsm\u00e5l 6,0 5,0 4,0 3,0 2,0 1,0 0,0 Bestiller EFU Forvalter Bruker Snitt Sum 5,6 5,0 3,3 4,9 4,7 Positive tilbakemeldinger (ikke utt\u00f8mmende): - God kommunikasjon internt i prosjektet og prosjektet med andre interessenter - Kreativ bruk av areal - God kvalitet p\u00e5 leveransene, spesielt kunst og ombrukte m\u00f8bler. Forbedring og muligheter (ikke utt\u00f8mmende): - I dette prosjektet har flere roller blitt byttet underveis, det m\u00e5 sikres tid til overlapp og erfaringsoverf\u00f8ring. - Barnehagen kunne ikke bygges slik selger sa. Dette b\u00f8r unders\u00f8kes n\u00f8yere f\u00f8r lignende kj\u00f8p - I dette prosjektet var en uheldig med valg av entrepriseform. Prosjekterende leverte gjentagende arbeidsgrunnlag som var for d\u00e5rlig for entrepren\u00f8r til \u00e5 bygge etter. Ved samme entrepriseform i fremtidige prosjekter m\u00e5 en sikre riktig kompetanse hos prosjekterende, og et mye strengere regime for styring av leveranser og kvalitetssikring. Grunnet utskifting av personell hos forvalter var de som evaluerte byggeprosjektet kun deltakende i de siste m\u00e5nedene av prosjektet. De valgte derfor \u00e5 svare \"3\" p\u00e5 alle sp\u00f8rsm\u00e5l de ikke hadde forutsetning for \u00e5 svare p\u00e5, noe som resulterer i en lav gjennomsnittlig poengsum. Ombrukte m\u00f8bler fra gjenbrukssentralen Foto: Magne. R Eikeland \u00d8konomi I handlings- og \u00f8konomiplan for 2022-2025 er vedtatt investeringsramme for Damsg\u00e5rdssundet barnehage 49,3 mill., tilsvarende gjennomf\u00f8ringsvedtak (saksref. FU 145/21). Av disse var 37,3 mill. avsatt for 2022, mens resterende 12 mill. er avsatt tidligere \u00e5r (tom 2021). I senere tertialrapporter er budsjett utvidet med ytterligere 16 mill. Det ble utarbeidet en kostnadskalkyle basert p\u00e5 gjennomf\u00f8rt skisseprosjekt utarbeidet av Bergen kommune. Entreprisekostnad er beregnet av r\u00e5dgiver med utgangspunkt i l\u00f8sninger som er skissert i forbindelse med prosjektering og areal som fremkommer der. Det er benyttet en kombinasjon av gjennomsnittspris fra Norsk prisbok, og erfaringstall fra lignende prosjekt for \u00e5 finne grunnkalkyle. Interne kostnader er vurdert av Etat for utbygging basert p\u00e5 prosjekt av tilsvarende omfang og kompleksitet. Det ble gjennomf\u00f8rt en intern usikkerhetsanalyse av kalkylen, og resultatet av denne sammen med justering etter innkomne tilbud var at prosjektets totale investeringsramme burde settes til kr 49,3 mill. (P85) og en forventet prosjektkostnad (P50) p\u00e5 kr. 45,4 mill. Da entrepren\u00f8ren skulle begynne p\u00e5 byggeplassen kom det tidlig fram at det prosjekterte grunnlaget utarbeidet i regi av Bergen kommune var sv\u00e6rt mangelfullt. Dette ga indikasjoner p\u00e5 at den avsatte investeringsrammen ville bli vanskelig \u00e5 holde. Resultatet ble et vesentlig avvik mellom budsjett p\u00e5 tidspunkt for gjennomf\u00f8ringsvedtak og budsjettert sluttkostnad. Avviket begrunnes med en rekke moment i prosjektet: - I prosessen med revidering av fagnotat til gjennomf\u00f8ringsvedtak ble det lagt til grunn et tilbud som m\u00e5tte avvises. Entreprisekostnaden ble derfor h\u00f8yere enn det som dannet grunnlag for gjennomf\u00f8ringsvedtak. - Begrenset kompetanse om entreprisemodell har gjort at prosjektdeltakere ikke har v\u00e6rt bevisste p\u00e5 ansvar og n\u00f8dvendig oppf\u00f8lging i utf\u00f8relsen. Kostnadskalkylen er derfor utarbeidet p\u00e5 feil grunnlag. - Innhenting av informasjon om tiltaksomr\u00e5dene har v\u00e6rt begrenset, og uforutsette kostnader, blant annet knyttet til forurensede masser, har kommet med bakgrunn i endringer i infrastruktur og gjenoppbygging av konstruksjoner etter tiltak. - Det prosjekterte grunnlaget for kontrakten med entrepren\u00f8ren og utf\u00f8relsen hadde vesentlige mangler som har bidratt til omprosjektering og mye tilleggsarbeider. Herunder kommer leveranser n\u00f8dvendig for \u00e5 sikre funksjonalitet og krav fra ulike myndigheter. - Oppf\u00f8lging av entrepren\u00f8r og de prosjekterende har \u00f8kt vesentlig grunnet de to forg\u00e5ende punktene. Prosjektleder vurderer det dit hen at kompetansen med generalentreprise som kontraktsform ikke har v\u00e6rt god nok blant prosjektdeltakerne. Dette sammen med prosjektets kompleksitet og fremdriftsplan har gjort at prosjektet har bommet innenfor \u00f8konomisk styring og forutsigbarhet. Ved avslutning av prosjektet er det p\u00e5l\u00f8pt totalt 64 mill. inkl. mva., se prosjektregnskap i vedlegg 1. Dette gir et merforbruk p\u00e5 kr. 18 739 i forhold til justert budsjett. Avvik fra budsjett p\u00e5 tidspunkt for gjennomf\u00f8ringsvedtak er et merforbruk p\u00e5 14,7 mill. (29,9 %). Tabell 1 \u2013 Alle bel\u00f8p inkludert mva. Fagetatens anbefaling: 1. Sluttmelding for Damsg\u00e5rdssundet barnehage, innredning av r\u00e5bygg (budsjettpost BUD957, prosjektnr. B1040-B1042) godkjennes. 2. Det gjenst\u00e5r noe arbeid i forbindelse med reklamasjonsoppf\u00f8lging, antatt kr 15 000. Dette er innarbeidet i 2. tertialrapport 2024. Med hilsen Etat for utbygging Willy-Andr\u00e9 Gjesdal Magne R\u00f8nning Eikeland Direkt\u00f8r for Etat for utbygging Prosjektleder Dokumentet er godkjent elektronisk. Vedlegg: Vedlegg 1 Prosjektregnskap BUD957 B1040 "
}