{
  "dokument_id": "fb73668b-03db-5aeb-a693-c05854c7a5fa",
  "doc_type": "case_attachment",
  "kommune": 4601,
  "tittel": "H\u00f8ringsbrev kommuner ID-kort i R\u00f8de Kors",
  "url": "https://bergen.kommune.no/politikere-utvalg/api/fil/bk360/12421551/Horingsbrev-kommuner-ID-kort-i-Rode-Kors",
  "tekst": "Alta kommune Bergen kommune Gloppen kommune Kristiansund kommune Oslo kommune Ringerike kommune Stange kommune Trondheim kommune Deres ref. V\u00e5r ref. EliHag Dato: 31. mars 2025 Behov for ID-kort i Norges R\u00f8de Kors Norges R\u00f8de Kors har iverksatt en prosess for \u00e5 avdekke behov for ID-kort for \u00e5 kunne identifisere frivillige n\u00e5r de er i aktivitet/innsats. P.t. har mange frivillige tilbud om et fysisk ID-kort i bankkort-format. Tilbakemelding fra frivillige tyder imidlertid p\u00e5 at frivillige i sv\u00e6rt liten grad blir bedt om \u00e5 identifisere seg ved hjelp av ID-kortet utstedt av R\u00f8de Kors. Bestillingsprosessen knyttet til dagens ID-kort p\u00e5f\u00f8rer organisasjonen relativt store kostnader og bruk av frivilliges tidsressurser. I den forbindelse \u00f8nsker R\u00f8de Kors \u00e5 identifisere innen hvilke innsatsomr\u00e5der og situasjoner v\u00e5re eksterne samarbeidspartnere krever, eventuelt vil kunne kreve, at R\u00f8de Kors-frivillige kan identifisere seg, og i s\u00e5 fall hvilke identifikasjonskrav som da stilles. R\u00f8de Kors' frivillige bist\u00e5r en rekke akt\u00f8rer i dag med ulike oppgaver for \u00e5 ivareta humanit\u00e6re behov. Dette kan eksempelvis v\u00e6re i ulike beredskapshendelser hvor R\u00f8de Kors bist\u00e5r offentlig rednings-, helse- og omsorgstjeneste, oppgaver for \u00e5 avlaste kommunal omsorgstjeneste (som under koronapandemien) og med st\u00f8tteoppgaver p\u00e5 et evakuert- og p\u00e5r\u00f8rendesenter. I tillegg har vi faste aktiviteter hvor R\u00f8de Kors-frivillige bes\u00f8ker enkeltpersoner i private hus og hjem, p\u00e5 institusjoner og i annen aktivitet hvor R\u00f8de Kors er i kontakt med barn, unge, migranter, flyktninger og eldre. Innenfor en del R\u00f8de Kors-aktiviteter er det vanlig \u00e5 benytte uniform (s\u00e6rlig i hjelpekorps) og/eller R\u00f8de Kors-merkede vester. Noen frivillig benytter profilkl\u00e6r (f.eks. fleece-jakke eller t-skjorte med R\u00f8de Kors- logo), andre fester en R\u00f8de Kors-pin p\u00e5 sivile kl\u00e6r, mens enkelte benytter kun sivile kl\u00e6r. Tilbakemeldinger fra mange frivillige tyder p\u00e5 at dagens ulike bekledningsl\u00f8sninger synes \u00e5 v\u00e6re tilfredsstillende for \u00e5 f\u00e5 adgang til de arenaene de trenger for \u00e5 kunne utf\u00f8re sine R\u00f8de Kors-oppdrag. Med dette som bakteppe, ber vi n\u00e5, etter anbefaling fra KS, blant annet et utvalg norske kommuner om \u00e5 komme med en tilbakemelding om hvilke krav eller \u00f8nsker den enkelte kommune m\u00e5tte ha til identifisering av frivillige som skal delta/bidra innenfor kommunens ansvarsomr\u00e5der. Norges R\u00f8de Kors Post: Postboks 1 Gr\u00f8nland, 0133 Oslo www.rodekors.no Fakturering: EHF-format, 30 dager forfall og ansattreferanse Bes\u00f8k: Hausmanns gate 7, 0186 Oslo post@redcross.no Organisasjonsnummer: 864 139 442 Sentralbord: + 47 22 05 40 00 Bank: 8200 01 76318 Under f\u00f8lger en del sp\u00f8rsm\u00e5l som vil v\u00e6re nyttig for R\u00f8de Kors \u00e5 f\u00e5 tilbakemelding p\u00e5. 1. Har kommunen ansvar for noen spesifikke innsatsomr\u00e5der eller situasjoner der det stilles krav til at frivillig innsatspersonell kan identifisere seg? 2. Vil R\u00f8de Kors-uniformering eller profilbekledning v\u00e6re tilstrekkelig, eller m\u00e5 man kunne fremvise et ID-kort som viser tilh\u00f8righet til organisasjonen? 3. Hvis krav om ID-kort: 3.1. M\u00e5 hver enkelt frivillig kunne fremvise et ID-kort utstedt av R\u00f8de Kors? 3.2. Vil annen gyldig identifikasjon v\u00e6re dekkende, f.eks. nasjonalt ID-kort, f\u00f8rerkort eller pass? 3.3. Vil kommunen kunne tilby ID-kort (f.eks. at bes\u00f8ksvenner p\u00e5 sykehjem f\u00e5r utstedt ID-kort, ev. et navneskilt, av sykehjemmet)? 4. Hvis R\u00f8de Kors skal utstede ID-kort, m\u00e5 det v\u00e6re et fysisk kort, eller kan det v\u00e6re digitalt? 5. Har kommunen noen krav til innhold og utforming av ID-kort for frivillige? 5.1. M\u00e5 kortet ha bilde? 5.2. Hvilke opplysninger m\u00e5 fremg\u00e5 av kortet? Vi ber om en snarlig tilbakemelding, og senest innen 22. april 2025. Hvis behov for forlenget frist, ta kontakt snarest mulig. Oppgi gjerne en person som kan kontaktes direkte, dersom vi skulle ha behov for oppf\u00f8lgingssp\u00f8rsm\u00e5l. Eventuelle sp\u00f8rsm\u00e5l og tilbakemelding sendes til eli.hageberg@redcross.no. Med vennlig hilsen for Norges R\u00f8de Kors, Mari-Ann Morken avdelingsleder nasjonale programmer og beredskap Norges R\u00f8de Kors Post: Postboks 1 Gr\u00f8nland, 0133 Oslo www.rodekors.no Fakturering: EHF-format, 30 dager forfall og ansattreferanse Bes\u00f8k: Hausmanns gate 7, 0186 Oslo post@redcross.no Organisasjonsnummer: 864 139 442 Sentralbord: + 47 22 05 40 00 Bank: 8200 01 76318 "
}