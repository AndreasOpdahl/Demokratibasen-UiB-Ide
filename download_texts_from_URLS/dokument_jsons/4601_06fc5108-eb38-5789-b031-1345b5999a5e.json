{
  "dokument_id": "06fc5108-eb38-5789-b031-1345b5999a5e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 108 fra Diane A. Berbain (SV) vedr\u00f8rende nedleggelsen av etat for vurdering og rehabilitering - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11697272/Svar-pa-skriftlig-sporsmal-nr-108-fra-Diane-A-Berbain-SV-vedrorende-nedleggelsen-av-etat-for-vurdering-og-rehabilitering-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/185281-3 Saksbehandler: Eileen Langedal Fra Dato: 18. desember 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 108 fra Diane A. Berbain (SV) vedr\u00f8rende nedleggelsen av etat for vurdering og rehabilitering - Utvalg for helse og sosial 2024 Representanten Diane A. Berbain (SV) har den 4. desember 2024 sendt inn f\u00f8lgende skriftlige sp\u00f8rsm\u00e5l: Utvalg for helse og sosial satte en sak p\u00e5 sakskartet i UHSO den 13.11.24 som skulle ta for seg en redegj\u00f8relse for prosessen som ang\u00e5r nedleggelsen av etat for vurdering og rehabilitering p\u00e5 sakskartet til f\u00f8rstkommende utvalgsm\u00f8te. Utvalget ba byr\u00e5det gi en skriftlig orientering om bakgrunnen for avviklingen, som blant annet inneholder: \u2022 Hvordan gir denne nedleggelsen og omorganisering bedre tjenester? \u2022 Har de tillitsvalgte blitt h\u00f8rt og involvert f\u00f8r beslutningen ble tatt? \u2022 Hvordan praktisk skal nye endringene gjennomf\u00f8res? \u2022 Hva med kvalitet p\u00e5 tjenester med tanke p\u00e5 pasient forel\u00f8p, kjenne pasientene osv? \u2022 Er det snakk om oppsigelser? \u2022 Hva sier fagmilj\u00f8ene om stadig splittelse?\u00bb Undertegnede ber om skriftlig svar p\u00e5 dette. Svar fra byr\u00e5den: Viser til kulepunkt 1 og 2: I saksfremstillingen i byr\u00e5dssak Omorganisering for effektivisering av administrative ressurser og mer tverrfaglig samarbeid - avvikling av Etat for vurdering og rehabilitering gj\u00f8res det rede for flere av sp\u00f8rsm\u00e5lene som stilles her. Det vises til saken som er tilgjengelig p\u00e5 kommunens nettsider: Bergen kommune - M\u00f8ter og sakskart politiske utvalg Med denne endringen forventer byr\u00e5det, i tillegg til \u00f8konomisk besparelse, \u00e5 oppn\u00e5 f\u00f8lgende effekter: \u2022 Mindre byr\u00e5krati og enklere administrasjon \u2022 Mer helhetlig tjenestetilbud og raskere tilgang til tjenester til de som trenger det \u2022 Bedre samhandling mellom helsepersonell, herunder fastlegene \u2022 Mer rehabilitering og tverrfaglig samarbeid \u2022 Redusert ventetid for kommunal ergo- og fysioterapitjeneste \u2022 Bedre tilbud til personer med sansetap \u2022 Mer effektiv bruk av arealer Det vises ogs\u00e5 til svar p\u00e5 skriftlig sp\u00f8rsm\u00e5l nr. 103 fra Christine \u00d8degaard ang\u00e5ende oppdeling av Ergo- og fysioterapitjenesten https://www.bergen.kommune.no/politikere- utvalg/api/fil/bk360/11452040/Svar-pa-skriftlig-sporsmal-nr-103-fra-Christine-Odegaard- MDG-om-oppdelingen-av-Ergo-og-fysioterapitjenesten-Utvalg-for-helse-og-sosial-2024 Viser til kulepunkt 3, 4 og 6: Tjenester og oppgaver som i dag er organisert i Etat for vurdering og rehabilitering opprettholdes og flyttes til andre etater under Byr\u00e5dsavdeling for eldre, helse og omsorg. De administrative kuttene og omorganiseringen av tjenestene skal ikke forringe tjenestetilbudet til innbyggerne, men noen av tjenestene vil bli gitt p\u00e5 andre m\u00e5ter enn i dag. Gjennom tverrfaglig samarbeid kan ulike faggrupper f\u00e5 \u00f8kt forst\u00e5else for hverandres arbeidsoppgaver og roller, og f\u00e5 et mer helhetlig bilde av brukernes behov. Ved \u00e5 samle flere helsetjenester som jobber med samme brukergrupper under felles ledelse, legges det til rette for at tjenestene kan arbeide mer tverrfaglig, slik at brukere som har komplekse og sammensatte lidelser f\u00e5r bedre koordinerte og helhetlige tjenester. Byr\u00e5den er kjent med at tillitsvalgte er uenig i beslutningen. Det p\u00e5g\u00e5r n\u00e5 et arbeid i alle ber\u00f8rte etater og arbeidet ledes fra byr\u00e5dsavdelingen for \u00e5 planlegge hvordan endringene skal gjennomf\u00f8res. Dette gj\u00f8res i dialog med tillitsvalgte, vernetjeneste og medarbeidere i tjenester som er ber\u00f8rt av omorganiseringen. Viser til kulepunkt 5: Bergen kommune vil klare \u00e5 innplassere alle som omstilles i andre stillinger. Dersom det ikke oppn\u00e5s enighet, kan det bli aktuelt med endringsoppsigelse/ oppsigelse. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}