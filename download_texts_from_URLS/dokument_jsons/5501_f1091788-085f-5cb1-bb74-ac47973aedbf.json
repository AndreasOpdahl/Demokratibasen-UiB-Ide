{
  "dokument_id": "f1091788-085f-5cb1-bb74-ac47973aedbf",
  "doc_type": "case_presentation",
  "kommune": 5501,
  "tittel": "Tilsvar h\u00f8ring NOU 2023: 20 \u00abTegnspr\u00e5k for livet. Forslag til en helhetlig politikk for norsk tegnspr\u00e5k\u00bb",
  "url": "https://innsyn.tromso.kommune.no/application/getMoteDokument?dokid=2001554234",
  "tekst": "Arkivsaksnr. 23/20641-1 Saksbehandler Elizabeth Kr\u00e6mer Saksgang M\u00f8tedato Kommunalt r\u00e5d for mennesker med nedsatt 22.01.2024 funksjonsevne Oppvekst- og utdanningsutvalget 26.01.2024 Tilsvar h\u00f8ring NOU 2023: 20 \u00abTegnspr\u00e5k for livet. Forslag til en helhetlig politikk for norsk tegnspr\u00e5k\u00bb Kommunedirekt\u00f8rens innstilling til vedtak: H\u00f8ringsuttalelsen fra Troms\u00f8 kommune om NOU 2023:20 \u00abTegnspr\u00e5k for livet. Forslag til en helhetlig politikk for norsk tegnspr\u00e5k\u00bb vedtas slik det framg\u00e5r av saksfremlegget. Stig Tore Johnsen Kari Henriksen Kommunedirekt\u00f8r Direkt\u00f8r oppvekst, utdanning og kultur 1 Hva saken gjelder Kultur- og likestillingsdepartementet har sendt NOU 2023:20 \u00abTegnspr\u00e5k for livet, forslag til en helhetlig politikk for norsk tegnspr\u00e5k\u00bb p\u00e5 h\u00f8ring, med h\u00f8ringsfrist 15. januar 2024. Troms\u00f8 kommune er som h\u00f8ringsinstans bedt om \u00e5 gi tilsvar p\u00e5 h\u00f8ringen. Saksutredning Tegnspr\u00e5kutvalget ble oppnevnt ved Kongelig resolusjon 13. august 2021 og har hatt i mandat \u00e5 utrede hvordan tilgangen til norsk tegnspr\u00e5k kan \u00f8kes i relevante sektorer. Utvalget har gjennomg\u00e5tt hvordan ulike regelverk som gir rettigheter til tegnspr\u00e5kbrukere, blir etterlevd. Det har ogs\u00e5 sett p\u00e5 hvordan ordninger og tiltak som omfatter norsk tegnspr\u00e5k, fungerer. Kunnskapsgrunnlag, vurderinger og tiltak er i utredningen s\u00e6rlig konsentrert om kunnskaps- og oppl\u00e6ringssektoren, helse- og omsorgssektoren og kultur- og likestillingssektoren. Utvalget har gitt et riss og en forst\u00e5else av situasjonen for norsk tegnspr\u00e5k i historisk perspektiv. I tillegg har utvalget vurdert hvilke faktorer som p\u00e5virker bruken av norsk tegnspr\u00e5k i dag (vitalitetsvurdering). Et kort sammendrag av NOU 2023. Norsk tegnspr\u00e5k er et minoritetsspr\u00e5k som eksisterer side om side med majoritetsspr\u00e5ket norsk. Utredningen viser at norsk tegnspr\u00e5k har f\u00e5tt en stadig h\u00f8yere formell status og anerkjennelse. Norsk tegnspr\u00e5k har institusjonell st\u00f8tte i flere sektorer, i egne institusjoner, og i offentlig virksomheter som fremmer bruken av norsk tegnspr\u00e5k p\u00e5 ulikt vis. Utredningen viser likevel at norsk tegnspr\u00e5k er under press. Utvalgets overordnede vurdering er at det kreves et krafttak for \u00e5 styrke spr\u00e5ket. Tiltakene i utredningen er et viktig bidrag til \u00e5 f\u00f8lge opp forventningene som ligger i spr\u00e5kloven om at hver sektor tar sitt spr\u00e5kpolitiske ansvar for norsk tegnspr\u00e5k. Utredningen legger alts\u00e5 grunnlaget for en ny spr\u00e5kpolitikk for tegnspr\u00e5k. Utvalget foresl\u00e5r seks l\u00f8ft med tilh\u00f8rende tiltak for \u00e5 verne og fremme norsk tegnspr\u00e5k: 1. Det f\u00f8rste l\u00f8ftet er \u00e5 s\u00f8rge for at det blir gitt oppl\u00e6ring i tegnspr\u00e5klige milj\u00f8er. Barn som blir f\u00f8dt med nedsatt h\u00f8rsel i Norge i dag, har ikke de samme mulighetene til oppl\u00e6ring av god kvalitet og til \u00e5 lykkes i oppl\u00e6ring og utdanning som andre barn. Utvalgets anbefalte hovedstrategi er derfor at h\u00f8rselshemmede og d\u00f8ve elever skal ha rett til grunnskoleoppl\u00e6ring b\u00e5de i og p\u00e5 tegnspr\u00e5k enten p\u00e5 en landsdekkende skole eller p\u00e5 en av tre regionale knutepunktskoler. Kommunen vil i s\u00e5 fall bare ha plikt til \u00e5 gi oppl\u00e6ring i norsk tegnspr\u00e5k. Samtidig foresl\u00e5r utvalget at staten tar ansvaret for \u00e5 opprette og drifte b\u00e5de deltids og heltids botilbud for elever, og at skoletilbudene lokaliseres sammen med andre. 2. Det andre l\u00f8ftet er \u00e5 sikre tidlig tilgang til tegnspr\u00e5k. Utvalget foresl\u00e5r \u00e5 helhetlig vurdere alle tidlige tjenester rettet mot barn med h\u00f8rselstap og deres foreldre, og innsats for \u00e5 ansvarliggj\u00f8re helseakt\u00f8rer og andre relevante akt\u00f8rer til \u00e5 gi informasjon om fordelene ved tospr\u00e5klighet med tegnspr\u00e5k til foreldrene. 3. Det tredje l\u00f8ftet er \u00e5 styrke kvaliteten i oppl\u00e6ringen for \u00e5 m\u00f8te det spr\u00e5klige mangfoldet blant elevene. Mange foreldre og elever forventer og \u00f8nsker oppl\u00e6ring i og p\u00e5 norsk tegnspr\u00e5k, der ogs\u00e5 talte spr\u00e5k f\u00e5r plass. Utvalgets gjennomgang har vist at b\u00e5de innholdet i og organiseringen av den tospr\u00e5klige oppl\u00e6ringen med norsk tegnspr\u00e5k oppfattes ulikt av flere akt\u00f8rer og praktiseres noe ulikt i skolene. 2 4. Det fjerde l\u00f8ftet er \u00e5 heve den tegnspr\u00e5klige kompetansen. D\u00e5rlig kvalitet p\u00e5 tegnspr\u00e5klig barnehage- og skoletilbud f\u00e5r virkning for videre utdanning og muligheter i arbeidslivet. 5. Det femte l\u00f8ftet er \u00e5 sikre tilgang til likeverdige tjenester. Utvalget foresl\u00e5r \u00e5 styrke innsatsen for at tegnspr\u00e5klige flest skal kunne delta i samfunnet p\u00e5 like vilk\u00e5r med andre borgere. 6. Det sjette l\u00f8ftet er mer forskning og spr\u00e5kdokumentasjon. Norsk tegnspr\u00e5k m\u00e5 dokumenteres bedre. Det b\u00f8r blant annet settes i gang en nasjonal digital innsamlingsdugnad av hverdagsspr\u00e5ket blant tegnspr\u00e5klige, som kan inng\u00e5 i dokumentasjon av spr\u00e5ket og som grunnlag for spr\u00e5kteknologisk utvikling og fagspr\u00e5klig samarbeid mellom fagmilj\u00f8er og lingvister Troms\u00f8 kommune st\u00f8tter i hovedsak forslagene til endringer, og har f\u00f8lgende h\u00f8ringsinnspill knyttet til satsingsomr\u00e5dene og enkelte kapittel. L\u00f8ft 1: Oppl\u00e6ring i tegnspr\u00e5klige milj\u00f8er. Det anbefales at h\u00f8rselshemmede og elever skal ha rett til grunnskoleoppl\u00e6ring b\u00e5de i og p\u00e5 tegnspr\u00e5k p\u00e5 en landsdekkende skole eller p\u00e5 3 regionale knutepunktskoler. Troms\u00f8 kommune kan ikke se at skoletilbud p\u00e5 en landsdekkende skole eller knutepunkt skoler s\u00f8r for Trondheim kan v\u00e6re til barnets beste. Dette da elever i ung alder m\u00e5 p\u00e5regne \u00e5 reise fra sin familie for \u00e5 f\u00e5 grunnskoleoppl\u00e6ring og ha et internatlignende botilbud. For elever i Troms\u00f8 og Nord-Norge for \u00f8vrig er det i tillegg lang reisetid I store kommuner b\u00f8r det derfor kunne etableres grunnskoleoppl\u00e6ring i og p\u00e5 tegnspr\u00e5k. Dette for \u00e5 unng\u00e5 at barn i grunnskolealder m\u00e5 flytte hjemmefra delvis eller helt. Et annet alternativ kan v\u00e6re at det etableres flere knutepunkt skoler nord for Trondheim. Dette kan bidra til \u00e5 skape en tilh\u00f8righet for elever til den nordlige landsdel og gi kortere reisevei. \u00c5 skape et st\u00f8rre nasjonalt tegnspr\u00e5kfaglig milj\u00f8 b\u00f8r v\u00e6re fritidsbasert og gjennomf\u00f8res med nasjonale samlinger. P\u00e5 denne m\u00e5ten sikres elevens lokale tilknytning, samt en tilh\u00f8righet til et st\u00f8rre tegnspr\u00e5kfaglig sosialt milj\u00f8. L\u00f8ft 5: Tilgang til likeverdige tjenester. Troms\u00f8 kommune har ingen merknader utover at det m\u00e5 utvikles gode system for bruk av digitale tolketjenester. Dette for \u00e5 redusere reiseutgifter, samt unng\u00e5 deling av privat informasjon som tolker f\u00e5r kjennskap til. Kap. 15: N\u00e5r skal elevene selv kunne velge om de vil ha tegnspr\u00e5koppl\u00e6ring Utvalget foresl\u00e5r at elever selv skal kunne gj\u00f8re valg om tegnspr\u00e5klig oppl\u00e6ring fra og med 8.\u00e5rstrinn. Dette er likevel noe utvalget mener under en viss tvil. Alle \u00e5ttendeklassinger har ikke n\u00f8dvendigvis forutsetninger for \u00e5 gj\u00f8re et informert valg om oppl\u00e6ring i og p\u00e5 tegnspr\u00e5k. I forslaget til ny oppl\u00e6ringslov gjelder regelen om at elever fra og med 8.\u00e5rstrinn selv kan bestemme hvilket spr\u00e5k de skal ha oppl\u00e6ring i og p\u00e5. Det gjelder ogs\u00e5 for valget om eleven skal f\u00e5 oppl\u00e6ring i og p\u00e5 norsk tegnspr\u00e5k. Troms\u00f8 kommune mener at valget om tegnspr\u00e5koppl\u00e6ring b\u00f8r skje etter endt grunnskole. Dette for \u00e5 unng\u00e5 bytte av l\u00e6rerplaner i grunnskoleoppl\u00e6ringen. Et valg p\u00e5 8. trinn om endt tegnspr\u00e5koppl\u00e6ring vil kunne f\u00e5 konsekvenser. Dette ikke bare for l\u00e6rerplanene, men ogs\u00e5 for gruppest\u00f8rrelse, undervisningsform og krav til lokaler med hensyn til akustikk. Totalt vil det kunne f\u00f8re til et mer krevende l\u00e6ringsmilj\u00f8 for h\u00f8rselshemmede elever. Uavhengig av hvilke tiltak som settes i verk for barn i barnehager og elever i grunnskolen regi av de seks satsingsomr\u00e5dene, m\u00e5 kommunen settes i stand til \u00e5 kunne l\u00f8se oppgavene som f\u00f8lger tiltakene. B\u00e5de ved \u00e5 f\u00e5 tilgang til den kompetansen og de ressurser som kreves. 3 Konklusjon Kommunedirekt\u00f8ren anbefaler at h\u00f8ringsuttalelsen vedtas slik den framg\u00e5r av saksfremlegget. Vedtakskompetanse Oppvekst- og utdanningsutvalget Vedlegg Link til NOU 2023:20 \u00abTegnspr\u00e5k for livet. Forslag til en helhetlig politikk for norsk tegnspr\u00e5k\u00bb https://www.regjeringen.no/contentassets/391e600a691147d9a38233afb54cb6a0/no/pdfs/nou2 02320230020000dddpdfs.pdf 4 "
}