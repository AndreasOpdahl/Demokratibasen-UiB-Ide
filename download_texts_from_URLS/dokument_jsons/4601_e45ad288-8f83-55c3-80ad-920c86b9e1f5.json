{
  "dokument_id": "e45ad288-8f83-55c3-80ad-920c86b9e1f5",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag Per-Erik G\u00e5skjenn og Joel Ysteb\u00f8 (KrF) vedr. handling mot voldtektsepidemien ",
  "url": "https://bergen.kommune.no/politikere-utvalg/api/fil/bk360/10311090/Svar-pa-representantforslag-Per-Erik-Gaskjenn-og-Joel-Ystebo-KrF-vedr-handling-mot-voldtektsepidemien-",
  "tekst": " BBSM-kommunaldirekt\u00f8rens stab Til Intern korrespondanse Byr\u00e5dsleders avdeling stab (Arbeidssted) v/ Britt V\u00e5r referanse: 2024/60154-4 Nordgreen Saksbehandler: Berit Kleppe Dato: 23. april 2024 Fra Byr\u00e5d for barnevern, sosiale tjenester og mangfold Svar p\u00e5 representantforslag Per-Erik G\u00e5skjenn og Joel Ysteb\u00f8 (KrF) vedr. handling mot voldtektsepidemien Forretningsutvalget har i m\u00f8te 23. april 2024. i sak 151/24 fattet f\u00f8lgende vedtak: 1. Representantforslag fra Per-Erik G\u00e5skjenn (KrF) og Joel Ysteb\u00f8 (KrF) om handling mot voldtektsepidemien, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 02.10.2024. 3. Utvalg for helse og sosial avgir innstilling i saken. Hva saken gjelder: Bystyrerepresentantene Per-Erik G\u00e5skjenn (KrF) og Joel Ysteb\u00f8 (KrF) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 10.04.2024. Forslaget lyder slik: Seksualisert vold er et \u00f8kende problem i Norge. \u00c9n av fem kvinner rapporterer \u00e5 ha blitt voldtatt minst \u00e9n gang i livet. 16 prosent av jenter mellom 16 og 19 \u00e5r sier de har v\u00e6rt utsatt for voldtekt. Sammenlignet med for 9 \u00e5r siden rapporterte dobbelt s\u00e5 mange kvinner under 30 \u00e5r at de har blitt utsatt for overgrep. NOU 2024: 4 Voldtekt \u2013 et ul\u00f8st samfunnsproblem viser at ungdom selv rapporterer at porno negativt p\u00e5virker til \u00e5 delta \u201ci seksuelle handlinger de har sett i porno, selv om de opplevde det som grenseoverskridende, smertefullt og krenkende\u201d. Mye porno romantiserer seksuell vold, og negative holdninger til kvinner og seksuell vold gjenskapes. Flere saker har i den siste tiden illustrert en sv\u00e6rt usunn kultur der ekstrem og grenseoverskridende atferd normaliseres. Voldtekt og seksualisert vold er omfattende i Norge, og \u00e5rsakene kan v\u00e6re sammensatte. Voldtekt har enorme konsekvenser f\u00f8rst og fremst for den utsatte, men ogs\u00e5 for p\u00e5r\u00f8rende og samfunnet ellers. NOUen peker p\u00e5 mange grunner til de \u00f8kende tallene, og et behov for kraftfulle tiltak innen forebygging av voldtekt og oppf\u00f8lging av b\u00e5de offer og overgriper. I NOUen foresl\u00e5s det en rekke omfattende tiltak innen alt fra forebygging, st\u00f8ttetjenester for voldtektsutsatte, straffeforf\u00f8lgning og helhetlige politiske endringer. Mange av de foresl\u00e5tte tiltakene m\u00e5 innf\u00f8res nasjonalt, men ogs\u00e5 kommunene har mulighet og ansvar for \u00e5 innf\u00f8re voldtektsforebyggende tiltak. Forslag til vedtak: 1. Bystyret ber byr\u00e5det arbeide for et kompetansel\u00f8ft i tjenestene 2. Bystyret ber byr\u00e5det bidra til et l\u00f8ft for \u00e5 forebygge voldtekt. Blant annet gjennom a) Holdningskampanjer knyttet til skadevirkninger av seksuelle overgrep, bevisstgj\u00f8ring avverge- og meldeplikten og annen relevant kunnskap om feltet b) Bedre seksualundervisning med fokus p\u00e5 pornoens betydning for holdninger til kvinner og grensesetting. c) Bedre oppf\u00f8lging og forebygging innenfor risikogrupper 3. Bystyret ber byr\u00e5det iverksette tiltak for \u00e5 f\u00f8lge opp voldtekstusatte, herunder en st\u00f8ttekoordinator ved overgrepsmottak og styrket psykososial oppf\u00f8lging ved overgrepsmottakene. 4. Bystyret ber byr\u00e5det st\u00f8tte organisasjoner som arbeider med voldtekstproblematikk, slik som \u201cVi tror deg\u201d og \u201cLightUp Norway\u201d. I kommuneloven er representantenes forslagsrett regulert i \u00a710-9: \u00a7 10-9. Forslagsrett \u00abMedlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles.\u00bb I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling til om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. Forretningsutvalget gir innstilling til bystyret for forslag som forretningsutvalget anbefaler \u00e5 avvise. Bystyredirekt\u00f8ren mener at forslaget er i overensstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 02.10.2024. Det foresl\u00e5s at utvalg for helse og sosial avgir innstilling i saken. Forslag til vedtak: 1. Representantforslag fra Per-Erik G\u00e5skjenn (KrF) og Joel Ysteb\u00f8 (KrF) om handling mot voldtektsepidemien, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 02.10.2024. 3. Utvalg for helse og sosial avgir innstilling i saken. Byr\u00e5dets vurdering av representantforslaget: Byr\u00e5det vil innledningsvis takke representantene for \u00e5 ta opp et viktig tema. Voldtekt er et stort samfunnsproblem, og byr\u00e5det mener det er urovekkende at s\u00e5 mange som en av fem kvinner oppgir \u00e5 ha blitt utsatt for voldtekt i l\u00f8pet av livet. I dette svaret p\u00e5 representantforslaget vil byr\u00e5det opplyse om hvilket arbeid som allerede gj\u00f8res i Bergen kommune for \u00e5 forebygge og f\u00f8lge opp voldsutsatte. Bergen kommune har flere handlingsplaner og tiltak som er relevante i dette arbeidet, og jobber ogs\u00e5 med nye planer for \u00e5 forebygge vold og bedre ivareta voldsutsatte. Voldtekt er en alvorlig straffbar handling som rammer alle kj\u00f8nn, men som i all hovedsak utf\u00f8res av gutter og menn, mot jenter og kvinner. De fleste som utsettes for voldtekt, opps\u00f8ker ikke helsehjelp. De f\u00e6rreste voldtekter anmeldes, og av disse er det sv\u00e6rt f\u00e5 som ender med domfellelse1. Konsekvensene ved overgrep er store for de som utsettes for det. Det kan oppst\u00e5 helseutfordringer knyttet til angst, s\u00f8vnproblemer, spiseforstyrrelser og rus, og enkelte kan falle ut av skole, utdanning og arbeid. N\u00e5r de seksuelle grensene har v\u00e6rt krenket, kan mange oppleve vansker med n\u00e6rhet, intimitet og seksualitet. De kommunale helsetjenestene har plikt til \u00e5 avdekke og avverge seksuelle overgrep. Kompetansen p\u00e5 overgrep er viktig i alle ledd i helsetjenestene, men s\u00e6rlig hos dem som er tettest p\u00e5 ungdom, som helsesykepleiere og fastleger. Det er viktig at ungdom f\u00e5r oppl\u00e6ring i hva som er sunn seksualitet, slik at overgrep kan forebygges. I 2023 ble det i Norge anmeldt nesten 1 550 voldtekter. Dette er noe f\u00e6rre enn det \u00e5rlige gjennomsnittet for perioden 2019-2022.2 If\u00f8lge Vest politidistrikt Omtale av resultat 2023, var det meldt 19,6 prosent f\u00e6rre saker som gjelder seksuallovbrudd i 2023 enn i 2022. I 2022 var det meldt 329 saker som gjaldt seksuallovbrudd mot barn, mot 219 saker i 2023. Tallet p\u00e5 meldte voldtekter der voksne var forn\u00e6rmet var i 2022 p\u00e5 201, og i 2023 p\u00e5 166.3 Det er likevel viktig \u00e5 anerkjenne at de f\u00e6rreste anmelder voldtekt, og at det er store m\u00f8rketall. Voldtektsutvalget (NOU 2024:4) har gjort rede for voldtekt som samfunnsutfordring p\u00e5 en grundig m\u00e5te. Voldtektsutvalget peker p\u00e5 at det offentlige sin innsats ikke har v\u00e6rt god nok, og at det er behov for et massivt forebyggingsl\u00f8ft. Kompetansel\u00f8ft i tjenestene Bergen kommune har flere tiltak for \u00e5 sikre god kompetanse om voldtekt i tjenestene. Det er etablert flere tiltak rettet mot forebygging av vold og overgrep, s\u00e6rlig i tjenestene til barn og unge, og psykisk utviklingshemmede. Etat for barn og familie og etat for barnehage og skole deltar i nettverk for forebyggende arbeid mot vold og overgrep mot barn og unge, i regi av Statsforvalteren. Det er etablert ressursteam i barnehagene som har tett samarbeid med Skyfritt, som er Bergen kommune sin Plan for inkluderende oppvekstmilj\u00f8 for barn og unge i Bergen. Det er utarbeidet handlingsveileder, helhetlig st\u00f8ttesystem og aktivitetsplan til planen. Etat for barn og familie reviderte i 2024 prosedyre for barnevernet n\u00e5r det gjelder oppf\u00f8lging ved bekymring for vold, vold i n\u00e6re relasjoner og seksuelle overgrep. P\u00e5 de fleste trinn i skolene i Bergen gjennomf\u00f8res Uke 6, som er et undervisningsmateriell som lages og distribueres av organisasjonen Sex og Politikk. Undervisningsmateriellet er spesielt tilpasset for undervisning i kompetansem\u00e5l knyttet til det tverrfaglige temaet folkehelse og livsmestring. Byr\u00e5dsavdeling for eldre, helse og omsorg (BEHO) og etat for tjenester til utviklingshemmede (ETTU) deltar i konsultasjonsteam ved Statens Barnehus, som gir r\u00e5d og veiledning til fagfolk og privatpersoner, med bekymring om vold og seksuelle overgrep mot personer over 16 \u00e5r, med utviklingshemming og andre s\u00e6rlig s\u00e5rbare med utviklingsforstyrrelser. BEHO/ETTU har utarbeidet prosedyrer basert p\u00e5 verkt\u00f8y fra Bufdir om overgrep mot henholdsvis barn og voksne med utviklingshemming. Alle tjenestesteder har iverksatt verkt\u00f8yet. 1 NOU 2024:4 2 Straffesaksbehandlingen i politiet 2023 3 Omtale-av-resultat-vest-politidistrikt-2023.pdf I kommunens kvalitetssystem BkKvalitet er det utarbeidet strukturer for \u00e5 sikre at barnet blir ivaretatt. Tjenester til utviklingshemmede (TTU) har iverksatt Veileder til retningslinjer ved seksuelle overgrep mot voksne med utviklingshemming (Bufdir), p\u00e5 alle tjenestesteder. Det ble gjennomf\u00f8rt fagdager for ansatte i BBSM og BEHO, med temaet vold og overgrep i n\u00e6re relasjoner i 2019, 2022 og 2023. I Regnbuebyen Bergen. Plan for kj\u00f8nns- og seksualitetsmangfold 2023 - 2027 er det to tiltak knyttet til kompetanse, Styrke kompetanse om kj\u00f8nn og seksualitet i kommunens helsetjenester og Kompetansehevende samlinger for ansatte i helse- og omsorgstjenestene. Holdningskampanjer og holdningsskapende arbeid Byr\u00e5det mener holdningskampanjer knyttet til skadevirkninger av seksuelle overgrep og bevisstgj\u00f8ring av avverge- og meldeplikten kan v\u00e6re et godt forslag, og er i tr\u00e5d med anbefalingen til voldtektsutvalget. Dette er et budskap som gjelder for hele landet, og sp\u00f8rsm\u00e5let er om slike holdningskampanjer b\u00f8r v\u00e6re drevet fra nasjonale myndigheter eller fra kommuner enkeltvis. Byr\u00e5det mener at holdningsskapende arbeid er viktig for det forebyggende arbeidet mot voldtekt, og vil vurdere relevante tiltak ved rullering av Handlingsplan mot vold og overgrep i n\u00e6re relasjoner. For \u00e5 sikre kompetanse p\u00e5 taushets-, avverge- og meldeplikt, hos aktuelle medarbeidere, kan KS kurset Lovverk og juridiske vurderinger vurderes \u00e5 gj\u00f8res obligatorisk i Kompetanseportalen. Byr\u00e5dsavdeling for barnehage og skole har hatt s\u00f8kelys p\u00e5 omr\u00e5det meldeplikt til barnevern, gjennom kurs, samlinger og faghjelper. Seksualundervisning og pornografi Byr\u00e5det er enig i at det er viktig \u00e5 belyse pornografi, og at det er en sunn diskusjon i seksualundervisningen. Det er lite forskning om mulige sammenhenger mellom bruk av pornografi, holdninger og seksuell atferd blant norsk ungdom. Seksualundervisning b\u00f8r tilpasses behovene hos barn og unge, og de som underviser b\u00f8r f\u00e5 den kompetansen som trengs, for eksempel knyttet til pornoens betydning for holdninger til kvinner og grensesetting. Selv om det ikke er entydig sammenheng mellom bruk av pornografi og seksuelle vold, er det likevel viktig at holdninger til kvinner og menn, og til pornografi tematiseres i seksualundervisningen. Det er opp til den enkelte skole og l\u00e6rer \u00e5 legge opp til et undervisningsopplegg som tematiserer pornografi.4 Oppf\u00f8lging og forebygging innenfor risikogrupper Det er flere handlingsplaner i Bergen kommune som har tiltak innen forebygging og oppf\u00f8lging innenfor vold og seksuelle overgrep, blant annet Trygg gjennom hele livet - Handlingsplan mot vold i n\u00e6re relasjoner (2019-2023), Se meg, h\u00f8r oss! Handlingsplan for tjenester til barn, unge og deres familier, Handlingsplan for barnevernet og Regnbuebyen Bergen - Plan for kj\u00f8nns- og seksualitetsmangfold. B\u00e5de helsestasjon, skolehelsetjenesten, barnehage og skole har s\u00f8kelys p\u00e5 henholdsvis seksuell utvikling, kropp, grenser, vold og seksuelle overgrep. Helsesykepleierne bruker Redd Barna sin forebyggende undervisning om temaet vold og overgrep og seksualundervisning, Vold og overgrep \u2013 Redd Barna. Fra h\u00f8st 2024 benyttes Sp\u00f8r F\u00f8rst! (sporforst.no) p\u00e5 6. og 9. trinn. Det er et helhetlig undervisningsopplegg for barn og ungdom, der m\u00e5let er \u00e5 forebygge seksuelle overgrep og fremme en positiv og trygg seksualitet. Barn som er under 15 \u00e5r, f\u00e5r rettsmedisinsk unders\u00f8kelse med bevissikring, smittesporing og psykososial oppf\u00f8lging p\u00e5 barneklinikken. 4 NOU 2024:4 Voldtekt - et ul\u00f8st samfunnsproblem Oppf\u00f8lging av voldtektsutsatte, herunder en st\u00f8ttekoordinator ved overgrepsmottak og styrket psykososial oppf\u00f8lging ved overgrepsmottakene. Byr\u00e5det mener det er viktig \u00e5 sikre god oppf\u00f8lging av voldtektsutsatte som kommer til overgrepsmottaket. Det er utarbeidet prosedyre p\u00e5 Overgrepsmottaket (med underliggende enheter) ved Legevakt, for \u00e5 sikre at pasienter fra 15 \u00e5r og eldre, utsatt for seksuelt overgrep, skal f\u00e5 et ensartet og godt tilbud. Det tilbys st\u00f8ttekoordinator og psykososial oppf\u00f8lging ved Overgrepsmottaket. St\u00f8ttekoordinator: Det tilbys tre konsultasjoner den f\u00f8rste m\u00e5neden etter overgrepet. Samtalene vil i f\u00f8rste omgang best\u00e5 i \u00e5 lytte, v\u00e6re til stede og uttrykke forst\u00e5else for reaksjoner den enkelte har. Det vil gis informasjon om normalreaksjoner, og hvordan den enkelte skal komme gjennom hverdagen. Det kan v\u00e6re nyttig \u00e5 sette s\u00f8kelys p\u00e5 hva personen har gjort tidligere i vanskelige situasjoner. Videre behov for samtaler vurderes, og om det er behov for henvisning til behandling. Dersom det er forverring av symptomer, eller i forbindelse med rettssak, kan det tas ny kontakt med Livskrisehjelpen. Dersom pasienten ikke m\u00f8ter til avtalt samtale, vurderes det \u00e5 ta kontakt med pasienten for \u00e5 sikre at det g\u00e5r bra med vedkommende. Psykososial oppf\u00f8lging: Pasienter kontaktes som regel dagen etter unders\u00f8kelsen p\u00e5 overgrepsmottaket og gis tilbud om samtale. Noen ganger blir Livskrisehjelpen kontaktet for \u00e5 avtale oppf\u00f8lging allerede ved akuttunders\u00f8kelsen. Livskrisehjelpen gir ogs\u00e5 tilbud om samtale med pasienter som tar kontakt lenge etter et overgrep. Ved henvendelser som voldtekt som ligger for langt tilbake i tid (i praksis mer enn en uke), tilbys smittesporing og psykososiale oppf\u00f8lging. Det gj\u00f8res ogs\u00e5 en konkret vurdering om det fortsatt er mulig \u00e5 sikre bevis, for eksempel fra kl\u00e6r som den utsatte hadde p\u00e5 seg under voldtekten. Ingen blir avvist selv om voldtekten ligger lengre tilbake i tid. Det gis ogs\u00e5 tilbud om st\u00f8ttesamtaler til p\u00e5r\u00f8rende. St\u00f8tte til organisasjoner som arbeider med voldtektsproblematikk, slik som \u00abVi tror deg\u00bb og \u00abLightUp Norway\u00bb. Byr\u00e5det st\u00f8tter frivillige og ideelle organisasjoner gjennom de ordin\u00e6re tilskuddsordningene der det er \u00e5rlig s\u00f8knadsfrist 20. mai. De nevnte organisasjoner s\u00f8kte ikke om driftsmidler i 2024. Christine B. Meyer - Byr\u00e5dsleder Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}