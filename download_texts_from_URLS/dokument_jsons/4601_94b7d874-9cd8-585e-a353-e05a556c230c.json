{
  "dokument_id": "94b7d874-9cd8-585e-a353-e05a556c230c",
  "doc_type": "case_presentation",
  "kommune": 4601,
  "tittel": "Forlengelse av \u00e5rem\u00e5l - kommunaldirekt\u00f8r Kjell Wolff",
  "url": "https://bergen.kommune.no/politikere-utvalg/api/fil/bk360/10578357/Framstilling-Forlengelse-av-aremal-kommunaldirektor-Kjell-Wolff",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/92858-1 Forlengelse av \u00e5rem\u00e5l - kommunaldirekt\u00f8r Kjell Wolff Hva saken gjelder: Byr\u00e5det ansatte Kjell Wolff i 6 \u00e5rs \u00e5rem\u00e5lsstilling som kommunaldirekt\u00f8r den 22.11.18 i byr\u00e5dssak 1278.2/18. Kjell Wolff tiltr\u00e5dte stillingen 26.11.18 og hans \u00e5rem\u00e5lsperiode g\u00e5r dermed ut 25.11.24. Slik det g\u00e5r frem av vedtak i bystyresak 318-04 \u00ab\u00c5rem\u00e5lstilsetting for toppledere\u00bb, behandlet i bystyret 06.12.04, kan forlengelse av \u00e5rem\u00e5l skje for maksimum en periode (6 \u00e5r). If\u00f8lge hovedtariffavtalens fellesbestemmelser \u00a7 2.4, andre ledd, skal arbeidstakere i \u00e5rem\u00e5lsstilling underrettes om hvorvidt tilsettingen forlenges for en ny \u00e5rem\u00e5lsperiode senest ett \u00e5r f\u00f8r tilsettingsforholdet opph\u00f8rer. Av retningslinjer og rutiner for \u00e5rem\u00e5lsstillinger i Bergen kommune, g\u00e5r det frem at eventuell forlengelse av \u00e5rem\u00e5let avgj\u00f8res av ansettelsesmyndigheten. Senest tolv m\u00e5neder f\u00f8r \u00e5rem\u00e5lets utl\u00f8p skal det v\u00e6re avklart om det vil bli inng\u00e5tt ny avtale om \u00e5rem\u00e5l mellom arbeidstaker og Bergen kommune. I de tilfeller der det ansettes for en ny \u00e5rem\u00e5lsperiode utarbeides det ansettelsessak til byr\u00e5det. Hovedsammenslutningene skal orienteres om prosessen. Byr\u00e5dens vurdering og anbefaling/konklusjon: Med bakgrunn i jobben Kjell Wolff har gjort som kommunaldirekt\u00f8r i sitt f\u00f8rste \u00e5rem\u00e5l, har byr\u00e5dsleder konkludert med at Bergen kommune \u00f8nsker at tilsettingen forlenges med en ny 6 \u00e5rs \u00e5rem\u00e5lsperiode. Hovedsammenslutningene er orientert om saken. Ansettelsen skjer p\u00e5 de n\u00e5v\u00e6rende ansettelsesvilk\u00e5r for kommunaldirekt\u00f8rer. Vedtakskompetanse: Byr\u00e5dets fullmakter \u00a7 14.1 Byr\u00e5dets generelle kompetanse: Byr\u00e5det delegeres myndighet som kommunens arbeidsgiver og gis alle n\u00f8dvendige fullmakter for \u00e5 ut\u00f8ve denne funksjonen. Fullmakten avgrenses av saker/saksomr\u00e5der der slik myndighet etter lov skal ivaretas av andre organer eller der bystyret har gjort annet vedtak om annen saksgang. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. Kjell Wolff ansettes i ny 6 \u00e5rs \u00e5rem\u00e5lsstilling som kommunaldirekt\u00f8r med virkning fra 26.11.2024. 1 2. Det inng\u00e5s ny arbeidsavtale for den nye \u00e5rem\u00e5lsperioden. Dato: 25. juni 2024 Christine B. Meyer Byr\u00e5dsleder Dokumentet er godkjent elektronisk. 2 "
}