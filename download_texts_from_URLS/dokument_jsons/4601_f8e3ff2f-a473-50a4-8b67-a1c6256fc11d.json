{
  "dokument_id": "f8e3ff2f-a473-50a4-8b67-a1c6256fc11d",
  "doc_type": "case_attachment",
  "kommune": 4601,
  "tittel": "Fagnotat datert 30.08.2024",
  "url": "https://bergen.kommune.no/politikere-utvalg/api/fil/bk360/11073189/Fagnotat-datert-30-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14588-2 (Arbeidssted) Saksbehandler: Silje Fed\u00f8y Dato: 30.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 164/1003/0/9 Sverres gate 12. Klage p\u00e5 avslag. Bruksendring og innlemming av kjeller- og loftsareal samt innsetting av vindu Advokatkontoret Landsvik & Larsen p\u00e5 vegne av tiltakshaver Mine Hvem klager? Prosjekt S12 AS v/ Brev datert 26.06.2024. Bruksendring og innlemming av kjeller- og loftsareal samt innsetting av Tiltaket vindu. Vedtak datert 05.06.2024 avsl\u00e5r s\u00f8knaden jf. TEK17 \u00a7 12-7 jf. plan- og Vedtaket bygningsloven \u00a7 29-5. Eiendommen er ikke regulert. KPA2018 viser eiendommen som sentrumskjerne. Hensynssoner historisk sentrum, nyg\u00e5rdsh\u00f8yden, Planstatus luftkvalitet gul sone. KDP sentrum viser eiendommen som annet byggeomr\u00e5de. Klagegrunner Klager anf\u00f8rer at vedtaket bygger p\u00e5 en uriktig lovforst\u00e5else. Behov for ytterligere Dispensasjon fra KPA2018 \u00a7 3.1 og plan- og bygningsloven \u00a7 29-4 m\u00e5 saksbehandling ved behandles og innvilges. eventuell omgj\u00f8ring Anbefalt vedtak Vedtak datert 05.06.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Kommunen ga den 05.06.2024 delvis avslag p\u00e5 s\u00f8knaden. Samme dag er det innvilget rammetillatelse til bruksendringer i byggets f\u00f8rste og andre etasje. Klagersiden sendte den 12.06.2024 en begj\u00e6ring om omgj\u00f8ring av vedtak datert 05.06.2024. Denne ble ikke tatt til f\u00f8lge. Det ble den 13.06.2024 sendt atter en begj\u00e6ring om omgj\u00f8ring. Ogs\u00e5 denne er besluttet ikke tatt til f\u00f8lge den 28.06.2024. Vedtaket er i mellomtiden p\u00e5klaget ved brev datert 26.06.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 2. Om klagen Klager anf\u00f8rer at minimum romh\u00f8yde for tiltaket p\u00e5 2,2 meter, og at tiltaket derfor tilfredsstiller tekniske krav til romh\u00f8yde etter TEK17 \u00a7 12-7. Det anf\u00f8res ogs\u00e5 at plan- og bygningsetaten har endret sin tidligere begrunnelse for vedtaket ved behandling av omgj\u00f8ringsbegj\u00e6ringene. Det er levert en fristavbrytende klage i saken den 26.06.2024. Det framkommer her at klagen \u00abvil bli utdypet n\u00e6rmere i en utfyllende klage, som eventuelt vil innsendes kort tid etter avklaring knyttet til anmodning om omgj\u00f8ring som etterspurt i denne sides e-post av 13. juni d.\u00e5.\u00bb Nevnte begj\u00e6ring om omgj\u00f8ring ble besvart den 28.06.2024, det har ikke kommet fram noen suppleringer i saken. Klagen behandles derfor som den foreligger. 3. Vurdering av klagen 3.1 Hva er riktig minimum romh\u00f8yde i denne saken? Det f\u00f8lger av TEK17 \u00a7 12-7 (2) at \u00abrom for varig opphold skal ha h\u00f8yde minimum 2,4 m\u00bb. Det f\u00f8lger videre at for bruksendring i boenhet fra tilleggsdel til hoveddel eller omvendt, \u00abkan romh\u00f8yden v\u00e6re lavere enn 2,4 meter\u00bb. Under preaksepterte ytelser f\u00f8lger det at der det s\u00f8kes om bruksendring fra tilleggsdel til hoveddel i boenhet, der oppf\u00f8ring av boligen ble oms\u00f8kt f\u00f8r 01.07.2011, m\u00e5 romh\u00f8yden v\u00e6re p\u00e5 minimum 2,0 meter. Klager mener at det er det ovenst\u00e5ende som er riktig i denne saken, og anf\u00f8rer at kommunens tolkning er feil n\u00e5r vi sier at det m\u00e5 v\u00e6re minimum 2,2 meter romh\u00f8yde i denne saken. Bakgrunnen for at vi er kommet frem til at romh\u00f8yden m\u00e5 v\u00e6re 2,2 meter, f\u00f8lger av hvor tilleggsdelen man s\u00f8ker bruksendret til hoveddel befinner seg. Det er riktig som klager sier at utgangspunktet for boliger oms\u00f8kt f\u00f8r 01.07.2011 er en romh\u00f8yde p\u00e5 minimum 2,0 meter. Men denne regelen gjelder bare for bruksendring hvor tilleggsdelen allerede ligger inne i samme boenhet som hoveddelen som den s\u00f8kes tilf\u00f8yd med. I denne saken er det s\u00f8kt bruksendring av en tilleggsdel som ikke ligger i boenheten (alts\u00e5 kjelleretasjen for 1. etasje og loftsetasjen for 2. etasje). Saksnummer KLAGE-2024/14588 Side 2 av 4 Direktoratet for byggkvalitet skriver om dette: \u00abReglene gjelder ogs\u00e5 hvis du \u00f8nsker \u00e5 bruksendre et rom inne i leiligheten din i et borettslag eller sameie. Reglene gjelder ikke for rom som er utenfor leiligheten din, alts\u00e5 der du m\u00e5 gjennom fellesareal eller ut av bygningen for \u00e5 komme deg til rommet. Eksempler p\u00e5 dette er kjeller- og loftsbod i borettslag. Hvis du \u00f8nsker \u00e5 bruksendre et slikt rom m\u00e5 du avklare eieforholdene med borettslaget. For slike endringer m\u00e5 du alltid bruke et ansvarlig foretak som s\u00f8ker for deg og rommet m\u00e5 i utgangspunktet f\u00f8lge samme krav som ved nybygg\u00bb. Tegningene for bygget viser f\u00f8lgende: - Loftsetasje: Det etableres trapp for intern gjennomgang til underliggende boenhet, samt trapperom for utgang til fellesareal. - Kjeller: Det etableres trapp for tilkomst til overliggende boenhet samt utgang til gang/trapperom. Kjelleretasjen har i opprinnelig situasjon tilkomst fra boenheten. Boenhetene i Sverres gate 12 ble seksjonert i 2022, og vi finner ikke dokumentasjon eller opplysninger som tilsier at arealene i kjeller og loft allerede inng\u00e5r som lovlig etablert del av boenhetene. Det er Plan- og bygningsetaten sin oppfatning at det eneste riktige her er \u00e5 betegne forholdet som et sp\u00f8rsm\u00e5l om innlemming av nytt areal til de to boenhetene. Dette tydeliggj\u00f8r at det ikke er snakk om \u00e5 bruksendre areal som ligger innenfor samme boenhet, og unntaket som klager viser til for boliger bygget f\u00f8r 01.07.2011 kommer derfor ikke til anvendelse. Riktig minimum romh\u00f8yde er i denne saken er derfor 2,2 meter. 3.2 Har kommunen endret sin tidligere begrunnelse for vedtaket? Kommunen har ikke endret sin tidligere begrunnelse for vedtaket. Avslagshjemmelen er fremdeles TEK17 \u00a7 12-7, hvor vi sier at tillatelse ikke kan bli gitt fordi romh\u00f8yden er lavere enn minimum romh\u00f8yde 2,2 meter. Slik vi ser det er det ikke gjort en reell endring i begrunnelsen v\u00e5r for avslaget utover at avslaget n\u00e5 er forklart og utdypet mer detaljert for klager i v\u00e5re svar p\u00e5 anmodning og henvendelse om omgj\u00f8ring. 3.3 Dispensasjon fra plankravet og plan- og bygningsloven \u00a7 29-4 Tiltaket er i strid med KPA 2018 \u00a7 3.1 Plankrav, jf. plan- og bygningsloven \u00a7 20-1 bokstav d) med hensyn til bruksendring p\u00e5 uregulert eiendom. Tiltaket er ogs\u00e5 i sin helhet i strid med plan- og bygningsloven \u00a7 29-4 Byggverkets plassering, h\u00f8yde og avstand fra nabogrense med hensyn til avstand, 0 m, mot 164/1001 og 164/999. I byggesaksbehandlingen er ikke disse dispensasjonss\u00f8knadene behandlet, men bygningsmyndigheten stiller seg positiv til \u00e5 innvilge dispensasjon fra disse da vi ikke ser at hensynene bak plankrav eller avstand til nabo blir vesentlig tilsidesatt av tiltaket. Det f\u00f8lger av plan- og bygningsloven \u00a7 19-2 at en dispensasjon kan innvilges dersom hensynene bak bestemmelsen det dispenseres fra ikke blir vesentlig tilsidesatt, og at fordelene med \u00e5 gi dispensasjon er klart st\u00f8rre enn ulempene. Saksnummer KLAGE-2024/14588 Side 3 av 4 I vurdering av dispensasjonss\u00f8knaden, vektlegger vi at tiltaket ikke medf\u00f8rer en vesentlig tilsidesettelse av de to nevnte bestemmelsene. Byggets eksisterende plassering og struktur gj\u00f8r at tiltaket fremst\u00e5r som tilpasset sin omkringliggende bebyggelse, og det vil ikke medf\u00f8re betydelige ulemper for naboer. Av fordeler, ser vi at innlemmelse av lofts- og kjellerareal kan bidra til en bedre utnyttelse av bygget, noe som vil bidra til arealeffektivitet og \u00e5 bevare fortsatt bruk av eldre bygninger i sentrum til beboelsesform\u00e5l som vil bidra til at Bergen sentrum fortsetter \u00e5 v\u00e6re en levende by. Vi kan ikke se at det er ulemper med \u00e5 gi nevnte dispensasjoner her utover ulempen med \u00e5 gi dispensasjon i seg selv med tanke p\u00e5 at lovgivers intensjon er at kommunen m\u00e5 v\u00e6re tilbakeholden med \u00e5 gi dispensasjoner, og vurderer dermed at fordelene er klart st\u00f8rre enn ulempene. Bygningsmyndigheten sitt syn er dermed at vilk\u00e5rene for \u00e5 gi dispensasjon etter plan- og bygningsloven \u00a7 19-2 er oppfylt. 4. Konklusjon Vedtak datert 05.06.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Fristavbrytende klage datert 26.06.2024 6. Anmodninger og svar p\u00e5 henvendelse om omgj\u00f8ring 7. Avslag datert 05.06.2024 8. Tegninger 9. S\u00f8knad datert 22.03.2024 Saksnummer KLAGE-2024/14588 Side 4 av 4 "
}