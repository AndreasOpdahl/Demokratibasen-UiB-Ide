{
  "dokument_id": "7fdb976b-f583-5708-a466-40a8a3816d5c",
  "doc_type": "case_attachment",
  "kommune": 5501,
  "tittel": "Alternativsutredning Tromsdalen sk\u00f8ytebane",
  "url": "https://innsyn.tromso.kommune.no/application/getMoteDokument?dokid=2001971311",
  "tekst": "Alternativsutredning Tromsdalen sk\u00f8ytebane Innledning I 1983 ble selskapet Tromsdalen kunstisbane A/L etablert for \u00e5 jobbe frem finansiering og tilrettelegging av bygningsarbeidene. To \u00e5r senere, i mars 1985 vedtok kommunestyret \u00e5 si ja til kunstisbanen, og i juli samme \u00e5r gikk man i gang med byggingen. Tromsdalen kunstisbane ble bygget av TUIL, men kj\u00f8pt av Troms\u00f8 kommune i 1989 for \u00e5 sikre videre aktivitet p\u00e5 banen. Fra 1989 og frem til 2008 driftet TUIL banen gjennom en driftsavtale med Troms\u00f8 kommune f\u00f8r kommunen overtok driften selv. Banen ble driftet som kunstisanlegg frem til 2019, hvor det var flere utfordringer med kj\u00f8leanlegget. Etter dette er banen driftet som en naturisbane. Troms\u00f8 sk\u00f8yteklubb Troms\u00f8 sk\u00f8yteklubb ble stiftet i januar 1924 og er et s\u00e6ridrettslag for hurtigl\u00f8p p\u00e5 sk\u00f8yter. Sk\u00f8yteklubben har hatt ulike hjemmebaner, men har siden \u00e5pningen av Tromsdalen kunstisbane i 1985 hatt sin hjemmebane der. Historikk Som Nord-Norges eneste 400-meters hurtigl\u00f8psbane har Tromsdalen sk\u00f8ytebane v\u00e6rt viktig for hele landsdelen. Banen har s\u00f8rget for rekruttering og mulighet til \u00e5 arrangere lokale konkurranser, men ogs\u00e5 st\u00f8rre nasjonale og internasjonale konkurranser. Det har v\u00e6rt arrangert flere mesterskapet p\u00e5 banen, blant annet sprint-VM, allround-NM, sprint-NM, Junior allround-NM, barentsmesterskap, landsmesterskap, Nord-norsk mesterskap og kretsmesterskap. Ettersom forfallet p\u00e5 banen har utviklet seg, har det blitt arrangert f\u00e6rre og f\u00e6rre mesterskap p\u00e5 Tromsdalen sk\u00f8ytebane. I dag er n\u00e6rmeste 400-meters kunstisbane i Bjugn i Tr\u00f8ndelag. Dagens status p\u00e5 Tromsdalen sk\u00f8ytebane Fra 2019 har anlegget blitt driftet som et naturisanlegg av Troms\u00f8 sk\u00f8yteklubb, med de utfordringene det inneb\u00e6rer. Varierende v\u00e6r gjennom vinteren gj\u00f8r at det krever en enorm frivillig innsats for \u00e5 jobbe opp isen. Treningsforholdene til sk\u00f8yteklubbens medlemmer er veldig uforutsigbar, noe som gj\u00f8r at flere medlemmer slutter og heller begynner p\u00e5 idretter som har en mer forutsigbar treningshverdag. Detaljert beskrivelse av dagens anlegg Dagens anlegg har et opparbeidet banedekke til 400-meters hurtigl\u00f8p. Dekket er gammelt og har flere sprekker av varierende st\u00f8rrelse. Sprekkene er fors\u00f8kt reparert opp gjennom \u00e5rene med varierende grad av suksess. Det har ogs\u00e5 oppst\u00e5tt h\u00f8ydeforskjeller mellom platene p\u00e5 grunn av telehiv/setningsskader, noe som videre har f\u00f8rt til lekkasjer i kj\u00f8ler\u00f8rene. For \u00e5 jevne ut h\u00f8ydeforskjellene i dekket har det blitt lagt p\u00e5 masser, da h\u00f8ydeforskjellen i dekket p\u00e5 enkelte steder hadde blitt s\u00e5 stor at det ville blitt utfordrende \u00e5 legge is. Det tekniske anlegget ved sk\u00f8ytebanen er i d\u00e5rlig forfatning. Det har over tid v\u00e6rt mangler og feil p\u00e5 b\u00e5de kj\u00f8lekompressorene og lekkasjer i kj\u00f8ler\u00f8rene. P\u00e5 grunn av dette er det ikke noe drift p\u00e5 det tekniske kj\u00f8leanlegget i dag. Kapasiteten p\u00e5 anlegget som har v\u00e6rt i drift tidligere, er det eksisterende banedekke, alts\u00e5 400-metersbanen til hurtigl\u00f8p. Anleggets plassering Tromsdalen er plassert innerst i Tromsdalen, i en av Troms\u00f8s tre \u00abanleggsclustere\u00bb. I disse clusterne ligger idrettsanlegg tett samlet og byr p\u00e5 gode samhandlingsm\u00f8nstre. Samtidig er det noen utfordringer med at idrettsanlegg ligger s\u00e5 tett, da det medf\u00f8rer at det er f\u00e5 utviklingsmuligheter og at det kan oppst\u00e5 interessekonflikter rundt tilgjengelig areal. TUIL har store anleggsplaner, som blant annet inneb\u00e6rer utvikling av hele omr\u00e5det rundt deres kunstgressbane. TUIL ser p\u00e5 det som uproblematisk med en rehabilitering av dagens anlegg til opprinnelig standard, men de ser utfordringer med en eventuell bygging av sk\u00f8ytehall. I en videre planlegging som inneb\u00e6rer en st\u00f8rre utvikling av sk\u00f8ytebanen, vil det v\u00e6re essensielt \u00e5 ha tett dialog med TUIL for \u00e5 eventuelt samkj\u00f8re anleggsplaner og se muligheter for felles utvikling av omr\u00e5det. Grunnforhold Omr\u00e5det rundt Tromsdalen sk\u00f8ytebane har ustabile grunnforhold. Dette tror man er grunnen til ujevnhetene i dekket og videre lekkasjer i kj\u00f8ler\u00f8rene til sk\u00f8ytebanen. Grunnunders\u00f8kelser fra 2020 viser at det er store variasjoner i sammensetningen av massene under sk\u00f8ytebanen og omr\u00e5det rundt. Prim\u00e6rt er det gjort funn av organiske masser, som p\u00e5 grunn av b\u00e6reevne kan medf\u00f8re setninger ved lastp\u00e5virkning. Det er ogs\u00e5 gjort funn av kvikkleire i omr\u00e5det. Det var Asplan Viak og ERA Geo som gjennomf\u00f8rte unders\u00f8kelsene og de har ut fra resultatene kommet med anbefalinger for omr\u00e5det. For \u00e5 f\u00e5 kontroll p\u00e5 massene under sk\u00f8ytebanen, anbefaler de \u00e5 gjennomf\u00f8re en massesutskiftning uavhengig av hvilket alternativ man g\u00e5r for. Ved etablering av en st\u00f8rre ishall er det krav om kvikkleireutredning og en mer omfattende fundamentering. I forbindelse med arbeidet til Asplan Viak og ERA Geo ble det ogs\u00e5 innhentet beregninger for grunnarbeid og fundamentering for \u00e5 etablere en ishall i omr\u00e5det. I dette arbeidet ble det vurdert og beregnet p\u00e5 kostnader b\u00e5de for direktefundamentering og pelefundamentering. Direktefundamentering av en eventuell sk\u00f8ytehall vil kreve en enorm masseutskifting og en tilsvarende h\u00f8y kostnad. Asplan Viak anbefaler derfor \u00e5 g\u00e5 for pelefundamentering med st\u00e5lkjernepeler, p\u00e5 grunn av dybden for \u00e5 n\u00e5 fast grunn. Pelefundamentering ble estimert med en kostnad p\u00e5 14 millioner kr v\u00e5ren 2021. Tromsdalen sk\u00f8ytebanes fremtid: En oppgradering av Tromsdalen sk\u00f8ytebane er i Troms\u00f8 kommunes handlingsprogram tilknyttet Kommunedelplan for idrett og friluftsliv 2023-2026 p\u00e5 en 11. plass av de prioriterte anleggene, og p\u00e5 en 4. plass av de kommunale anleggene som ikke er ferdigstilt. Det er alts\u00e5 en m\u00e5lsetting at det skal skje en oppgradering av sk\u00f8ytebanen, men hva dette inneb\u00e6rer m\u00e5 konkretiseres. Prim\u00e6rbehov Det viktigste punktet i en oppgradering av Tromsdalen sk\u00f8ytebane er at banen igjen skal kunne v\u00e6re et velfungerende kunstisanlegg. Premisset for sk\u00f8yteklubbens aktivitet er stabile forhold med 400m sk\u00f8ytebane, med tre baner med fire meters bredde p\u00e5 hver bane (1 oppvarmingsbane og 2 konkurransebaner). Utviklingsmuligheter I denne prosessen har det v\u00e6rt naturlig \u00e5 se p\u00e5 mulighetene for en utvidelse av anlegget. Administrasjonen har forh\u00f8rt seg med ismilj\u00f8ene i Troms\u00f8 (ishockey, kunstl\u00f8p, hurtigl\u00f8p og curling), og f\u00e5tt flere innspill. En 400m bane har prim\u00e6rt kun hurtigl\u00f8p som brukere, sekund\u00e6rt publikumsbruk. Samtidig kan det \u00e5 islegge indre bane \u00e5pne for flere muligheter. P\u00e5 indre bane i et 400-meters hurtigl\u00f8psanlegg er det plass til to ishockeybaner, eventuelt en ishockeybane og en indre bane som er tilgjengelig for alternativ aktivitet (sk\u00f8yteskole og publikum). Et eksempel p\u00e5 dette kan sees i figuren under: Figur laget med utgangspunkt i Harstad idrettsr\u00e5ds \u00abMulighetsstudie isanlegg i Harstad\u00bb. All den tid anlegget er et utend\u00f8rsanlegg, vil dette kun v\u00e6re et treningsanlegg for ishockey. Dette fordi det er krav om takoverbygg ved arrangement. Curling og kunstl\u00f8p \u00f8nsker gjerne flere isarenaer i Troms\u00f8, men \u00f8nsker prim\u00e6rt et innend\u00f8rs isanlegg. Dette fordi curling og kunstl\u00f8p krever stabile isforhold for \u00e5 bedrive idretten, b\u00e5de for treninger og i konkurranser. Alternativer og kostnadsestimater Ut fra forrige kapittel kan man se at det finnes mange muligheter i utvikling av Tromsdalen sk\u00f8ytebane. Noen av disse kan med fordeles sees sammen, og det kan v\u00e6re hensiktsmessig \u00e5 vurdere om man skal gj\u00f8re oppgraderingene trinnvis. Ulike alternativer for Tromsdalen sk\u00f8ytebane: \u2022 Ingen handling (banen best\u00e5r slik som i dag) \u2022 Totalrenovering av banen (med eller uten indre bane) o Nytt dekke og utskifting av kj\u00f8ler\u00f8r. \u2022 Totalrenovering av banen klargj\u00f8ring for innbygging (med eller uten indre bane) o Samme som over, men det klargj\u00f8ring for innbygging. \u2022 Innbygging (med eller uten indre bane) o Samme som over, men det bygges allerede i dag en sk\u00f8ytehall. \u2022 Innbygging (plasthall, med eller uten indre bane) o Tre ulike alternativer, \u25aa Ingen isolasjon \u25aa Delvis isolasjon \u25aa Full isolasjon \u2022 Troms\u00f8 sk\u00f8yteklubbs mulighetsstudie (flerbruksarena) I mars og april 2024 har det blitt innhentet pristilbud fra relevante leverand\u00f8rer p\u00e5 de ulike alternativene, i tillegg til at norsk prisbok for 2024 er brukt for alternativet \u00abinnbygging sk\u00f8ytehall\u00bb (spesialhall p\u00e5 11.800 kvm, i tillegg til de is-spesifikke kostnadene). Prisene p\u00e5 de ulike alternativene m\u00e5 sees p\u00e5 som minimumsestimater og et eventuelt forprosjekt m\u00e5 kvalitetssikre kostnadene. Totalpris med ytre Totalpris med ytre og Alternativer bane indre bane Totalrenovering av dagens bane kr 42 500 000 kr 74 000 000 Totalrenovering av banen og klargj\u00f8ring for innbygging kr 154 500 000 kr 186 000 000 Innbygging sk\u00f8ytehall kr 266 500 000 kr 298 000 000 Innbygging plasthall (ingen isolering) kr 139 500 000 kr 171 000 000 Innbygging plasthall (delvis isolering) kr 152 500 000 kr 184 000 000 Innbygging plasthall (full isolering) kr 155 500 000 kr 187 000 000 Vi har ikke kostnadsestimater p\u00e5 totalsum for Troms\u00f8 sk\u00f8yteklubbs mulighetsstudie. Det er for tidlig \u00e5 si noe konkret om st\u00f8rrelsen p\u00e5 spillemidler for Tromsdalen sk\u00f8ytebane, men i snitt ligger godkjent s\u00f8knadsbel\u00f8p for ishaller og sk\u00f8ytehaller p\u00e5 17% av anleggskostnadene. Isflater i Troms\u00f8 kommune I Troms\u00f8 kommune har vi i dag to isanlegg; Troms\u00f8 ishall og Tromsdalen sk\u00f8ytebane. Kapasiteten p\u00e5 begge anleggene er \u00absprengt\u00bb. I ishallen er det fullt hver dag, mens bruken av sk\u00f8ytebanen er h\u00f8y n\u00e5r v\u00e6rforholdene tillater det. Behovet for nye isflater er stort, og et kunstisanlegg p\u00e5 Tromsdalen sk\u00f8ytebane med b\u00e5de ytre bane (hurtigl\u00f8p) og indre bane (hockey, kunstl\u00f8p, curling) vil kunne l\u00f8fte isidrettene stort. Publikumsbes\u00f8k Troms\u00f8 ishall og Tromsdalen sk\u00f8ytebane Det er i dag lite publikumstid p\u00e5 isflatene i Troms\u00f8, hvor ishallen har lite kapasitet til et slikt tilbud og Tromsdalen sk\u00f8ytebane har ustabile v\u00e6rhold som gj\u00f8r det utfordrende \u00e5 ha \u00e5pent. Ishallen har \u00e5pningstider for publikum p\u00e5 l\u00f8rdag og s\u00f8ndager fra begynnelsen av oktober og ut mars m\u00e5ned, hvor dette er organisert som et \u00e5pen hall/gratistilbud (6 timer \u00e5pent per uke). Bes\u00f8kstallene tilknyttet sk\u00f8ytebanen er betalte personer med varierende \u00e5pningstider/dager (v\u00e6ravhengig). De siste \u00e5rene har det v\u00e6rt rundt 2500 bes\u00f8kende per sesong totalt i ishallen og p\u00e5 sk\u00f8ytebanen. Anlegg \u00c5r Antall bes\u00f8kende Kommentar Ishallen 2023 1800 Sk\u00f8ytebanen 2023 885 Ishallen 2022 1100 Sk\u00f8ytebanen 2022 1309 Ishallen 2021 - Ingen system for registrering Sk\u00f8ytebanen 2021 2686 Ishallen 2020 - Ingen system for registrering Sk\u00f8ytebanen 2020 669 Ishallen 2019 - Ingen system for registrering Ingen registrering pga. gratis inngang denne sesongen Sk\u00f8ytebanen 2019 - (f\u00f8rste sesong med naturis) Ishallen 2018 - Ingen system for registrering Sk\u00f8ytebanen 2018 1313 Drift Drift av kunstisbane Det var i flere \u00e5r et utfordrende samarbeid mellom Troms\u00f8 kommune og Troms\u00f8 sk\u00f8yteklubb i forbindelse med drift av Tromsdalen sk\u00f8ytebane. Dette handlet blant annet om uklarheter rundt forventninger og ansvarsomr\u00e5dene. Dette har i senere tid endret seg til det bedre, og siden 2019/2020 har det v\u00e6rt et godt samarbeid, hvor sk\u00f8yteklubben drifter anlegget via en midlertidig driftsavtale. De siste \u00e5rene banen ble drevet som en kunstisbane av kommunen er det estimert en \u00e5rlig utgift p\u00e5 2.650.000 kr. Kostnadene fordeler seg p\u00e5 f\u00f8lgende m\u00e5te: Hva? Beskrivelse Bel\u00f8p per \u00e5r Kommentar Forberedelse til og islegging, br\u00f8yting av Driftskostnad is 600.000 kr Med utgangspunkt i snitt-tall fra 2016-2018 sn\u00f8, vedlikehold av isflate. Drift av garderobehus Driftskostnad og teknisk anlegg 1.050.000 kr Med utgangspunkt i snitt-tall fra 2011-2016 byggdrift (inkludert str\u00f8m) L\u00f8nnskostnad i 4 L\u00f8nnskostnad 400.000 kr Med utgangspunkt i snitt-tall fra 2016-2018 driftsm\u00e5neder \u00c5rlig nedskriving av Maskinpark 600.000 kr Med utgangspunkt i snitt-tall fra 2016-2018 maskinpark Drift av naturisbane Sesongen 2019/2020 var den f\u00f8rste vinteren hvor Troms\u00f8 sk\u00f8yteklubb driftet naturisanlegget p\u00e5 dugnad. Det er estimert at de brukte n\u00e6rmere 1200 dugnadstimer totalt. Dette fordeler seg ved at de brukte 100 timer til f\u00f8rstegangslegging av is og merking og 480 timer til drift og vedlikehold av isflaten. Banen var \u00e5pen i 11 uker, og det ble brukt i snitt 55 timer per uke for \u00e5 drifte anlegget. Dugnadsinnsatsen for idretts- og aktivitetstilbudet i sk\u00f8yteklubben er da ikke medregnet i de 1200 timene. Fremtidig driftsmodell De st\u00f8rste innend\u00f8rs sk\u00f8yteanleggene i Norge er enten driftet via et offentlig eid AS eller et kommunalt foretak (KF). En slik driftsmodell vil kunne v\u00e6re hensiktsmessig da man gjennom disse driftsmodellene kan sk\u00e5ne driften fra variasjoner i den kommunale drifts\u00f8konomien. Ved utend\u00f8rsanleggene er det mer variasjon p\u00e5 driftsformene, hvor kommunal drift, kommunalt foretak og klubbdrift er de mest brukte variantene. Kommunal drift (enten via et kommunalt driftsledd eller foretak) virker \u00e5 kunne gi en stabilitet i driften, samtidig kan dette gi en distanse mellom brukerne og drift. Denne organiseringen er nok mest hensiktsmessig i de tilfelle hvor det er ulike brukergrupper, og mulige interessekonflikter. Klubbdriftmodellen kan v\u00e6re hensiktsmessig i de tilfellene hvor det er stor aktivitet og eksklusiv bruk av anlegget. Denne driftsmodellen kan ogs\u00e5 s\u00f8rge for god kontakt mellom bruker og drifter. Samtidig er det en \u00f8konomisk risiko og en stor administrativ belastning for idrettslaget som drifter anlegget. I de tilfellene hvor klubbene drifter, er det ofte at det foreligger et avtalefestet driftstilskudd fra kommunen for \u00e5 kunne s\u00f8rge for stabilitet i driften. Hvilken modell man lander p\u00e5 i fremtiden for Tromsdalen sk\u00f8ytebane, avhenger av hvilken type anlegg kommunen etablerer og hvilke brukergrupper som er tiltenkt i anlegget. "
}