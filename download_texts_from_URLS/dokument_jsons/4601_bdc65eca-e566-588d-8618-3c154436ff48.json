{
  "dokument_id": "bdc65eca-e566-588d-8618-3c154436ff48",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 335/24, Arbeid med antirasisme i bergensskolen",
  "url": "https://bergen.kommune.no/politikere-utvalg/api/fil/bk360/11270915/Innstilling-vedtak-Arbeid-med-antirasisme-i-bergensskolen",
  "tekst": "Arbeid med antirasisme i bergensskolen Bergen bystyre behandlet saken i m\u00f8tet 02.10.2024 sak 335/24 og fattet f\u00f8lgende vedtak: 1. Bergen bystyre tar rapport om forebygging og h\u00e5ndtering av rasisme i bergensskolen til orientering. 2. Bergen kommune skal styrke arbeidet med \u00e5 forebygge og h\u00e5ndtere rasistiske hendelser i skolen, i tr\u00e5d med byr\u00e5dets anbefalinger i denne saken. 3. Bystyret ber byr\u00e5det vurdere behov for \u00e5 s\u00f8ke om midler fra IMDI og fylkeskommunen, i tr\u00e5d med anbefalinger og funn fra rapporten Arbeid med antirasisme i bergensskolen, til et pr\u00f8veprosjekt om ressurspersoner i skolene. Merknad: Det er viktigere at flest mulig ansatte/ressurspersoner p\u00e5 skolen er rustet til \u00e5 h\u00e5ndtere konkrete situasjoner og ta ansvar for forebygging av rasisme i bergensskolen, enn \u00e5 ha en egen ressursperson for antirasistisk arbeid. Fremfor investering i en egen ressursperson p\u00e5 skolen, b\u00f8r det derfor heller investeres i flere milj\u00f8terapeuter og i heving av kompetansen til allerede eksisterende milj\u00f8arbeidere, samt l\u00e6rere, p\u00e5 skolen. Bergen bystyres behandling F\u00f8lgende representanter tok ordet: Vasan Singaravel (H), Eduardo Hans Andersen (A), Ann Kristin Ramstr\u00f8m (SV), Thor Haakon Bakke (MDG), Marte Stadheim Teigen (R), Thomas Modulv Flesland (Sp), Jan-Rune Patrick Bang Hansen (A), Kuberan Thurairajah (SV). Forslag fremsatt i bystyret: Vasan Singaravel (H) fremsatte p\u00e5 vegne av H, FrP og Sp f\u00f8lgende alternative forslag i 2 punkt: 1. Bergen bystyre tar rapport om forebygging og h\u00e5ndtering av rasisme i bergensskolen til orientering. 2. Bergen kommune skal styrke arbeidet med \u00e5 forebygge og h\u00e5ndtere rasistiske hendelser i skolen, i tr\u00e5d med byr\u00e5dets anbefalinger i denne saken. Vasan Singaravel (H) fremsatte p\u00e5 vegne av H, FrP og Sp f\u00f8lgende tilleggsforslag: Bystyret ber byr\u00e5det vurdere behov for \u00e5 s\u00f8ke om midler fra IMDI og fylkeskommunen, i tr\u00e5d med anbefalinger og funn fra rapporten Arbeid med antirasisme i bergensskolen, til et pr\u00f8veprosjekt om ressurspersoner i skolene. Eduardo Hans Andersen (A) fremsatte p\u00e5 vegne av A f\u00f8lgende tilleggsforslag i 2 punkt: 1. Bystyret ber byr\u00e5det om \u00e5 gi et ekstra tilskudd til p\u00e5 200.000 kroner til Vestland Krysskulturell Brobyggertjeneste for innev\u00e6rende \u00e5r. Midlene salderes fra byr\u00e5dets disposisjonskonto 2. Bystyret ser med bekymring p\u00e5 at ingen skoler fra Bergen deltar i Dembra, og ber byr\u00e5det sette skolene \u00f8konomisk i stand til \u00e5 faktisk gj\u00f8re egne prioriteringer. Merknader fremsatt i bystyret: Marte Stadheim Teigen (R) fremsatte p\u00e5 vegne av R f\u00f8lgende merknad: Det er viktigere at flest mulig ansatte/ressurspersoner p\u00e5 skolen er rustet til \u00e5 h\u00e5ndtere konkrete situasjoner og ta ansvar for forebygging av rasisme i bergensskolen, enn \u00e5 ha en egen ressursperson for antirasistisk arbeid. Fremfor investering i en egen ressursperson p\u00e5 skolen, b\u00f8r det derfor heller investeres i flere milj\u00f8terapeuter og i heving av kompetansen til allerede eksisterende milj\u00f8arbeidere, samt l\u00e6rere, p\u00e5 skolen. Votering: Innstillingen punkt 1-3 fikk 32 stemmer (A, SV, MDG, V, R, KrF) og var dermed falt. Alternativt forslag punkt 1 og 2 fra H, FrP og Sp, fremsatt av Vasan Singaravel (H) ble vedtatt med 35 stemmer (H, FrP, BL, INP, Sp, PP). Tilleggsforslag fra H, FrP og Sp, fremsatt av Vasan Singaravel (H) ble vedtatt enstemmig. Tilleggsforslag 1 fra A, fremsatt av Eduardo Hans Andersen (A) fikk 29 stemmer (A, SV, MDG, R, KrF) og var dermed falt. Tilleggsforslag 2 fra A, fremsatt av Eduardo Hans Andersen (A) fikk 30 stemmer (A, SV, MDG, V, R) og var dermed falt. Merknad fra innstillingen fikk 32 stemmer (A, SV, MDG, V, R, KrF) og var dermed falt. Merknad fra R, fremsatt av Marte Stadheim Teigen (R) ble vedtatt med 44 stemmer (H, FrP, MDG, BL, INP, R, KrF, Sp, PP). Utvalg for barnehage, skole og idrett behandlet saken i m\u00f8tet 17.09.2024 sak 83/24 og avga f\u00f8lgende innstilling: 1. Bergen bystyre tar rapport om forebygging og h\u00e5ndtering av rasisme i bergensskolen til orientering. 2. Bystyret ber byr\u00e5det snarest styrke arbeidet med \u00e5 forebygge og h\u00e5ndtere rasistiske hendelser i skolen, i tr\u00e5d med de elleve anbefalingene i byr\u00e5dets konklusjon. 3. Bystyret ber byr\u00e5det sikre forankring og medvirkningsaktiviteter knyttet til \u00e5 forebygge og h\u00e5ndtere rasistiske hendelser i skolen, i forbindelse med neste rullering av Skyfritt. Merknad Bystyret ber byr\u00e5det om \u00e5 s\u00f8ke midler fra IMDI til et pr\u00f8veprosjekt i tr\u00e5d med anbefalinger og funn fra rapporten arbeid med antirasisme i Bergensskolen til en ressursperson i skolene. Byr\u00e5det behandlet saken i m\u00f8tet 05.09.2024 sak 257/24 Byr\u00e5det innstiller til bystyret \u00e5 fatte f\u00f8lgende vedtak: 1. Bergen bystyre tar rapport om forebygging og h\u00e5ndtering av rasisme i bergensskolen til orientering. 2. Bergen kommune skal styrke arbeidet med \u00e5 forebygge og h\u00e5ndtere rasistiske hendelser i skolen, i tr\u00e5d med byr\u00e5dets anbefalinger i denne saken. 2 3 "
}