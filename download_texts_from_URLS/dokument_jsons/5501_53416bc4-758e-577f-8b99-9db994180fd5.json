{
  "dokument_id": "53416bc4-758e-577f-8b99-9db994180fd5",
  "doc_type": "case_presentation",
  "kommune": 5501,
  "tittel": "Arbeidsprogram for mangfolds- og integreringsutvalget 2025",
  "url": "https://innsyn.tromso.kommune.no/application/getMoteDokument?dokid=2001980034",
  "tekst": "Arkivsaksnr. 25/02429-1 Saksbehandler Rebekka Ringholm Saksgang M\u00f8tedato Mangfolds- og integreringsutvalget 19.02.2025 Arbeidsprogram for mangfolds- og integreringsutvalget 2025 Innstilling til vedtak: Mangfolds- og integreringsutvalget oppnevner et arbeidsutvalg som skal utarbeide forslag til utvalgets arbeidsprogram for 2025. Forslag til arbeidsprogram legges frem for vedtak i mangfolds- og integreringsutvalgets m\u00f8te 26.03.2025. Arbeidsutvalget best\u00e5r av f\u00f8lgende personer: Fartun Hussein Leder av mangfolds- og integreringsutvalget 1 Hva saken gjelder Mangfolds- og integreringsutvalget setter ned et arbeidsutvalg som utarbeider forslag til arbeidsprogram for 2025. Arbeidsutvalget legger frem forslag til arbeidsprogram for vedtak i neste m\u00f8te i mangfolds- og integreringsutvalget. Saksutredning Saken settes p\u00e5 dagsorden fordi det er et \u00f8nske om \u00e5 utarbeide et arbeidsprogram for mangfolds- og integreringsutvalget i 2025. Arbeidsprogrammet er mangfolds- og integreringsutvalgets egen oversikt over temaer, saker og aktiviteter som utvalget \u00f8nsker \u00e5 ha et s\u00e6rskilt fokus p\u00e5 i 2025, i tr\u00e5d med utvalgets mandat og arbeidsomr\u00e5de. For \u00e5 utarbeide arbeidsprogram foresl\u00e5s det \u00e5 nedsette et arbeidsutvalg. Arbeidsutvalget tar med seg innspill fra diskusjonen av saken og utarbeider et forslag til arbeidsprogram. Forslaget fra arbeidsutvalget legges frem til utvalget for vedtak i utvalgsm\u00f8tet 26.03.2025. Kommuneloven \u00a7 5-7, tredje ledd, gir anledning til \u00e5 opprette arbeidsutvalg. Arbeidsutvalget m\u00e5 best\u00e5 av medlemmer av utvalget. Utvalgets form\u00e5l og mandat er beskrevet i \u00a7 1 av utvalgets reglement \u00a7 1 Form\u00e5l og mandat Mangfold og - Integreringsutvalget er opprettet med hjemmel i kommunelovens \u00a7 5-7. Utvalget skal arbeide for \u00e5 gj\u00f8re Troms\u00f8 til et mer \u00e5pent, inkluderende og tolerant samfunn der Troms\u00f8s innbyggere deltar samt bidrar. Utvalget har spesielt s\u00f8kelys p\u00e5: \u2022 \u00d8ke kompetanse om flerkulturelt mangfold og integrering, ogs\u00e5 innad i kommuneorganisasjonen \u2022 Skape b\u00e6rekraftige, flerkulturelle m\u00f8teplasser i kommunen \u2022 Bidra til \u00e5 forebygge rasisme og diskriminering Utvalget samarbeider med hensiktsmessige organisasjoner om saker som er viktig for \u00e5 \u00f8ke flerkulturell deltakelse og integrering i samfunnet. Med integrering menes det en prosess hvor \u00abminoritetskulturen aksepteres og deltar i storsamfunnet, men opprettholder samtidig gruppeidentiteten og det kulturelle s\u00e6rpreget sitt.\u00bb Administrasjonen skal fremlegge saker som omhandler flerkulturelle innbyggere for utvalget. Utvalget er ikke et partipolitisk organ og utvalgets medlemmer representerer ikke interesseorganisasjoner. Utvalgets ansvars- og myndighetsomr\u00e5de er beskrevet i \u00a7 4 av utvalgets reglement \u00a7 4 Ansvars- og myndighetsomr\u00e5de Det skal ikke legges forvaltningsoppgaver til utvalget, men utvalget kan avgi innstillinger og fatte vedtak i saker som er til behandling. Utvalgets anbefalinger og vedtak skal alltid f\u00f8lge saken, uavhengig av hvilken instans som har den avgj\u00f8rende myndigheten. Mangfolds- og integreringsutvalget har f\u00f8lgende funksjon: a) besluttende organ, b) 2 r\u00e5dgivende organ, c) informativt organ/kontaktorgan og d) aktivitetsskapende organ. Som besluttende organ kan utvalget: \u2022 P\u00e5peke det dersom den samlede representasjon i kommunale utvalg, styrer og r\u00e5d ikke i tilstrekkelig grad gir uttrykk for den flerkulturelle befolkningen i Troms\u00f8 jf. likestillings- og diskrimineringsloven. \u2022 Disponere de budsjettmidler som formannskapet og kommunestyret stiller til utvalgets disposisjon. \u2022 Opprette underkomite eller \u00abad hoc\u00bb-utvalg for utredning av tidsbegrensede oppgaver, samt foreta personoppnevning. Som r\u00e5dgivende organ kan utvalget: \u2022 Avgi generelle tilr\u00e5dinger, uttalelser og r\u00e5d til kommunal virksomhet i saker som har betydning for mangfold og integrering \u2013 herunder ogs\u00e5 kommunens budsjetter og \u00f8vrige langtidsplaner. \u2022 Ta initiativ og initiere saker med betydning for mangfold og integrering i Troms\u00f8 kommune. Som informativt organ/kontaktorgan kan utvalget: \u2022 Bist\u00e5 med informasjonsarbeid innenfor kommuneorganisasjon om mangfold og integrering. \u2022 Bist\u00e5 kommunen i kontakt med organisasjoner spesielt interesseorganisasjoner, innvandrerforeninger, grupper og offentlige organisasjoner som arbeider med mangfold og- integrering. Som aktivitetsskapende organ kan utvalget: \u2022 Bist\u00e5 med \u00e5 arrangere aktiviteter som \u00f8ker kompetanse om flerkulturelt mangfold og fremmer integrering. Mangfolds- og integreringsutvalget skal ikke behandle saker som gjelder enkeltpersoner. Saker som rammer enkeltpersoner og som kan v\u00e6re av prinsipiell karakter, kan likevel fremmes p\u00e5 generelt grunnlag. Vedtakskompetanse Mangfolds- og integreringsutvalget Vedlegg 3 "
}