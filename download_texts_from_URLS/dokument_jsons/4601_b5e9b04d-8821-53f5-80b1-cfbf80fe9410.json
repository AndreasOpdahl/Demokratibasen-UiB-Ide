{
  "dokument_id": "b5e9b04d-8821-53f5-80b1-cfbf80fe9410",
  "doc_type": "case_attachment",
  "kommune": 4601,
  "tittel": "Tilsvar til nabomerknader",
  "url": "https://bergen.kommune.no/politikere-utvalg/api/fil/bk360/10626570/Tilsvar-til-nabomerknader",
  "tekst": "Plan- og bygningsetaten V\u00e5r referanse: Ansvarlig advokat: Dato: 1117563503/2752013 Ingrid S\u00e6vold Moe 05. oktober 2023 TILSVAR TIL NABOMERKNADER 1 INNLEDNING Det vises til s\u00f8knad om bruksendring av deler av bygget (3. 4. og 5. etasje) p\u00e5 eiendommen gnr/bnr 216/1255 i Bergen kommune. S\u00f8knad om bruksendring ble opprinnelig nabovarslet med en snuhammer til Strandveien. Som en f\u00f8lge av et betydelig antall nabomerknader knyttet til protest av en \u00f8kning av bruken p\u00e5 Strandveien, besluttet tiltakshaver \u00e5 g\u00e5 bort ifra denne l\u00f8sningen. Dette ble gjort av hensyn til \u00e5 ivareta naboer. Tiltakshaver sendte derfor ut et nytt nabovarsel vedr\u00f8rende bruksendring, der snuhammeren ikke lenger var en del av tiltaket. Til tross for at tiltakshaver har fors\u00f8kt \u00e5 im\u00f8tekomme naboer, har tiltakshaver mottatt 8 merknader til s\u00f8knad om bruksendring, riktignok er 6 av merknadene fra gnr/bnr. 216/388. Eiendommene med merknader er markert i kartet under. Etter nabovarselet ble det den 06.09.2023 gjennomf\u00f8rt et m\u00f8te med naboer, for \u00e5 svare p\u00e5 eventuelle bekymringer. I m\u00f8tet valgte tiltakshaver \u00e5 trekke sine planer om en snuhammer i Strandveien, og de opplevde da at naboene ville sl\u00e5 seg til ro med dette. Naboene innga likevel nabomerknader i forbindelse med ny nabovarsling, hvor kun bruksendring er tiltenkt oms\u00f8kt. Etter en gjennomgang av merknadene, er v\u00e5r vurdering at disse ikke tilf\u00f8rer nye opplysninger som tilsier at det ikke er grunnlag for \u00e5 godkjenne tiltaket slik det n\u00e5 er oms\u00f8kt og nabovarslet. Vi vil i pkt. 2 gi en oversikt over merknadene og i pkt. 3 gi et tilsvar. Harris Advokatfirma AS Den norske advokatforening Globaladvocaten MVA Tlf.: 1117563503/2752013 harris.no Side 1 av 5 2 OVERSIKT OVER MERKNADER Gnr/bnr Navn Kort oppsummering av merknad 216/388 Sameiet Eidsv\u00e5g x Mener at en bruksendring ikke gir forutsigbarhet for terrasse fremtidig bruk av bygget, og viser til mulighet for helseinstitusjon, skole, barnehage, r\u00f8ykerom for heroin etc. I lys av dette vurderes at hensynene bak bestemmelsen blir vesentlig tilsidesatt. Vurderer at kontor ikke forstyrrer potensialet til friomr\u00e5de p\u00e5 kai, i motsetning til tjenesteyting som i verste fall ikke vil v\u00e6re forenelig med et friomr\u00e5de. x Redd for at snekkerverksted og keramikkverksted vil medf\u00f8re st\u00f8y. x Viser til at s\u00f8knaden ikke nevner at dagsenteret vil frakte brukerne via Strandveien, med de trafikale og sikkerhetsmessige utfordringer det medf\u00f8rer for beboere og allmennheten. x Vurderer kommunen som inhabil, ettersom dagsenter er et kommunalt foretak. x Viser til at tiltakshaver ikke har veirett til Strandveien og at all trafikk m\u00e5 skje \u00d8stfra. 216/862 Bente F\u00e6r\u00f8vik St\u00f8tter merknadene til Sameiet Eidsv\u00e5g terrasse, og gjengir disse i sin helhet. 216/388 Birgit Hansen Merknad inntatt i sin helhet; seksj. 11 \u00abJeg ser p\u00e5 denne s\u00f8knaden om dispensasjon som at det er klart st\u00f8rre ulemper enn fordeler.\u00bb 216/566 Hans-Atle Christensen St\u00f8tter opp om merknadene fra Sameiet Eidsv\u00e5g Terrasse. Hovedbekymring er tilkomst via privat vei, Strandveien. 216/388 Hilde Brodwall Breck Mener at vilk\u00e5rene for dispensasjon fra form\u00e5l ikke er oppfylt. seksj. 8 Mener at en dispensasjon skaper uforutsigbarhet knyttet til brukergruppe for fremtiden. 216/388 Jon Sigurd Lundestad \u00d8kt aktivitet vil medf\u00f8re \u00f8kt st\u00f8y og \u00f8kt trafikk. Viser til at \u00f8kt seksj. 15 trafikk p\u00e5 Strandveien vil v\u00e6re uansvarlig. 216/388 Per Terje Wollertsen Mener at naboer ikke ble tatt hensyn til da det ble gitt tillatelse seksj. 11 til det \u00abindustrilignende\u00bb bygget. Klager p\u00e5 br\u00e5k, st\u00f8y og st\u00f8v. Mener at ulempene er st\u00f8rre enn fordelene. 216/388 Reidun Nordgulen Viser til beliggenheten til hennes leilighet, og forventer at seksj. 16 brukerne av det nye bygget ikke vil virke forstyrrende p\u00e5 nabobygget. Det vises til merknadene i sin helhet. Disse er vedlagt s\u00f8knaden. 1117563503/2752013 harris.no Side 2 av 5 3 TILSVAR TIL MERKNADER 3.1 Innledning Kort oppsummert gjelder merknadene tre hovedtema: 1. Bruk av Strandveien til eiendommen 2. Bekymring knyttet til hvilke brukere som potensielt kan bruke eiendommen p\u00e5 sikt. 3. At vilk\u00e5rene for dispensasjon ikke er oppfylt. 3.2 Atkomst til tiltaket N\u00e5r det gjelder bruk av Strandveien, \u00f8nsker tiltakshaver \u00e5 p\u00e5peke at det er korrekt at tiltakshaver f\u00f8rst \u00f8nsket \u00e5 s\u00f8ke om \u00e5 etablere en snuhammer i vest \u2013 i enden av Strandveien. Form\u00e5let med en slik snuhammer var \u00e5 tilrettelegge for en bedre snumulighet dersom brukerne trengte direkte atkomst til \u00f8verste etasje p\u00e5 grunn av helsemessige utfordringer. Alts\u00e5 et tiltak for \u00e5 gi brukerne et enda bedre tilbud. Da tiltakshaver mottok et betydelig antall merknader til varselet, bestemte tiltakshaver seg for \u00e5 lytte til naboene og ikke lenger s\u00f8ke om en snuhammer i Strandveien. Tiltakshaver legger opp til at brukerne av bygget har prim\u00e6radkomst i tr\u00e5d med de forutsetninger som ligger til grunn i den opprinnelige godkjenningen, alts\u00e5 via avkj\u00f8rsel fra Eidsv\u00e5gveien i \u00f8st. Her gj\u00f8r tiltakshaver utbedringer for \u00e5 ivareta en trafikksikker tilkomst til eiendommen og dens bruk. P\u00e5 utsiden av eksisterende avkj\u00f8rsel etableres det n\u00e5 en ny natursteinsmur slik at veibanen kan utvides og kurvaturen mot fylkesvegen utbedres. Samtidig utbedres siktforhold, drenering, skilting og belysning iht. krav. Utbedring av avkj\u00f8rselen er godkjent i kommunens saksnummer BYGG- 2023/10440. For ordens skyld \u00f8nsker tiltakshaver \u00e5 p\u00e5peke at det ikke er korrekt, slik naboer antyder i sine merknader, at EF-EN AS ikke har rett til \u00e5 bruke Strandveien. Strandveien er en regulert vei som etter planen skal skaffe adkomst til eiendommene langs Strandveien og den kommunale kaien i Eidsv\u00e5gen \u2013 reguleringsplan med plan-ID 50790000 (\u00ab\u00c5sane/Bergenhus. Gnr. 216, Eidsv\u00e5g\u00bb). En forlengelse av eiendom, og dermed ogs\u00e5 en \u00f8kt bruk av denne, er i tr\u00e5d med planen for gjelder for veien. Reguleringsplanen setter ingen konkrete krav til veiens bredde, standard etc. AS Eidsv\u00e5g Fabrikker er hjemmelshaver til gnr/bnr. 216/24 som bl.a. Strandveien er en del av. Tiltakshaver, EF EN AS, er et heleid datterselskap av AS Eidsv\u00e5g Fabrikker. I forbindelse med bortfeste av eiendommene i Strandveien fikk festerne i fellesskap rett til \u00e5 etablere veien som adkomst til sine eiendommer. Forutsetningen var imidlertid at \u00f8vrige festere \u2013 eksisterende og fremtidige \u2013 skulle ha rett til \u00e5 benytte veien. I brev av 09.03.2000 til Bente Fer\u00f8vik \u2013 en av de som har inngitt nabomerknader \u2013 ble dette presisert ifm. hennes kj\u00f8p av tilleggsareal til sin festetomt, gnr/bnr. 216/862: \u00abDet er en forutsetning fra v\u00e5r side at n\u00e5v\u00e6rende og fremtidige oppsittere.i omr\u00e5det skal ha fri adgang til Strandveien og Strandveiens forlengelse, mot \u00e5 delta i vedlikehold mm. Inntil kommunen event. overtar vedlikeholdet av hele veien.\u00bb Det er AS Eidsv\u00e5g Fabrikker som er i posisjon til \u00e5 tildele eventuelle nye veiretter til Strandveien, hvilket eiendommen gnr/bnr 216/1255 n\u00e5 har f\u00e5tt tildelt. I kj\u00f8pekontrakt mellom AS Eidsv\u00e5g Fabrikker og Gjerstad Eiendom AS fra 30.06.1998 fikk utbygger av \u00abEidsv\u00e5g Terrasse\u00bb, bygget som er plassert p\u00e5 gnr/bnr 216/388, rett til \u00e5 forlenge Strandveien til bruk for adkomst til leilighetsbygget. Dette er samme eiendom som n\u00e5 har inngitt 1117563503/2752013 harris.no Side 3 av 5 nabomerknader knyttet til bl.a. bruk av veien. I avtalens pkt. 4 stiller AS Eidsv\u00e5g Fabrikker forutsetninger for avtalen: \u00abEventuelle nye oppsittere i omr\u00e5det skal iht. vanlig praksis ha samme rett til \u00e5 benytte veien forutsatt deltagelse i vedlikehold inntil kommunen event. m\u00e5tte overta. AS Eidsv\u00e5g Fabrikker skal ha hjemmel til selve veigrunnen. (...) Gjerstad er innforst\u00e5tt med at Eidsv\u00e5g senere har til hensikt \u00e5 videref\u00f8re Strandveien langs grensen til bnr. 388, for \u00e5 dekke adkomst til tomteomr\u00e5det mot nord og \u00f8st.\u00bb Sameiet Eidsv\u00e5g terrasse er f\u00f8lgelig b\u00e5de kjent med forutsetningene for utbyggingen, bruken av veien og ikke minst at Strandveien var planlagt forlenget til bruk ifm. utbygging av tomteomr\u00e5de mot nord og \u00f8st. Dette er dette tomteomr\u00e5det som er gjenstand for denne s\u00f8knaden om bruksendring. Forholdet mellom bruksrettshaverne til Strandveien er et privatrettslig anliggende uten betydning for kommunens behandling av s\u00f8knaden. 3.3 Hvilken bruk skal inn i de oms\u00f8kte etasjene Det s\u00f8kes om bruksendring av 3. \u2013 5. etasje fra kontor til offentlig tjenesteyting. Leietakerne som skal inn i bygget er Eidsv\u00e5g dagsenter. Dette er et aktivitetstilbud p\u00e5 dagtid til ca. 45 unge og voksne utviklingshemmede. Dagsenteret jobber med \u00e5 skape gode og meningsfylte aktiviteter til den enkelte bruker. Det vektlegges et godt faglig og kreativt milj\u00f8 med stor grad av variasjon og spennvidde i aktivitetstilbudet. Det planlegges for \u00e5 legge opp til ulike aktiviteter som treningskj\u00f8kken, kantine, keramikkverksted, snekkerverksted, trening/fysiorom og ulike grupperom med aktiviteter. Det vil i tillegg v\u00e6re 35 ansatte. Brukerne blir kj\u00f8rt til/fra bygget og vil v\u00e6re p\u00e5 bygget ca. fra 09:00-15:00. Det vil v\u00e6re lys i disse lokalene i samme tidsrom som et kontor, men det vil v\u00e6re f\u00e6rre brukere enn et ordin\u00e6rt kontorbygg. Bygget vil oppfylle gjeldende tekniske krav til st\u00f8y, slik at gjeldende grenseverdier for st\u00f8y ikke blir brutt. Vi kan ikke se at denne brukergruppen ikke vil v\u00e6re forenelig med bruken av naboeiendommer eller friomr\u00e5dene i omr\u00e5det. Videre er det ikke grunnlag for \u00e5 v\u00e6re bekymret for at bygget blir tatt i bruk av andre brukergrupper slik det fremg\u00e5r av merknadene. Leietaker \u00f8nsker en langsiktig leieavtale p\u00e5 10 \u00e5r med mulighet til \u00e5 forlenge avtalen med 5 + 5 \u00e5r. Dette sikrer forutsigbarhet til alle ber\u00f8rte parter. Til sp\u00f8rsm\u00e5let om inhabilitet vil vi for ordens skyld presisere at Plan- og bygningsetaten ikke blir inhabil, selv om Bergen kommune ved Eidsv\u00e5g dagsenter (innunder en sidestilt etat) blir leietaker. 3.4 Vilk\u00e5rene for dispensasjon er oppfylt Denne side er ikke enig med naboene om at hensynene bak bestemmelsene knyttet til arealform\u00e5l og byggegrense mot sj\u00f8 blir vesentlig tilsidesatt. Det vises i denne sammenheng til s\u00f8knad om dispensasjon (vedlegg B-1), som dokumenterer at vilk\u00e5rene for dispensasjon etter pbl. \u00a7 19-2 er oppfylt. 1117563503/2752013 harris.no Side 4 av 5 4 KONKLUSJON Vi har med dette dokumentert at nabomerknadene til tiltaket ikke er til hinder for at Plan- og bygningsetaten kan godkjenne oms\u00f8kte bruksendring. P\u00e5 vegne av tiltakshaver vil vi igjen fremheve at tiltakshaver valgte \u00e5 trekke planlagt snuhammer, nettopp for \u00e5 im\u00f8tekomme tidligere merknader fra naboer. Nabomerknadene gjelder likevel fremdeles bruk av Strandveien. Vi kan ikke se at dette kan tillegges vekt, da tiltaket har prim\u00e6r atkomst i \u00f8st. Videre gir naboer uttrykk for en frykt for en fremtidig bruk av bygget til en annen kommunal leietaker, men virker ikke negativ til bruk av bygget til dagsenter for utviklingshemmede forutsatt at bruken ikke generer skjemmende st\u00f8y. I lys av det som fremg\u00e5r av dette skriv, kan vi ikke se at det er grunnlag for ovennevnte bekymringer. Tiltakshaver har forst\u00e5else for at naboer vil ivareta sine interesser, og er selv opptatt av \u00e5 ha ryddige leietakere som passer godt inn i sine omgivelser. Eidsv\u00e5g dagsenter vurderes som en godt egnet bruker av dette lokalet. Ved behov for ytterligere informasjon knyttet til nabomerknadene kan enten ansvarlig s\u00f8ker eller undertegnede kontaktes. Med vennlig hilsen Harris Advokatfirma AS Ingrid S\u00e6vold Moe Advokat / Partner ism@harris.no 473 08 864 1117563503/2752013 harris.no Side 5 av 5 "
}