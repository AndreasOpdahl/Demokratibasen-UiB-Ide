{
  "dokument_id": "c98d5443-82da-5b2c-adfa-cebd3fd0e261",
  "doc_type": "case_attachment",
  "kommune": 4601,
  "tittel": "Avslag datert 13.03.2024",
  "url": "https://bergen.kommune.no/politikere-utvalg/api/fil/bk360/10885930/Avslag-datert-13-03-2024",
  "tekst": " Plan- og bygningsetaten En Til En Arkitekter AS V\u00e5r referanse: BYGG-2023/16420-30 Vaskerelven 8 Saksbehandler: Disa Hovland Hoff Dato: 13.03.2024 5014 BERGEN AVSLAG P\u00c5 S\u00d8KNAD Eiendom : Gnr 159 Bnr 131 Adresse : Kanalveien 54 Tiltakshaver : KANALVEIEN 54 EIENDOM AS Bruksendring bossugterminal og dagligvare, nytt betongdekke Tiltaket : i fjellhall Vi viser til s\u00f8knad mottatt 09.10.2023 og tilleggsdokumentasjon mottatt 02.11.2023, 23.11.2023, 11.12.2023, 15.01.2024, 02.02.2024, 05.02.2024 og 07.02.2024. 1. S\u00f8knaden gjelder: Bruksendring fra industri til bossugterminal i eksisterende fjellhall Etablering av nytt dekke, plan 2, i eksisterende fjellhall. Det etableres rampe fra plan 1 i eksisterende fjellhall og opp til nytt dekke. Deler av dekket skal inneholde parkering, resten s\u00f8kes uten bruk til fremtidig lager/parkering/innredning. Areal nytt dekke inkludert rampe: 3458 m2. Ny tverrtunell i fjellhall, lengde 17,9 m, bredde 17,0 m. To nye heis- og trappesjakter fra 1. til 3. etasje Bruksendring av nordlig del av 1. etasje fra lager/bilverksted/dekkverksted til dagligvarebutikk, BRA 1274 m2 Ny gjennomgang for g\u00e5ende fra Kanalveien til fjellhallen Fasadeendring i forbindelse med etablering av ny butikk Det etableres 10 stk. sykkelparkeringsplasser utenfor dagligvarebutikken. Det etableres 34 stk. sykkelparkeringsplasser i ny tverrtunell. Det etableres 4 stk. HC-parkeringsplasser p\u00e5 plan 1 i fjellhall. Det etableres 31 stk. parkeringsplasser for bil p\u00e5 plan 2 p\u00e5 nytt dekke i fjellhallen. Dette skal ivareta eksisterende godkjent parkering i fjellhallen, samt parkering for dagligvarebutikk og bossugterminal. Tiltaket krever dispensasjon fra: Kommuneplanens arealdel \u00a7 3.1 med hensyn til plankrav. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Omr\u00e5dereguleringsplan ID 61140000 Mindemyren \u00a7 2.1.1 med hensyn til plankrav. Omr\u00e5dereguleringsplan ID 61140000 Mindemyren \u00a7 5.4.8 med hensyn til arealform\u00e5l torg T8. Det er s\u00f8kt om midlertidig dispensasjon med en varighet p\u00e5 7 \u00e5r. Dette vedtaket behandler ny rampe opp til nytt dekke (plan 2) i fjellhall, bruksendring til dagligvarebutikk med tilh\u00f8rende parkering, fasadeendring i forbindelse med ny butikk og ny gjennomgang for g\u00e5ende fra Kanalveien til fjellhallen. Bruksendring fra industri til bossugterminal i eksisterende fjellhall, etablering av nytt dekke (plan 2) utenom rampen, ny tverrtunell og nye heis- og trappesjakter er behandlet i eget vedtak da det er gitt tillatelse til dette. 2. VEDTAK S\u00f8knad om tillatelse til etablering av rampe til nytt plan 2 i eksisterende fjellhall, bruksendring av nordlig del av 1. etasje fra lager/bilverksted/dekkverksted til dagligvarebutikk med tilh\u00f8rende parkering, ny gjennomgang for g\u00e5ende fra Kanalveien til fjellhallen og fasadeendring i forbindelse med ny butikk avsl\u00e5s, jf. kommuneplanens arealdel \u00a7 3.1 med hensyn til plankrav, reguleringsplan ID 61140000 Mindemyren \u00a7 2.1.1 med hensyn til plankrav og reguleringsplan ID 61140000 \u00a7 5.4.8 med hensyn til arealform\u00e5l torg T8. 2.1. Dispensasjoner S\u00f8knad om dispensasjon fra kommuneplanens arealdel \u00a7 3.1 om plankrav avsl\u00e5s for etablering av rampe til plan 2, jf. plan- og bygningsloven \u00a7 19-2. S\u00f8knad om dispensasjon fra reguleringsplan nummer 61140000 \u00a7 2.1.1 om plankrav avsl\u00e5s, jf. plan- og bygningsloven \u00a7 19-2. S\u00f8knad om dispensasjon fra reguleringsplan nummer 61140000 \u00a7 5.4.8 om arealform\u00e5l avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumskjerne S19, byfortettingssone BY2 og gr\u00f8nnstruktur G og den ligger innenfor hensynssonene: luftkvalitet \u2013 gul sone, luftkvalitet \u2013 r\u00f8d sone, konsesjonsomr\u00e5de fjernvarme Flesland \u2013 Sentrum, vei st\u00f8y \u2013 r\u00f8d sone, vei st\u00f8y \u2013 gul sone, stille omr\u00e5der \u2013 gr\u00f8nn sone (H230_1). Eiendommen omfattes av omr\u00e5dereguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN, ikrafttredelsesdato 27.04.2015 og er regulert til sentrumsform\u00e5l S13 (brun) og fortau, torg (rosa). Planen gjelder der eksisterende bygning i Kanalveien 54 st\u00e5r. Saksnummer BYGG-2023/16420 Side 2 av 15 Eiendommen omfattes av reguleringsplan ID 64860000, \u00c5RSTAD. BYBANEN BERGEN SENTRUM \u2013 FYLLINGSDALEN, DELSTREKNING 2 \u2013 MINDEMYREN, ikrafttredelsesdato 21.06.2017 og er regulert til bebyggelse og anlegg (gul) og fortau (rosa). Planen gjelder fortauet fremfor bygget i Kanalveien 54. Omr\u00e5det over fjellhallen og Svaneviksveien bak bygget i Kanalveien 54 omfattes av reguleringsplan ID 64260000, \u00c5RSTAD. GNR 159 BNR 419 MFL., LEAPARKEN, BARNEHAGE, ikrafttredelsesdato 15.06.2016 og er regulert til park (gr\u00f8nn) o_GP2, kj\u00f8reveg (gr\u00e5) og fortau (rosa). Tiltaket er omfattet av bestemmelsesomr\u00e5de #5 og #3. Denne planen gjelder over grunnen. Bestemmelsesomr\u00e5de #5 henviser til f\u00f8lgende plan: Reguleringsplan ID 4890100, \u00c5RSTAD. MINDEMYREN, SVANEVIKSVEIEN 37, 46 OG 55, LILLE SOLHEIM 66, 86 MFL., ikrafttredelsesdato 19.10.1981 og er regulert til park med underjordisk industribygg. Denne planen gjelder for industribygg i bestemmelsesomr\u00e5de #5 i plan 64260000. De to eksisterende tunell\u00f8pene i fjellhallene er uregulerte. P\u00e5g\u00e5ende planprosess for eiendommen: plan nr. 66200000 \u00c5rstad. Gnr 159 bnr 131 mfl., delfelt S13 Mindemyren, sak nr. PLAN-2022/20525. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 En Til En Arkitekter AS 996499405 Ansvarlig s\u00f8ker Tiltaksklasse 2 Ingeni\u00f8rgeologi, PRO Ansvarlig uttak av berg i RAMB\u00d8LL NORGE AS 915251293 prosjekterende \u2013 eksisterende fjellhall; Tiltaksklasse 3 sikring av fjellhall Ansvarlig EN TIL EN 996499405 prosjekterende \u2013 Arkitektur ARKITEKTER AS Tiltaksklasse 2 BYGGADMINISTRASJO Ansvarlig N HARALD BJ\u00d8RNDAL 992238755 prosjekterende \u2013 Veg AS Tiltaksklasse 1 Ansvarlig FIRESAFE AS 958249799 prosjekterende \u2013 Brannkonsept Tiltaksklasse 3 SIVILINGENI\u00d8R Ansvarlig Konstruksjonssikkerh BJARTE FYLLINGEN 935600189 prosjekterende \u2013 et AS Tiltaksklasse 2 Saksnummer BYGG-2023/16420 Side 3 av 15 Ansvarlig Ventilasjon- og HAMSTAD AS 936164226 prosjekterende \u2013 klimainstallasjoner Tiltaksklasse 3 3.4. Vannforsyning og avl\u00f8p Bergen Vann har gitt uttalelse datert 02.11.2023 med saksnummer 2023/215906. 3.5. Visuelle kvaliteter Det s\u00f8kes om fasadeendring i 1. etasje mot Kanalveien i forbindelse med bruksendring til dagligvarebutikk. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Etter v\u00e5r vurdering er bestemmelsen ivaretatt for oms\u00f8kte tiltak. Den oms\u00f8kte fasadeendringen st\u00e5r i stil til resten av fasaden i 1. etasje. Den er imidlertid knyttet til bruksendring til dagligvarebutikk i 1. etasje og er derfor behandlet i sammenheng med denne. Fasadeendringen vurderes \u00e5 v\u00e6re avhengig av at bruksendringen til dagligvarebutikk godkjennes, og er derfor avsl\u00e5tt i dette vedtaket. 3.6. Andre uttalelser eller vedtak Vestland fylkeskommune har gitt uttalelse datert 08.01.2024: Vestland fylkeskommune skal i vurderinga legge vekt p\u00e5 framkome og trafikktryggleik p\u00e5 fylkesvegnettet. Fartsgrensa p\u00e5 staden er 40 km/t og \u00e5rsd\u00f8gntrafikken (\u00c5DT) er 5600. Vestland fylkeskommune ved avdeling for infrastruktur og veg har tidlegare godkjent utforminga av avk\u00f8yrsla. Oms\u00f8kt tiltak f\u00f8rar til auka bruk av avk\u00f8yrsla. Det er opplyst om at det er 21 parkeringsplassar p\u00e5 staden i dag. Oms\u00f8kt tiltak legg opp til 14 nye parkeringsplassar, 13 plassar til ny daglegvare og 1 plass til ny renovasjonsterminal. Utforminga av avk\u00f8yrsla er tilfredsstillande for oms\u00f8kt auka bruk. Etter dagens situasjon kan vi sj\u00e5 at det kan vere fornuftig med oms\u00f8kt parkeringsdekning. Derimot er det planlagt fleire bustadar i omr\u00e5det som medf\u00f8rer fleire syklande og g\u00e5ande p\u00e5 staden. Oms\u00f8kt parkeringsdekning skal ikkje legga f\u00f8ringar for planarbeidet som er under arbeid p\u00e5 staden i reguleringsplan \u00c5RSTAD. GNR 159 BNR 131 MFL., DELFELT S13 MINDEMYREN. Parkeringsdekninga for daglegvarebutikk og andre bedrifter m\u00e5 vurderast i planarbeidet uavhengig av kva det vert gjeve l\u00f8yve til i denne saka. Det er oppgitt at det er relativ h\u00f8g frekvens av varelevering med lastebilar i oms\u00f8kt tiltak med opptil 13 lastebilar i veka. Lastebilane har ei lengde p\u00e5 12 meter. Vi meiner dette er for h\u00f8g frekvens av varelevering med tunge k\u00f8yret\u00f8y i den aktuelle avk\u00f8yrsla. Inn og utk\u00f8yring i avk\u00f8yrsla g\u00e5r over eit sykkelfelt og fortau. Ein relativ h\u00f8g f\u00f8rekomst av tunge k\u00f8yret\u00f8y over sykkelfeltet og fortau er ikkje trafikksikkert og det vil Saksnummer BYGG-2023/16420 Side 4 av 15 f\u00f8re til utrygge ferdsels\u00e5rer for mjuke trafikantar. Samtidig vil lastebilar stoppe i sykkelfeltet og p\u00e5 fortauet ved utk\u00f8yring n\u00e5r det er trafikk i Kanalveien. Oppsummert Vestland fylkeskommune ved avdeling for infrastruktur og veg er negativ til den h\u00f8ge frekvensen av tunge k\u00f8yret\u00f8y over sykkelfeltet og fortauet med omsyn til trafikktryggleiken og framkome for mjuke trafikantar. Dersom det vert opna for st\u00f8rre parkeringsdekning i dagens bygg, m\u00e5 ein rekne med at det ikkje skal vidaref\u00f8rast for framtidig bygg p\u00e5 eigedomen. Bymilj\u00f8etaten har gitt uttalelse datert 05.01.2024: Bymilj\u00f8etaten v/ Byroms- og Vegforvaltning viser til internt h\u00f8ringsbrev fra Plan- og Bygningsetaten mottatt den 15.12.2023 ang\u00e5ende tiltak i fjellhall under Leaparken, samt fasadeendring mot Kanalveien. Dette gjelder bl.a. eiendom med g\u00e5rds- og bruksnummer 159/131. Tiltaket inkluderer etablering av heis og trapper som skal fungere som r\u00f8mningsvei for bygget/fjellhallen. Utgangene fra eksisterende bygg i kommunal veg Svaneviksveien blir mulig r\u00f8mningsvei. Tiltaket omfatter ikke andre endringer i byggets etasjer som er tilknyttet Svaneviksveien, og vil dermed ikke medf\u00f8re noen \u00f8kt/endret persontrafikk i den kommunale vegen. Konklusjon Avkj\u00f8rsel og tilkomst til tiltaket er i byggets 1. etasje fra fylkesveg Kanalveien. Tiltaket vil i liten til ingen grad p\u00e5virke Leaparken og tilkomsten til parken. Det b\u00f8r likevel vurderes om avfallsh\u00e5ndteringen i parken kan knyttes p\u00e5 ny renovasjonsterminal. Bymilj\u00f8etaten har ingen ytterligere merknader til tiltaket. Vestland fylkeskommune har gitt uttalelse datert 16.02.2024: Vestland fylkeskommune ved avdeling for infrastruktur og veg viser til dispensasjonssak som er sendt oss til uttale 14.12.2023 og nye opplysningar i saka som er mottatt av oss p\u00e5 e-post 08.02.2024. Saka gjeld Det er s\u00f8kt om etablering av bossugterminal, ny daglegvarebutikk og nytt betongdekke i eksisterande fjellhall. Vi har kome med uttale til saka datert 08.01.2024, og vil med dette kome med ny uttale etter det er kome nye opplysningar i saka. I uttalen v\u00e5r fr\u00e5 08.01.2024 skreiv vi at vi er negative til den h\u00f8ge frekvensen av tunge k\u00f8yret\u00f8y over sykkelveg og fortau med omsyn til trafikktryggleiken. Uttale Vestland fylkeskommune skal i vurderinga legge vekt p\u00e5 framkome og trafikktryggleik p\u00e5 fylkesvegnettet. Fartsgrensa p\u00e5 staden er 40 km/t og \u00e5rsd\u00f8gntrafikken (\u00c5DT) er 5600. Saksnummer BYGG-2023/16420 Side 5 av 15 Den planlagde bossugterminalen vert utvida til \u00e5 inng\u00e5 i begge l\u00f8pa i eksisterande fjellhall. Det vert lagt opp til 20 t\u00f8mmingar pr. veke med lastebil. Utviding av bossugterminalen f\u00f8rar til at planlagt parkering flyttast opp p\u00e5 nytt betongdekke. Slik vi tolkar dei nye opplysningane vert det lagt til auka kapasitet p\u00e5 bossugterminalen. Som vi skreiv i v\u00e5r f\u00f8rste uttale er vi negative til den h\u00f8ge frekvensen av tunge k\u00f8yret\u00f8y over sykkelvegen og fortauet i Kanalveien. Vi forst\u00e5r at det er naudsynt med ein renovasjonsterminal. Bergen kommune m\u00e5 ta ei overordna vurdering om plassering av bossugterminal, d\u00e5 denne plasseringa ikkje har vore med i berekninga n\u00e5r veganlegget blei bygd ut. Samtidig er det ein planprosess for eigedomen for delfelt S13 Mindemyren. Ein dispensasjon vil i prinsippet forskottera plassering av renovasjonsterminal og daglegvarebutikk til reguleringsplanen som er under arbeid, som vi meiner er uheldig. Vi er bekymra for frekvensen av tunge k\u00f8yret\u00f8y som kjem i konflikt med ferdsels\u00e5rene til mjuke trafikantar noko som ikkje vil vere trafikksikkert. Vi stiller sp\u00f8rsm\u00e5l ved om det b\u00f8r leggast til rette for b\u00e5de renovasjonsterminal og daglegvarebutikk, som begge genererer trafikk av tunge k\u00f8yret\u00f8y. Vi viser elles til v\u00e5r tidlegare uttale i saka. Oppsummert Vestland fylkeskommune ved avdeling for infrastruktur og veg er framleis negativ til den h\u00f8ge frekvensen av tunge k\u00f8yret\u00f8y over sykkelfeltet og fortauet med omsyn til trafikktryggleiken og framkome for mjuke trafikantar. Bergen kommune m\u00e5 ta ei overordna vurdering om plassering av renovasjonsterminal og daglegvarebutikk, og om det er f\u00f8rem\u00e5lstenleg med begge verksemdene p\u00e5 staden. Dersom det vert opna for st\u00f8rre parkeringsdekning i dagens bygg, m\u00e5 ein rekne med at det ikkje skal vidaref\u00f8rast for framtidig bygg p\u00e5 eigedomen. Vi ber om \u00e5 f\u00e5 saka til eventuell klagebehandling n\u00e5r ho er ferdig handsama. S\u00f8knaden er sendt Statsforvalteren i Vestland og Statens vegvesen for uttalelse, det er ikke mottatt noen tilbakemelding. 3.7. Dispensasjon Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Plankrav Saksnummer BYGG-2023/16420 Side 6 av 15 Den oms\u00f8kte dagligvarebutikken ligger i 1. etasje i eksisterende bygg i Kanalveien 54 samt at den strekker seg bakover i fjellet og under Svaneviksveien. Det samme gjelder for den nye gjennomgangen til fjellhallen. Tiltakene omfattes av reguleringsplan nr. 61140000 Mindemyren og av reguleringsplan nr. 4890100 som regulerer underjordisk industribygg. Denne siste planen er fra 1981, og det f\u00f8lger derfor plankrav etter KPA \u00a7 3.1. Fra reguleringsplanen nr. 61140000 Mindemyren er det plankrav etter \u00a7 2.1.1. Den nye rampen opp til nytt dekke i fjellhall (plan 2) ser fra situasjonsplanen ut til \u00e5 ligge p\u00e5 et omr\u00e5de som er uregulert, og omfattes dermed av plankravet i KPA. Siden det f\u00f8lger plankrav b\u00e5de av KPA \u00a7 3.1 og reguleringsplan nr. 61140000 Mindemyren \u00a7 2.1.1, behandles plankrav samlet. Tiltak etter pbl \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov, jf. KPA \u00a7 3.1. F\u00f8r rammes\u00f8knad kan behandles/ vedtas, stilles det krav om vedtatt detaljreguleringsplan for delomr\u00e5det tiltaket befinner seg i, med unntak av tiltak nevnt pkt. 2.1.2 og 2.1.3, jf. reguleringsplan 61140000 Mindemyren \u00a7 2.1.1. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. S\u00f8ker begrunner s\u00f8knad om dispensasjon: [...] I p\u00e5g\u00e5ende reguleringsplanarbeid for Kanalveien 54 med tilh\u00f8rende fjellhaller legges det til rette for renovasjonsterminal, sentrumsform\u00e5l, herunder bolig, handel, service og kontor med tilh\u00f8rende parkering. Man ser ogs\u00e5 p\u00e5 muligheten for \u00e5 legge til rette for idrett i deler av eksisterende bygg og fjellhaller. Det eksisterende bygget i Kanalveien 54 innehar en stor grad av fleksibilitet, som for fremtiden kan tilpasses et mangfold innenfor de nevnte form\u00e5l. I forbindelse med planarbeidet skisseres planl\u00f8sninger som ivaretar dette gjennom en fleksibel logistikk og konstruksjon. [...] Oms\u00f8kte dagligvarebutikk er tr\u00e5d form\u00e5l i omr\u00e5deplanen (forretning) og \u00f8nsket transformasjon av Mindemyren fra industri, verksteder og lagerutsalg til den fremtidige, urbane Mindebyen omr\u00e5deplanen legger til rette for. En fordel ved \u00e5 gi dispensasjon fra plankravet i omr\u00e5deplanen er at det er avgj\u00f8rende \u00e5 holde liv i den eksisterende bygningsmassen parallelt med reguleringsplanarbeidet. Dette skaper trygghet i omr\u00e5det og bidrar til \u00e5 opprettholde arbeidsplasser. En annen positiv virkning av bruksendringen er at eksisterende bilverksted ikke er i tr\u00e5d med verken form\u00e5l i omr\u00e5deplanen eller intensjonene med omr\u00e5deplanen. I forhold til handelsomlandet, er det fremdeles mye uklart i forhold til hva omliggende planer tilrettelegger for. En ny dagligvarebutikk dekker et viktig behov for omr\u00e5det i Saksnummer BYGG-2023/16420 Side 7 av 15 dag, og vil v\u00e6re mulig \u00e5 videref\u00f8re i den fremtidige utviklingen av delfelt S13 i tr\u00e5d med kommende detaljreguleringsplan. Mindemyren skal bli et knutepunkt hvor folk samles med vektlegging p\u00e5 mennesker, natur og dyr. Omr\u00e5det skal endres fra \u00e5 v\u00e6re tilrettelagt for biler og industri \u2013 til et omr\u00e5de hvor du kan g\u00e5, sykle og bevege deg mer fritt. Det skal v\u00e6re korte avstander mellom hverdagens gj\u00f8rem\u00e5l, og det skal v\u00e6re trygt og attraktivt \u00e5 g\u00e5. Plasseringen av oms\u00f8kte dagligvarebutikk st\u00f8tter opp under dette, i umiddelbar n\u00e6rhet til bybanestopp og sykkelnett. Det antas derfor at en god del av persontransporten til butikken vil kunne tas til fots eller gange, fremfor med bil. [...] I etterkant av innsendt s\u00f8knad er bossugterminalen utvidet, og ansvarlig s\u00f8ker opplyser at den n\u00e5 er dimensjonert for 3650 boenheter og har en kapasitet for restavfall p\u00e5 inntil 75600 L pr t\u00f8mming, papir/plast inntil 63000 l pr t\u00f8mming og matavfall inntil 25000 l pr t\u00f8mming. Dette inneb\u00e6rer at hver fraksjon t\u00f8mmes inntil 4 ganger pr uke. Det er planlagt 5 fraksjoner, det vil si 20 t\u00f8mminger pr uke. Det benyttes krokbiler, jf. tegninger fra BIR, og det opplyses at t\u00f8mming kan tilpasses slik at det t\u00f8mmes tidlig p\u00e5 morgenen. For dagligvarebutikken er det s\u00f8kt om 13 parkeringsplasser for bil og 15 for sykkel. Det er planlagt \u00e5 etablere parkeringsplassene for bil p\u00e5 det nye dekket (plan 2) i fjellhallen, og samtidig flytte eksisterende bilparkeringsplasser opp dit for \u00e5 frigj\u00f8re plass for bossugterminalen. Dagligvarebutikken vil ha daglige leveranser til butikken. \u00c9n lastebil vil levere seks dager i uken, to vil levere to dager i uken og bilen for renovasjon vil komme \u00e9n dag i uken. I tillegg vil det v\u00e6re sporadisk leveranse fra andre leverand\u00f8rer avhengig av sesong. Det er beregnet 1-2 biler i uken for dette. Den aktuelle akt\u00f8ren for dagligvare har i ettertid kommentert at enkelte dager kan det leveres med lett lastebil. Levering kan tilpasses til tidsvindu. Bygningen i Kanalveien 54 og eksisterende fjellhall er del av en p\u00e5g\u00e5ende reguleringsplan, plan nr. 66200000 \u00c5rstad. Gnr 159 bnr 131 mfl., delfelt S13 Mindemyren, sak nr. PLAN- 2022/20525. Planen er i prosess, den har p\u00e5g\u00e5tt lenge og det foreligger ikke noe vedtak. S\u00f8knaden har v\u00e6rt dr\u00f8ftet med saksbehandler for p\u00e5g\u00e5ende detaljreguleringsarbeid og i plan- og bygningsetatens interne planforum den 13.02.2024. I dr\u00f8ftingen er det pekt p\u00e5: - Tiltakene ber\u00f8rer flere p\u00e5g\u00e5ende reguleringsplaner, kj\u00f8rem\u00f8nster og trafikksikkerhet i et stort omr\u00e5de. - Renovasjonsterminalen (bossuget) har stor samfunnsmessig betydning. Det er flere plansaker p\u00e5 Mindemyren som st\u00e5r p\u00e5 hold i p\u00e5vente av avklaring knyttet til avfallsh\u00e5ndtering. - B\u00e5de dagligvarebutikken og renovasjonsterminalen vil medf\u00f8re kryssing av gang- og sykkelvei med tyngre kj\u00f8ret\u00f8y. Dette er uheldig av trafikksikkerhetsmessige \u00e5rsaker. Dagligvarebutikken vil i tillegg medf\u00f8re et \u00f8kt antall kryssinger med personbil. - Trafikksikker tilkomst til fjellhallene og \u00f8vrige plan i bygget m\u00e5 sikres b\u00e5de for g\u00e5ende og syklende. Vist l\u00f8sning for g\u00e5ende inn til nye heis- og trappehus vurderes \u00e5 delvis v\u00e6re for smal (1,89 meter). Innkj\u00f8ringsveien til fjellhallene m\u00e5 v\u00e6re bred nok til at b\u00e5de g\u00e5ende/syklende og kj\u00f8rende kan ferdes trygt. Saksnummer BYGG-2023/16420 Side 8 av 15 - Vist rampe og tilh\u00f8rende parkering p\u00e5 nytt dekke i fjellhallene forskutterer forhold som m\u00e5 dr\u00f8ftes i p\u00e5g\u00e5ende planarbeid. Etablering av nytt dekke uten bruk vurderes i mindre grad til \u00e5 komme i konflikt med p\u00e5g\u00e5ende planarbeid. Vestland fylkeskommune har tidligere godkjent utformingen av avkj\u00f8rselen. Det oms\u00f8kte tiltaket f\u00f8rer til \u00f8kt bruk av avkj\u00f8rsel. Fylkeskommunen mener det er for h\u00f8y frekvens av varelevering med tunge kj\u00f8ret\u00f8y i den aktuelle avkj\u00f8rselen. B\u00e5de inn- og utkj\u00f8ringen g\u00e5r over et sykkelfelt og fortau. Dette er ikke trafikksikkert, og det vil f\u00f8re til utrygge ferdsels\u00e5rer for myke trafikanter. De skriver videre at kommunen m\u00e5 ta en overordnet vurdering av plassering av bossugterminalen siden plasseringen i fjellhallen ikke har v\u00e6rt med i beregningen da veganlegget ble bygget ut. En dispensasjon vil etter deres mening i prinsippet forskuttere plassering av bossugterminalen og dagligvarebutikken til reguleringsplanen som er under arbeid, og dette er uheldig. Hovedbekymringen til fylkeskommunen g\u00e5r p\u00e5 konflikten med ferdsels\u00e5rene til myke trafikanter, noe som ikke vil v\u00e6re trafikksikkert. De stiller sp\u00f8rsm\u00e5l ved om det b\u00f8r legges til rette for b\u00e5de bossugterminal og dagligvarebutikk som begge f\u00f8rer til trafikk av tunge kj\u00f8ret\u00f8y. Bilde fra Google StreetView viser kryssing fra Kart fra Visgi viser godkjent og etablert avkj\u00f8rsel Kanalveien over gang- og sykkelfelt for \u00e5 kj\u00f8re til bygget og fjellhallen inn i fjellhallen. En dagligvarebutikk er en helt annen type virksomhet enn de som har v\u00e6rt i bygget fra f\u00f8r. Den vil blant annet kunne f\u00f8re til hyppig trafikk med personbiler inn og ut av parkeringsarealet. Enn s\u00e5 lenge bor det ikke s\u00e5 mange mennesker med kort gangavstand til butikken, og det er derfor en mulighet for at flere vil velge \u00e5 komme dit med bil. Lokalet mangler ogs\u00e5 en god forbindelse til Svaneviksveien. Det vil i tillegg bli varelevering, som f\u00f8rer til enda mer tungtrafikk over gang- og sykkelveg i tillegg til t\u00f8mming av bossugterminalen. Den oms\u00f8kte dagligvarebutikken med tilh\u00f8rende parkering ber\u00f8rer flere p\u00e5g\u00e5ende reguleringsplaner, kj\u00f8rem\u00f8nster og trafikksikkerhet i et stort omr\u00e5de og m\u00e5 derfor avklares gjennom reguleringsplan. Fylkeskommunen er negative til \u00f8kt trafikk av tunge kj\u00f8ret\u00f8y i den aktuelle avkj\u00f8rselen. Kommunen er enig i at denne trafikken er uheldig, og vurderer derfor at den m\u00e5 begrenses mest mulig slik trafikkforholdene er i dag. Ved \u00e5 avsl\u00e5 bruksendring til dagligvarebutikk utg\u00e5r dermed varelevering samt all trafikk med personbiler tilknyttet denne. Vi st\u00e5r da kun igjen med t\u00f8mminger tilknyttet bossugterminalen. Det forutsettes at trafikksikkerheten ivaretas n\u00e5r dette skjer. Den daglige kj\u00f8ringen til dagligvarebutikken med lastebiler blir ikke aktuell. Det Saksnummer BYGG-2023/16420 Side 9 av 15 unng\u00e5s derfor at det b\u00e5de blir kj\u00f8ring med tungtrafikk til bossugterminal og dagligvarebutikk, slik som fylkeskommunen har uttrykt skepsis til. Etablering av rampe til nytt dekke i plan 2 \u00e5pner opp for at dekket kan n\u00e5s med kj\u00f8ret\u00f8y. Dette vil v\u00e6re tilfelle selv om det ikke er godkjent i bruk som parkering. Det vurderes at den enkleste m\u00e5ten \u00e5 forhindre at det blir mer trafikk inn og ut av fjellhallen er \u00e5 vente med \u00e5 bygge rampen til plan 2. Ettersom dagligvarebutikken avsl\u00e5s, kan vi ikke se at det vil v\u00e6re behov for parkeringsplassene som er planlagt p\u00e5 plan 2, og dermed er det ikke n\u00f8dvendig med kj\u00f8rbar tilkomst til et dekke uten bruk. Vi vurderer at det vil v\u00e6re mulig \u00e5 finne plass til eksisterende godkjente parkeringsplasser p\u00e5 plan 1 n\u00e5r det ikke lenger skal v\u00e6re varelevering eller midlertidig avfallsstasjon til dagligvarebutikken. Rampen opp til dekket vil da ikke v\u00e6re n\u00f8dvendig i denne fasen. Dekket vil v\u00e6re tilgjengelig fra heis- og trappesjakter, men etableres i f\u00f8rste omgang uten bruk. Dersom det ved en fremtidig bruk av dekket skulle v\u00e6re n\u00f8dvendig med kj\u00f8rbar tilkomst, anses det som mulig \u00e5 etablere en rampe i ettertid. Det er ogs\u00e5 s\u00f8kt om en ny gjennomgang for g\u00e5ende, gjennom eksisterende bygg og deretter gjennom nye heis- og trappehus for \u00e5 komme til fjellhallen. Dette er planlagt som hovedtras\u00e9en for g\u00e5ende til fjellhallen. Gjennomgangen vurderes som en litt \u00abtrang\u00bb l\u00f8sning, ved at g\u00e5ende ledes i en bakgang og m\u00e5 krysse gjennom to d\u00f8rer i et trappehus for \u00e5 komme til og fra fjellhallen. L\u00f8sningen med gjennomgang for g\u00e5ende til fjellhallen m\u00e5 avklares i reguleringsplan, da den m\u00e5 vurderes i sammenheng med fremtidig bruk av fjellhallen. Den p\u00e5g\u00e5ende reguleringsplanen p\u00e5 eiendommen, og de andre planene som p\u00e5g\u00e5r p\u00e5 Mindemyren, ser p\u00e5 en bred, helhetlig og grundig vurdering av arealbruken. Vi kan ikke se at dette l\u00f8ses gjennom en byggesak med dispensasjon fra plankrav. Overordnede forhold som infrastruktur, gr\u00f8ntomr\u00e5der, tverrforbindelse mellom Kanalveien og Svaneviksveien, forbindelse til andre deler av Mindemyren osv. er ikke avklart. Den manglende l\u00f8sningen p\u00e5 forbindelsen mellom Kanalveien og Svaneviksveien tydeliggj\u00f8r hvordan dette ikke er l\u00f8st. Vi ser derfor at det er behov for reguleringsplan for \u00e5 ivareta hensynene bak bestemmelsen om plankrav. Selv om dispensasjonen er s\u00f8kt om som midlertidig, ser vi at tiltaket ber\u00f8rer omr\u00e5det og flere p\u00e5g\u00e5ende reguleringsplaner i stor grad. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til at eksisterende lokale kan tas i bruk som dagligvarebutikk, rampen til plan 2 kan bygges samtidig med dekket, samt at gjennomgang for g\u00e5ende kan sikres utenfor kj\u00f8retilkomsten. Ulempene vil v\u00e6re at trafikksituasjonen i omr\u00e5det er ikke l\u00f8st p\u00e5 et overordnet niv\u00e5, og det vil derfor v\u00e6re problematisk med en butikk som vil medf\u00f8re \u00f8kt trafikk og kryssing av gang- og sykkelveg. Av samme grunn vil det v\u00e6re en ulempe \u00e5 tillate kj\u00f8rbar rampe til plan 2 samt \u00f8ke i antall parkeringsplasser. Etter en samlet vurdering vil ikke fordelene v\u00e6re klart st\u00f8rre enn ulempene. Arealform\u00e5l Tiltaket kommer i strid med reguleringsplan ID 61140000 Mindemyren \u00a7 5.4.8 med hensyn til arealform\u00e5l. Torg T8 skal sikre gangforbindelse mellom Svaneviksveien og Kanalveien. Saksnummer BYGG-2023/16420 Side 10 av 15 Det s\u00f8kes om bruksendring fra lager/bilverksted/dekkverksted til dagligvarebutikk. En liten del i nordlige enden av eksisterende bygg som skal bruksendres, ligger i arealform\u00e5let torg T8. Det er s\u00f8kt om midlertidig dispensasjon fra arealform\u00e5let for en periode p\u00e5 7 \u00e5r. Torg T8 skal sikre gangforbindelse mellom Svaneviksveien/Leaparken og vestover, jf. reguleringsplan ID 61140000 Mindemyren \u00a7 5.4.8. Dette kan skje ved trapp eller heis ned til Kanalveien og/eller ved broforbindelse fra T8 i et vertikalniv\u00e5 over T7/S11. S\u00f8ker begrunner s\u00f8knad om dispensasjon: [...] Hoveddelen av oms\u00f8kte dagligvarebutikk er i tr\u00e5d form\u00e5l i omr\u00e5deplanen (forretning) og \u00f8nsket transformasjon av Mindemyren fra industri, verksteder og lagerutsalg til den fremtidige, urbane Mindebyen omr\u00e5deplanen legger til rette for. En mindre del av eksisterende byggs f\u00f8rste etasje (ca. 48 m2) ligger innenfor form\u00e5l torg felt T8. Dagligvare er i strid med form\u00e5l torg og det s\u00f8kes derfor om midlertidig dispensasjon fra form\u00e5let. Det er gjort en vurdering i forbindelse med p\u00e5g\u00e5ende reguleringsplan av arealets egnethet for torg og funksjon som gangforbindelse, jf. utdrag fra bestemmelser nedenfor. Omr\u00e5deplanen regulerer i kun 1 niv\u00e5 og tar ikke stilling til riving av eksisterende bygg. Form\u00e5l torg g\u00e5r frem til kj\u00f8revei i Svaneviksveien og avstand fra fasade i f\u00f8rste etasje til kj\u00f8revei er 6,5 meter. Eksisterende bygg innenfor form\u00e5l torg har flatt tak p\u00e5 niv\u00e5 med Svaneviksveien. Arealet p\u00e5 tak er lett tilgjengelig og har potensiale som torg, og er i tillegg n\u00f8dvendig for \u00e5 sikre trygge areal for g\u00e5ende og syklende langs Svaneviksveien. For torgomr\u00e5dene er det gitt f\u00f8lgende bestemmelser i omr\u00e5deplanen, jf. punkt 5.4: - \u00abT1 - T12 skal tjene som m\u00f8teplasser og sikre tverrforbindelser. Generelt skal arealer regulert til torg opparbeides som et sammenhengende byrom med gode gangforbindelser internt. Det skal legges vekt p\u00e5 \u00e5 unng\u00e5 gjerder og sprang i dekket. Bybaneholdeplasser skal knyttes til torget ved \u00e5 innarbeide ventearealet i et helhetlig plassrom. Vedtatte prinsipprogram for det offentlige rom er retningsgivende for prosjektering og opparbeidelse. N\u00f8dvendig man\u00f8vreringsareal til varelevering og syketransport innpasses. Minst 40 % av arealet som ikke er kj\u00f8reareal, skal opparbeides for uteopphold og lek. Disse arealene skal i st\u00f8rst mulig grad tilfredsstille st\u00f8ykrav under 55 dBA.\u00bb I tillegg for felt T8 er det gitt f\u00f8lgende bestemmelse: - \u00abTorg T8 skal sikre gangforbindelse mellom Svaneviksveien/Leaparken og vestover. Dette kan skje ved trapp eller heis ned til Kanalveien og/eller ved broforbindelse fra T8 i et vertikalniv\u00e5 over T7/S11.(...)\u00ab - Forbindelsen vestover skulle l\u00f8ses med gangbro. Det er n\u00e5 lagt opp til at gangbroen utg\u00e5r. Byplan har spilt inn at de vil se p\u00e5 utformingen av torgarealet p\u00e5 nytt. Eksisterende byggs f\u00f8rste etasje, hvor butikken er oms\u00f8kt, ligger i terreng og det synes \u00e5 v\u00e6re lite hensiktsmessig \u00e5 rive deler av eksisterende bygg for \u00e5 tilrettelegge for torg og gangforbindelse mellom Kanalveien og Svaneviksveien. Gangforbindelse Saksnummer BYGG-2023/16420 Side 11 av 15 er mulig \u00e5 l\u00f8se uten \u00e5 rive, og eventuell riving vil resultere i at torgareal p\u00e5 niv\u00e5 med Svaneviksveien blir mindre, noe som vurderes uheldig b\u00e5de av hensyn til trafikksikkerhet og bymilj\u00f8. En kan p\u00e5 n\u00e5v\u00e6rende tidspunkt ikke se at innredning av dagligvarebutikk i f\u00f8rste etasje av eksisterende bygg, innenfor form\u00e5l torg, er til hinder for form\u00e5let og det form\u00e5let skal l\u00f8se, verken i midlertidig fase eller fremtidig situasjon (reguleringsplan under arbeid). Det kan likevel, i forbindelse med plansaken, v\u00e6re aktuelt \u00e5 flytte dagligvarebutikken bort fra form\u00e5l torg. Dette ivaretas ved at dispensasjonen gis med midlertidig varighet, og at det ikke legges noen vesentlige funksjoner til butikken innenfor form\u00e5let slik at arealet enkelt kan omdisponeres. Butikken er planlagt med aktive fasader og inngang mot Kanalveien. Dagligvarebutikken vil gi lys i vinduene, skape liv i gaten og gi \u00f8kt trygghet i omr\u00e5det. En fordel med \u00e5 gi dispensasjon fra form\u00e5l torg er at man kan sikre at den delen av det eksisterende bygget som vender ut mot torget f\u00e5r vinduer og synlig aktivitet innenfor. En eventuell inngang fra Kanalveien innenfor form\u00e5l torg kan v\u00e6re uheldig, da det vil gi noe begrensning for fremtidig utformingen av torget og hvordan gangforbindelse mellom Svaneviksveien og Kanalveien kan l\u00f8ses. I reviderte tegninger (datert 05.02.2024) er derfor inngangen til butikken lagt like s\u00f8r for form\u00e5l torg, slik at man kan beholde inngangen og samtidig tilrettelegge for \u00e5 l\u00f8se gangforbindelsen i hele torgets bredde. Inngangen vil likevel bidra til aktivitet p\u00e5 torget, b\u00e5de i midlertidig for fremtidig situasjon. For \u00e5 st\u00e5 friere i utformingen av det fremtidige torget, er det ogs\u00e5 en fordel at arealene innenfor ikke har dagslyskrav. Da kan man etablere eventuelt trapper, amfi eller heis utenfor uten at det g\u00e5r ut over butikkens funksjoner. I reviderte tegninger er det derfor tegnet inn vinduer i fasade, men ingen funksjoner som har dagslyskrav, innenfor form\u00e5l torg. Etter tilbakemelding fra kommunen har ansvarlig s\u00f8ker endret planl\u00f8sningen i oms\u00f8kt dagligvarebutikk, og trukket spiserom, kontor og lignende funksjoner bort fra arealform\u00e5l torg. Inngangen til butikken er lagt like s\u00f8r for form\u00e5l torg, slik at man kan beholde inngangen og samtidig tilrettelegge for \u00e5 l\u00f8se gangforbindelsen i hele torgets bredde. Planavdelingen i kommunen har ogs\u00e5 kommentert at dagens parkeringsplasser nord for innkj\u00f8ring til fjellhallene ikke b\u00f8r videref\u00f8res i den midlertidige fase, samt at eksisterende kiosk beholdes og det settes opp noen bord for \u00e5 skape liv i byrommet. I denne konkrete saken er det deler av et eksisterende bygg som skal bruksendres som ligger innenfor arealform\u00e5let torg. I henhold til reguleringsplanen skal dette omr\u00e5det sikre gangforbindelse mellom Kanalveien og Svaneviksveien. Det er foresl\u00e5tt en mulig broforbindelse, men planavdelingen varsler at det er sannsynlig at denne vil erstattes av en annen l\u00f8sning. Etter v\u00e5r vurdering er tverrforbindelsen ikke l\u00f8st enda. Det er ikke \u00f8nskelig \u00e5 tillate tiltak som kan legge f\u00f8ringer for den p\u00e5g\u00e5ende planprosessen. En dagligvarebutikk er en helt annen butikk enn eksisterende virksomheter i bygget, og det vurderes at det ikke kan tillates \u00e5 legge denne p\u00e5 arealform\u00e5l torg selv om det er midlertidig. Dette er for at det ikke skal p\u00e5virker reguleringsplaner under arbeid i omr\u00e5det. Det er ikke vist hvordan mulig tilkomst fra Kanalveien til Svaneviksveien kan l\u00f8ses her. Da har man heller ikke kunnet \u00e5pne Saksnummer BYGG-2023/16420 Side 12 av 15 opp dagligvarebutikken i retning av torget. Tiltaket m\u00e5 avgj\u00f8res i reguleringsplan. Ansvarlig s\u00f8ker skriver at dersom det ikke gis tillatelse til midlertidig dispensasjon fra form\u00e5l torg, trekkes dagligvarebutikken vekk fra form\u00e5let og butikken blir noe mindre. Vi vurderer ikke dette som aktuelt, da dagligvarebutikken ogs\u00e5 avsl\u00e5s med plankrav. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til at det eksisterende lokalet kan bruksendres til dagligvarebutikk. Ulempene vil v\u00e6re at deler av omr\u00e5det som er avsatt til torg blir tatt i bruk til dagligvarebutikk uten \u00e5 v\u00e6re avgjort enda i p\u00e5g\u00e5ende reguleringsplan. Tiltaket kan legge f\u00f8ringer for bruken av omr\u00e5det, selv om det kun er en liten del av butikken som inng\u00e5r i form\u00e5l torg. Det legges ikke opp til tverrforbindelse mellom Kanalveien og Svaneviksveien, og det er ikke planlagt hvordan dagligvarebutikken vil samhandle med kommende torg. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Disa Hovland Hoff saksbehandler Hanne Karin Broch konstituert avdelingssjef Dette dokumentet er godkjent elektronisk. Kopi til KANALVEIEN 54 Postboks 7340 5020 BERGEN EIENDOM AS STATSFORVALTAREN Nj\u00f8savegen 2 6863 LEIKANGER I VESTLAND VESTLAND Askedalen 4 6863 LEIKANGER FYLKESKOMMUNE INFRASTRUKTUR OG VEG Saksnummer BYGG-2023/16420 Side 13 av 15 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/16420 Side 14 av 15 Saksnummer BYGG-2023/16420 Side 15 av 15 "
}