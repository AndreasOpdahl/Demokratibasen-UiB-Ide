{
  "dokument_id": "14467fe9-3e04-59ec-b641-e0e888c17937",
  "doc_type": "case_minutes",
  "kommune": 4601,
  "tittel": "Saksprotokoll , 16042024, Sak 60/24, Langhaugen vgs. Sluttbehandling av reguleringsplan",
  "url": "https://bergen.kommune.no/politikere-utvalg/api/fil/bk360/10330736/Innstilling-vedtak-Langhaugen-vgs-Sluttbehandling-av-reguleringsplan",
  "tekst": "Langhaugen vgs. Sluttbehandling av reguleringsplan Kommunalt r\u00e5d for personer med funksjonsnedsettelse behandlet saken i m\u00f8tet 16.04.2024 sak 60/24 og fattet f\u00f8lgende vedtak: F\u00f8lgende brev sendes til utvalg for milj\u00f8 og byutvikling R\u00e5det har ingen konkrete forslag i saken, men \u00f8nsker at deres innspill blir tatt med til den videre behandlingen av saken. I saksfremstillingen p\u00e5 side 2 st\u00e5r det \u00abDet blir lagt til rette for maksimalt 18 parkeringsplassar for bil .....\u00bb uten at HC-parkering er nevnt. KRPF vil p\u00e5peke viktigheten av \u00e5 ha minst 2 HC-parkeringsplasser tilgjengelig da det b\u00e5de kan v\u00e6re en elev som har bruk for HC-plass samt en ansatt. Det vil v\u00e6re en stor barriere for en funksjonshemmet \u00e5 s\u00f8ke en jobb der det ikke allerede er en HC-parkeringsplass tilgjengelig. Bergen kommune b\u00f8r v\u00e6re en p\u00e5driver for \u00e5 tilrettelegge slik at flere funksjonshemmede kan komme i arbeid og da er HC-parkering en av flere viktige faktorer. I fagnotatet st\u00e5r det imidlertid at det skal settes av 2 parkeringsplasser til HC-parkering. KRPF tenker det kan v\u00e6re for lite med kun 2 HC- parkeringsplasser og mener dette m\u00e5 kunne \u00f8kes ved behov. Det b\u00f8r v\u00e6re h\u00f8yt fokus p\u00e5 st\u00f8yisolering i gymsal slik at det ikke blir ubehagelig for h\u00f8rselshemmede \u00e5 oppholde seg der. Samtidig b\u00f8r det tenkes p\u00e5, s\u00e5 tidlig som mulig, hvilken type h\u00f8rselteknisk utstyr man \u00f8nsker \u00e5 ta i bruk i konsertsalen for at den skal bli universelt utformet. P\u00e5 utearealene s\u00e5 m\u00e5 det fokuseres p\u00e5 rullevennlig dekke og stigningsgrad for \u00e5 legge til rette for rullestol. Det m\u00e5 ogs\u00e5 legges opp til allergivennlig beplantning for \u00e5 unng\u00e5 sykefrav\u00e6r p\u00e5 grunn av allergi. Det er en god beskrivelse av workshops og medvirkning, men det ser ikke ut som om brukerorganisasjoner ang\u00e5ende universell utforming har v\u00e6rt involvert? KRPF vil understreke betydningen av universell utforming av videreg\u00e5ende skoler. Statistikken viser at alt for mange ungdommer med funksjonsnedsettelser ikke fullf\u00f8rer videreg\u00e5ende skole og godt utformede bygg kan hjelpe med \u00e5 motvirke dette. "
}