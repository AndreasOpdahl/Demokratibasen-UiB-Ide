{
  "dokument_id": "5718832e-e354-5476-b81c-a1e522c955a5",
  "doc_type": "case_attachment",
  "kommune": 4601,
  "tittel": "Vedlegg 1.10.2 Organisering Sosiale botjenester",
  "url": "https://bergen.kommune.no/politikere-utvalg/api/fil/bk360/10009490/Vedlegg-1-10-2-Organisering-Sosiale-botjenester",
  "tekst": " Dokument \u00abOrganisering Sosiale botjenester\u00bb, ID 22412 - BkKvalitet Organisering Sosiale botjenester Enheter: Sosiale botjenester (med underliggende enheter) Gyldig fra: 04.07.2023 Revisjon: 1.0 Godkjent av: Kjell Morten Fjeldstad Revisjonsfrist: 03.07.2024 ID: 22412 ORGANISERING Sosiale botjenester er en egen resultatenhet i Etat for sosiale tjenester. Resultatenheten er en byomfattende tjeneste og har som form\u00e5l \u00e5 tilby oppf\u00f8lging i bolig til personer som har og har hatt omfattende problemer knyttet til \u00e5 skaffe seg og \u00e5 beholde egen bolig. Personene har i tillegg enten en vedvarende rusavhengighet eller er p\u00e5 vei ut av en rusavhengighet. Oppf\u00f8lging i bolig er en tjeneste som hjemles i Lov om kommunale helse- og omsorgstjenester \u00a7 3-2 punkt 6b. Tjenesten er basert p\u00e5 frivillighet fra beboernes side. M\u00e5lsettingen med \u00e5 tilby booppf\u00f8lgingstjenester er at beboerne skal kunne f\u00e5 bistand til \u00e5 mestre \u00e5 bo i egen bolig, klare \u00e5 ivareta boforholdet over lengre tid og p\u00e5 sikt bli selvhjulpen i egen bolig. Enheten har en egen visjon: LEVE GODT I EGEN BOLIG Resultatenheten omfatter ulike tiltak der m\u00e5lsettingen er \u00e5 kunne beholde egen bolig. M\u00e5let for Sosiale botjenester er: - Gi botilbud og oppf\u00f8lging i bolig til flere bostedsl\u00f8se - Fremskaffe boliger - Ha kompetent og tilstrekkelig bemanning til \u00e5 gi fleksible tjenester - Skape et trygt og sikkert arbeidsmilj\u00f8 - Bruke kommunens ressurser p\u00e5 omr\u00e5det effektivt STRATEGISKE M\u00c5L - Leve og bo selvstendig - Individuelt tilrettelagt tilbud til rusavhengige - Tilfredse brukere - Faglig kvalitet i oppf\u00f8lgingsarbeidet - Sikre brukermedvirkning - Myndiggjorte medarbeidere som tar ansvar for m\u00e5l og strategier - Ha et inkluderende og sikkert arbeidsmilj\u00f8 - Ha kompetente medarbeidere - Ha h\u00f8y etisk standard - Ha god \u00f8konomistyring LEDELSE Ledelsen skal legge til rette for vekst, utvikling og selvstendiggj\u00f8ring av medarbeiderne. Slik kan kompetanse benyttes, og gode beslutninger treffes der tjenesten gis. \u00c5 st\u00f8tte, utfordre og gi tilbakemelding er grunnleggende i Bergen kommunes ledelsestenkning. Ledelsen skal sammen med sine medarbeidere, fremme kvalitetsutvikling. Enhetsleder har ansvaret for \u00e5 sikre at tjenestene som h\u00f8rer inn under Sosiale botjenester til enhver tid er forsvarlige. Det tilligger enhetsleder \u00e5 p\u00e5se at driften er i samsvar med de til enhver tid gjeldende regelverk og vedtatte retningslinjer. Enhetsleder har helhetlig ansvar for drift av resultatenheten, b\u00e5de faglig, personalmessig, administrativt og \u00f8konomisk. Enhetsleder skal legge til rette for \u00e5 n\u00e5 enhetens m\u00e5l, drive utviklingsarbeid og v\u00e6re med p\u00e5 \u00e5 utvikle og etablere nye tiltak. 1/7 Dokument \u00abOrganisering Sosiale botjenester\u00bb, ID 22412 - BkKvalitet Avdelingsleder skal ha daglig personalansvar for sin avdeling, ha ansvar for det faglige innholdet i tjenesten, ha ansvar for og planlegge for daglig drift og delta i oppf\u00f8lgingsarbeid. I tillegg skal avdelingsleder v\u00e6re en del av lederteamet i Sosiale botjenester. ORGANISASJONSKART AVDELINGSOPPBYGGING Sosiale botjenester best\u00e5r av fem avdelinger, Avdeling for botiltak 1, Avdeling for botiltak 2, Avdeling for Housing first og ambulant oppf\u00f8lging, Avdeling for bostedsl\u00f8se og Avdeling for Nyhavnsvei. Avdeling for botiltak 1 vil ha som oppgave \u00e5 f\u00f8lge opp brukere som bor i botiltak med tilh\u00f8rende basekontor eller oppf\u00f8lgingsbase; Bj\u00f8rnsonsgate botiltak og Merkurveien botiltak. Avdeling for botiltak 2 vil ha som oppgave \u00e5 f\u00f8lge opp brukere som bor i botiltak med tilh\u00f8rende basekontor; Lonemarka botiltak (for tiden ambulant), Grunnane botiltak og \u00d8vsttunveien botiltak. Avdeling for Housing first og ambulant oppf\u00f8lging vil ha som oppgave \u00e5 f\u00f8lge opp beboere i frittst\u00e5ende leiligheter og brukere med omfattende og s\u00e6rlige utfordringer knyttet til atferd og forhold rundt bolig og boforhold. Avdeling for Housing first og ambulant oppf\u00f8lging skal gi tilbud om oppf\u00f8lging etter Housing first sine prinsipper og annen ambulant oppf\u00f8lging. Avdeling for bostedsl\u00f8se jobber spesielt inn mot midlertidige botilbud for \u00e5 gi oppf\u00f8lging til enkelte brukere der og til bostedsl\u00f8se som bor midlertidig hos venner, familie eller andre. Avdelingen vil ogs\u00e5 bist\u00e5 med \u00e5 fremskaffe boliger for bostedsl\u00f8se som oppleves som s\u00e6rlig utfordrende og som henvises Sosiale botjenester fra lokale NAV-kontor. Avdeling for Nyhavnsvei skal drifte et kommunalt midlertidig botilbud for menn. Sosiale botjenester vil ha en administrativt ansatt som ivaretar enhetens arbeid rundt l\u00f8nn, ansettelser, innkj\u00f8p, utarbeidelse av budsjett/prognose, intern fakturering i Bergen kommune, Agresso faktura med mer. Sosiale botjenester har en teambasert tiln\u00e6rming. Flest mulig ansatte i avdelingene skal bli kjent med den enkelte bruker slik at brukerne ikke blir for avhengig av en enkelt ansatt. Brukerne vil ha en prim\u00e6rkontakt 2/7 Dokument \u00abOrganisering Sosiale botjenester\u00bb, ID 22412 - BkKvalitet som har ansvar for koordinering av oppf\u00f8lgingen, men skal motta oppf\u00f8lging fra hele avdelingen. En teambasert tiln\u00e6rming sikrer kontinuitet i oppf\u00f8lgingen og er med p\u00e5 \u00e5 fordele arbeidsbelastning og p\u00e5kjenning dersom kontakt og relasjon til beboere i perioder blir problematisk, ved sykdom og avvikling av ferier. METODE Bergen kommune har i sitt arbeid med bostedsl\u00f8se og oppf\u00f8lging av disse i flere \u00e5r hatt et idegrunnlag basert p\u00e5 en normaliseringsmodell. I denne modellen er prinsippene at alle, ogs\u00e5 de som har rus- og psykiske problemer, har det samme behovet for bolig og sosial st\u00f8tte som andre. Metoden i modellen er at den bostedsl\u00f8se flytter direkte inn i egen, permanent bolig og at den hjelp og oppf\u00f8lging personen trenger for \u00e5 legge til rette for en mer normal livssituasjon gis i boligen. Sosiale botjenester legger dette idegrunnlaget til grunn for sitt arbeid. I alle oppf\u00f8lgingsavdelinger ligger det et bedringsperspektiv (recovery). Det inneb\u00e6rer et perspektiv der prosessen som skal til for \u00e5 mestre og \u00e5 tilpasse seg de forhold som er rundt enkeltindividet vektlegges og \u00e5 jobbe med \u00e5 styrke mestringsevne og mestringsstrategier. Sosiale botjenester jobber for en rask stabilisering av brukerens boligsituasjon kombinert med individuell tilpasset oppf\u00f8lging. Det konkrete innholdet i oppf\u00f8lgingen vil variere fra person til person avhengig av livssituasjon, mestringsniv\u00e5 og de konkrete utfordringene den enkelte \u00f8nsker \u00e5 ta tak i. Den individuelle st\u00f8tten fors\u00f8kes \u00e5 oppn\u00e5s gjennom blant annet, r\u00e5d og veiledning, praktisk booppf\u00f8lging, hjelp til \u00e5 h\u00e5ndtere kontakt med offentlig myndighet, stabilisering av \u00f8konomi, behandlingstilbud etc. Innsatsen skal v\u00e6re helhetsorientert mot den enkeltes konkrete behov og det skal legges til rette for at den enkelte skal kunne f\u00e5 et meningsfullt og godt liv. Brukerstyring og valgfrihet knyttet til bolig og oppf\u00f8lging er viktige elementer. Ansatte i Sosiale botjenester skal ha en tiln\u00e6rming til beboerne der det vektlegges at beboeren m\u00e5 ha hovedrollen i eget liv og eventuell rehabilitering. Endring m\u00e5 ta utgangspunkt i beboerens egne \u00f8nsker. Dersom beboeren ikke selv kan eller \u00f8nsker \u00e5 endre livssituasjonen sin er m\u00e5lsettingen \u00e5 v\u00e6re til stede for \u00e5 kunne gj\u00f8re noe sammen med beboeren i beboerens tempo. I sosiale botjenesters bedringsperspektiv skal vi ha fokus p\u00e5 hva som fremmer god helse, hva som gir beboerne \u00f8kt mestring og trivsel samt hva som kan \u00f8ke beboernes funksjonsniv\u00e5. Sentrale elementer som tilgjengelighet, relasjonsarbeid, samtaler rundt hverdagslige ting, praktisk hjelp, hverdagslig samv\u00e6r og pragmatisk tiln\u00e6rming for denne brukergruppen er rammene for godt kvalitativt arbeid og god hjelp. Gjennom hverdagslig samv\u00e6r og samtale oppst\u00e5r et fellesskap mellom ansatte og beboere. Det skapes relasjoner og det bygges tillit. Kvaliteten i arbeidet er at den foreg\u00e5r p\u00e5 beboernes hverdagsarenaer og er relasjons, - person- og hverdagsorientert. Relasjonsarbeid med beboerne, og en tiln\u00e6rming som fokuserer p\u00e5 beboernes helhetlige situasjon, er sentralt i metodikken. Oppf\u00f8lgingen er hovedsakelig individuell, men det kan tilbys noe oppf\u00f8lging til grupper av beboere. De ansatte vil ogs\u00e5 v\u00e6re med og etablere kontakt med aktuelle samarbeidspartnere og delta i ansvarsgrupper rundt beboere. Vi ser for oss tre ulike aspekter ved oppf\u00f8lgingen som overlapper hverandre og som kombineres i ulike grad: - Boorientert oppf\u00f8lging der de ansatte gir r\u00e5d og veiledning knyttet til ulike aspekter rundt det \u00e5 beholde egen bolig; vedlikehold, \u00f8konomi, praktisk hjelp/bistand, HMS i egen bolig, kontakt med huseier, naboforhold m.m. 3/7 Dokument \u00abOrganisering Sosiale botjenester\u00bb, ID 22412 - BkKvalitet - (Re)habiliteringsorientert oppf\u00f8lging der de ansatte gir r\u00e5d, st\u00f8tte og veiledning knyttet til muligheter for rusbehandling, LAR-behandling, reduksjon av rusbruk eller mestre forbruket bedre samt normalisere livsf\u00f8rsel og relasjoner til andre. - Pleie- og omsorgsorientert oppf\u00f8lging der de ansatte gir r\u00e5d, veiledning og assistanse med personhygiene, vasking av t\u00f8y, tilrettelegger for vask med vaskemidler, handler inn dagligvarer n\u00e5r det anses som prek\u00e6rt og kan s\u00f8rge for individuelle tilretteleggelser i boligen ved behov. De ansatte i Merkurveien har beboernes endringsprosesser knyttet til \u00e5 leve et rusfritt liv i fokus og vil bruke metodikk knyttet til dette. Motiverende intervju, mentaliseringsbasert tiln\u00e6rming (MBT), nettverksarbeid og sosialt arbeid med grupper kan v\u00e6re aktuelle metoder \u00e5 anvende i oppf\u00f8lgingsarbeidet. AVDELINGSFUNKSJONER Avdeling for botiltak 1 og 2 Avdeling for botiltak 1 og 2 vil ha oppf\u00f8lgingen i botiltak med tilh\u00f8rende basekontor eller oppf\u00f8lgingsbase. Totalt er det 91 leiligheter i de fem botiltakene, 33 i Bj\u00f8rnsonsgaten, 22 i Lonemarka, 9 i Grunnane, 16 i \u00d8vsttunvegen og 11 i Merkurvegen. Dette er kommunale boliger som tildeles via en egen tildelingsgruppe best\u00e5ende av ulike instanser i Bergen kommune. M\u00e5lgruppe for Bj\u00f8rnsonsgaten, Lonemarka, Grunnane og \u00d8vsttunvegen botiltak er bostedsl\u00f8se personer over 18 \u00e5r med omfattende og vedvarende rusproblematikk samt vedvarende utfordringer knyttet til det \u00e5 bo og det \u00e5 beholde bolig. Grunnane botiltak er et tilbud til kvinner. M\u00e5lgruppe for Merkurvegen botiltak er personer over 25 \u00e5r som har en uegnet bosituasjon, fyller kriterier for \u00e5 f\u00e5 kommunal bolig i Bergen kommune og som er i rehabilitering etter l\u00f8slatelse fra fengsel, d\u00f8gnbehandling i Tverrfaglig spesialisert rusbehandling (TSB) eller omsorgsinstitusjon og ikke pasient under legemiddelassistert rehabilitering (LAR). I avdelinger for botiltak er milj\u00f8terapeutenes hovedoppgave \u00e5 etablere en samarbeidsrelasjon med beboerne og f\u00f8lge opp beboerne p\u00e5 forskjellige livsomr\u00e5der som for eksempel bolig, rus og helse. Milj\u00f8terapeutene vil i utgangspunktet v\u00e6re tilknyttet de enkelte botiltakene og gi oppf\u00f8lging til brukere tilknyttet tiltaket. Det vil gi stabilitet i livssituasjonen, bedre mulighet til \u00e5 f\u00e5 hjelp fra andre helse- og velferdstjenester, og vil da gi \u00f8kt trivsel. Oppf\u00f8lging i Merkurveien vil ha et annet fokus da m\u00e5lsettingen er rusfrihet og oppf\u00f8lging vil rettes mot \u00e5 n\u00e5 og vedlikeholde m\u00e5let. Avdeling for Nyhavnsvei Avdelingen skal drifte et kommunalt midlertidig botilbud for menn. Tjenestene vil hovedsakelig best\u00e5 av \u00e5 m\u00f8te og samtale med beboerne, m\u00e5lsetting er \u00abtak over hodet\u00bb. R\u00e5d- og veiledningssamtaler med fokus p\u00e5 beboernes aktuelle livssituasjon og boligframskaffelse for den enkelte vil v\u00e6re sentralt. De ansatte vil kunne bist\u00e5 med \u00e5 kople p\u00e5 andre tjenester og v\u00e6re bindeledd mellom beboerne og de aktuelle tjenestene. Tjenester og oppf\u00f8lging av beboerne skal skje \u00abp\u00e5 stedet\u00bb, dvs. at ansatte ikke deltar p\u00e5 ansvarsgruppem\u00f8ter, kj\u00f8rer til avtaler med mer. Avdeling for Housing first og ambulant oppf\u00f8lging og Avdeling for bostedsl\u00f8se Avdelingene vil f\u00f8lge opp brukere som bor i frittst\u00e5ende leiligheter uten basekontor/oppf\u00f8lgingsbase, drive boligframskaffing, f\u00f8lge opp brukere som har midlertidige boligl\u00f8sninger og f\u00f8lge opp s\u00e5kalte \u00abkrevende\u00bb brukere. M\u00e5lgruppe for Avdeling for Housing first og Avdeling for bostedsl\u00f8se er bostedsl\u00f8se rusavhengige personer med behov for sosialfaglige tjenester og bistand med sin psykiske helse og som kan bo i frittst\u00e5ende bolig med ambulant oppf\u00f8lging. Dette kan v\u00e6re personer som opplever og mislykkes p\u00e5 4/7 Dokument \u00abOrganisering Sosiale botjenester\u00bb, ID 22412 - BkKvalitet boligmarkedet og stadig ender tilbake i bostedsl\u00f8shet. Brukermedvirkning og valgfrihet knyttet til bolig og oppf\u00f8lging er viktige elementer, og deltagers opplevde behov skal v\u00e6re avgj\u00f8rende for oppf\u00f8lgingen. I Bergen er det til enhver tid en liten gruppe brukere med behov for mer omfattende og tilrettelagt tilbud enn det de lokale NAV-kontor kan gi. Denne gruppen har en rekke kompliserende og gjensidig forsterkende sosiale og helsemessige problemer. Dette gir gruppen problemer med \u00e5 inng\u00e5 i sosiale sammenhenger, de kan ogs\u00e5 ha problematikk knyttet til aggresjon og vold. Mangel p\u00e5 bolig og stabilitet f\u00f8rer ofte til forverring av situasjonen deres. De vil sannsynligvis ha behov for egne, frittst\u00e5ende boliger uten \u00e5 kunne bo n\u00e6r andre (hus i \u00absentralskogen\u00bb). Det er denne gruppen som defineres som \u00abkrevende\u00bb brukere og som vil f\u00e5 oppf\u00f8lging av Avdeling for Housing first og ambulerende oppf\u00f8lging. I Avdeling for Housing first og ambulant oppf\u00f8lging har en person ansvar for vaktmestertjenester knyttet til enkelt vedlikehold i private boliger. Det gis oppf\u00f8lging til beboere i b\u00e5de kommunale og private boliger. Andre aktuelle brukere for oppf\u00f8lging og boligframskaffing henvises fra lokale NAV-kontor. Sosiale botjenester vurderer om Housing first er aktuell metode for henvist kandidat. Forl\u00f8pet i oppf\u00f8lgingsarbeidet etter prinsippene i Housing first er: \u2022 Brukere uten bolig velger selv om han eller hun \u00f8nske \u00e5 v\u00e6re en del av oppf\u00f8lgingen i Avdeling for Housing first og ambulerende oppf\u00f8lging. Personen f\u00e5r tid p\u00e5 seg til \u00e5 ta dette valget. \u2022 Bli kjent med bruker, hva er viktig akkurat n\u00e5? Bolig; type bolig, beliggenhet, etasje osv. \u2022 Avklare samarbeidspartnere, f\u00e5 samtykke til \u00e5 ta kontakt med n\u00f8dvendige partnere \u2022 \u00d8konomi, hvordan skal leie betales; forvaltningskonto? Annet? o Tidligere erfaringer? Hva kan du gj\u00f8re denne gangen for \u00e5 unng\u00e5 eller skape et bedre utgangspunkt? o Trygghetsplan \u2013 v\u00e6re i forkant \u2022 Brukerne definerer egne behov \u2013 hva er viktig for meg? o - \u00abhva skal til for at du kan klare det?\u00bb o - \u00abhva er viktig akkurat n\u00e5?\u00bb o - \u00abhva kan vi gj\u00f8re?\u00bb \u2022 Myndiggj\u00f8ring av bruker gjennom \u00e5 styrke brukerens evne til \u00e5 ta egne valg-opplevelsen av \u00e5 v\u00e6re en likeverdig del av samfunnet \u2022 Skreddersydd tiln\u00e6rming til den enkelte bruker ut fra egne definerte behov \u2022 V\u00e6re i forkant \u2013 skriftliggj\u00f8re - \u00abtrygghetsplan\u00bb (et levende dokument) \u2022 Ukentlig hjemmebes\u00f8k/oppf\u00f8lging av ansatt i Sosiale botjenester \u2022 Oppf\u00f8lgingen er knyttet til bruker, og ikke til boligen \u2022 Tverrfaglig sammensatt og tverretatlig samarbeid Dersom Housing first ikke er aktuell metode for henvist person vil avdelingen tilby annen ambulant oppf\u00f8lging etter metoder skissert i metodedelen. BEMANNING OG ARBEIDSTID, MULIG FLEKSIBILITET I RESULTATENHETEN Sosiale botjenester vil ha en administrativt ansatt som ivaretar enhetens arbeid rundt l\u00f8nn, ansettelser, innkj\u00f8p, utarbeidelse av budsjett/prognose, intern fakturering i Bergen kommune, Agresso faktura med mer. I Avdeling for botiltak 1 og 2 vil det v\u00e6re ansatte knyttet til de enkelte botiltak og ha framm\u00f8te p\u00e5 tilh\u00f8rende basekontor. Per januar 2023 vil avdelingene vil f\u00f8lge opp ca. 95 personer i de ulike tiltakene. I tillegg til avdelingsledere har avdelingene per i dag 17 milj\u00f8terapeuter som f\u00f8lger opp brukere i de ulike 5/7 Dokument \u00abOrganisering Sosiale botjenester\u00bb, ID 22412 - BkKvalitet botiltakene, for tiden fordelt med 3 ansatte i Lonemarka, 3 ansatte p\u00e5 Grunnane, 3 ansatte i \u00d8vsttunvegen, 2 ansatte i Merkurvegen og 6 ansatte i Bj\u00f8rnsonsgate botiltak. Ved behov kan det rokeres internt. De ansatte m\u00e5 kunne regne med endrede oppgaver ved behov. Avdeling for Housing first og ambulant oppf\u00f8lging og avdeling for bostedsl\u00f8se vil f\u00f8lge opp rundt 40-50 personer i egen bolig og vil i tillegg f\u00f8lge opp personer som bor p\u00e5 midlertidige botilbud eller hos andre og drive boligframskaffing. I tillegg til avdelingsledere har avdelingene per i dag ressurser til 12 milj\u00f8terapeuter. Det antas at boligframskaffing vil bruke ressurser tilsvarende 2 \u00e5rsverk. Avdelingene vil v\u00e6re best bemannet p\u00e5 dagtid med en grunnbemanning i hvert botiltak og i den ambulerende avdelingen. Bj\u00f8rnsonsgate botiltak kan ha bemanning i perioden 08.00-19.00 og vektertjeneste 24 timer i d\u00f8gnet. Avdeling for Nyhavnsvei vil ha ansatte som g\u00e5r i to-delt turnus samt egne nattevakter. Tilbudet skal v\u00e6re d\u00f8gnbemannet med milj\u00f8terapeuter og milj\u00f8arbeidere. M\u00d8TESTRUKTUR Sosiale botjenester skal ha faste m\u00f8ter som ivaretar de behov for organisering, planlegging, informasjon og medvirkning som er n\u00f8dvendig for forsvarlig og god drift. F\u00f8lgende m\u00f8ter vil bli avholdt hver uke: - Avdelingsm\u00f8te/botiltaksm\u00f8te - Lederm\u00f8te F\u00f8lgende m\u00f8ter vil bli avholdt hver tredje uke: - Fagm\u00f8te/personalm\u00f8te for hele tjenesten. - Informasjonsm\u00f8te Hver fjerde uke vil vi avholde kollegaveiledning i grupper sammensatt p\u00e5 tvers av avdelinger og tiltak. F\u00f8lgende m\u00f8ter vil bli avholdt 4 ganger per \u00e5r: - AMG-m\u00f8ter At Sosiale botjenester har en teamtiln\u00e6rming betyr at avdelingene vil ha ukentlige m\u00f8ter for gjennomgang av og planlegging av oppf\u00f8lgingsarbeidet. AMG og HMS-ARBEID Sosiale botjenester vil ha en egen Arbeidsmilj\u00f8gruppe. Dens oppgaver er \u00e5 gjennomf\u00f8re et fullt forsvarlig arbeidsmilj\u00f8 i avdelingene. Gruppen skal delta i planleggingen av verne- og milj\u00f8arbeidet og f\u00f8lge utviklingen som ang\u00e5r arbeidstakernes helse, sikkerhet og velferd. Viktige oppgaver blir \u00e5 implementere HMS-instruksen og arbeide med \u00e5 sette mellommenneskelige og organisatoriske forhold og trivselstiltak p\u00e5 dagsorden. Systematisk HMS-arbeid er et virkemiddel i arbeidsmilj\u00f8arbeidet. For \u00e5 sikre et systematisk arbeid vil Sosiale botjenester \u00e5rlig fastsette m\u00e5l for HMS-arbeidet. Sosiale botjenester har utarbeidet en felles HMS- rutine med lokale tilpasninger til de enkelte botiltakene. Denne bygger p\u00e5 de rutiner og retningslinjer som Bergen kommune har beskrevet i \u00abVeileder til Bergen kommunes overordnede HMS-system\u00bb. VIRKSOMHETSPLAN 6/7 Dokument \u00abOrganisering Sosiale botjenester\u00bb, ID 22412 - BkKvalitet Det utarbeides \u00e5rlig en virksomhetsplan. Virksomhetsplanen skal avspeile de satsningsomr\u00e5dene Sosiale botjenester har og skal synliggj\u00f8re de prioriteringer og resultatkrav som gjelder til enhver tid. Virksomhetsplanen skal deles inn i prioriterte fokusomr\u00e5der for enheten og m\u00e5leindikatorer p\u00e5 de fire perspektivene brukere, arbeidsprosesser, medarbeidere og \u00f8konomi for den enkelte avdeling. Etikk og informasjonssikkerhet inng\u00e5r i virksomhetsplan eller \u00e5rshjul. LOKALER/KONTORPLASSER Vi har f\u00f8lgende kontorplasser fra 01.03.2023: 7 i Bj\u00f8rnsonsgate, 3 i Grunnane, 3 i \u00d8vsttunvegen Vi har i tillegg en oppf\u00f8lgingsbase i Merkurvegen botiltak, 28 arbeidsplasser i Bontelabo 2 og arbeidsplass for 14 ansatte i turnus i Nyhavnsveien 10. 7/7 "
}