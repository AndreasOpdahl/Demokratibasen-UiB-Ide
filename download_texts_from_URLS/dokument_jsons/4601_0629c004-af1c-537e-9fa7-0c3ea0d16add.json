{
  "dokument_id": "0629c004-af1c-537e-9fa7-0c3ea0d16add",
  "doc_type": "case_attachment",
  "kommune": 4601,
  "tittel": "Brannteknisk rapport datert 05.11.2020",
  "url": "https://bergen.kommune.no/politikere-utvalg/api/fil/bk360/11783495/Brannteknisk-rapport-datert-05-11-2020",
  "tekst": " BRANNTEKNISK NOTAT NORDGARDSVEGEN 40 Oppdragsgiver: Noreidbrekka Eiendom AS Kundenummer: 30491 Prosjektnavn: Nordgardsvegen 40 Prosjektnummer: 101801 Adresse: Nordgardsvegen 40, 5236 R\u00e5dal Dato: 05.11.2020 Utarbeidet av: Monica Toft KS: Andreas Tungv\u00e5g 1 1 INNLEDNING & HENSIKT A/STAB er engasjert av Noreidbrekka Eiendom AS som brannteknisk r\u00e5dgiver i forbindelse med at det skal etableres rekkehus med 6 boenheter i Nordgardsvegen 40, i Bergen kommune. Hensikten med dette branntekniske premissnotatet er \u00e5 gi en overordnet orientering om krav til sikkerhet ved brann i forbindelse med tilrettelegging for rednings- og slokkemannskaper. Forskrift om tekniske krav til byggverk (TEK17) med veiledning (VTEK 17) med tilh\u00f8rende veiledning er lagt til grunn for det branntekniske sikkerhetsniv\u00e5et. Preaksepterte ytelser legges til grunn. 2 BAKGRUNN Noreidbrekka Eiendom AS planlegger \u00e5 bygge rekkehus i Nordgardsvegen 40. Rekkehusene planlegges oppf\u00f8rt som 6 boenheter over tre tellende boligetasjer med felles parkeringskjeller og hvor hver boenhet f\u00e5r egen hagebod i plan 2. Figur 1: Illustrasjon av planlagt fasader. 2 Figur 2: Illustrasjon av planlagt fasader. Det gj\u00f8res oppmerksom p\u00e5 at dette er et brannteknisk premissnotat og ikke en endelig prosjektering (brannkonsept). Med dette menes det at det er gjort overordnede branntekniske vurderinger, og f\u00f8lgelig er ikke alle branntekniske ytelser og forutsetninger spesifisert. 3 GRUNNLAGSDOKUMENTER & FORUTSETNINGER F\u00f8lgende dokumenter er benyttet som grunnlag for vurderingen: Tabell 1: Grunnlagsdokumenter. Nr. Navn Ansvarlig Dato Revisjon 1 Plan og fasade-tegninger Kvalbein Kors\u00f8en Arkitektur AS 27.09.2019 - 2 Situasjonsplan Kvalbein Kors\u00f8en Arkitektur AS 30.09.2019 - 3 Oversiktstegning VA- plan (GH01) A/STAB AS 01.03.2019 - 4 VA rapport A/STAB AS 01.03.2019 - 3 4 TILRETTELEGGING FOR REDNINGS-& SLOKKEMANNSKAPER N\u00e5r en brann oppst\u00e5r er det viktig at forholdene i og rundt byggverk er lagt til rette for at brannvesenet skal kunne utf\u00f8re effektiv rednings- og slokkeinnsats uten un\u00f8dvendig risiko for skader p\u00e5 personell og utstyr. 4.1 Tilrettelegging for kj\u00f8rbar adkomst for brannvesenet Forholdene i og rundt byggverket skal legges til rette for at brannvesenet skal kunne utf\u00f8re effektiv rednings- og slokkeinnsats. Det vises til retningslinjene for Bergen brannvesen mht. oppstillingsplasser, svingradius, fri kj\u00f8reh\u00f8yde osv.: https://www.bergen.kommune.no/publisering/api/filer/T541417220 4.1.1 Preaksepterte forutsetninger F\u00f8lgende relevante ytelser/forutsetninger skal v\u00e6re oppfylt: \u2022 I lave byggverk kan det tilrettelegges for bruk av b\u00e6rbare stiger. \u2022 Det skal v\u00e6re tilrettelagt for kj\u00f8rbar atkomst helt fram til hovedinngangen og brannvesenets angrepsvei i byggverket. For mindre byggverk (Risikoklasse (RKL) 4 og brannklasse (BKL) 1) kan det aksepteres avstand p\u00e5 inntil 50 m. \u2022 I byggverk hvor vindu eller balkong utgj\u00f8r en av r\u00f8mningsveiene, skal det v\u00e6re tilgjengelighet for brannvesenets h\u00f8yderedskap. \u2022 Alle deler av en etasje skal kunne n\u00e5s med maksimalt 50 m slangeutlegg. Avstand regnes fra n\u00e6rmeste brannskille. 4.1.2 Atkomstveier for brannvesenet Bergen kommunes egen veiledning mtp. tilrettelegging for innsats for rednings- og slokkemannskap, har f\u00f8lgende kriterier: 4 Figur 3:Utdrag fra veiledning mht. oppstillingsplass for brannbiler. Figur 4:Prinsippskisse for tilkomst og oppstillingsplass basert p\u00e5 veileder. Kommentar: Teknisk forskrift forutsetter at byggverk skal passeres og utformes slik at rednings- og slokkemannskap, med n\u00f8dvendig utstyr, har tilgjengelighet til og i byggverket for rednings- og slokkeinnsats. Forskriften skiller videre mellom h\u00f8ye byggverk (over 9 m h\u00f8yde fra m\u00f8ne/gesims til terreng) eller lave byggverk (under 9 m h\u00f8yde). I lave byggverk aksepteres tilgjengelighet til og i byggverket for rednings- og slokkeinnsats basert p\u00e5 bruk av b\u00e6rbare stiger. Maksimal rekkevidde som kan forutsettes for b\u00e6rbare stiger/skyvestiger er dog 10 m (normalt 3 etasjer). 5 Mannskapsbiler kan s\u00e5ledes fungere som en del av en f\u00f8rste rednings- og slokkeinnsats i byggverk inntil 3 etasjer forutsatt at terrenget rundt er tilrettelagt for bruk av skyvestiger og at atkomsten er tilpasset brannvesenets behov (les: ikke behov for kj\u00f8ret\u00f8y beregnet for redning/arbeid i h\u00f8yden). Tegningsunderlag tilsier at planlagte rekkehusbebyggelse i Nordgardsvegen 40 defineres som et lavt byggverk. Basert p\u00e5 aksept for tilgjengelighet til og i byggverket for rednings- og slokkeinnsats basert p\u00e5 bruk av b\u00e6rbare stiger, m\u00e5 en f\u00f8lgelig kunne legge til grunn utforming av atkomstvei basert p\u00e5 dimensjoneringskriterier for mannskapsbil (les: ikke h\u00f8yderedskap/stigebil og brannlift). Standarduttrykning i R\u00e5dalen vil dog if\u00f8lge Bergen brannvesen innbefatte bruk av vanntankbil. Det m\u00e5 derfor v\u00e6re mulig \u00e5 kunne komme frem med tankbil. Brannbilen trenger minst 3,5 meter. Det m\u00e5 f\u00f8lgelig sikres at det ikke forekommer parkering e.l. langs vei, som er til hinder for utrykningskj\u00f8ret\u00f8y. Det gj\u00f8res videre oppmerksom p\u00e5 \u00f8kt totalvekt sammenlignet med mannskapsbil (2,4 tonn) samt at det m\u00e5 tas hensyn til 9 m billengde ved beregning av svingradius. I byggverk hvor det ikke er prosjektert for innsats med h\u00f8yderedskap, men kun mannskapsbil kan oppstillingsplass normalt reduseres til minimum 4,5 m x 10,0 m. Lengde p\u00e5 oppstillingsplass tar utgangspunkt i lengde p\u00e5 bil med noe ekstra arbeidsrom. Bredde p\u00e5 oppstillingsplass har bakgrunn i at utstyret til slokking normalt ligger i sideskapene p\u00e5 bilen. Det m\u00e5 derfor v\u00e6re noe ekstra arbeidsrom, min. 50 cm, p\u00e5 hver side, i tillegg til bredden p\u00e5 selve bilen. Basert p\u00e5 at vanntankbil er 1 meter lengre enn mannskapsbilen skal oppstillingsplassen v\u00e6re minimum 11,0 m lang. Oppstillingsplasser m\u00e5 merke/skiltes for \u00e5 sikre sn\u00f8rydding og at det ikke henstilles andre biler eller gjenstander p\u00e5 plassen. Oppstillingsplass merkes best ved \u00e5 stette opp skilt i hver ende av plassen. N\u00f8dvendig bredde p\u00e5 oppstillingsplass angis p\u00e5 skilt. Det b\u00f8r videre tilrettelegges for at mannskapsbil/vanntankbil kan kj\u00f8re til/fra oppstillingsplassen uten \u00e5 m\u00e5tte rygge. Figur 5: Prinsippskisse for tilkomst og oppstillingsplass basert bruk av mannskapsbil/vanntankbil. 6 4.2 Brannvesenets slokkevann Plan- og bygningsloven \u00a7 27-1 krever at byggverk ikke m\u00e5 f\u00f8res opp eller tas i bruk til opphold for mennesker eller dyr, med mindre det er forsvarlig adgang til slokkevann. Forskrift om brannforebygging (forebyggendeforskriften) \u00a7 21 krever at kommunen skal s\u00f8rge for at den kommunale vannforsyningen fram til tomtegrense i tettbygd str\u00f8k er tilstrekkelig til \u00e5 dekke brannvesenets behov for slokkevann. I boligstr\u00f8k og lignende hvor spredningsfaren er liten, er det tilstrekkelig at kommunens brannvesen disponerer passende tankbil. Kommunen skal etter forebyggendeforskriften \u00a7 22 dokumentere at vannforsyningen er tilstrekkelig. Veiledningen til forebyggendeforskriften angir at behovet for slokkevann b\u00f8r inng\u00e5 i kommunens ROS- analyse, ref. brann- og eksplosjonsvernlovens \u00a7 9, og tiltak b\u00f8r iverksettes i henhold til analysen. Det vises til krav til uttak for slokkevann i Bergen kommune: https://www.va-norm.no/wp-content/uploads/2019/06/Vedlegg-B4-Krav-til-uttak-av-slokkevann-i- Bergen-kommune.pdf 4.2.1 Preaksepterte forutsetninger 1. Brannkum eller hydrant m\u00e5 plasseres innenfor 25-50 meter fra inngang til hovedangrepsvei. 2. Det m\u00e5 v\u00e6re tilstrekkelig antall brannkummer eller hydranter slik at alle deler av byggverket dekkes. 3. Slokkkevannskapasiteten m\u00e5 v\u00e6re minst 1200 l/min i sm\u00e5husbebyggelse. 4.2.2 Slokkevann VA-norm vedr\u00f8rende krav til uttak for slokkevann i Bergen kommune har bl.a. f\u00f8lgende kriterier: \u2022 Vannledning som f\u00f8rer vann til slokkevannsuttak skal ha minst \u00d8 150 mm. \u2022 Det benyttes normalt brannkum for slokkevannsuttak, plassert i kj\u00f8rebane p\u00e5 adkomstvei som br\u00f8ytes. \u2022 Kapasitet 20L/sek. I sm\u00e5husbebyggelse (dvs. 1200 l/min) \u2022 Brannkum plasseres 25-50 m fra inngang til hovedangrepsvei \u2022 Det m\u00e5 v\u00e6re tilstrekkelig antall brannkummer/hydranter slik at alle deler av byggverket dekkes. Kommentar: Teknisk forskrift forutsetter at brannceller som best\u00e5r av flere etasjer, skal ha minst en utgang fra hver etasje. For risikoklasse 4 kan utgangen v\u00e6re vindu tilrettelagt for sikker r\u00f8mning (gjelder dog ikke inngangsplan. Minst annethvert rom for varig opphold m\u00e5 dog ha r\u00f8mningsvindu). I byggverk i RKL 4 uten krav om heis, kan \u00f8verste plan ha utgang via n\u00e6rmeste underliggende plan dersom det installeres automatisk slokkeanlegg i branncellen. Basert p\u00e5 tegningsunderlag kan r\u00f8mning ivaretas uten slokkeanlegg/sprinkleranlegg. 7 Uttak til slokkevann er vurdert i reguleringsfasen og synliggjort i rammeplan for vann og avl\u00f8p (VA- rammeplan) utf\u00f8rt av A/STAB. Av vurdering fremkommer det at vannforsyning til eksisterende enebolig skjer via en \u00d825 mm stikkledning fra s\u00f8r, mens avl\u00f8p h\u00e5ndteres via en \u00d8110 mm selvfallsledning mot nord. VA-nettet i omr\u00e5det er privat og det finnes ikke eksisterende offentlig nett i umiddelbar n\u00e6rhet. Flere av kummene som vises i det kommunale VA-kartet ligger i private hager og inngangspartier, f\u00f8lgelig er disse ikke m\u00e5lt inn. Rapporten fastsl\u00e5r at dersom det skal etableres brannsikring i form av sprinkleranlegg eller utvendig brannkum/hydrant, s\u00e5 vil dette v\u00e6re dimensjonerende for vannbehovet. Dimensjonen p\u00e5 vannledningen m\u00e5 da \u00f8kes til 150 mm jfr. krav til uttak for slokkevann i Bergen kommune. Det er videre laget forslag til mulig r\u00f8rf\u00f8ring, se Figur 6 Figur 6: Oversiktstegning VA-plan, hvor mulig r\u00f8rf\u00f8ring for ny vannledning er merket. Det forutsettes at det tilrettelegges med uttak for slokkevann, og at brannkum/hydrant plasseres i samsvar med TEK17/VTEK17 og VA- norm for Bergen kommune, dvs. innenfor 25-50 m fra inngang til hovedangrepsvei (innganger). Slokkevannskapasiteten m\u00e5 v\u00e6re minst 1200 l/min. Slokkevannsuttak skal videre v\u00e6re plassert slik at de er lett tilgjengelig b\u00e5de vinter- og sommerstid. Det bemerkes at Bergen brannvesen anbefaler hydrant fremfor kum basert p\u00e5 blant annet vedlikehold, p\u00e5litelighet og raskere tilkobling (Tidsbruk ifm. brannuttak i kummer knyttet til at kumlokket m\u00e5 finnes og fjernes, kan kompenseres noe med n\u00f8yaktig merking av avstand og retning). Dersom kum velges, m\u00e5 avstand fra topp kumlokk til brannventil v\u00e6re 70-90 cm. Lokket m\u00e5 v\u00e6re sentrisk over ventil, se Figur 7. Figur 7: Sentrisk kumlokk. 8 Maksimalt slangeutlegg fra kum til brannbil, og fra brannbil til angrepsvei forutsettes \u00e5 ikke overstige 50 m. Det m\u00e5 v\u00e6re tilstrekkelig antall brannkummer slik at alle deler av bygningen dekkes. Plassering av kum merkes p\u00e5 vegg eller stake. 5 OPPSUMMERING Basert p\u00e5 mottatte tegningsunderlag er det kurant \u00e5 legge til grunn l\u00f8sning uten sprinkleranlegg i rekkehusene. Dette da hvert plan har utgangsd\u00f8r eller vindu som kan defineres som r\u00f8mningsutgang. Tilstrekkelig kj\u00f8rbar adkomst ivaretas ved \u00e5 legge til grunn kriteriene for mannskapsbil/vanntankbil, dvs. at det ikke er n\u00f8dvendig \u00e5 dimensjonere vei og oppstillingsplasser for lift/snorkel. Det m\u00e5 etableres en brannkum, alternativt brannhydrant, som ligger innenfor 50 m fra inngang til hver boenhet. Kapasiteten skal v\u00e6re minst 1200 l/min, forsynt fra vannledning med dimensjon minst 150 mm. Tilrettelegging for vanntankbil vil videre gi redundans mht. slokkevann. 6 REVISJONSHISTORIKK Revisjon Dato Kommentar - - - 7 REFERANSER 1 Tekniske forskrifter til plan- og bygningsloven 2017 (TEK17). 2 Veiledning til teknisk forskrift til plan- og bygningsloven. Sist oppdatert 15.09.2017. 3 Veiledning- tilrettelegging for innsats, Bergen kommune, datert 09.03.2016. 4 Brannredningsarealer og tilrettelegging for brannvesenets innsats, datert 30.01.2019 5 Krav til uttak for slokkevann i Bergen kommune, datert 01.07.2019 9 "
}