{
  "dokument_id": "37c2a596-b16c-501a-b3b5-37e5c6513ec2",
  "doc_type": "case_attachment",
  "kommune": 4601,
  "tittel": "Trafikkvurdering datert 08.05.2020",
  "url": "https://bergen.kommune.no/politikere-utvalg/api/fil/bk360/10660508/Trafikkvurdering-datert-08-05-2020",
  "tekst": " TRAFIKKVURDERING Detaljregulering for Ytrebygda, gnr 107 bnr 26 m.fl., Smalhushaugen, Bergen kommune Plannavn Ytrebygda, gnr. 107 bnr. 26 mfl., PlanID: 65780000 Smalhushaugen Oppdragsgiver Pallas AS P-nr.: 100642 Adresse Espehaugen Dato: 08.05.2020 Utarbeidet av: GB Utf\u00f8rt KS: GB INNLEDNING I forbindelse med offentlig ettersyn av privat detaljreguleringsplan for Ytrebygda, gnr. 107 bnr 26 m.fl., Smalhushaugen (planID 65780000), fremmet Statens vegvesen innsigelse til planen. Planetaten i Bergen kommune har bedt om at det utarbeides en trafikkanalyse for \u00e5 belyse tiltakets trafikkbelastning p\u00e5 Flyplassvegen og Kokstadvegen. I kommunedelplan for Birkeland, Liland, \u00c5dland og Espeland (KDP BL\u00c5E) legges det opp til en rekke st\u00f8rre infrastrukturtiltak, b\u00e5de p\u00e5 det overordnede og det lokale vegnettet. Dette inneb\u00e6rer blant annet et fremtidig planskilt kryss p\u00e5 rv. Flyplassvegen p\u00e5 Kokstad. Det nye to-plankrysset skal erstatte eksisterende Kokstad-rundkj\u00f8ring og vil v\u00e6re en del av et planskilt vegsystem mellom Kristianborg og Bergen Lufthavn Flesland. Parallelt med utarbeidelse og endelig vedtak av KDP BL\u00c5E har omr\u00e5deplanene for Kokstad \u00f8st (plan 61130000) og Kokstad vest (plan 60820000) blitt vedtatt. Disse planene legger opp til en vesentlig utbygging og fortetting med bolig og n\u00e6ring innenfor n\u00e6ringsomr\u00e5dene p\u00e5 Kokstad. Det ble forskuttert at forannevnte infrastruktur skulle v\u00e6re etablert f\u00f8r en full videreutvikling av omr\u00e5det fant sted. Det er imidlertid startet opp flere st\u00f8rre planprosesser de siste \u00e5rene, b\u00e5de p\u00e5 Kokstad og innenfor KDP BL\u00c5E. Det er utf\u00f8rt en begrenset kapasitetsvurdering p\u00e5 rv. Flyplassvegen i forbindelse med planarbeid for Lilandsjordet nord (plan 65730000). I utredningen utpekes Kokstad-rundkj\u00f8ringen p\u00e5 Flyplassvegen som flaskehalsen for samlet kapasitet i trafikksystemet. Det konkluderes med at det overordnede vegnettet er overbelastet. BAKGRUNN Planomr\u00e5det som er under regulering, Ytrebygda, gnr 107 bnr 26 m.fl., Smalhushaugen er lokalisert p\u00e5 Espeland i Ytrebygda bydel rundt 18 kilometer s\u00f8rvest for Bergen sentrum og 2,6 kilometer s\u00f8r for Bergen lufthavn, Flesland. Omr\u00e5det best\u00e5r av industri- og lageromr\u00e5det I/L 1 i KDP BL\u00c5E, i tillegg til et eksisterende n\u00e6ringsomr\u00e5de nord for dette som er tatt med fordi adkomstvegen m\u00e5 trekkes gjennom dette omr\u00e5det. Det er ogs\u00e5 regulert inn en gang- og sykkelveg fra det nye n\u00e6ringsomr\u00e5det og helt ut p\u00e5 hovedadkomstvegen til Espehaugen. Det er knyttet rekkef\u00f8lgekrav til utarbeiding av denne gang- og sykkelvegen. A/STAB AS | Ulsm\u00e5gvegen 7, 5224 Nesttun | T: 90 25 74 55 | post@a-stab.no | Org.nr.: 984 548 648 | www.a-stab.no 1 For \u00e5 svare p\u00e5 innsigelsen til Statens vegvesen m\u00e5 vi finne ut hvordan nyskapt trafikk fra I/L 1 vil p\u00e5virke Flyplassvegen. Trafikken innenfor KDP BL\u00c5E skal dessuten legges om slik at gjennomgangstrafikk i dette omr\u00e5det ikke lenger skal g\u00e5 via Blomsterdalen, der det skal etableres/ videreutvikles et lokalsenter med kollektivprioritet, men via Flyplassvegen. Dette gjelder ogs\u00e5 trafikk til/ fra Hjellestad og det nye boligomr\u00e5det p\u00e5 \u00c5dland. TRAFIKKMENGDER, DAGENS SITUASJON I henhold til Statens vegvesens vegkart (vegvesen.no/vegkart) er det f\u00f8lgende tall for \u00e5rsd\u00f8gntrafikk i omr\u00e5det for KDP BL\u00c5E og Kokstad (se figur under) i dagens situasjon. 20100 2500 2000 6800 I/L 1 Fig 1: Kartutsnitt med trafikkverdier hentet fra vegkart.no. I/L 1 er vist nede til venstre TRAFIKKMENGDER, FREMTIDIG SITUASJON I henhold til Statens Vegvesens H\u00e5ndbok V713 Trafikkberegninger er snitt trafikkmengde per 100 m2 industriareal lik 3,5 bilturer per d\u00f8gn. Variasjonsbredden er 2-6 bilturer pr. 100 m2. N\u00e5r det gjelder trafikk fra I/L 1 \u00e5pner planforslaget for \u00e5 bygge 8122 m2 BRA bygningsmasse innenfor BKB3, det som er I/L 1 i KDP BL\u00c5E. Den nye bygningsmassen innenfor BKB3 vil dermed gi en \u00f8kning p\u00e5 284 bilturer per d\u00f8gn inn i omr\u00e5det (8122 m2 x 3,5/100 = 285 bilturer). En beregning av variasjonsbredden gir mellom 163 til 488 bilturer (8122 m2 x 2/100 - 8122 m2 x 6/100). Det er ikke klart pr. i dag hvilken virksomhet som skal etableres innenfor BKB3, men da det ikke \u00e5pnes for publikumsrettet virksomhet antas det at 2 trafikkmengden vil ligge i den lavere delen av variasjonsbredden. N\u00e6ringstomtene langs tilkomstvegen er for det meste bebygd slik at det i fremtiden ikke kan forventes en nevneverdig trafikk\u00f8kning. For \u00e5 finne ut i hvor stor grad trafikk fra I/L 1 p\u00e5virker det framtidige trafikkbildet p\u00e5 Flyplassvegen, m\u00e5 vi sammenligne denne trafikken med annen forventet nyskapt trafikk som f\u00f8lge av full utbygging av alle delomr\u00e5der i KDP BL\u00c5E. I tillegg har vi lagt til grunn framtidig trafikk, generert av mulighet for \u00f8kt tomteutnyttelse i omr\u00e5der definert som eksisterende bebyggelse i KDP BL\u00c5E, hovedsakelig innenfor I/L 3. Dette er ansl\u00e5tt til 50000 m2. I tillegg kommer framtidig trafikk fra Flesland N\u00e6ringsomr\u00e5de, som ligger som K1 i KDP BL\u00c5E. Dette omr\u00e5det er p.t. ikke bygd ut, og vil derfor bidra med \u00f8kt trafikk i forhold til dagens situasjon. Rullebane 2 Kokstad vest Kokstad \u00f8st Ringveg vest Fig 2: Utsnitt fra KDP BL\u00c5E Som plankartet for KDP BL\u00c5E viser skal trafikksystemet legges om. Trafikk fra Hjellestad og det nye boligomr\u00e5det p\u00e5 \u00c5dland (B5), Espeland, Flesland, L\u00f8nningen og Espehaugen skal i framtiden f\u00f8res ut via Fleslandsvegen til Flyplassvegen og det fremtidige lokalsenteret i Blomsterdalen (S1-3) skal v\u00e6re uten gjennomgangstrafikk. Lokaltrafikk fra bl.a. S1-3 og boligfortettingsomr\u00e5det T/I/B skal i framtiden koble seg p\u00e5 Flyplassvegen via en rampe til et fremtidig 2-planskryss. For \u00e5 grovt beregne framtidig trafikkmengde for KDP BL\u00c5E sine delomr\u00e5der ved full utbygging tar vi utgangspunkt i Statens Vegvesens H\u00e5ndbok V713 Trafikkberegninger. For I/L-omr\u00e5dene legger vi til grunn en trafikkmengde per 100 m2 lager/industriareal lik 3,5 bilturer per d\u00f8gn. Siden det \u00e5pnes for bensinstasjon og handel i I/L 6 settes verdien her til 5,0 bilturer per 100 m2 per d\u00f8gn. Tilsvarende faktor for kontoromr\u00e5de (K1) settes lik 8, og faktoren for S1-S3 samt T/I/B settes s\u00e5 lavt som 4,0 da en regner med at en god del av transporten inn og ut av dette omr\u00e5det vil kunne tas kollektivt 3 Fig 3: Tabell fra s. 55 i h\u00e5ndbok V713 Trafikkberegninger For \u00e5 f\u00e5 sammenlignbare st\u00f8rrelser har vi tatt utgangspunkt i maksimal tomteutnyttelse, men ogs\u00e5 lagt til grunn at deler av det arealet som er avsatt i KDP BL\u00c5E i regulering settes av til andre form\u00e5l enn utbyggingsform\u00e5l, f.eks. gr\u00f8ntstruktur. For I/L-omr\u00e5dene har vi lagt til grunn en reduksjonsfaktor p\u00e5 0,85. Vi har lagt en lavere reduksjonsfaktor i sentrumsomr\u00e5dene S1 og S3 siden disse i dag er delvis utbygd. Fig 4: Tabell som grovt viser mulig trafikkproduksjon i de enkelte delomr\u00e5dene i KDP BL\u00c5E Dette gir f\u00f8lgende tall: Ved full utbygging vil det i teorien kunne bli en vekst p\u00e5 ca. 52000 bilturer produsert innenfor omr\u00e5det til KDP BL\u00c5E. Fordelingen av denne trafikken er det knyttet en del usikkerhet til. Men vi har i v\u00e5re grove vurderinger lagt til grunn at trafikken som bli produsert n\u00e6rmest Flyplassvegen, slik som I/L 6 i stor grad ogs\u00e5 vil belaste Flyplassvegen. Dette tallet vil minke desto lengre borte omr\u00e5det ligger i avstand fra Flyplassvegen. For I/L 1 er det beregnet at belastningen p\u00e5 Flyplassvegen kan ligge p\u00e5 ca. 70 %. V\u00e5re grove beregninger antyder at en full utbygging av delomr\u00e5dene innenfor KDP BL\u00c5E kan f\u00f8re til en \u00f8kt trafikk p\u00e5 Flyplassvegen p\u00e5 rundt 40000 bilturer. 4 KONKLUSJON Utbyggingen av delomr\u00e5dene i KDP BL\u00c5E vil medf\u00f8re en betydelig \u00f8kning i trafikken p\u00e5 Flyplassvegen. I/L 1 sin andel av trafikkproduksjon sammenlignet med alle utbyggingsomr\u00e5dene i KDP BL\u00c5E har vi imidlertid beregnet til rundt 5 promille. Vi f\u00e5r det samme tallet n\u00e5r vi vurderer hvor stor andel av trafikken fra I/L 1 som belaster Flyplassvegen i et gjennomsnittsd\u00f8gn. \u00d8kt trafikkbelastning p\u00e5 Kokstadvegen som f\u00f8lge av utbygging av I/L 1 vil trolig bare v\u00e6re trafikk som kommer fra I/L 1 og har sitt m\u00e5lpunkt p\u00e5 Kokstad eller omvendt. Vi antar at denne trafikken er s\u00e5 liten at den ikke er beregnbar i denne sammenheng. Det er grovt beregnet at KDP BL\u00c5E legger opp til en turproduksjon p\u00e5 over 50000 bilturer i et gjennomsnittsd\u00f8gn. Videre viser beregningene at omkring 40000, rundt 80 % av denne trafikken vil kunne belaste Flyplassvegen og/ eller rampene til det nye to-planskrysset som planlegges der. Slik vi vurderer det er synes disse tallene \u00e5 v\u00e6re forholdsvis h\u00f8ye. Den reelle trafikk\u00f8kningen n\u00e5r man analyserer et s\u00e5 pass stort omr\u00e5de vil trolig bli en del lavere, men vi har brukt denne utregningsmetoden for \u00e5 lettere kunne sammenligne I/L 1 sin andel av belastningen p\u00e5 Flyplassvegen. N\u00e5r det er sagt vil selve vegomleggingen KDP BL\u00c5E legger opp til, legge et \u00f8kt press p\u00e5 Flyplassvegen, isolert sett. I tillegg vil det komme betydelig med \u00f8kt trafikk fra Kokstad \u00f8st form f\u00f8lge av den betydelige fortettingen omr\u00e5deplanen der legger til grunn. Det samme gjelder nyskapt trafikk fra Kokstad vest, som f\u00f8lge av reguleringen av de nye n\u00e6ringsomr\u00e5dene der. En framtidig flyplassutviding med en rullebane 2 vil ogs\u00e5 bidra til \u00e5 skape mer trafikk i omr\u00e5det, og i s\u00e6rdeleshet Flyplassvegen. Til slutt vil en framtidig komplettering av Ringveg vest med nytt to-planskryss, samt sanering av dagens Birkelandskryss, kunne bidra til \u00f8kt trafikk, siden fremkommeligheten bedres betraktelig som f\u00f8lge av ringvegen. Fig 5: Utsnitt fra KDP BL\u00c5E Fig 6: Illustrasjonsplan for Smalhushaugen (I/L 1) I dagens reguleringsplan ligger det inne rekkef\u00f8lgekrav p\u00e5 etablering av n\u00e6rmere 400 meter med gang- og sykkelveg. Dette er et allerede tungt bidrag p\u00e5 en marginal tomt som ogs\u00e5 har store kostnader med opparbeiding grunnet mye fjellsprengning og bort kj\u00f8ring av masser. Slik vi vurderer det vil nyskapt trafikk fra KDP BL\u00c5E samt Kokstad, ny rullebane og ringveg vest medf\u00f8re at I/L 1 sitt reelle bidrag til trafikkbelastningen p\u00e5 Flyplassvegen kanskje bare er noen f\u00e5 promille. En utbygging av I/L 1 vil i nesten ingen grad p\u00e5virke trafikkbelastningen p\u00e5 Flyplassvegen og b\u00f8r kunne bygges ut uten rekkef\u00f8lgekrav til annet enn det som allerede ligger inne i dagens reguleringsplan. 5 "
}