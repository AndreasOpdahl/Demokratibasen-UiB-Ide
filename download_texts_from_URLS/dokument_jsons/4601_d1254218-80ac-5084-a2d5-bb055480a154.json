{
  "dokument_id": "d1254218-80ac-5084-a2d5-bb055480a154",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 01.10.2024",
  "url": "https://bergen.kommune.no/politikere-utvalg/api/fil/bk360/11201923/Framstilling-Horingssaker-til-forretningsutvalget-01-10-2024",
  "tekst": " Forretningsutvalget Saksframstilling V\u00e5r referanse: 2023/257837-160 Saksbehandler: Anne Marit Myrstad Eriksen H\u00f8ringssaker til forretningsutvalget 01.10.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring om endringer i forskrift om fremmede organismer - nye forbud av karplanter 2. H\u00f8ring - Revisjon av felles kompetansem\u00e5l for leger (FKM) 3. H\u00f8ring av NOU 2024:14 Med lov skal data deles 4. H\u00f8ring \u2013 Arbeidsgrupperapport om sivilrettslig inndragning av utbytte fra straffbare handlinger 5. H\u00f8ring - Ny lokal forskrift: Vedtekter for gravplassene i Bergen (utsatt fra forretningsutvalget m\u00f8te 24.09.) Forslag til nye vedtak i saker fordelt i tidligere m\u00f8ter i forretningsutvalget Det vises til fordeling av h\u00f8ringssak om \u00abForskrift om vernskog opp mot fjellet i Vestland fylke\u00bb i forretningsutvalgets m\u00f8te 24.09.2024. Bystyrets kontor har i etterkant hatt dialog med byr\u00e5dssiden og ser p\u00e5 bakgrunn av denne at h\u00f8ringssaken burde v\u00e6rt fordelt til utvalg for finans, kultur og n\u00e6ring som innstillende utvalg, ettersom forskriften er hjemlet i skogbruksloven og dermed landbruk som ligger til UFKN sitt ansvarsomr\u00e5de. P\u00e5 grunn av tett tilknytning til temaene klimatilpasning og kommunal planlegging, anbefales det at saken ogs\u00e5 g\u00e5r til UMBY til orientering. Det vises videre til forretningsutvalgets behandling av h\u00f8ringssaker i m\u00f8te 17.09.2024 (sak 306/24). Punkt 7 i vedtaket heter: Utvalg for milj\u00f8 og byutvikling avgir h\u00f8ringssvar til \u00abH\u00f8ring - NOU 2024:15 - En bedre regulert drosjen\u00e6ring - delutredning II fra Drosjeutvalget\u00bb p\u00e5 vegne av Bergen kommune. Forretningsutvalget avventer avklaring fra byr\u00e5det i neste m\u00f8te vedr\u00f8rende mulighet for utsatt h\u00f8ringsfrist, f\u00f8r det tas stilling til eventuelt behov for ekstram\u00f8te i utvalget.\" I forretningsutvalgets m\u00f8te 24.09. informerte fungerende byr\u00e5dsleder Marte Monstad om at byr\u00e5det hadde v\u00e6rt i dialog med departementet om mulighet for forlengelse av frist. Tilbakemeldingen var at departementet s\u00e5 langt som mulig ville ta hensyn til h\u00f8ringsinnspill som kom inn etter fristen, men at man oppfordret til \u00e5 sende innspill s\u00e5 n\u00e6rt opp til fristen som mulig. Forretningsutvalget tok informasjonen til orientering, men fattet ikke nytt vedtak i saken, s\u00e5 fordeling av h\u00f8ringssaken er derfor ikke avklart. Slik bystyredirekt\u00f8ren oppfatter tilbakemeldingen er det ikke gitt utsatt frist, og det anbefales at byr\u00e5det avgir h\u00f8ringsuttalelse i denne saken. 1 Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring om endringer i forskrift om fremmede organismer - nye forbud av karplanter Milj\u00f8direktoratet har p\u00e5 oppdrag fra Klima- og milj\u00f8departementet sent p\u00e5 h\u00f8ring forslag til endringer i forskrift om fremmede organismer. Milj\u00f8direktoratet har vurdert planter p\u00e5 Artsdatabankens fremmedartsliste 2023 med hensyn p\u00e5 om det er hensiktsmessig og rimelig \u00e5 forby dem. Milj\u00f8direktoratet har basert vurderingene p\u00e5 et kriteriesett der \u00f8kologisk risiko avveies mot andre samfunnshensyn, og foresl\u00e5r forbud for de planter der det vurderes som n\u00f8dvendig for \u00e5 unng\u00e5 vesentlige uheldige f\u00f8lger for naturen. Vurderingene er avgrenset til landlevende karplanter som ikke allerede er forbudt \u00e5 innf\u00f8re, omsette og utsette etter forskrift om fremmede organismer. F\u00f8lgende endringer er foresl\u00e5tt: \u2022 Forbud av innf\u00f8rsel, omsetting og utsetting av 97 nye karplanter, som f\u00f8res opp p\u00e5 vedlegg I (forbud) til forskrift om fremmede organismer. Det er 96 planter som foresl\u00e5s til nasjonalt forbud og \u00e9n plante til regionalt forbud. \u2022 Av dem er det 20 planter som er oppf\u00f8rt p\u00e5 vedlegg V (krav om tillatelse for utsetting) til forskrift om fremmede organismer, og som flyttes til vedlegg I. Disse plantene blir dermed forbudt \u00e5 innf\u00f8re, omsette og utsette. Forbudet omfatter ogs\u00e5 private hager. \u2022 Unntak fra forbud for utenlandske treslag til leplanting Forbud av nye arter vil ikke v\u00e6re tilbakevirkende, men kun gjelde fremtidig innf\u00f8rsel, omsetting og utsetting fra forbudet trer i kraft. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist: 20. desember 2024 2. H\u00f8ring - Revisjon av felles kompetansem\u00e5l for leger (FKM) Helsedirektoratet har sendt p\u00e5 h\u00f8ring forslag til reviderte felles kompetansem\u00e5l for leger (FKM). 2 Bakgrunnen for behovet for revideringen, er blant annet tilbakemeldinger fra tjenestene om manglende integrering av FKM i det daglige arbeidet og et altfor stort omfang av l\u00e6ringsm\u00e5l, s\u00e6rlig for f\u00f8rste del av spesialistutdanningen (LIS1). F\u00f8lgende hovedendringer foresl\u00e5s: \u2022 L\u00e6ringsm\u00e5lene endres fra totalt 75 i dagens FKM-plan til 29 l\u00e6ringsm\u00e5l. \u2022 L\u00e6ringsm\u00e5lene i LIS 1 reduseres fra 50 til 15, der 8 godkjennes i sykehus og 7 i kommunen. \u2022 L\u00e6ringsm\u00e5lene i LIS 2/3 reduseres fra 25 til 14. \u2022 Prosjektoppgaven i LIS 2/3 fjernes som nasjonalt anbefalt l\u00e6ringsaktivitet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. november 2024. 3. H\u00f8ring av NOU 2024:14 Med lov skal data deles Digitaliserings- og forvaltningsdepartementet sendte 19.09.24 p\u00e5 h\u00f8ring \u00abNOU 2024:14 Med lov skal data deles\u00bb. Viderebruksutvalget ble oppnevnt av dav\u00e6rende Kommunal- og moderniseringsdepartementet 6. oktober 2021 for \u00e5 foresl\u00e5 en mer helhetlig regulering av viderebruk av offentlig informasjon (data). Det framg\u00e5r av mandatet for utvalget at forslaget skal ta utgangspunkt i offentleglova med forskrift, \u00e5pne data-direktivet (EU) 2019/1024), gjennomf\u00f8ringsrettsakten om datasett med h\u00f8y verdi (EU) 2023/138) og dataforvaltningsforordningen (EU) 2022/868). Departementet mottok 26. juni i \u00e5r NOU 2024:14 Med lov skal data deles. Departementet ber om h\u00f8ringsinstansenes syn p\u00e5 utvalgets vurderinger og forslag. Departementet ber spesielt om innspill til organisering av tilsyn etter utvalgets forslag til dataforvaltningslov \u00a7\u00a7 4 og 5. Departementet ber ogs\u00e5 om innspill til enkelte av de deler av utvalgets forslag som g\u00e5r lenger enn minimumskravene i \u00e5pne data-direktivet. Dette gjelder s\u00e6rlig forslaget til datadelingslov \u00a7\u00a7 5 fjerde ledd, 6 og 14. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 9. desember 2024. Bergen kommune har allerede f\u00e5tt utsatt h\u00f8ringsfrist til 19. desember. 4. H\u00f8ring \u2013 arbeidsgrupperapport om sivilrettslig inndragning av utbytte fra straffbare handlinger Justis- og beredskapsdepartementet sendte 20.09.24 p\u00e5 h\u00f8ring Arbeidsgrupperapport om sivilrettslig inndragning av utbytte fra straffbare handlinger. Departementet nedsatte 8. november 2023 en arbeidsgruppe som ble gitt i oppdrag \u00e5 utarbeide forslag til regler om sivilrettslig inndragning. Gruppen avga 20. september 2024 rapporten Selvstendig inndragning av utbytte fra straffbare handlinger. Rapporten sendes med dette p\u00e5 h\u00f8ring. Departementet ber om h\u00f8ringsinstansenes syn p\u00e5 arbeidsgruppens forslag. 3 Sivilrettslig inndragning er ett av flere virkemidler regjeringen vil foresl\u00e5 for \u00e5 forebygge og bekjempe \u00f8konomisk kriminalitet. Departementet viser i denne sammenheng til St.meld. nr. 15 (2023\u20132024) Felles verdier \u2013 felles ansvar, der regjeringen redegj\u00f8r for status og utfordringer og foresl\u00e5r tiltak som kan styrke den felles innsatsen for \u00e5 forebygge og bekjempe \u00f8konomisk kriminalitet i Norge. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune H\u00f8ringsfristen er 15. november 2024. 5. H\u00f8ring - Ny lokal forskrift: Vedtekter for gravplassene i Bergen (utsatt fra forretningsutvalget m\u00f8te 24.09.) Gravplassmyndigheten i Bergen sendte 17.09.24 p\u00e5 h\u00f8ring forslag til ny lokal forskrift, Vedtekter for gravplassene i Bergen. Det fremg\u00e5r ikke av h\u00f8ringsbrevet hvilke endringer som foresl\u00e5s ift. gjeldende forskrift. Bystyrets kontor har v\u00e6rt i kontakt med gravplassmyndigheten og har f\u00e5tt opplyst at de nye vedtektene ikke inneholder st\u00f8rre materielle endringer i forhold til dagens bestemmelser. Den mest relevante materielle endringen oppgis \u00e5 v\u00e6re muligheten for \u00e5 etablere urnevegger (ny \u00a7 12). Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 7. oktober 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring om endringer i forskrift om fremmede organismer - nye forbud av karplanter\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Revisjon av felles kompetansem\u00e5l for leger (FKM)\u00bb p\u00e5 vegne av Bergen kommune. 3. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring av NOU 2024:14 Med lov skal data deles\u00bb p\u00e5 vegne av Bergen kommune. 4. Byr\u00e5det avgir eventuell h\u00f8ringsuttalelse til \u00abH\u00f8ring - arbeidsgrupperapport om sivilrettslig inndragning av utbytte fra straffbare handlinger 5. Byr\u00e5det avgir eventuell h\u00f8ringsuttalelse til \u00abNy lokal forskrift: Vedtekter for gravplassene i Bergen\u00bb p\u00e5 vegne av Bergen kommune. 6. H\u00f8ringssak om \u00abForskrift om vernskog opp mot fjellet i Vestland fylke\u00bb, som behandlet i forretningsutvalgets m\u00f8te 24.09.2024, omfordeles. Utvalg for finans, kultur og n\u00e6ring avgir h\u00f8ringsuttalelse p\u00e5 vegne av Bergen kommune. H\u00f8ringsuttalelsen sendes ogs\u00e5 utvalg for milj\u00f8 og byutvikling til orientering. 7. Byr\u00e5det avgir h\u00f8ringsuttalelse til \u00abH\u00f8ring - NOU 2024:15 - En bedre regulert drosjen\u00e6ring - delutredning II fra Drosjeutvalget\u00bb p\u00e5 vegne av Bergen kommune. Dato: 25. september 2024 4 \u00d8ivind Hauge St\u00f8le - Fagleder Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 5 "
}