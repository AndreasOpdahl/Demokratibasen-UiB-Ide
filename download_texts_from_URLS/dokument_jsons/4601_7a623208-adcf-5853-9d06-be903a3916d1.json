{
  "dokument_id": "7a623208-adcf-5853-9d06-be903a3916d1",
  "doc_type": "case_attachment",
  "kommune": 4601,
  "tittel": "Oppstart av arbeidet med plan for oppf\u00f8lging av samfunnssikkerhets- og beredskap",
  "url": "https://bergen.kommune.no/politikere-utvalg/api/fil/bk360/11386714/Oppstart-av-arbeidet-med-plan-for-oppfolging-av-samfunnssikkerhets-og-beredskap",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/128786-1 Oppstart av arbeidet med plan for oppf\u00f8lging av samfunnssikkerhets- og beredskapsarbeidet Hva saken gjelder: Byr\u00e5dsleder presenterer i denne saken rammene for arbeidet med plan for oppf\u00f8lging av samfunnssikkerhets- og beredskapsarbeidet Et tryggere samfunn \u2013 sammen. Et tryggere samfunn \u2013 sammen blir en ny plan som skal sette retning for kommunens arbeid med samfunnssikkerhet og beredskap. Planen vil f\u00f8lge opp Bergen ROS 2024 \u2013 helhetlig risiko- og s\u00e5rbarhetsanalyse som bystyret tok til orientering i m\u00f8tet 04.09.2024 sak 271/24. Planen vil bli utarbeidet som en temaplan som skal inneholde b\u00e5de m\u00e5l, strategier og tiltak. Planens form\u00e5l og forankring Form\u00e5let med planen er \u00e5 sette m\u00e5l, strategier og tiltak for kommunens arbeid med samfunnssikkerhet og beredskap. Planen er forankret i forskrift om kommunal beredskapsplikt \u00a7 3 Helhetlig og systematisk samfunnssikkerhets- og beredskapsarbeid. Forskriften peker blant annet p\u00e5 at kommunen, p\u00e5 bakgrunn av den helhetlige risiko- og s\u00e5rbarhetsanalysen, skal utarbeide langsiktige m\u00e5l, strategier, prioriteringer og plan for oppf\u00f8lging av samfunnssikkerhets- og beredskapsarbeidet. Rammer for planen Temaet sikkerhet og beredskap er omtalt i et eget kapittel i byr\u00e5dets politiske plattform, og plattformen legger blant annet vekt p\u00e5 at byr\u00e5det vil prioritere sikkerhet og beredskap i Bergen kommune. I den kommunale planstrategien, som snart skal til behandling i bystyret, er det skissert en rekke utviklingsgrep for samfunnsplanlegging i valgperioden. Planen Et tryggere samfunn \u2013 sammen skal rette seg etter disse utviklingsgrepene. Det grepet som vil p\u00e5virke planen mest er at ambisjonene i planen som hovedregel m\u00e5 realiseres innenfor gjeldende \u00f8konomiske rammer. Planen b\u00f8r derfor kun inneholde tiltak som kan l\u00f8ses innenfor dagens \u00f8konomiske ramme, men helt unntaksvis kan planen inneholde tiltak som krever finansiering. Tiltak som ikke kan l\u00f8ses innenfor dagens \u00f8konomiske ramme m\u00e5 bli vurdert i arbeidet med framtidige handlings- og \u00f8konomiplaner, og det at tiltaket er med i planen er ingen garanti for at det vil bli gjennomf\u00f8rt. Kommunens n\u00e5v\u00e6rende samfunnsdel har ni hovedm\u00e5l, der ett av de er \u00abTrygg\u00bb. Under dette hovedm\u00e5let er det spesielt ett satsingsomr\u00e5de, \u00abBergen skal ha god beredskap mot u\u00f8nskede hendelser\u00bb, som er aktuell for planarbeidet. Arbeidet med \u00e5 lage en ny 1 samfunnsdel er i gang, og den nye samfunnsdelen vil v\u00e6re en viktig ramme for dette planarbeidet. Samfunnssikkerhet og beredskap er et eget tema i Nasjonale forventninger til kommunal og regional planlegging 2023\u20132027. Det er formulert ti forventninger, og selv om ingen av disse handler direkte om plan for oppf\u00f8lging av samfunnssikkerhets- og beredskapsarbeidet er de likevel et viktig bakteppe for planarbeidet. Plan for oppf\u00f8lging av samfunnssikkerhets- og beredskapsarbeidet Et tryggere samfunn \u2013 sammen skal bygge opp om andre relevante planer og vedtak som er gjort i Bergen kommune. Organisering av planarbeidet Samfunnssikkerhet og beredskap er et sektorovergripende politikkomr\u00e5de. Byr\u00e5dsleders avdeling vil ha ansvar for planarbeidet, og \u00f8vrige byr\u00e5dsavdelinger vil v\u00e6re involvert i arbeidet med \u00e5 utarbeide byr\u00e5dets h\u00f8rings- og planutkast. Byr\u00e5dets forslag til plan for oppf\u00f8lging skal legges ut p\u00e5 h\u00f8ring. I tillegg til at h\u00f8ringen er \u00e5pen for alle, vil noen akt\u00f8rer f\u00e5 en spesiell invitasjon til \u00e5 svare p\u00e5 h\u00f8ringen. Noen eksempler p\u00e5 slike akt\u00f8rer kan v\u00e6re omegnskommuner og akt\u00f8rer som var involvert i arbeidet med helhetlig ROS-analyse. Ruspolitisk r\u00e5d, Eldrer\u00e5det, Kommunalt r\u00e5d for personer med funksjonsnedsettelse og Ungdomsr\u00e5det vil bli direkte invitert til \u00e5 gi sine innspill i h\u00f8ringsrunden. Det kan ogs\u00e5 bli aktuelt \u00e5 ha egne m\u00f8ter med enkelte akt\u00f8rer. Framdriftsplan Arbeidet med plan for oppf\u00f8lging av samfunnssikkerhets- og beredskapsarbeidet Et tryggere samfunn \u2013 sammen vil starte opp etter at oppstartsaken er behandlet i byr\u00e5d. M\u00e5let er at byr\u00e5det skal kunne sende et forslag p\u00e5 h\u00f8ring i l\u00f8pet av v\u00e5ren 2025 og at Bergen bystyre skal kunne behandle byr\u00e5dets endelige forslag til plan for oppf\u00f8lging av samfunnssikkerhets- og beredskapsarbeidet Et tryggere samfunn \u2013 sammen i l\u00f8pet av h\u00f8sten 2025. \u00d8konomiske konsekvenser: Oppstart av arbeidet med plan for oppf\u00f8lging av samfunnssikkerhets- og beredskapsarbeidet Et tryggere samfunn \u2013 sammen har ikke \u00f8konomiske konsekvenser utover vedtatt budsjett, og forutsetter heller ikke \u00f8kte kostnader i kommende \u00e5r. Byr\u00e5dsleders vurdering og anbefaling/konklusjon: De siste \u00e5rene har flere alvorlige hendelser understreket behovet for \u00e5 prioritere sikkerhet og beredskap. Koronapandemien og klimarelaterte hendelser som ras og flom, har tydeliggjort behovet for en effektiv beredskap for \u00e5 h\u00e5ndtere potensielle alvorlige hendelser. Internasjonale hendelser og den sikkerhetspolitiske situasjonen har forsterket behovet for \u00e5 v\u00e6re godt forberedt. Byr\u00e5det vil derfor prioritere sikkerhet og beredskap i Bergen kommune. Dette krever en organisasjon som er godt forberedt og i stand til raskt \u00e5 mobilisere og omstille seg for \u00e5 h\u00e5ndtere ulike hendelser. Det er behov for oppdaterte risiko- og s\u00e5rbarhetsanalyser (ROS), samt planer og beredskapssystemer som sikrer robusthet og rask respons. Det er ogs\u00e5 viktig at kommunen jevnlig gjennomf\u00f8rer \u00f8velser for \u00e5 teste og styrke beredskapen. Bergen bystyre tok nylig Bergen ROS 2024 \u2013 helhetlig risiko- og s\u00e5rbarhetsanalyse til orientering. Den helhetlige ROS-analysen skal f\u00f8lges opp i tr\u00e5d med kravene i lov og forskrift. Ett av kravene er at det skal utarbeides en plan for oppf\u00f8lging. 2 Byr\u00e5dsleder anbefaler derfor byr\u00e5det \u00e5 vedta at arbeidet med plan for oppf\u00f8lging av samfunnssikkerhets- og beredskapsarbeidet Et tryggere samfunn \u2013 sammen blir startet opp i tr\u00e5d med denne saken. Vedtakskompetanse: Byr\u00e5dets fullmakter (vedtatt av Bergen bystyre i sak 378-20 i m\u00f8te 16. desember 2020), \u00a7 2.4 Driftsansvar: Byr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet, herunder \u00e5 beslutte igangsetting av planarbeid i kommunens regi, jamf\u00f8r gjeldende planinstruks, byr\u00e5dssak 1034/20. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. Arbeidet med plan for oppf\u00f8lging av samfunnssikkerhets- og beredskapsarbeidet Et tryggere samfunn \u2013 sammen blir startet opp i tr\u00e5d med denne saken. 2. Melding om vedtak sendes Bystyrets kontor og sekretariatene for Ruspolitisk r\u00e5d, Eldrer\u00e5det, Kommunalt r\u00e5d for personer med funksjonsnedsettelse og Ungdomsr\u00e5det. Dato: 24. september 2024 Marte Joan Monstad Fung. byr\u00e5dsleder Dokumentet er godkjent elektronisk 3 "
}