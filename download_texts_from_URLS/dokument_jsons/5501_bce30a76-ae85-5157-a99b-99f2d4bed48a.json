{
  "dokument_id": "bce30a76-ae85-5157-a99b-99f2d4bed48a",
  "doc_type": "case_attachment",
  "kommune": 5501,
  "tittel": "14  Vindanalyse \u00c6RFUGLVEGEN 2-8 TROMS\u00d8  21.05.21",
  "url": "https://innsyn.tromso.kommune.no/application/getMoteDokument?dokid=2001905331",
  "tekst": " Outdoor Environment NOTAT Technology as N159-21 Postboks 197, 8503 Narvik REV 0 Telefon: (+47) 9263430; E-post: pas@oetechnology.no Foretaksreg.: NO 994941372 MVA Oppdragsgiver: \u00c6rfuglveien 2 AS Postboks 655, 9257 Troms\u00f8 Oppdragsgivers ref.: Torstein Piltingsrud (torstein.piltingsrud@atpa.no) Utf\u00f8rt av: Per-Arne Sundsb\u00f8 Klassifisering: Begrenset til kunde Notat nr.: N159-21 0 Revisjon: 0 Dato: 21.05.2021 VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 SAMMENDRAG - KONKLUSJON Det er utf\u00f8rt en analyse av lokale vind- og sn\u00f8driftsforhold rundt planforslag for \u00c6rfuglvegen 2-8 i Troms\u00f8. Dette basert p\u00e5 de lokalt fremherskende vindretningene fra SSV og NN\u00d8. Vind fra SSV opptrer oftest, har st\u00f8rst andel av sterk vind og er fremherskende med hensyn til drivsn\u00f8 og fonndannelse. Vind fra SSV gir de st\u00f8rste vindhastighetene p\u00e5 bakkeplan og disse oppst\u00e5r rundt den s\u00f8rlige randsonen av planforslaget. Bygningenes utforming og parallelle orientering med fremherskende vind, kanaliserer vind i omliggende veger, mens uteomr\u00e5dene mellom bygningsvolumene vil v\u00e6re relativt skjermet. Planomr\u00e5det er ogs\u00e5 noe skjermet av omliggende bebyggelse og vegetasjon. De planlagte bygningene er for det meste h\u00f8yere enn nabobebyggelsen. Noe nedfallsvind og vindrotorer m\u00e5 derfor forventes mellom bygningsvolumene, men planforslagets utforming medf\u00f8rer at dette ikke gir alt for stor vindbelastning mot bakkeplanet. Soner p\u00e5 balkonger og h\u00f8yere takterrasser vil kunne ha \u00f8kt vindbelasting. Disse og eventuelle tilrettelagte uteoppholdssoner, skjermes ved behov. Det vil kunne oppst\u00e5 noe \u00f8kt fonndannelse i uteomr\u00e5dene mellom bygningsvolumene og i innkj\u00f8ringene til parkeringsanlegg. Dette som f\u00f8lge av drift inn fra omliggende veg og lokal omdistribuering av sn\u00f8 i feltet. Fonndannelse kan betegnes som uheldig dersom utformingen av uteomr\u00e5dene vanskeliggj\u00f8r sn\u00f8rydding. Omliggende veger ligger parallell fremherskende vind og vil v\u00e6re relativt bl\u00e5st ren for sn\u00f8. Eventuelle uheldige effekter som f\u00f8lge av fonndannelse vil kunne reduseres med lokale tiltak. Sn\u00f8drift fra SSV er klart fremherskende, men noe drift vil ogs\u00e5 kunne oppst\u00e5 fra nordlig sektor. Sn\u00f8drift fra NN\u00d8 vil i utgangspunktet f\u00f8re til tilsvarende effekter p\u00e5 bakkeplan. Det aktuelle planforslaget vil generelt ikke f\u00f8re til nevneverdige uheldige konsekvenser med hensyn til vind- og sn\u00f8driftforhold for nabobebyggelse med tilh\u00f8rende utearealer. Side 1 av 13 Outdoor Environment NOTAT Technology as Aktuelle tiltak med hensyn til sn\u00f8drift & fonndannelse \u2022 Forh\u00f8yet kant/terrengmur over innkj\u00f8ringene til parkeringsanlegg vil her redusere innkommende drift. \u2022 Tilrettelegge for effektiv sn\u00f8rydding mellom bygningsvolumene. Mest mulig tilrettelegging for maskinell rydding er \u00e5 foretrekke. Det er her spesielt viktig \u00e5 ta hensyn til hvilke sn\u00f8ryddingsredskap/maskiner som skal benyttes. Vegetasjon og gjerder gir ofte effektiv vindskjerming, men kan ogs\u00e5 virke sn\u00f8samlende og hindrer effektiv sn\u00f8rydding. \u2022 Tilrettelegge den enkelte bygning/vegg med tilh\u00f8rende uteareal for sn\u00f8belastning, gjennom hensiktsmessig design, plassering av vinduer, skjerming av inngangspartier og lokalisering av garasje \u00e5pning n\u00e6r veg. Inngang til bygninger og garasjer, b\u00f8r om mulig, plasseres slik at fremherskende sn\u00f8drivende vindretning bl\u00e5ser langs inngangsfasaden. En b\u00f8r spesielt unng\u00e5 bruk av lave vinduspartier i soner mot lefonndannelse. Se for \u00f8vrig forslag til tilpasning av bygningsdesign med tilh\u00f8rende uteareal med hensyn til sn\u00f8drift, i slutten av notatet. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 2 av 13 N159-21-0 21.05.2021 Outdoor Environment NOTAT Technology as 1 INNLEDNING Outdoor Environment Technology AS (OET) er engasjert av \u00c6rfuglveien 2 AS for \u00e5 utf\u00f8re en analyse av lokale vind- og sn\u00f8driftforhold rundt planforslag for \u00c6rfuglvegen 2-8 i Troms\u00f8. Planforslaget inneholder tilrettelagte uteomr\u00e5der mellom bygningsvolumene og disse b\u00f8r v\u00e6re relativt godt skjermet for den lokale klimabelastningen. Figur 1. Modell av planforslag for \u00c6rfuglvegen 2-8 i Troms\u00f8, der fremherskende vindsektorer er markert med bl\u00e5 piler. M\u00e5lsetting for vindklimatisk tilpasning i reguleringsarbeidet er \u00e5 sikre at nybygging ikke medf\u00f8rer uheldige vind- og sn\u00f8drifteffekter rundt utbyggingsprosjektet og for omliggende bebyggelse med tilgrensende uteomr\u00e5der. Notatet inneholder resultater fra numeriske simuleringer av vindfelt rundt aktuelt bygningsvolumer, som f\u00f8lge av vind fra fremherskende vindsektorer. Simuleringene angir hovedtendenser i vindm\u00f8nsteret. Analyse og vurdering av fremherskende vindforhold er gjort i forhold til planlagt/tilsiktet disponering av bygninger og omkringliggende utearealer. Vindanalysen dekker ikke effekter fra bygningsdetaljer, mindre strukturer, vegetasjon, variasjoner i terrengruhet, frost, tine/smeltesykluser eller eventuelle fonner fra sn\u00f8rydding. Vindanalysen er utf\u00f8rt uten rekkverk p\u00e5 terrasser ol. H\u00f8ye vindhastigheter vil kunne oppst\u00e5 fra andre retninger enn de som er angitt som fremherskende. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 3 av 13 N159-21-0 21.05.2021 Outdoor Environment NOTAT Technology as 2 VINDKLIMATISKE FORUTSETNINGER Det foreligger meteorologiske observasjoner fra det aktuelle utbyggingsomr\u00e5det ved Langnes Lufthavn (90490) og ved V\u00e6rvarslinga for Nord-Norge (90450) som ligger lengre s\u00f8r-s\u00f8r\u00f8st oppe p\u00e5 Troms\u00f8ya. Vindroser for V\u00e6rvarslinga og Langnes har sammenfallende tendenser med hensyn til \u00e5rstid-variasjon i fremherskende vindsektorer. Forskjeller skyldes hovedsakelig mindre dreining av vind rundt Troms\u00f8halv\u00f8ya og lokale terrengvariasjoner rundt m\u00e5lestasjonene. Langnes-Lufthavn er mer vindeksponert enn omr\u00e5det ved V\u00e6rvarslinga. Figur 2. Planomr\u00e5det (r\u00f8d sirkel) p\u00e5 vestsiden av Troms\u00f8ya og fremherskende vind i omr\u00e5det. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 4 av 13 N159-21-0 21.05.2021 Outdoor Environment NOTAT Technology as Figur 3. Vindroser fra V\u00e6rvarslingen i Nord-Norge og Langnes Lufthavn, med frekvens og retning av middelvind. Planomr\u00e5det ligger sv\u00e6rt n\u00e6rt m\u00e5lestasjonen ved Langnes Lufthavn og vindforholdene vil i stor grad v\u00e6re sammenfallende. P\u00e5 bakgrunn av meteorologiske vindstatistikk og erfaringer fra det aktuelle omr\u00e5det, er det valgt \u00e5 simulere to fremherskende vindretninger rundt det aktuelle planforslaget: \u2022 Vind fra NN\u00d8 - I stor grad et sommerfenomen/sn\u00f8fri \u00e5rstiden \u2022 Vind fra SSV - Sommer og vinter, samt fremherskende i forhold til sn\u00f8drift Andre vindretninger vil kunne oppst\u00e5 og f\u00f8re til uheldige vindeffekter i det aktuelle utbyggingsomr\u00e5det, men vind fra NN\u00d8 og SSV er her klart fremherskende VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 5 av 13 N159-21-0 21.05.2021 Outdoor Environment NOTAT Technology as 3 ANVENDT METODE 3.1 Beregningsteknikk Beregning av vindstr\u00f8mninger utf\u00f8res med CFD (Computational Fluid Dynamics), som er et computerbasert alternativ til vintunnelfors\u00f8k. Str\u00f8mningsmodellen er basert p\u00e5 en tredimensjonal, endelig differanse metode som l\u00f8ser tidsavhengige problemer ved hjelp av bevarelseslovene for masse og impuls. Beregningsomr\u00e5det er hensiktsmessig tilpasset rundt aktuelle geometriske former, der ligninger for luftens hastighet, trykk og turbulens l\u00f8ses i et stort antall punkter. Bestemmelse av vindforholdene i et omr\u00e5de CFD-modeller avhenger blant annet av; st\u00f8rrelsen p\u00e5 beregningsomr\u00e5det, oppl\u00f8sningen av beregningsnettet (antall punkter) og beregningsomr\u00e5dets randsonebetingelser. Spesielt viktig er det \u00e5 oppn\u00e5 en realistisk fordeling av vindhastigheter i tilstrekkelig avstand fra lokalisering som skal vurderes. Prinsipp for beregningsomr\u00e5de rundt geometrisk modell med randsonebetingelser er vist i figuren under. Innkommende vindfelt er basert p\u00e5 tidsmidlede vindhastigheter og friksjon/ruhet er valgt i forhold til lokale terrengforhold. I denne analysen er det benyttet en RNG-turbulensmodell. 3.2 Representasjon av arkitektur og terreng Geometrisk 3D modell av aktuelle bygninger, strukturer og terreng utformes med utgangspunkt i \u00e5 gi en realistisk p\u00e5virkning av vindfeltet, fra p\u00e5virkende utvendige flater. Bygninger og strukturer representeres som enkle volumer, uten un\u00f8dvendige detaljer. N\u00f8dvendig detaljeringsgraden avhenger av skala/omfang, hvilke vindeffekter som skal unders\u00f8kes, tilgjengelig datakraft, m.m. Omkringliggende bebyggelse inkluderes i den grad den vil innvirke p\u00e5 vinden i den lokalisering som skal vurderes, og representeres med avtagende detaljeringsgrad i avstand fra denne. Omfang av omliggende terreng skal v\u00e6re tilstrekkelig til \u00e5 gi den riktige virkning p\u00e5 vindfeltet. Figur 4. 3D-simuleringsmodell av aktuelt planforslag med omliggende bebyggelse, utarbeidet av OET ut fra data fremskaffet av oppdragsgiver. Lokalt fremherskende vindretninger er her markert med bl\u00e5 piler. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 6 av 13 N159-21-0 21.05.2021 Outdoor Environment NOTAT Technology as 4 VINDEFFEKTER RUNDT BYGNINGER OG STRUKTURER Vindfeltet rundt bygninger og konstruksjoner er ofte sv\u00e6rt komplekst med kombinasjoner av ulike vindeffekter. Illustrasjonene under viser typiske vindeffekter rundt bygninger og kan v\u00e6re nyttige med hensyn til analyse av simuleringsresultatene, for \u00e5 f\u00e5 en bedre forst\u00e5else for hvorfor vindforsterkning og levirkninger oppst\u00e5r. Kanalisert vindfelt i en korridor dannet av bygninger trenger n\u00f8dvendigvis ikke \u00f8ke vindens hastighet mellom bygningene, men i frav\u00e6r av en normal blokkering av \u00abkanalen\u00bb vil ofte medf\u00f8re relativt st\u00f8rre vindstyrker enn i omkringliggende omr\u00e5der. Vindhastigheten vil kunne \u00f8ke dersom bygningene i korridor\u00e5pningen danner en trakt mot vinden. Trakteffekt mellom bygningsvolumer som er lokalisert slik de danner en traktform slik at vinden presses sammen og \u00f8ker hastigheten. Trakteeffekten f\u00e5r st\u00f8rst effekt for relativt h\u00f8ye og brede bygningsvolumer (h\u00f8yde minimum 15m og lengde p\u00e5 \u00e5pning minst 100m). Vindforsterkning i passasje mellom bygninger eller i \u00e5pne passasjer gjennom bygningsstrukturer, som f\u00f8lge av trykkforskjeller mellom lo- og leside. Vindforsterkning rundt hj\u00f8rne i overgang mellom le og loside av bygning eller rundt hj\u00f8rner som stikker ut i vindstr\u00f8mningen. Overgangen mellom store og lave vindhastigheter er ofte sv\u00e6rt turbulent og vindhastigheten kan f\u00f8les st\u00f8rre, enn den egentlig er. Vindnedslag og rotordannelse rundt bygninger. Vind som treffer normal p\u00e5 en \u00e5pen bygningsfasade, vil fra en h\u00f8yde av 2/3 opp p\u00e5 fasaden, bli presses ned mot bakkeplan. Opptrer som fluktuerende rotorer (turbulent kastevind). Kan gi sv\u00e6rt store hastigheter rundt h\u00f8ye bygninger og tilstrekkelig store hastigheter til \u00e5 redusere utekomfort rundt lavere bygg. Fremskutt base p\u00e5 h\u00f8ybygg kan benyttes for \u00e5 redusere vindbelastningen p\u00e5 bakkeplan som f\u00f8lge av vindnedslag og rotordannelse rundt bygninger. Str\u00f8mlinjeformet og fortettet bebyggelse gir kollektiv vindskjerming. Bebyggelse utformet str\u00f8mlinjeformet med terreng kan selv p\u00e5 en bakketopp, virke kollektivt vindskjermende. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 7 av 13 N159-21-0 21.05.2021 Outdoor Environment NOTAT Technology as 4.1 Relativ vindhastighet i uteoppholdssoner Relativ vindhastighet er i denne analysen definert som forholdet mellom lokal hastighet i personh\u00f8yde (1.75m) og hastigheten i tilsvarende h\u00f8yde, i det innkommende og uforstyrrede vindfeltet: Usim (1.75) Relativ vindhastighet = Uref (1.75) Relativ vindhastighet angir dermed endring i hastighet, som f\u00f8lge av lokale bygninger, strukturer og topografi. Relativ vindhastighet st\u00f8rre enn 1.0, gir \u00f8kning av vindhastighet i forhold til uforstyrret vind, mens verdier mindre enn 1.0 gir reduksjon. Stor relativ vindhastighet, betyr n\u00f8dvendigvis ikke at vinden er sterk i aktuell sone, men at vindhastigheten \u00f8ker tilsvarende i forhold til innkommende vind p\u00e5 terrengniv\u00e5. Styrken p\u00e5 den lokalt innkommende vinden er her avgj\u00f8rende. I vindutsatte omr\u00e5der representerer relative vindhastigheter st\u00f8rre enn 1.5 oftest store lokale vindhastigheter. De st\u00f8rste vindhastighetene oppst\u00e5r som regel rundt spisse hj\u00f8rner og kanter av bygninger og tak, og der bygningsvolumene danner innsnevringer eller passasjer, som presser vinden sammen. Identifisering av maksimal vindforsterkning avhenger mye av analysens detaljeringsgrad. For vindsimuleringer med h\u00f8y detaljeringsgrad, er det rundt vindeksponert bygningsdetaljer ikke uvanlig med relative vindhastigheter mot 2.0. Det vil si en fordobling av referanse-vindhastigheten. Relativ hastighet benyttes for \u00e5 analysere det lokale vindfeltet, for \u00e5 f\u00e5 en bedre forst\u00e5else for hvor vindforsterkning og levirkninger oppst\u00e5r, og hvilke bygninger og strukturer som gir forsterkning av vind eller le. Dette danner grunnlag for vurdering av designendringer og tiltak. 4.2 Opptredende vindhastighet i uteoppholdssoner Opptredende lokale vindhastigheter ved typiske vindstyrker fra bris til sterk bris, gir ofte en god beskrivelse av lokale vindforhold. Tabellen under angir de vindstyrkenes virkning p\u00e5 mennesker. Vindhastighet Beaufort Betegnelse Virkning p\u00e5 mennesker 1.75m (m/s) 0 Stille 0.0\u20130.1 1 Flau vind 0.2\u20131.0 Vinden knapt merkbar 2 Svak vind 1.1\u20132.3 Vinden f\u00f8les i ansiktet 3 Lett bris 2.4\u20133.8 H\u00e5r og kl\u00e6r flagrer, vanskelig \u00e5 lese en avis. 4 Laber bris 3.9\u20135.5 St\u00f8v og papir virvles opp 5 Frisk bris 5.6\u20137.5 Vindkrefter kan f\u00f8les p\u00e5 kroppen, fare for \u00e5 snuble ved inngang til vindsone 6 Liten kuling 7.6\u20139.7 Vanskelig \u00e5 benytte en paraply, h\u00e5ret bl\u00e5ses rett, vanskelig \u00e5 g\u00e5 st\u00f8dig, side-vindkrefter n\u00e6rmer seg g\u00e5-kraft forover, ubehagelig vindsus i \u00f8rene. 7 Stiv kuling 9.8\u201312.0 F\u00f8les besv\u00e6rlig \u00e5 g\u00e5 mot vinden 8 Sterk kuling 12.1\u201314.5 Generelt redusert ferdsel, vanskelig \u00e5 holde balanse i vindkastene 9 Liten storm 14.6\u201317.1 Personer bl\u00e5ses overende (lette strukturelle skader kan oppst\u00e5). Tabell 1. Utvidet Beaufort skala som viser vindens virkning p\u00e5 mennesker. Vindhastigheter er gitt ut fra gjennomsnittlig vindhastighet m\u00e5lt i personh\u00f8yde (z= 1,75m) over \u00e5pent terreng med ruhetslengde, z0 = 0,03m. Vindeffektene over kan for\u00e5rsakes av b\u00e5de stasjon\u00e6re vindforhold og vindkast/turbulens (Lawson & Penwarden, 1975). VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 8 av 13 N159-21-0 21.05.2021 Outdoor Environment NOTAT Technology as 5 VINDFORHOLD \u2013 PLANFORSLAG NYBYGG Det er utf\u00f8rt numeriske simuleringer av vind rundt gjeldende planforslag for \u00c6rfuglvegen 2-8 i Troms\u00f8, ut fra de lokalt fremherskende vindretningene SSV og NN\u00d8. Presentasjon og analyse av resultater er gjort med vekt p\u00e5 vindeffekter i uteareal, planforslagets virkning p\u00e5 lokale vindforhold og implementering av vinddempende tiltak/l\u00f8sninger. 5.1 Fremherskende vindeffekter rundt planforslag Figuren under viser simulerte vindhastigheter rundt det aktuelle planforslaget, som f\u00f8lge av frisk bris (8 m/s) fra henholdsvis NN\u00d8 og SSV. Bygningsvolumene ligger i stor grad parallelt med fremherskende vind, noe som demper den st\u00f8rste vindbelastningen i mellomliggende utearealer. Langsg\u00e5ende veger vil v\u00e6re mer vindbelastet. Omliggende bebyggelse og vegetasjon vil gi noe vindskjerming. Utbyggingsforslaget vil generelt v\u00e6re mest eksponert for vind fra SSV og de st\u00f8rste hastighetene vil oppst\u00e5 rundt det s\u00f8rlige randsonebygget. Figur 5. Vindhastigheter i personh\u00f8yde rundt utbyggingsforslag som f\u00f8lge av fremherskende vind. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 9 av 13 N159-21-0 21.05.2021 Outdoor Environment NOTAT Technology as 5.2 Vindbelasting i personh\u00f8yde rundt planforslag Figuren under viser vind og vindeffekter rundt aktuelt planforslag som f\u00f8lge av fremherskende vind fra henholdsvis NN\u00d8 og SSV. Vinden er gitt i personh\u00f8yde i form av relativ vindhastighet, 1.75m over terreng. Vind fra SSV gir de st\u00f8rste vindhastighetene p\u00e5 bakkeplan og disse oppst\u00e5r rundt den s\u00f8rlige randsonen av planforslaget. Bygningenes utforming og bygningsrekkas parallelle orientering med fremherskende vind, f\u00f8rer til uteomr\u00e5dene mellom bygningsvolumene er relativt lite vindbelastet. Noe nedfallsvind og vindrotorer m\u00e5 forventes rundt bygningsvolumene, men dette belaster ikke bakkeplanet i alt for stor grad. Vindanalysen inkluderer ikke eventuelle soner p\u00e5 balkonger og h\u00f8yere takterrasser. Disse vil kunne ha st\u00f8rre vindbelasting og m\u00e5 ved behov skjermes for vind. Figur 6. Vindeffekter i personh\u00f8yde rundt utbyggingsforslag som f\u00f8lge av fremherskende vind. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 10 av 13 N159-21-0 21.05.2021 Outdoor Environment NOTAT Technology as 6 SN\u00d8DRIFT RUNDT PLANFORSLAG Troms\u00f8 er et omr\u00e5de med relativt store sn\u00f8fall og i vindeksponerte omr\u00e5der kan det bli betydelig med sn\u00f8drift og fonndannelse. Vind fra SSV opptrer oftest p\u00e5 vinteren og er fremherskende sn\u00f8drivende vindretning. Terreng, skog og nabobebyggelse mot s\u00f8r vil virke noe skjermende i forhold til innkommende drivsn\u00f8 fra denne sektoren. Fonndannelse i planomr\u00e5det vil i stor grad oppst\u00e5 som f\u00f8lge av vertikalt sn\u00f8fall og/eller omdistribuering av sn\u00f8 mellom flatene inne i feltet. I ekstremperioder med store sn\u00f8fall og mye vind kan slik omdistribueringen av sn\u00f8 v\u00e6re av stor betydning. Figuren under viser hovedtendenser i fonndannelse fra simulering av sn\u00f8drift rundt den aktuelle bygningsgruppen ved vind fra SSV. Den m\u00f8rkeste fargen angir de relativt tykkeste sn\u00f8fonnene. Det aktuelle utbyggingsomr\u00e5det er for stort til at state of the art modelleringsteknikker skal kunne simulere fonntykkelser med detaljer i klebeeffekten mot bygninger osv. Sn\u00f8driftanalysen dekker ikke effekter fra mindre strukturer, vegetasjon, variasjoner i terrengruhet, frost, tine/smeltesykluser eller eventuelle fonner fra sn\u00f8rydding. Figur 7. Fonndannelse rundt aktuelt planforslag som f\u00f8lge av fremherskende vind fra SSV. Det vil oppst\u00e5 relativt lite fonndannelse p\u00e5 langsg\u00e5ende interne veger. Imidlertid vil det kunne oppst\u00e5 mer fonndannelse i sonene mellom bygningsvolumene, der vinden avtar. Dette som f\u00f8lge av drift inn fra omliggende veg og takflater, lokal omdistribuering og vertikalt sn\u00f8fall. De to innkj\u00f8ringene til parkeringsanlegg vil ogs\u00e5 kunne bli utsatt for fonndannelse. Eventuelle uheldige effekter som f\u00f8lge av fonndannelse kan reduseres med lokale tiltak, se neste side. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 11 av 13 N159-21-0 21.05.2021 Outdoor Environment NOTAT Technology as 6.1 Forslag til tilpasning av bygningsdesign med tilh\u00f8rende uteareal med hensyn til sn\u00f8drift Plassering av vinduer En b\u00f8r generelt unng\u00e5 bruk av lave vinduspartier mot terreng, balkonger- og takflater, fordi det her oppst\u00e5r hyppigst og st\u00f8rst sn\u00f8ansamling. Mest utsatt er lave vinduspartier i f\u00f8rste etasje mot lesone, der fonndannelse kan dekke store deler, eller hele vinduet. Sn\u00f8oppbygging mot vindu gir \u00f8kt slitasje og fuktbelastning p\u00e5 ramme og tettesjikt. Lave vinduspartier vil i tillegg v\u00e6re mer eksponert for fuktbelastning som f\u00f8lge av sprut fra terrenget i regnv\u00e6r. Sn\u00f8ansamling f\u00f8rer sjeldent til brudd i vinduskonstruksjonen, men kan hindre r\u00f8mning der vinduet skal kunne benyttes som r\u00f8mningsveg. Lavtliggende vinduer vil relativt raskt kunne bli dekket av sn\u00f8 og gi f\u00f8lelsen av \u00e5 v\u00e6re innesn\u00f8dd. Veggkledning mot fonndannelse Tradisjonell byggeskikk i sn\u00f8rike omr\u00e5der benytter oftest relativt h\u00f8ye sokkelmurer eller andre hevende tiltak, for \u00e5 redusere risiko for skader og behovet for vedlikehold. Moderne design tar ofte ikke like godt hensyn til lokale klimaforhold og n\u00e5 er det sv\u00e6rt popul\u00e6rt \u00e5 trekke underkant vindu og trekledning n\u00e6rmest mulig terrengniv\u00e5. Veggsoner der det kan forventes betydelig tilliggende fonndannelse, b\u00f8r utformes uten vinduer og med fukt- og slitasjebestandige kledningsmaterialer. Avstanden fra underkanten av kledningen til terrenget Fonndannelse mot vegg kan f\u00f8re til slitasje og r\u00e5tedannnelse i ytre kledning og er et vanlig fenomen i omr\u00e5der med mye sn\u00f8drift og lange vintre. Den st\u00f8rste tilliggende fonndannelsen oppst\u00e5r vanligvis mot levegger, men sidefonnene kan ogs\u00e5 ligge relativt h\u00f8yt inntil veggene. Endeved og de nederste delene av kledningen er mest utsatt for r\u00e5teskader og risiko for skader \u00f8ker med tiden sn\u00f8en dekker kledningen. For steder der det kan oppst\u00e5 store slagregnsp\u00e5kjenninger, anbefaler Byggforsk en minimumsavstand fra underkanten av kledning til terrenget p\u00e5 30 cm. Dette for \u00e5 unng\u00e5 r\u00e5teskader p\u00e5 kledning. Byggforsk gir ingen anbefalinger til minimumsavstand mellom underkant kledningen og terreng med hensyn til omkringliggende fonndannelse. I sn\u00f8rike omr\u00e5der b\u00f8r minimum h\u00f8yde over terreng \u00f8kes ytterligere over 30 cm, spesielt i skr\u00e5nende terreng og der lefonner kan legge seg mot veggen. Carport versus lukket garasje I omr\u00e5der med mye vind og store sn\u00f8fall vil drivsn\u00f8 kunne drive inn under en eventuell carport og tette seg rundt og under bilen. Det samme gjelder for \u00e5pne parkeringsplasser. I soner med mye vind og drivsn\u00f8 anbefales det i st\u00f8rst mulig grad \u00e5 benytte mest mulig lukkede garasjel\u00f8sninger. Garasjer b\u00f8r helst integreres i st\u00f8rre bygningsvolumer. Dersom det her eventuelt velges \u00e5 benytte carport, b\u00f8r denne utformes delvis lukket for \u00e5 unng\u00e5 sn\u00f8inndrev. Lokalisering av ventilasjons\u00e5pninger I lesoner kan fonndannelsen strekke seg relativt h\u00f8yt opp p\u00e5 veggen og her b\u00f8r luftinntak lokaliseres relativt h\u00f8yt oppe. Dette for \u00e5 unng\u00e5 sn\u00f8inndrev eller tildekking av luftinntaket. Luftuttak er i utgangspunktet ikke utsatt for sn\u00f8inndrev, men b\u00f8r ikke tildekkes. Hagegjerder i sn\u00f8rike omr\u00e5der Hagegjerder samler drivsn\u00f8 mot gjerdet og i de tilgrensende sonene p\u00e5 tomta. I mange tilfeller samler gjerdene sn\u00f8 som ellers har kunnet drevet videre og ut av tomta. I skr\u00e5nende terreng kan gjerdene bli utsatt for \u00f8deleggende sn\u00f8sigekrefter. Tregjerder vil i utgangspunktet v\u00e6re utsatt for r\u00e5teskader. Der det regelmessig vil oppst\u00e5 mye drivsn\u00f8 og sn\u00f8transport, kan det v\u00e6re hensiktsmessig \u00e5 utforme hagegjerdene slik at disse kan fjernes p\u00e5 vinteren. Plassering av inngangspartier og innkj\u00f8ring garasje Inngang til bygninger og garasjer, b\u00f8r om mulig, plasseres slik fremherskende sn\u00f8drivende vindretning bl\u00e5ser langs inngangsfasaden. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 12 av 13 N159-21-0 21.05.2021 Outdoor Environment NOTAT Technology as REFERANSER Beyers, J.H.M., Sundsb\u00f8, P.A. and Harms, T.M., 2004, Numerical simulation of three-dimensional, transient snow drifting around a cube, Journal of Wind Engineering and Industrial Aerodynamics, Volume 92, 725- 747. Lawson, T.V. and Penwarden, A.D., 1975, The Effects of Wind on People in the Vicinity of Buildings, In: Proceedings 4th International Conference on Wind Effects on Buildings and Structures, Cambridge University Press, Heathrow, pp. 605\u2013622. Sundsb\u00f8, P.A., 2015, Winterization of onshore facilities and outdoor work areas. I: International Arctic Petroleum Cooperation: Barents Sea Scenarios, Routledge, ISBN 978-1-13-878326-3, 251-273 Sundsb\u00f8, P.A., 2015, Analyse av vind & sn\u00f8drift rundt Prostneset havneterminal, OET rapport 125-15, Oppdragsgiver Bj\u00f8rn Bygg AS. Sundsb\u00f8, P.A., 1997, Numerical modelling and simulation of snow drift \u2013 Application to snow engineering, Doctoral Thesis, ISBN 82-471-0047-9, Norwegian University of Science and Technology, Trondheim. VIND- OG SN\u00d8DRIFT RUNDT PLANFORSLAG FOR \u00c6RFUGLVEGEN 2-8 I TROMS\u00d8 Side 13 av 13 N159-21-0 21.05.2021 "
}