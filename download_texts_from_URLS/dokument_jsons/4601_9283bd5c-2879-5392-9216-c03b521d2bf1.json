{
  "dokument_id": "9283bd5c-2879-5392-9216-c03b521d2bf1",
  "doc_type": "case_attachment",
  "kommune": 4601,
  "tittel": "Statsforvaltaren i Vestland forenklar arbeidet sitt som h\u00f8yringsinstans i dispensasjonssaker etter plan- og bygningslova kap. 19",
  "url": "https://bergen.kommune.no/politikere-utvalg/api/fil/bk360/9668307/Statsforvaltaren-i-Vestland-forenklar-arbeidet-sitt-som-hoyringsinstans-i-dispensasjonssaker-etter-plan-og-bygningslova-kap-19",
  "tekst": " V\u00e5r dato: V\u00e5r ref: 04.01.2024 2023/18708 Dykkar dato: Dykkar ref: Bergen kommune Saksbehandlar, innvalstelefon Postboks 7700 Arve Meidell, 55 57 21 10 5020 BERGEN Statsforvaltaren i Vestland forenklar arbeidet sitt som h\u00f8yringsinstans i dispensasjonssaker etter plan- og bygningslova kap. 19 Statsforvaltaren endrar fr\u00e5 d.d. praksis i dispensasjonssaker etter plan- og bygningslova \u00a7 19-1, ved at vi ikkje lenger vil be om \u00e5 f\u00e5 slike saker p\u00e5 h\u00f8yring f\u00f8r kommunane gjer vedtak. Dette f\u00e5r \u00f2g konsekvensar for kommunane sine rutinar. Ordninga er ei fors\u00f8ksordning, og vil evaluerast ved \u00e5rsslutt i 2024. Vi er p\u00e5lagt \u00e5 vurdere positive dispensasjonsvedtak i kommunane, og vi vil difor be om \u00e5 f\u00e5 desse inn. I v\u00e5re vurderingar om eit slikt vedtak skal klagast p\u00e5, vil som f\u00f8r klage vere mest aktuelt der det er konkrete konfliktar med nasjonale eller regionale interesser. Endringane omfattar f\u00f8lgjande: \u2022 Som utgangspunkt vil vi ikkje lenger uttale oss f\u00f8r kommunane gjer vedtak i dispensasjonssaker. \u2022 Vi ber heller ikkje lenger om \u00e5 f\u00e5 sendt alle s\u00f8knader om dispensasjon i forkant av vedtaket, sj\u00f8lv om kommunen meiner at statlege interesser som ligg inn under v\u00e5rt ansvarsomr\u00e5de kan verte r\u00e5ka av eit eventuelt vedtak om \u00e5 gje dispensasjon. Vi legg i staden til grunn at desse interessene og omsyna i all hovudsak er kjende for, og m\u00e5 vektleggjast av, kommunane. \u2022 Kommunane kan likevel be s\u00e6rskilt om h\u00f8yringsfr\u00e5segn i konkrete saker eller be om rettleiing knytt til s\u00e6rlege fagtema, dersom det trengst. Ein viktig grunn til omlegginga er regjeringas tillitsreform, som mellom anna inneber at det ansvarlege forvaltningsniv\u00e5et m\u00e5 f\u00e5 rom til \u00e5 utf\u00f8re oppg\u00e5vene sj\u00f8lvstendig innafor lovverket. Dessutan vonar vi med denne omlegginga \u00e5 f\u00e5 frigjort tid til meir generell og individuell rettleiing av kommunane b\u00e5de i plan- og dispensasjonssaker. Endeleg vonar vi at ei slik ordning \u00f2g vil redusere tidsbruken for kommunane. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/6 Dei siste \u00e5ra har talet p\u00e5 dispensasjonssaker Statsforvaltaren har f\u00e5tt til h\u00f8yring, vore sv\u00e6rt h\u00f8gt, med meir enn 2000 saker per \u00e5r. Vi vil, uavhengig av omlegginga, r\u00e5 til at kommunar som f\u00e5r inn mange s\u00f8knader om dispensasjon, g\u00e5r n\u00f8ye gjennom eigen praksis. Vi vil \u00f2g f\u00f8lgje opp temaet i kommunedialogen framover. Omlegginga av rutinen for h\u00f8yring hos Statsforvaltaren skal ikkje f\u00f8re til at det skal bli enklare \u00e5 f\u00e5 dispensasjon. Kommunane er framleis ansvarlege for \u00e5 halde seg innafor dei strenge rammene for \u00e5 kunne gje dispensasjon etter pbl. \u00a7 19-2. Vi minner om at det ikkje kan gjevast dispensasjon: - dersom omsyna bak f\u00f8resegna det blir dispensert fr\u00e5, omsyna i f\u00f8rem\u00e5lsf\u00f8resegna i lova eller nasjonale eller regionale interesser vert sette vesentleg til side - dersom ikkje fordelane med \u00e5 gje dispensasjon er klart st\u00f8rre enn ulempene - dersom ein dispensasjon i praksis f\u00f8rer til dispensasjon fr\u00e5 sakshandsamingsreglar som til d\u00f8mes krav til reguleringsplikt, konsekvensutgreiing eller ROS-analyse Kommunane m\u00e5 som f\u00f8r sj\u00e5 til at sakene er tilstrekkeleg opplyste f\u00f8r det kan gjerast vedtak om dispensasjon. Vi minner om at kommunane har eit tilsvarande ansvar som Statsforvaltaren og andre regionale instansar for \u00e5 sj\u00e5 til at dei nasjonale forventningane og f\u00f8ringane som ligg til grunn for kommunalt planarbeid, ikkje vert sette vesentleg til side. Dersom det likevel er tilh\u00f8ve ved den einskilde saka som gjer at kommunen \u00f8nskjer ei f\u00f8rehands- vurdering fr\u00e5 Statsforvaltaren, kan kommunen som nemnt be oss om r\u00e5d. Kommunane m\u00e5 elles vere merksame p\u00e5 at dei ikkje kan gje byggel\u00f8yve til tiltak som ikkje er i samsvar med gjeldande plan dersom tiltaket \u00f2g krev l\u00f8yve etter anna lovverk, der andre styresmakter har vedtakskompetanse. Dette gjeld til d\u00f8mes tiltak som krev eige l\u00f8yve etter: - forureiningslova - vassressurslova \u00a7 11 om kantvegetasjon langs vassdrag - lakse- og innlandsfisklova med tilh\u00f8yrande forskrift om fysiske tiltak i vassdrag - naturmangfaldlova, t.d. etter forskrift om prioriterte artar I slike saker m\u00e5 kommunane sj\u00f8lve ta stilling til i kva rekkjef\u00f8lge dei ulike vedtaka skal gjerast. Oversending av dispensasjonssaker til klagevurdering: Av omsyn til klagevurdering, ber vi om \u00e5 f\u00e5 tilsendt alle vedtaka der kommunen gir dispensasjon, samtidig som vedtaket vert sendt til den som har s\u00f8kt. Oversendinga av vedtaket m\u00e5 inkludere alle relevante saksdokument. Kommunane kan likevel la vere \u00e5 sende over vedtak som ikkje vedkjem oss som sektorstyresmakt eller som elles av andre \u00e5rsaker ikkje er av prinsipiell karakter. Side: 3/6 Til hjelp for kva saker som gjeld Statsforvaltaren som sektorstyresmakt, kan vi vise til f\u00f8lgjande oversikt over tema der departementet har bedt oss om \u00e5 rapportere tal saker som vi klagar p\u00e5 kvart \u00e5r: - Strandsone sj\u00f8 - Strandsone vassdrag - Forureining - Naturmangfald - Friluftsinteresser - Landbruk - Skogbruk - Samfunnstryggleik - Folkehelse - Samordna areal- og transport - Anna (som t.d. barn og unge sine interesser) Til slutt viser vi til invitasjonen v\u00e5r (sendt 15.12.2023) til Teams-m\u00f8te 09.01.2024 kl. 12.00 \u2013 13.30. Der vil vi gjere greie for endringane, og det blir h\u00f8ve til \u00e5 stille sp\u00f8rsm\u00e5l. Med helsing Liv Signe Navarsete Nils Erling Yndesdal kommunaldirekt\u00f8r Dokumentet er elektronisk godkjent Kopi til: Vestland fylkeskommune Postboks 7900 5020 BERGEN Side: 4/6 Mottakerliste: Side: 5/6 Bergen kommune Postboks 7700 5020 BERGEN Ask\u00f8y kommune Klampavikvegen 1 5300 KLEPPEST\u00d8 Austevoll kommune Kommunehuset 5392 STOREB\u00d8 Austrheim kommune Kommunehuset 5943 AUSTRHEIM B\u00f8mlo kommune Leirdalen 1 5430 BREMNES Eidfjord kommune Simadalsvegen 1 5783 EIDFJORD Etne kommune Sjoarvegen 2 5590 ETNE Fedje kommune Adm.bygg 5947 FEDJE Fitjar kommune Postboks 83 5418 FITJAR Kvinnherad kommune Rosendalsvegen 10 5470 ROSENDAL Alver kommune Postboks 4 5906 FREKHAUG Masfjorden kommune Austfjordvegen 2724 5981 MASFJORDNES Modalen kommune Postboks 44 5729 MODALEN Bj\u00f8rnafjorden kommune Postboks 24 5649 EIKELANDSOSEN Oster\u00f8y kommune Postboks 1 5293 LONEV\u00c5G Samnanger kommune Tyssevegen 217 5650 TYSSE Stord kommune Postboks 304 5402 STORD Sveio kommune Postboks 40 5559 SVEIO Tysnes kommune R\u00e5dhuset 5685 UGGDAL Vaksdal kommune Konsul Jebsensgata 16 5722 DALEKVAM Voss herad Postboks 145 5701 VOSS \u00d8ygarden kommune Ternholmvegen 2 5337 RONG Kvam herad Grovagjelet 16 5600 NORHEIMSUND Ullensvang kommune Opheimsgt. 31 5750 ODDA Ulvik herad Skeiesvegen 3 5730 ULVIK H\u00f8yanger kommune Postboks 159 6991 H\u00d8YANGER Luster kommune Postboks 77 6866 GAUPNE L\u00e6rdal kommune \u00d8yraplassen 7 6887 L\u00c6RDAL Stad kommune R\u00e5dhusvegen 11 6770 NORDFJORDEID Sogndal kommune Postboks 153 6851 SOGNDAL Solund kommune Postboks 73 6921 HARDBAKKE Stryn kommune Tonningsgata 4 6783 STRYN Vik kommune Postboks 134 6891 VIK I SOGN \u00c5rdal kommune Statsr\u00e5d Evensensveg 4 6885 \u00c5RDALSTANGEN Askvoll kommune Postboks 174 6988 ASKVOLL Aurland kommune Vangen 1 5745 AURLAND Kinn kommune postboks 294 6701 M\u00c5L\u00d8Y Bremanger kommune Postboks 104 6721 SVELGEN Fjaler kommune Postboks 54 6961 DALE I SUNNFJORD Sunnfjord kommune Postboks 338 6802 F\u00d8RDE Side: 6/6 Gloppen kommune Grandavegen 9 6823 SANDANE Gulen kommune Eivindvikvegen 1119 5966 EIVINDVIK Hyllestad kommune Kommunehuset 6957 HYLLESTAD "
}