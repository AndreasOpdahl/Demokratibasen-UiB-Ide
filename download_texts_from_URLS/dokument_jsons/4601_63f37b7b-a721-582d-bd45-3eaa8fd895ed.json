{
  "dokument_id": "63f37b7b-a721-582d-bd45-3eaa8fd895ed",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr 42 fra Ingrid Nergaard Fjeldstad (V) om parkeringsplass ved familiens hus i M\u00f8llendalsveien - UMBY",
  "url": "https://bergen.kommune.no/politikere-utvalg/api/fil/bk360/9491914/Svar-pa-skriftlig-sporsmal-nr-42-fra-Ingrid-Nergaard-Fjeldstad-V-om-parkeringsplass-ved-familiens-hus-i-Mollendalsveien-UMBY",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2023/273238-3 Saksbehandler: Malene Nesse Gr\u00f8nningen Fra Dato: 6. desember 2023 Byr\u00e5d for byutvikling Svar p\u00e5 skriftlig sp\u00f8rsm\u00e5l nr 42 fra Ingrid Nergaard Fjeldstad (V) om parkeringsplass ved familiens hus i M\u00f8llendalsveien - UMBY P\u00e5 kommunens nettsider st\u00e5r det \u201cFamiliens hus har dessverre ikke parkering for bes\u00f8kende. \u201c https://www.bergen.kommune.no/hvaskjer/tema/familiens-hus/bergen- sentrumbergenhusarstad/familiens-hus-i-bergenhusarstad Brukere av huset er b\u00e5de h\u00f8ygravide og familier med sm\u00e5 barn. Noen ganger har disse behov for \u00e5 kunne frakte seg med en bil. Gravide kan ha bekkenl\u00f8sning som kan gj\u00f8re forflytting vanskelig. Det har ogs\u00e5 vakt debatt at det ikke er noen mulighet til \u00e5 f\u00e5 en parkeringsplass for de som har stort behov for dette. https://www.bt.no/btmeninger/debatt/i/EQPbxa/familiens-hus-i-bergenhus-har-null- parkeringsplasser Det finnes er par handicapplasser, men gravide har jo ikke n\u00f8dvendigvis handicapbevis for \u00e5 bruke disse. Det er parkering i kjelleren p\u00e5 bygget og i borgg\u00e5rden til dette/nabobygget - men disse er reservert div firma/borettslag og ikke tilgjengelig for brukere av Familiens hus. S\u00e5 er det et stykke vei \u00e5 g\u00e5 fra bybanestoppet p\u00e5 Florida ogs\u00e5. Familiens hus dekker et stort omr\u00e5det og mange av brukerne m\u00e5 bytte buss for \u00e5 komme seg dit. Det var parkeringsplasser der f\u00f8r; p\u00e5 bildet til h\u00f8yre burde det v\u00e6re uproblematisk \u00e5 ha noen plasser parkering for de som har behov for det for \u00e5 bruke denne offentlige tjenesten. Sp\u00f8rsm\u00e5l til byr\u00e5den: Mitt sp\u00f8rsm\u00e5l er om byr\u00e5den vil s\u00f8rge for at det blir mulighet for at de som har stort behov kan f\u00e5 parkert ved Familiens hus i M\u00f8llendal? Svar fra byr\u00e5den: Familiens Hus for Bergenhus og \u00c5rstad holder til i M\u00f8llendalsveien 6-8 som er eid av M\u00f8llendalsveien 6-8 AS, som igjen er eid Entra AS. Kommunen er derfor leietaker i bygget. Etat for bygg og eiendom opplyser imidlertid at tidligere har unders\u00f8kt muligheter for parkering hos private akt\u00f8rer i n\u00e6romr\u00e5det uten hell. Etat for bygg og eiendom opplyser videre: \u00abBergen kommune eier tilfluktsrommet \u00abKrohnstadh\u00f8yden\u00bb visavis Familiens hus, som i dag er leid ut som parkeringsareal til andre. Vi unders\u00f8ker n\u00e5 muligheten for \u00e5 ta deler av arealet i bruk for parkering for brukere av Familiens hus. Det er i denne forbindelse avtalt en befaring med Bergen Parkering AS kommende fredag. Vi ser p\u00e5 en mulig driftsavtale med dem, samtidig m\u00e5 vi innhente et prisoverslag for de n\u00f8dvendige tilpasninger som trengs for \u00e5 tilrettelegge for tilkomst og bruk av arealet. Vi gj\u00f8r imidlertid oppmerksom p\u00e5 at det er et belastet omr\u00e5de som inneb\u00e6rer at det sannsynligvis m\u00e5 p\u00e5beregnes ekstra kostnader for d\u00f8gnvakthold fra Bergen Parkering AS i dette parkeringsanlegget. Videre har Familiens hus ogs\u00e5 selv v\u00e6rt i kontakt med Entra (g\u00e5rdeier) og avtalt at to av de fire HC parkeringene, som er rett ved M6, skal omgj\u00f8res til ordin\u00e6re parkeringsplasser, men med begrenset bruk til de brukerne som har midl.tidig mobilitetsutfordringer uten at de er HC.\u00bb Christine Kahrs - Byr\u00e5d for byutvikling Dokumentet er godkjent elektronisk. "
}