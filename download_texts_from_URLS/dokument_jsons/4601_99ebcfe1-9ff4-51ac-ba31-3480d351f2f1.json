{
  "dokument_id": "99ebcfe1-9ff4-51ac-ba31-3480d351f2f1",
  "doc_type": "case_minutes",
  "kommune": 4601,
  "tittel": "Saksprotokoll UMBY, 10042025, Sak 86/25, Representantforslag fra Kathrine Dahle (A) og Gaute Baar\u00f8y (A) om droppsone ved Ulsm\u00e5g skole",
  "url": "https://bergen.kommune.no/politikere-utvalg/api/fil/bk360/12526684/Innstilling-vedtak-Representantforslag-fra-Kathrine-Dahle-A-og-Gaute-Baaroy-A-om-droppsone-ved-Ulsmag-skole",
  "tekst": "Representantforslag fra Kathrine Dahle (A) og Gaute Baar\u00f8y (A) om droppsone ved Ulsm\u00e5g skole Utvalg for milj\u00f8 og byutvikling behandlet saken i m\u00f8tet 10.04.2025 sak 86/25 og avga f\u00f8lgende innstilling: Bystyret ber byr\u00e5det arbeide for en l\u00f8sning om droppsone i tr\u00e5d med intensjonen i representantforslaget, jmf skisse av 16.03.25. Merknad Bystyret ber byr\u00e5det arbeide for at prosjektet spilles inn i Milj\u00f8l\u00f8ftets portef\u00f8lje. Utvalg for milj\u00f8 og byutviklings behandling F\u00f8lgende representanter tok ordet: Kathrine Algr\u00f8y Dahle (A), Rebekka Helle Stensb\u00f8 (H), Lillian Blom (SV), Trond Tystad (BL), Ingrid Nergaard Fjeldstad (V), Endre Buanes (barn og unges representant). Forslag fremsatt i utvalget: Andreas Madsen Berg (SV) fremsatte p\u00e5 vegne av SV f\u00f8lgende alternative forslag: Bergen kommune setter, i samarbeid med skolens ledelse, FAU og andre relevante akt\u00f8rer i gang planlegging av utbedring av inn/utkj\u00f8rsel ved den eksisterende parkeringsplassen. Finansiering av tiltaket skal vurderes i det helhetlige trafikksikringsarbeidet til kommunen. Rebekka Helle Stensb\u00f8 (H) fremsatte p\u00e5 vegne av H, A, FrP, BL, INP og Sp f\u00f8lgende alternative forslag: Bystyret ber byr\u00e5det arbeide for en l\u00f8sning om droppsone i tr\u00e5d med intensjonen i representantforslaget, jmf skisse av 16.03.25. Merknader fremsatt i utvalget: Rebekka Helle Stensb\u00f8 (H) fremsatte p\u00e5 vegne av H, A, FrP, BL, INP og Sp f\u00f8lgende merknad: Bystyret ber byr\u00e5det arbeide for at prosjektet spilles inn i Milj\u00f8l\u00f8ftets portef\u00f8lje. Votering: Alternativt forslag fra SV, fremsatt av Andreas Madsen Berg (SV), fikk 4 stemmer (SV, MDG, R). Alternativt forslag fra H, A, FrP, BL, INP og Sp, fremsatt av Rebekka Helle Stensb\u00f8 (H), ble tiltr\u00e5dt med 14 stemmer (H, A, FrP, MDG, BL, V, INP, Sp). Merknad fra H, A, FrP, BL, INP og Sp, fremsatt av Rebekka Helle Stensb\u00f8 (H), ble tiltr\u00e5dt med 16 stemmer (H, A, FrP, SV, BL, V, INP, R, Sp). Utvalg for milj\u00f8 og byutvikling behandlet saken i m\u00f8tet 13.03.2025 sak 64/25 og fattet f\u00f8lgende vedtak: Utsettelse for felles befaring. Forslagsstillers forslag til vedtak: Bergen kommune setter, i samarbeid med skolens ledelse, FAU og andre relevante akt\u00f8rer i gang planlegging av droppsone ved Ulsm\u00e5g skole. Det tilstrebes snarlig planlegging, finansiering og etablering av droppsonen for \u00e5 bedre trafikksikkerhets-utfordringene ved skolen. 2 "
}