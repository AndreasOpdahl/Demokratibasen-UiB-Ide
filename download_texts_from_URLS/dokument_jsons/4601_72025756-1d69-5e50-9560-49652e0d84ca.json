{
  "dokument_id": "72025756-1d69-5e50-9560-49652e0d84ca",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 115/24, Redegj\u00f8relse om informasjon til befolkningen i en krisesituasjon, med vekt p\u00e5 personer med funksjonsnedsettelser",
  "url": "https://bergen.kommune.no/politikere-utvalg/api/fil/bk360/10245625/Innstilling-vedtak-Redegjorelse-om-informasjon-til-befolkningen-i-en-krisesituasjon-med-vekt-pa-personer-med-funksjonsnedsettelser-",
  "tekst": "Redegj\u00f8relse om informasjon til befolkningen i en krisesituasjon, med vekt p\u00e5 personer med funksjonsnedsettelser Bergen bystyre behandlet saken i m\u00f8tet 10.04.2024 sak 115/24 og fattet f\u00f8lgende vedtak: Bystyret tar redegj\u00f8relsen om planer kommunen har for \u00e5 n\u00e5 ut til befolkningen med informasjon i en krisesituasjon, med vekt p\u00e5 personer med funksjonsnedsettelser, til orientering. Merknad En slik beredskapsplan b\u00f8r ogs\u00e5 ha en plan for hvordan man skal n\u00e5 den ikke-digitale delen av befolkningen. Bergen bystyres behandling F\u00f8lgende representanter tok ordet: Knut Vindenes (H), Jeron Joseph (A), Eira Vilde Martinsen Garrido (SV), Per-Arne Hvidsten Larsen (V), Anne Brit Reigstad (Sp). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det legge fram et notat som beskriver hvordan og om de offentlige tilfluktsrommene i Bergen ivaretar behovet for universell utforming og tilgjengelighet for alle. Per-Arne Hvidsten Larsen (V) fremsatte p\u00e5 vegne av V f\u00f8lgende tilleggsforslag: Bystyret ber byr\u00e5det knytte oppf\u00f8lgingen av denne saken, merknader og vedtak, til byr\u00e5dets tilbakerapportering p\u00e5 forvaltningsrevisjonen om beredskap \u2013 status for tilfluktsrom, slik at dette samles. Merknader fremsatt i bystyret: Jeron Joseph (A) fremsatte p\u00e5 vegne av A og MDG f\u00f8lgende merknad: Bystyret ber byr\u00e5det sikre universell utforming av informasjon i en krisesituasjon tilpasset alle former for funksjonsnedsettelse, inkludert blinde og utviklingshemmede. Bystyret ber byr\u00e5det redegj\u00f8re for i hvilken grad informasjonen som tilbys i tilstrekkelig grad er tilgjengelig ogs\u00e5 for andre grupper enn d\u00f8ve og minoritetsspr\u00e5klige i en ny sak. Jeron Joseph (A) fremsatte p\u00e5 vegne av A f\u00f8lgende merknader: Merknad 1 I en krisesituasjon vil ogs\u00e5 legevakten f\u00e5 en \u00f8kning i antall telefoner. Det er derfor viktig at legevakten har god nok telefonbemanning. Merknad 2 Pressekonferanser m\u00e5 tekstes i tillegg til at man bruker tegnspr\u00e5ktolk. Merknad 3 Det m\u00e5 gj\u00f8res en gjennomgang av nettsidene som brukes i en krisesituasjon for \u00e5 se om de er reelt universelt utformet. Votering: Innstillingen ble vedtatt enstemmig. Tilleggsforslag fra SV fremsatt av Eira Vilde Martinsen Garrido (SV), fikk 32 stemmer (A, SV, MDG, V, R, KrF), og var dermed falt. Tilleggsforslag fra V fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. Merknad fra innstillingen, ble vedtatt enstemmig. Merknad fra A og MDG fremsatt av Jeron Joseph (A), fikk 32 stemmer (A, SV, MDG, V, R, KrF), og var dermed falt. Merknad 1-3 fra A fremsatt av Jeron Joseph (A), fikk 29 stemmer (A, SV, MDG, R, KrF), og var dermed falt. Bergen bystyre behandlet saken i m\u00f8tet 06.03.2024 sak 85/24: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 14.02.2024 sak 26/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for helse og sosial hadde saken til orientering i m\u00f8tet 14.02.2024 sak 21/24: Utvalg for finans, kultur og n\u00e6ring innstiller til bystyret. Utvalg for helse og sosial tar saken til orientering. Byr\u00e5det behandlet saken i m\u00f8tet 25.01.2024 sak 27/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. 2 "
}