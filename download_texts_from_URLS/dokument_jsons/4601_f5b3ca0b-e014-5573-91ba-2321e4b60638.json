{
  "dokument_id": "f5b3ca0b-e014-5573-91ba-2321e4b60638",
  "doc_type": "case_attachment",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 28.05.2024",
  "url": "https://bergen.kommune.no/politikere-utvalg/api/fil/bk360/10588935/Protokoll-kommunalt-rad-for-personer-med-funksjonsnedsettelse-28-05-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 28. mai. 2024 holdt kommunalt r\u00e5d for personer med funksjonsnedsettelse m\u00f8te i Bergen R\u00e5dhus, m\u00f8terom Store Milde. Til stede: Alexander Lunde Petersen Bj\u00f8rn Greve Ellinor Hj\u00f8rnevik Geir Ivar Kavlie \u00c5slaug Kalstad Michael S\u00f8nnesyn Sonja Ljostveit Olaug Nilssen David Macharia Wanjama (vara) Annett Eidsv\u00e5g Garvik (vara) Forfall: Kari Tungesvik S\u00e6bj\u00f8rn S\u00e6bj\u00f8rnsen Fra administrasjonen: R\u00e5dgiver Nadine Lunde Bratholmen, byr\u00e5d Daniel H\u00e4gglund (til sak 94/24) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 16:00 og ble hevet kl. 19:00 1 Saksliste Saksnr. Arkivsak Sakstittel Side 90/24 2023/280752-27 Godkjenning av innkalling og saksliste 3 91/24 2023/280752-28 Godkjenning av protokoll 3 92/24 2023/280754-30 \u00c5pen halvtime 3 93/24 2023/280754-29 Skriftlige orienteringer 3 94/24 2023/280756-50 Byr\u00e5dens halvtime - byr\u00e5d for barnehage og 4 skole 95/24 2023/280756-51 H\u00f8ring. Kvalitetsutviklingsplan for 5 bergensbarnehagen 96/24 2023/280756-53 Statusmelding for tjenester til personer med 6 utviklingshemming 2023 97/24 2023/283884-90 Statusmelding 2023 for allmennlegetjenesten, 7 Bergen legevakt, milj\u00f8rettet helsevern, frisklivssentralen, smittevernkontoret, senter for migrasjonshelse og fengselshelsetjenesten. 98/24 2023/283884-91 Statusmelding for hjemmebaserte tjenester 2023 8 99/24 2023/283884-92 Statusmelding for samhandling med 8 spesialisthelsetjenesten 100/24 2023/283884-93 Statusmelding for sosialtjenesten 2023 8 101/24 2023/280756-52 Retningslinjer for tildeling av salgs- og 9 skjenkebevillinger. 102/24 2023/280756-54 Bestilling av forvaltningsrevisjon av 10 skulehelsetenesta og helsestasjon for ungdom 103/24 2023/283884-94 Bestilling av forvaltningsrevisjon av kommunen 10 si plansaksbehandling 104/24 2023/283884-95 Dokken s\u00f8r. Fastsetting av planprogram 11 105/24 2023/280754-31 Innspill fra r\u00e5dets medlemmer 11 106/24 2023/280756-55 Revidering av \u00e5rsplan 2024 12 107/24 2023/280754-32 Eventuelt 12 2 90/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 90/24 og fattet f\u00f8lgende vedtak: Innkalling og saksliste godkjennes 91/24 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 91/24 og fattet f\u00f8lgende vedtak: Protokoll fra m\u00f8te 16. april godkjennes 92/24 \u00c5pen halvtime Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 92/24: Ingen m\u00f8tt til \u00e5pen halvtime 93/24 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 93/24 og fattet f\u00f8lgende vedtak: \u2022 Ang\u00e5ende vilk\u00e5r for uteservering p\u00e5 Torgallmenningen. F\u00f8lgende brev sendes til byr\u00e5dsavdeling for byutvikling KRPF er skuffet over at fremkommelighet, tilgjengelighet og sikkerhet ikke er nevnt i vilk\u00e5rene., for eksempel at det m\u00e5 brukes avgrensninger som ikke er til fare for svaksynte. KRPF h\u00e5per dette kan tas inn slik at alle mennesker f\u00f8ler seg velkommen og trygt kan ferdes p\u00e5 Torgallmenningen Skriftlige orienteringer Brev fra KRPF og eventuell oppf\u00f8lging \u2022 Svar p\u00e5 KRPF sitt oppf\u00f8lgingssp\u00f8rsm\u00e5l til svar p\u00e5 skriftlig sp\u00f8rsm\u00e5l nr 11 fra Diane Berbain om ventetid for vurdering av ergoterapeut o Brev fra byr\u00e5dsavdeling for eldre, helse og omsorg \u2022 Strategi for rehabilitering. o H\u00f8ringsinnspill til byr\u00e5dsavdeling for eldre, helse og omsorg Saker fra byr\u00e5det med innstilling til bystyret \u2022 Byr\u00e5dets tilrettelegging for bystyrets tilsyn og kontroll med byr\u00e5dets arbeid \u2022 Bergen ROS 2024 \u2013 helhetlig risiko- og s\u00e5rbarhetsanalyse Saker avgjort av byr\u00e5det 3 \u2022 Vilk\u00e5r for uteservering p\u00e5 Torgallmenningen 2024 94/24 Byr\u00e5dens halvtime - byr\u00e5d for barnehage og skole Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 94/24 og fattet f\u00f8lgende vedtak: F\u00f8lgende brev sendes til byr\u00e5d for barnehage og skole R\u00e5det er bekymret for situasjonen til barn som trenger s\u00e6rlig oppf\u00f8lging, men som kanskje ikke har en diagnose som gir dem rett til dette. R\u00e5det har ved flere anledninger f\u00e5tt opplyst at det ikke skal v\u00e6re n\u00f8dvendig med en diagnose for at skolen setter inn egne tiltak ettersom alle har rett til tilpasset oppl\u00e6ring. Erfaringene fra hverdagen er dessverre ikke at det fungerer slik. Tilbakemeldinger viser b\u00e5de at oppf\u00f8lging er vanskelig \u00e5 f\u00e5 og kommer for sent. Det b\u00f8r v\u00e6re et st\u00f8rre fokus p\u00e5 tidlig oppf\u00f8lging av mindre utfordringer slik at disse ikke utvikler seg til st\u00f8rre problemer. R\u00e5det er bekymret for ventetiden i PPT. Selv om skolen kan sette inn tiltak uten utredning f\u00e5r man ofte h\u00f8re at PPT m\u00e5 p\u00e5 banen f\u00f8rst. Og med de ventetidene det er b\u00e5de i PPT og i BUP sier det seg selv at sm\u00e5 utfordringer kan vokse seg st\u00f8rre i mellomtiden. Og med det trykket skolen n\u00e5 opplever med ulike utfordringer skaper ventetiden i PPT enda st\u00f8rre problemer. R\u00e5det vil be om at man ser p\u00e5 hvordan overgangene mellom barne- og ungdomsskole fungerer. Her har noen opplevd at PPT forsvinner ut i stedet for \u00e5 v\u00e6re den st\u00f8tten de burde v\u00e6re i overgangssituasjonen. Begrunnelsen ser ut til \u00e5 v\u00e6re at eleven kanskje ikke vil ha samme behov p\u00e5 ungdomstrinnet eller p\u00e5 ny skole. Dette er en sv\u00e6rt uheldig praksis, spesielt for de elevene som har en diagnose, som dysleksi eller adhd, som ikke g\u00e5r vekk ved skolebytte. Resultatet er at man ved oppstart p\u00e5 ungdomsskole m\u00e5 ha nye utredninger og vurderinger, i stedet for at den nye skolen kan bygge p\u00e5 det som allerede er gjort. Dette virker uheldig for alle parter. Byr\u00e5den snakket engasjert om den finske modellen, hvor mer av det spesialpedagogiske personellet jobber direkte med elevene i skolen, i stedet for \u00e5 sitte lokalisert sentralt og skrive rapporter og jobbe r\u00e5dgivende. KRPF vil gjerne utfordre byr\u00e5den til et pilotprosjekt der man flytter noen av ressursene i PPT over i skolen for \u00e5 jobbe tett p\u00e5 elevene og bruke ressursene der de trengs mest. Det er sentralt at man i skolene arbeider med universell utforming i bredest mulig definisjon. B\u00e5de godt tilrettelagte bygg, skolemateriell og innhold i undervisningen er viktig for \u00e5 ha en inkluderende skole for s\u00e5 mange som mulig. Forskningen til blant andre Mari Rege viser at foreldenes utdanning og mulighet til \u00e5 hjelpe med skolearbeid har stadig st\u00f8rre betydning. Foreldre burde ogs\u00e5 f\u00e5 en bedre oppf\u00f8lging slik at n\u00e5r de skal bist\u00e5 eleven med lekser s\u00e5 vet de hva de skal legge vekt p\u00e5, hvordan de i slike saker skal kommunisere med eleven for p\u00e5 den m\u00e5ten at eleven ikke bare fungerer p\u00e5 skolen, men ogs\u00e5 hjemme under skolearbeid. R\u00e5det har ogs\u00e5 ett sp\u00f8rsm\u00e5l som det ikke ble tid til i m\u00f8tet. Synsrehabilitering for voksne ligger inne i oppl\u00e6ringsloven og er organisert under PPT. Det har ved to anledninger blitt tatt opp med utvalg for barnehage, skole og idrett at personer med synstap opplever at det er sv\u00e6rt utfordrende \u00e5 f\u00e5 tilstrekkelig oppl\u00e6ring i punktskrift, IKT og mobilitet, i tilstrekkelig 4 omfang og av kvalifisert personell. R\u00e5det vil gjerne be om en tilbakemelding om byr\u00e5dens vurdering av dette. Kommunalt r\u00e5d for personer med funksjonsnedsettelses behandling Byr\u00e5d Daniel H\u00e4gglund informerte 95/24 H\u00f8ring. Kvalitetsutviklingsplan for bergensbarnehagen Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 95/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnehage og skole Dette er en systematisk og gjennomarbeidet plan der visjon og verdier er helt i tr\u00e5d med det en \u00f8nsker at barnehagene i Bergen skal ha. Allikevel har vi noen kommentarer \u00e5 komme med: - ICDP er en sensitivitetsmetode som skal brukes gjennomg\u00e5ende i alle barnehager. ICDP brukes flere steder i planen, men f\u00f8rst p\u00e5 side 15 f\u00e5r en vite hva det er. Det b\u00f8r defineres p\u00e5 et tidligere tidspunkt. - Inkludering Elever med behov for spesialpedagogiske tiltak nevnes ikke. Dette b\u00f8r vel nevnes all den tid dette er en \u00abkvalitetsutviklingsplan\u00bb. I spesialpedagogikken snakkes det mye om tidlig intervensjon, s\u00e5 av den grunn mener vi at spesialpedagogiske tiltak m\u00e5 f\u00e5 litt st\u00f8rre plass i planen. Inkludering og spr\u00e5k nevnes sammen, men gir en forst\u00e5else av at det gjelder inkludering av minoritetsspr\u00e5klige. - Tverretatlig samarbeid. En \u00f8nsker det, men er ikke tydelig p\u00e5 hvordan man vil oppn\u00e5 det.. - Likestilling og rettigheter Planen er forankret i FNs barnekonvensjon. Vi mener at planen ogs\u00e5 burde forankres i CRPD som vi n\u00e5 h\u00e5per blir inkorporert i norsk lov (den er allerede ratifisert). - Sp\u00f8rsm\u00e5l Er det bare styrerne i de kommunale barnehagene som skal f\u00e5 oppl\u00e6ring og kompetanse p\u00e5 ICDP? B\u00f8r ikke alle den ansatte ha det? Og s\u00e5 i tilfelle er det vel knappe ressurser avsatt til dette? (fagr\u00e5dgiver i 50%stilling per \u00e5r). - Planen omtaler ikke universell utforming eller fysisk utforming for inkludering. Byr\u00e5den opplyste at det var fordi fysisk utforming omtales i barnehagebruksplanen. R\u00e5det mener likevel at universell utforming ogs\u00e5 av det fysiske milj\u00f8et ogs\u00e5 har s\u00e5 stor betydning for kvaliteten og inkluderingen i barnehagen at det burde omrtales. 5 96/24 Statusmelding for tjenester til personer med utviklingshemming 2023 Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 96/24 og fattet f\u00f8lgende vedtak: F\u00f8lgende brev sendes til utvalg for helse og sosial Merknad 1: Etaten skal jobbe meir m\u00e5lretta for \u00e5 ta imot tilbakemeldinger, s\u00e6rleg fr\u00e5 brukarar, men ogs\u00e5 fr\u00e5 p\u00e5r\u00f8rende Merknad 2: Etaten m\u00e5 gjere ein gjennomgang av korleis ein rekrutterer og f\u00f8lger opp st\u00f8ttekontaktar, med m\u00e5l om \u00e5 rekruttere og behalde fleire. Begrunnelse for forslag / merknader: Det er tydeleg at kommunen gjer mykje godt arbeid for personar med utviklingshemming. Det er s\u00e6rleg gledeleg at fleire og fleire f\u00e5r ein stad \u00e5 bu, og at ETTU jobbar m\u00e5lretta for \u00e5 betre samarbeid og kommunikasjon med p\u00e5r\u00f8rande. R\u00e5det mener likevel at fokuset p\u00e5 medvirkning og kommunikasjon, b\u00e5de for brukarar og p\u00e5r\u00f8rende kunne v\u00e6rt sterkere. Det er likevel grunn til \u00e5 ha s\u00e6rleg fokus p\u00e5 det som framleis er utfordrande. Det st\u00e5r at \u00abnedbygging av sengeplasser i spesialisthelsetjenestens avdelinger for psykisk helsevern\u00bb har f\u00f8rt til st\u00f8rre og meir krevjande oppg\u00e5ver for ETTU. KRPF legg til grunn at dette gjeld menneske med lettare psykisk utviklingshemming. KRPF \u00f8nskjer meir informasjon om kvifor denne gruppa har blitt flytta. Vi \u00f8nskjer ogs\u00e5 meir informasjon om korleis tenestene blir organisert hos ETTU, ut over det som er beskrive om oppl\u00e6ringsprogrammet \u00abm\u00f8te med aggresjonsproblematikk\u00bb. Dersom dette er ei heilt ny problemstilling for ETTU, vil det vere gode grunnar til \u00e5 setje inn ressursar p\u00e5 meir oppl\u00e6ring og f\u00f8rebuing av personale. Det st\u00e5r i rapporten at talet p\u00e5 akuttplasseringar har g\u00e5tt kraftig ned, ettersom det no er betre plass i avlastningsbustader, slik at \u00abfristilte d\u00f8gn\u00bb kan brukast i krisesituasjonar. Slik krisesituasjonar er beskrive, som til d\u00f8mes sjukdom hos p\u00e5r\u00f8rande eller drastisk aukande omsorgsoppg\u00e5ver, veit vi at situasjonane ikkje vil slutte \u00e5 oppst\u00e5. Difor er beredskap for akuttplassering viktig. KRPF \u00f8nskjer \u00e5 vite om dette betyr at det blir halde av noko beredskap i avlastningsbustadane til eventuelle krisesituasjonar. Det st\u00e5r i rapporten at bruken av st\u00f8ttekontaktar g\u00e5r ned, og det er grunngjeve med at det er vanskeleg \u00e5 rekruttere st\u00f8ttekontaktar. Vi veit at det ogs\u00e5 er vanskeleg \u00e5 f\u00e5 nok helsepersonell i alle stillingar. KRPF har blitt informert om kommunens rekrutteringsarbeid, og rapporten omtaler ogs\u00e5 dette. Men det g\u00e5r ogs\u00e5 an \u00e5 stille sp\u00f8rsm\u00e5l om kommunen tar p\u00e5 tilstrekkeleg alvor kor krevjande desse yrka er. Vi veit at det er enormt krevjande \u00e5 jobbe med personar som er flytta fr\u00e5 \u00abrus og psykiatri\u00bb til ETTU, enormt krevjande \u00e5 jobbe med personar som har utfordringar i utgangspunktet og er akuttplasserte etter krise. Kva er det som er attraktivt med desse yrka i dag? Er det til d\u00f8mes mogeleg \u00e5 auke bruken av kompetansehevande og trivselsfremjande tiltak blant dei tilsette i ETTU? Kva gjer vi for \u00e5 fortelje desse arbeidstakarane at dei er verdsette, kva gjer arbeidsgjevaren for \u00e5 fortelje dei at dei er viktige 6 97/24 Statusmelding 2023 for allmennlegetjenesten, Bergen legevakt, milj\u00f8rettet helsevern, frisklivssentralen, smittevernkontoret, senter for migrasjonshelse og fengselshelsetjenesten. Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 97/24 og fattet f\u00f8lgende vedtak: F\u00f8lgende brev sendes til utvalg for helse og sosial Merknad 1: Tjenestene m\u00e5 ha en gjennomgang av hvilket h\u00f8rselsteknisk utstyr de har og trenger og hvilken oppl\u00e6ring f\u00f8rstelinjetjenesten har f\u00e5tt i bruk av det. Merknad 2: Bergen Kommune b\u00f8r s\u00f8rge for at det er mulighet for \u00e5 velge mellom tegnspr\u00e5ktolk og skrivetolk og at dette gj\u00f8res kjent p\u00e5 nett og p\u00e5 steder der det er natulig \u00e5 gi den type informasjon. Merknad 3: I neste \u00e5rs statusmelding m\u00e5 det komme en tilbakemelding p\u00e5 universell utforming av oppropsordningen ved Bergen legevakt. Begrunnelse for merknader: Legebil: Har de h\u00f8rselteknisk utstyr (samtaleforsterker eller lignende) eller ipad hvor man kan skrive det som pasienten m\u00e5 svare p\u00e5/informeres om? N\u00e5r sykdom/uhell inntreffer s\u00e5 er det mulig at pasienten ikke har fungerende h\u00f8reapparat p\u00e5 seg/med seg eller ikke er i stand til \u00e5 oppfatte pga helsetillstand. Hvis ikke pasienten klarer \u00e5 f\u00e5 med seg hva som blir sagt/informasjon som blir gitt s\u00e5 kan det v\u00e6re potensielt farlig for pasienten med misforst\u00e5elser om type medisiner, helserelaterte opplysninger ogs\u00e5videre. Dette blir spesielt viktig med eldreb\u00f8lgen og mange hjemmeboende eldre, som ikke har et tilsvarende helsenettverk rundt seg som en sykehjemsbeboer vanligvis har. Frikslivssentral: Hvilke typer h\u00f8rselsteknisk utstyr har disse? Aktiviteter: Forebyggende hjemmebes\u00f8k: har de fokus p\u00e5 h\u00f8rsel og har de eventuelt samtaleforsterker med seg n\u00e5r de bes\u00f8ker de eldre? Hvilke erfaringer har man gjort seg p\u00e5 h\u00f8rselutfordringene i en slik setting? Det st\u00e5r p\u00e5 Bergen kommunes nettsider, under legevakt, at man kan f\u00e5 tegnspr\u00e5kstolk n\u00e5r man ankommer legevakten. Sv\u00e6rt mange h\u00f8rselshemmede er blitt h\u00f8rselshemmede med alderen og de kan ikke n\u00f8dvendigvis tegnspr\u00e5k. Sp\u00f8rsm\u00e5let er derfor om det er mulig \u00e5 f\u00e5 skrivetolk i stedet for tegnspr\u00e5kstolk. Representanter fra HLF har v\u00e6rt p\u00e5 befaring p\u00e5 legevakten og da virket ikke den ene skrankeslyngen. Erfaringsmessig er det mange steder der man har skaffet h\u00f8rselsteknisk utstyr, men ikke har kompetanse p\u00e5 \u00e5 sette det opp eller p\u00e5 \u00e5 bruke det. KRPF har ogs\u00e5 tidligere sendt henvendelser til legevakten om oppropssystemet. Det at man roper opp navn uten at det kommer noe skriftlig er krevende for alle, men spesielt for h\u00f8rselshemmede og for fremmedspr\u00e5klige. R\u00e5det har bedt om at man vurderer andre former 7 for opprop som sikrer universell utforming 98/24 Statusmelding for hjemmebaserte tjenester 2023 Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 98/24 og fattet f\u00f8lgende vedtak: F\u00f8lgende brev sendes til utvalg for helse og sosial Merknad 1: Det h\u00f8ye antallet avvik p\u00e5 legemiddelh\u00e5ndtering m\u00e5 f\u00f8lges opp. Merknad 2: Hjemmebaserte tjenester m\u00e5 ha fokus p\u00e5 h\u00f8rselskompetanse og de ansatte m\u00e5 kunne bist\u00e5 med enkel sjekk av h\u00f8reapprater, som filterskift, batteriskift og funksjonstest Begrunnelse for forslag / merknader: P\u00e5 side 15 st\u00e5r det f\u00f8lgende \u00abNesten halvparten av alle meldte hendelser er knyttet til legemiddelh\u00e5ndtering.\u00bb Ogs\u00e5 \u00e5ret f\u00f8r var denne andelen spesielt stor og da ble det sagt at dette var noe det ble jobbet veldig mye med. N\u00e5r det likevel fortsetter \u00e5 v\u00e6re s\u00e5 h\u00f8yt lurer KRPF p\u00e5 hva konkret som gj\u00f8res for \u00e5 redusere dette og hva som planlegges gjort. 99/24 Statusmelding for samhandling med spesialisthelsetjenesten Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 99/24 og fattet f\u00f8lgende vedtak: F\u00f8lgende brev sendes til utvalg for helse og sosial. Merknad: Statusmelding for 2024 m\u00e5 beskrive hvordan man arbeider med \u00e5 f\u00e5 bedret kommunikasjonen og overgangene mellom spesialisthelsetjenesten og kommunene. Begrunnelse for forslag / merknader: KRPF f\u00e5r tilbakemeldinger som viser at kommunikasjonen mellom spesialisthelsetjenestene og kommunen er for d\u00e5rlig. Dette gjelder b\u00e5de i behandlingsl\u00f8pet og ved utskriving fra sykehus. 100/24 Statusmelding for sosialtjenesten 2023 Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 100/24 og fattet f\u00f8lgende vedtak: F\u00f8lgende brev sendes til utvalg for helse og sosial R\u00e5det har ingen konkrete forslag til vedtak eller merknader, men vil gjerne gj\u00f8re utvalget oppmerksom p\u00e5 de sp\u00f8rsm\u00e5lene og kommentarene som vil bli sendt til byr\u00e5dsavdeling for barnevern, sosiale tjenester og mangfold. P\u00e5 side 2 st\u00e5r det \u00abByr\u00e5det vil ogs\u00e5 st\u00f8tte ideelle organisasjoner som arbeider med \u00e5 bekjempe barnefattigdom og familier og personer som sliter 8 \u00f8konomisk.\u00bb Dette setter KRPF stor pris p\u00e5, men mener samtidig det b\u00f8r utarbeides gode rutiner og enkle m\u00e5ter der interesseorganisasjoner kan s\u00f8ke refusjon for medlemsavgiften for medlemmer/familier med lav inntekt/som sliter \u00f8konomisk. KRPF savner perspektivet funksjonsnedsettelse i statusmeldingen, f.eks. - Hvor mange % av familiene der en eller flere i husstanden har en funksjonsnedsettelse/kronisk sykdom mottar sosialst\u00f8nad/supplerende st\u00f8nad? - Hvor mange % av enslige med funksjonsnedsettelse/kronisk sykdom mottar sosialst\u00f8nad/supplerende st\u00f8nad? - Hvor stor % andel av de eldre med minstepensjon, dvs. som er under EU sin fattigdomsgrense, har en funksjonsnedsettelse/kronisk sykdom? Under kommunale boliger der det st\u00e5r \u00abKommunen opplever en \u00f8kning i antall s\u00f8kere med behov for tilpassing/tilrettelegging enten p\u00e5 grunn av funksjonshemmede barn, eller voksne i familien med helseutfordringer.\u00bb Det at det kommer flere flyktninger med funksjonsnedsettelser vil ogs\u00e5 \u00f8ke behovet for tilrettelagte kommunale boliger. KRPF \u00f8nsker \u00e5 vite hvordan kommunen tenker \u00e5 f\u00f8lge opp dette da de fleste kommunale boligene pr. i dag ikke er tilrettelagt. KRPF er sterkt bekymret for sykefrav\u00e6ret og vil gjerne ha svar p\u00e5 hva som gj\u00f8res for \u00e5 redusere dette. P\u00e5 s. 4 i statusmeldingen st\u00e5r det Den viktigste veien ut av vedvarende fattigdom vil alltid v\u00e6re arbeidsinntekt og sosialtjenestene i Bergen arbeider aktivt for \u00e5 hjelpe de som har arbeidsevne ut i arbeid og aktivitet. Her b\u00f8r Bergen kommune ogs\u00e5 kunne bidra med \u00e5 selv tilby arbeidspraksis og tilrettelagt arbeid i mye st\u00f8rre grad enn det man gj\u00f8r i dag. R\u00e5det er bekymret for at det er blitt vanskeligere for s\u00e5rbare grupper \u00e5 finne frem i systemet etterhvert som det er blitt f\u00e6rre steder der man kan m\u00f8te saksbehandlere og stor reduksjon i \u00e5pningstidene p\u00e5 de f\u00e5 stedene som er igjen. Det er ikke alle som kan finne frem i det digitale systemet og som klarer \u00e5 finne ut av hvordan man bestiller timer. Blant de gruppene som sannsynligvis sliter mest med dette er noen grupper av personer med funksjonsnedsettelser og fremmedspr\u00e5klige brukere. Som f\u00f8lge av den globale utviklingen kan vi se for oss at det allerede n\u00e5, og enda mer i fremtiden, kommer flere flyktninger med funksjonsnedsettelser og de vil oppleve dette som en enda st\u00f8rre utfordring 101/24 Retningslinjer for tildeling av salgs- og skjenkebevillinger. Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 101/24 og fattet f\u00f8lgende vedtak: F\u00f8lgende brev sendes til utvalg for finans, kultur og n\u00e6ring Forslag til vedtak: 1. Byr\u00e5det f\u00f8lger opp vedtatte merknad fra 2020 i l\u00f8pet av bevilgningsperioden. 2. Bergen oppretter et eget diskrimineringsprosjekt som gjennomf\u00f8res i l\u00f8pet av bevilgningsperioden. 3. I bevilgningsperioden gjennomf\u00f8res det en konsekvensutredning av \u00e5 innf\u00f8re en ordning der man tar hensyn til graden av universell utforming av lokalet i forbindelse med tildeling av bevilgning Begrunnelse for forslag / merknader: Bergen bystyre behandlet salgs- og skjenkebevillinger for perioden 2020-2024 i m\u00f8te 24. juni 2020, sak 202/20 og vedtok f\u00f8lgende merknad 9 Bystyret ber byr\u00e5det legge frem en sak hvor det vurderes ulike tiltak for bedre universell utforming av skjenkesteder innen utgangen av 2022. KRPF skal involveres i arbeidet med saken. S\u00e5 vidt KRPF vet er ikke denne merknaden fulgt opp. P\u00e5 side 11 st\u00e5r det f\u00f8lgende \u00abDernest m\u00e5\u030a bevillingspolitikken fundamenteres p\u00e5 gjeldende lover ....\u00bb og p\u00e5 side 14 st\u00e5r det \u00abDen nye straffeloven sine diskrimineringsbestemmelser omfatter n\u00e5\u030a diskriminering av personer med nedsatt funksjonsevne.\u00bb samtidig som det litt senere i samme avsnitt st\u00e5r \u00ab.... det Likestillings- og diskrimineringsombudet og Likestillings- og diskrimineringsnemnda som skal f\u00f8re tilsyn med dette...\u00bb. LDO skal f\u00f8re tilsyn, men alle kommuner i Norge har et eget ansvar for \u00e5 p\u00e5se at lover og regler blir fulgt s\u00e5 ogs\u00e5 Bergen kommune. Dette gjelder b\u00e5de innad i kommunen og i forhold til tillatelser kommunen gir som f.eks. det \u00e5 gi skjenkel\u00f8yver, bruksl\u00f8yve osv j.f. Her vil r\u00e5det spesielt nevne \u00a717 i likestillings og diskrimineringsloven. Dersom Bergen kommune fraskriver seg dette ansvaret vil kommunen v\u00e6re indirekte ansvarlig for diskriminering. 102/24 Bestilling av forvaltningsrevisjon av skulehelsetenesta og helsestasjon for ungdom Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 102/24 og fattet f\u00f8lgende vedtak: F\u00f8lgende brev sendes til kontrollutvalget Her har kontrollutvalget laget en omfattende bestilling som vil bli utf\u00f8rt av Deloitte. De skal bruke 590 timer p\u00e5 revisjonen. Revisjonen vil ta for seg alt som er lovp\u00e5lagt av kommunen. Det er positivt at de \u00f8nsker \u00e5 gjennomf\u00f8re fokusgruppeintervju med barn og unge ved valgte ungdomsskoler i de fire byomr\u00e5dene. R\u00e5det h\u00e5per i disse fokusgruppeintervjuene at det vil bli lagt vekt p\u00e5 at personer med funksjonsnedsettelse ogs\u00e5 blir inkludert. R\u00e5det er bekymret for at man ved \u00e5 fokusere p\u00e5 elevr\u00e5dene i mindre grad vil m\u00f8te de elevene som sliter. Det b\u00f8r derfor vurderes om man ikke ogs\u00e5 skulle hatt en elektronisk sp\u00f8rreunders\u00f8kelse som vil n\u00e5 bredere ut. Det er s\u00e6rlig viktig \u00e5 f\u00e5 tilbakemeldinger fra barn og ungdom med funksjonsnedsettelse og ungdom som har brukt helsestasjon for ungdom. Med disse tilleggene h\u00e5per r\u00e5det at man f\u00e5r en helhetlig vurdering av skolehelsetjenesten. Vi ser frem til \u00e5 lese den endelige rapporten n\u00e5r den er klar 103/24 Bestilling av forvaltningsrevisjon av kommunen si plansaksbehandling Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 103/24 og fattet f\u00f8lgende vedtak: F\u00f8lgende brev sendes til kontrollutvalget Under intervju, gruppeintervju og workshops i bestillingen er det bare nevnt instanser som \u00abeier\u00bb planen, men ingen medvirkningsinstanser. I Deloitte sin fremstilling er denne gruppen med. For \u00e5 f\u00e5 informasjon om hvordan medvirkningsprosessen har v\u00e6rt i planene som blir valgt ut er det viktig at Deloittes metode, der medvirkningsorgan ogs\u00e5 skal intervjues/v\u00e6re 10 med p\u00e5 workshop, blir den gjeldende. KRPF er glad for at r\u00e5dene blir tatt med n\u00e5r det gjelder innspill p\u00e5 plansaker som kan v\u00e6re aktuelle \u00e5 f\u00e5 belyst. KRPF er glad for at universell utforming er tatt med som ett av punktene i arbeidet. Universell utforming i en bred definisjon er viktig for at kommunen skal vise at de tar CRPD (Fns konvensjon for menneskerettighetene for personer med funksjonsnedsettelse) p\u00e5 alvor. Ettersom Bergen kommune enn\u00e5 ikke har en plan for universell utforming vil r\u00e5det foresl\u00e5 at man bruker regjeringens veileder for universell utforming. https://www.regjeringen.no/no/dokumenter/veileder-i-universell-utforming/id285002 104/24 Dokken s\u00f8r. Fastsetting av planprogram Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 104/24 og fattet f\u00f8lgende vedtak: F\u00f8lgende brev sendes til utvalg for milj\u00f8 og byutvikling Merknad 1: Universell utforming m\u00e5 gj\u00f8res tydeligere b\u00e5de i planprogrammet og i den videre planleggingen. Merknad 2: Grunnforhold og grunnforurensing samt beredskap og ulykkesrisiko b\u00f8r konsekvensutredes Begrunnelse for forslag / merknader: Selv om det er tidlig i prosessen savner KRPF ett punkt om hvordan universell utforming skal sikres i det videre planarbeidet inkludert \u00e5 sikre god tilgjengelighet til kollektivtransport og nok HC parkering. Det er f\u00e5 flate bebyggelsesomr\u00e5der i Bergen. Dokken kommer derfor til \u00e5 bli et omr\u00e5de der det kan v\u00e6re god mulighet for personer med funksjonsnedsettelser \u00e5 b\u00e5de bo og arbeide. Det er derfor spesielt viktig at man har fokus p\u00e5 denne gruppen her. Ettersom Bergen fremdeles ikke har en plan for universell utforming foresl\u00e5r r\u00e5det at man her bruker regjeringen veileder for universell utforming. KRPF \u00f8nsker \u00e5 vite hvorfor grunnforhold og grunnforurensning samt beredskap og ulykkesrisiko ikke skal konsekvensutredes da endringer i kj\u00f8rem\u00f8nster, bebyggelse osv. vil kunne p\u00e5virke disse faktorene 105/24 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 105/24 og fattet f\u00f8lgende vedtak: Informasjonen og samtalen i r\u00e5det tas til orientering 11 Kommunalt r\u00e5d for personer med funksjonsnedsettelses behandling Sonja Ljostveit orienterte om m\u00f8tet med byr\u00e5det der r\u00e5dslederne la frem r\u00e5denes budsjettforslag \u00c5slaug Kalstad orienterte om informasjonsm\u00f8te om Rask psykiske helsehjelp 106/24 Revidering av \u00e5rsplan 2024 Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 106/24 og fattet f\u00f8lgende vedtak: \u00c5rsplanen revideres p\u00e5 bakgrunn av diskusjonen i r\u00e5det 107/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 28.05.2024 sak 107/24: 12 "
}