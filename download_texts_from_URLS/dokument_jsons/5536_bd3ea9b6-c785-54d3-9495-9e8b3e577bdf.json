{
  "dokument_id": "bd3ea9b6-c785-54d3-9495-9e8b3e577bdf",
  "doc_type": "case_attachment",
  "kommune": 5536,
  "tittel": "Vedlegg KS 123-23(Vedlegg, 92KB)",
  "url": "https://innsyn.lyngen.kommune.no/wfdocument.aspx?journalpostid=2013061793&dokid=123581&versjon=1&variant=A&",
  "tekst": " Lyngen kommune Arkiv: JournalpostID: 23/12575 Saksbehandler: Frode Karlsen Dato: 05.12.2023 Saksframlegg Saksnr. Utvalg M\u00f8tedato PS 88/23 Formannskapet 19.12.2023 PS 123/23 Kommunestyret 19.12.2023 Otium Pluss - Omsorgsboliger / Dagsenter Lyngseidet Henvisning til lovverk Lov om offentlige anskaffelser Kommuneloven Lov om kommunale helse- og omsorgstjenester (helse og omsorgstjenesteloven) Saksopplysninger Generelle opplysninger om saken Befolkningsframskrivingen viser at antall over 80 \u00e5r i Lyngen vil \u00f8ke fra 221 i dag til 336 i 2032, dette er en \u00f8kning p\u00e5 ca 52%. Dette vil f\u00f8re til at behovet for held\u00f8gns omsorg vil \u00f8ke, vi har i dag 24 sykehjemsplasser og 30 omsorgsboliger, i henhold til gjeldende sektorplan for HSO vil behovet i 2032 v\u00e6re 36 sykehjemsplasser og 45 omsorgsboliger. Kommunestyret har ved flere anledninger de siste \u00e5rene bedt r\u00e5dmannen om \u00e5 legge frem en plan for hvordan kommunen skal h\u00e5ndtere eldreb\u00f8lgen, vi kan ikke lenger snakke om \"eldreb\u00f8lgen\" som kommer, \"eldreb\u00f8lgen\" har startet. P\u00e5 bakgrunn av dette har r\u00e5dmannen sett p\u00e5 hvor de st\u00f8rste utfordringene ligger og har konkludert med at en av de st\u00f8rste utfordringene ligger i manglende kapasitet p\u00e5 sykehjemsplasser og omsorgsboliger. L\u00f8sningen p\u00e5 denne utfordringen er kostnadsdrivende, r\u00e5dmannen ser likevel dette som en av de viktigste sakene for Lyngen kommune \u00e5 sette inn tiltak p\u00e5. Dette for \u00e5 unng\u00e5 \u00e5 komme i en situasjon hvor vi har for f\u00e5 sykehjemsplasser og omsorgsboliger tilgjengelig for \u00e5 oppfylle kommunens krav i forhold til helse og omsorgstjenesteloven. Vi har de siste \u00e5rene sett at dagens kapasitet har hatt tiln\u00e6rmet full utnyttelse hele tiden, som igjen vil si at vi ikke har kapasitet til forventet \u00f8kning i behovet for sykehjemsplasser og omsorgsboliger. R\u00e5dmannen har fulgt opp denne utfordringen ved \u00e5 kontakte Clemens Eiendom (datterselskap av OVF) og Konsept PLUSS for \u00e5 se p\u00e5 mulig l\u00f8sning. Clemens Eiendom disponerer en eiendom i Myra (Presteg\u00e5rdseiendommen) og er sammen med Konsept PLUSS interessert i \u00e5 bygge 24 omsorgsboliger, kontorer til hjemmetjenesten og dagsenter p\u00e5 deres eiendom i Myra. Beskrivelse av prosjektet Prosjektet otiumPLUSS Lyngen best\u00e5r av 24 omsorgsboliger for personer med behov for held\u00f8gns omsorg uavhengig av alder, funksjonshemning eller andre \u00e5rsaker. Prosjektet best\u00e5r ogs\u00e5 av lokaler tiltenkt base for hjemmetjenesten, frisklivssentralen og et dagaktivitetssenter. Boliger Prosjektets 24 boliger er fordelt i 2 og 3 etasje p\u00e5 3 \u00e5ttemanns boliger, boligene er tiltenkt voksne og eldre med vedtak om held\u00f8gns omsorg. Boligene blir selvstendige og vil v\u00e6re p\u00e5 51 m2 BRA, i henhold til husbankens krav til omsorgsboliger. Boligene f\u00e5r livsl\u00f8psstandard og skal tilrettelegges for personer med nedsatt funksjonsevne uavhengig av diagnose. Boligene vil kunne tilrettelegges etter behov for \u00e5 utsette eller hindre behovet for institusjon. Boligene skal ikke ha institusjonsliknende preg, det vil si at de skal gi mulighet for privatliv og v\u00e6re utformet som et hjem, ikke som en arbeidsplass. Boligene vil best\u00e5 av stue, kj\u00f8kken, soverom, gang, bad og innvendig bod. Hver bolig vil ogs\u00e5 ha en sportsbod i 1 etasje. De tre \u00e5ttemannsboligene knyttes sammen med felles svalganger og heiser, p\u00e5 baksiden av byggene vil det opparbeides et pent uteareal for beboerne. Base for hjemmetjenester og frisklivssentral Basen for hjemmetjenesten og frisklivssentralen skal i tillegg til \u00e5 betjene beboerne i de 24 boligene ogs\u00e5 betjene resten av kommunens innbyggere med behov for tjenester. Basen for hjemmetjenesten og frisklivssentralen er plassert i 1 etasje og vil best\u00e5 av kontorer, medisinrom, m\u00f8terom, spiserom, garderobe, wc teknisk rom og lager. Dagaktivitetssenter Dagaktivitetssenter er et tilbud til alle beboere i kommunen med vedtak om dagaktiviteter. Dagaktivitetssenteret er plassert i 1 etasje og inneholder kj\u00f8kken, fellesrom, trimrom, wc og hobbyrom. Sykehjemsplasser Lyngen kommune har i dag 24 sykehjemsplasser og 16 omsorgsboliger p\u00e5 Lyngstunet, ved dette prosjektet vil vi kunne omgj\u00f8re de 16 omsorgsboligene p\u00e5 Lyngstunet til sykehjemsplasser og dermed \u00f8ke kapasiteten med 16 sykehjemsplasser. Forhold til overordnet plan og \u00f8vrige vedtak Lyngen kommune vedtok tidligere i \u00e5r en ny sektorplan for HSO 2023 - 2033, denne planen tar for seg Lyngen kommunes behov for helse- og omsorgstjenester i fremtiden. Sektorplanen viser til at vi i dag har 221 innbyggere over 80 \u00e5r, befolkningsframskrivingen viser dette tallet i 2032 vil v\u00e6re \u00f8kt til 336, en \u00f8kning p\u00e5 52% fra dagens niv\u00e5. P\u00e5 bakgrunn av dette vil det v\u00e6re naturlig \u00e5 planlegge p\u00e5 at behovet for held\u00f8gns omsorg vil \u00f8ke tilsvarende, men det er grunn til \u00e5 tro at velferdsteknologi og resultat av \"bo trygt hjemme\" reformen vil f\u00f8re til at folk vil kunne klare \u00e5 bo hjemme noe lengere enn vi historisk har opplevd. Lyngen kommune har i dag 24 sykehjemsplasser og 30 omsorgsboliger, if\u00f8lge sektorplanen vil behovet i 2032 v\u00e6re 36 sykehjemsplasser og 45 omsorgsboliger. R\u00e5dmannen har orientert kommunestyret om prosjektet i februar, juni og desember 2023. \u00d8konomiske konsekvenser Investeringen er tatt med i fremlagt H\u00d8P som skal behandles av kommunestyret 19 desember. Prosjektet er prissatt til 85 millioner kroner, hvorav ca 5,25 millioner utgj\u00f8r inventarkostnader. Prosjektet medf\u00f8rer \u00f8kte kapitalkostnader med halv\u00e5rsvirkning fra 2026, kapitalkostnadene er beregnet til 2,66 mill i 2026 og 5,33 mill i 2027. Husleieinntekter og FDV kostnader (NB! her vises kun inntekter for de 8 omsorgsboligene vi \u00f8ker kapasiteten med, da inntektene for de 16 vi i dag har p\u00e5 Lyngstunet allerede ligger inne i H\u00d8P, utgiftene for de nye byggene er tatt med i sin helhet): Inntekter Husleie Ant Inntekt pr \u00e5r Summering inkl boliger (\u00f8kning) str\u00f8m 9.500 kr 8 912.000 kr 912.000 kr Utgifter Ant m2 Vedl pr m2 Kostnad Boligdel 1224 300 367.200 kr Funksjonsdel 664 220 146.080 kr Str\u00f8m 1888 m2 0,9 kr 212.400 kr 725.680 kr x 125 KWh Totale inntekter - 186.320 kr utgifter (eks kapitalkostnader) Sykehjemsplassene er ikke tatt med i denne oversikten, men det vil medf\u00f8re ekstra kostnader ift \u00f8kt bemanning n\u00e5r vi i tr\u00e5d me \u00f8kt behov \u00e5pner flere sykehjemsplasser. R\u00e5dmannen legger til grunn at \u00f8kte kostnader ved at vi f\u00e5r flere med behov for sykehjemsplasser vil komme uavhengig av dette prosjektet, derfor ikke medtatt. Risiko- og sikkerhetsmessige konsekvenser Dette prosjektet har som andre investeringsprosjekter en viss risiko, for \u00e5 redusere risikoen har Lyngen kommune gjennom intensjonsavtalen lagt inn en del forutsetninger for gjennomf\u00f8ring av prosjektet. Dersom en eller flere av disse forutsetningene ikke oppfylles, vil Lyngen kommune frem til signering av iverksettelseserkl\u00e6ring kunne trekke seg fra gjennomf\u00f8ring av prosjektet. Lyngen kommune vil i et slikt tilfelle m\u00e5tte dekke dokumenterte utgifter som har p\u00e5l\u00f8pt for Konsept PLUSS fra signering av intensjonsavtalen, frem til eventuell kansellering av prosjektet. Konsept PLUSS har stipulert disse kostnadene oppad begrenset til 4 millioner kroner. F\u00f8lgende forutsetninger er lagt inn: 1. Intensjonskunngj\u00f8ring av intensjonsavtalen - At det ikke kommer inn klager som forhindrer Lyngen kommune \u00e5 gjennomf\u00f8re anskaffelsen som skissert av konsept PLUSS 2. Det m\u00e5 f\u00f8r byggestart foreligge en bindende forh\u00e5ndsuttalelse fra skatteetaten som sikrer full MVA kompensasjon for boligene. 3. Det m\u00e5 foreligge teknisk godkjenning som sikrer Husbankens investeringstilskudd etter Husbankens til enhver tid gjeldende regler. 4. Leverand\u00f8r har forbehold om finansiering 5. Dersom det kommer en prisstigning p\u00e5 mer enn 10% kan Lyngen kommune trekke seg fra prosjektet. Milj\u00f8konsekvenser Dette byggeprosjektet har som alle andre byggeprosjekter en del negative milj\u00f8konsekvenser. Prosjektet vil bli oppf\u00f8rt i tr\u00e5d med gjeldende bestemmelser som sikrer lavt energiforbruk, p\u00e5 grunn av prosjektets beliggenhet vil det v\u00e6re minimalt behov for biltrafikk for beboerne da de har de fleste tjenester i umiddelbar n\u00e6rhet. Folkehelse/friluftsliv Prosjektets beliggenhet s\u00f8rger for at beboerne har butikk, lege, treningsrom og Prestelvparken i gangavstand. Vurdering av alternativer og konsekvenser R\u00e5dmannen gj\u00f8r oppmerksom p\u00e5 at kapasitetsutvidelsen nevnt over, bare tar delvis h\u00f8yde for befolkningsframskrivingen i planperioden (frem til 2033). Det vil derfor v\u00e6re viktig at Lyngen kommune fortsetter \u00e5 f\u00f8lge med p\u00e5 utviklingen videre n\u00e5r det gjelder befolkningsframskrivingen ogs\u00e5 utover planperioden. Lyngen kommune m\u00e5 gj\u00f8re nye vurderingen om eventuelle nye behov for kapasitetsutvidelse i god tid f\u00f8r 2033. I tillegg til dette vil framtidens manglende tilgang p\u00e5 arbeidskraft \u00f8ke viktigheten av at r\u00e5dmannen fortsetter \u00e5 jobbe m\u00e5lrettet med velferdstknologi og andre tiltak som reduserer kapasitetsbehovet i fremtiden. \"Bo trygt hjemme\" reformen vil v\u00e6re sentral i dette arbeidet. Prosjektet oppfyller behovet for 36 sykehjemsplasser i 2032, men oppfyller ikke kravet om 45 omsorgsboliger i 2032 (\u00f8ker med 8, men mangler fortsatt 7 omsorgsboliger). R\u00e5dmannen vil p\u00e5 bakgrunn av dette prioritere velferdsteknologi og \"bo trygt hjemme\" reformen i \u00e5rene som kommer for \u00e5 redusere det fremskrevne behovet for omsorgsboliger. R\u00e5dmannen legger ogs\u00e5 til grunn at et dagsenter vil kunne bidra godt til \u00e5 redusere fremtidens behov for omsorgsboliger. Dagaktivitetstilbud til hjemmeboende med demenssykdom har siden 2020 v\u00e6rt et lovp\u00e5lagt tilbud for kommunen, og foruten de rent pleiefaglige fordelene med et dagsenter vil det i betydelig grad kunne redusere presset p\u00e5 ordin\u00e6re hjemmetjenester og etterhvert sykehjemsplass. Per i dag mangler kommunen et egnet lokale til dagaktivitetssenter. For kommunen vil etablering av et slikt dagsenter v\u00e6re et betydelig l\u00f8ft, ved \u00e5 plassere dagsenteret i samme bygg som omsorgsboligene og i umiddelbar n\u00e6rhet til sykehjemmet vil brukergruppen v\u00e6re betydelig. R\u00e5dmannen finner grunn til \u00e5 anta at et godt dagsentertilbud vil begrense den \u00f8kningen av behov for hjemmetjenester vi ser for oss, dagsenteret vil p\u00e5 denne m\u00e5ten bidra til at kommunen vil f\u00e5 lavere kostnader p\u00e5 hjemmetjenesten i fremtiden enn om vi ikke har et godt dagsentertilbud. Dagsentertilbud til hjemmeboende er ogs\u00e5 et avlastningstilbud til p\u00e5r\u00f8rende med tyngende omsorgsoppgaver. P\u00e5 n\u00e5v\u00e6rende tidspunkt er det vanskelig \u00e5 si noe konkret om personalkostnader da dette vil styres av hvor mange brukere og pleietyngen av disse. R\u00e5dmannen finner likevel grunn til \u00e5 anta at det vil v\u00e6re ressursbesparende \u00e5 tilby dagsentertilbud for \u00e5 redusere behovet for hjemmetjenester. Dagaktivitetssenter \u00e5pner ogs\u00e5 for muligheten til m\u00f8teplass for andre form\u00e5l enn det som er nevnt. Det har v\u00e6rt vurdert \u00e5 dele opp prosjektet ved \u00e5 bygge deler av prosjektet i tilknytning til omsorgssenteret i Nord Lenangen. St\u00f8rre bygningsprosjekter blir ofte dyrere ved \u00e5 dele opp da rigg/drift er en stor kostnadsdriver i slike prosjekter. Det er ogs\u00e5 viktig \u00e5 f\u00e5 samlet flere tjenester innenfor samme bygg for \u00e5 f\u00e5 en mest mulig kostnadseffektiv drift i fremtiden, dette med tanke p\u00e5 en stadig mer utfordrende kommune\u00f8konomi og at det allerede i dag er utfordrende \u00e5 rekruttere nok kvalifisert personell til HSO. En annen faktor som gj\u00f8r at r\u00e5dmannen anbefaler prosjektets lokalisering p\u00e5 Lyngseidet er dersom kommunen en gang i fremtiden f\u00e5r et redusert behov for omsorgsboliger, kan boligene omgj\u00f8res til leiligheter og omsettes p\u00e5 det \u00e5pne markedet. Vi ser allerede i dag at boligmarkedet p\u00e5 Lyngseidet er presset, r\u00e5dmannen legger til grunn at det ogs\u00e5 i fremtiden vil presset p\u00e5 Lyngseidet og derfor vil det v\u00e6re stor sannsynlighet for \u00e5 f\u00e5 solgt leiligheter dersom behovet endrer seg. Beliggenheten i Myra fremst\u00e5r som en attraktiv l\u00f8sning med n\u00e6rhet til butikk, lege og Prestelvparken. Lyngen kommune har v\u00e6rt presentert to mulige tiln\u00e6rminger i forhold til selve dagsenteret og kontordelen, leie eller eie. Ut fra en helhetsvurdering vil r\u00e5dmannen anbefale \u00e5 overta bygget gjennom et rent kj\u00f8p, slik det ogs\u00e5 er lagt inn i fremlagt H\u00d8P 2024-2027. Vurderingen er gjort p\u00e5 bakgrunn av pris, kj\u00f8psprisen vil v\u00e6re 28,5 mill pr \u00e5r og leieprisen vil p\u00e5 en 30 \u00e5rs avtale v\u00e6re 3,7 mill pr \u00e5r. R\u00e5dmannen vurderer dette som et godt prosjekt og som en god l\u00f8sning p\u00e5 flere av kommunens fremtidige utfordringer innenfor pleie og omsorgsomr\u00e5det. Alternativet ved \u00e5 ikke gjennomf\u00f8re dette prosjektet er \u00e5 foreta en liknende utbygging i egen regi, eller kj\u00f8pe plasser fra nabokommuner etterhvert som behovet \u00f8ker. R\u00e5dmannen vurderer videre at tomtens beliggenhet, ressurssituassjonen p\u00e5 prosjektledelse og \u00f8konomi tilsier at dette fremst\u00e5r som en god l\u00f8sning. Erfaringsmessig vet vi at det er meget kostbart \u00e5 kj\u00f8pe denne type tjenester fra andre kommuner. Kommunen har bedt om en kvalitetssikring av de dokumenter som f\u00f8lger saken av advokatfirmaet Rekve og Pleym. Rekve og Pleym har g\u00e5tt gjennom prosjektet b\u00e5de med tanke p\u00e5 de rent kontraktsmessige forhold, samt en vurdering opp mot anskaffelsesreglementet. Denne vurderingen ligger vedlagt saken. R\u00e5dmannens innstilling: Lyngen kommune legger ut en intensjonskunngj\u00f8ring i henhold til lov om offentlige anskaffelser, dersom det ikke kommer klager/innsigelser p\u00e5 kunngj\u00f8ringen signerer Lyngen kommune kj\u00f8ps- leieavtale for gjennomf\u00f8ring av OtiumPLUSS Lyngen. R\u00e5dmannen har innarbeidet kapitalkostnadene til prosjektet (85 mill) i Handlings- og \u00f8konomi planen (H\u00d8P) for perioden 2024-2027. Lyngen kommune forplikter seg til \u00e5 dekke utbygger sine prosjektkostnader, estimert til 4 mill dersom Lyngen kommune trekker seg fra intensjonsavtalen uten rimelig grunn. Budsjett Ansvar Tjeneste Art Prosjekt Aktivitet Sum Formannskapet 19.12.2023: Behandling: VEDTAK: Votering r\u00e5dmannens innstilling: For 6 ( Eirik Larsen, Irene Morso Gr\u00f8nvoll, P\u00e5l Andreassen, S\u00f8lvi Jensen, K\u00e5re Bj\u00f8rnar Olsen, Charlotte Christensen) Mot 1 ( Fred Skogeng) FS- 88/23 Vedtak: Lyngen kommune legger ut en intensjonskunngj\u00f8ring i henhold til lov om offentlige anskaffelser, dersom det ikke kommer klager/innsigelser p\u00e5 kunngj\u00f8ringen signerer Lyngen kommune kj\u00f8ps- leieavtale for gjennomf\u00f8ring av OtiumPLUSS Lyngen. R\u00e5dmannen har innarbeidet kapitalkostnadene til prosjektet (85 mill) i Handlings- og \u00f8konomi planen (H\u00d8P) for perioden 2024-2027. Lyngen kommune forplikter seg til \u00e5 dekke utbygger sine prosjektkostnader, estimert til 4 mill dersom Lyngen kommune trekker seg fra intensjonsavtalen uten rimelig grunn. Budsjett Ansvar Tjeneste Art Prosjekt Aktivitet Sum Kommunestyret 19.12.2023: Behandling: Forslag FRP, foresl\u00e5tt av Fred Skogeng, Lyngen Fremskrittsparti Kommunestyret ber r\u00e5dmannen starte arbeidet med \u00e5 ettablere 24 omsorgsleiligheter etter vanlige anbudsprosedyrer. Gjerne som 3 prosjekter for \u00e5 legge tilrette for mindre entrepen\u00f8rer \u00e5 kunne gi tilbud. VEDTAK: FRP forslag settes opp mot formannskapets innstilling votering FRP forslag 2 stemmer ( Fred Skogen og Lene Granli) formannskapetsinnstilling 17 stemmer ( ( Eirik Larsen, Irene Morso Gr\u00f8nvoll, Johannes Lundvoll, \u00d8yvind Samuelsen, Arild S\u00f8rsand, P\u00e5l Andreassen, Peggy Anita Olsen, Marit Lillevik, S\u00f8lvi Jensen, Gjermund Stensrud, Charlotte Christensen, Johannes Gr\u00f8nvoll, \u00d8ystein Fossmo, Dan H\u00e5vard Johnsen, Mads Fagerborg Kvien, K\u00e5re Bj\u00f8rnar Olsen, Nils Einar Samuelsen) FRP forslag forfaller. Votering formannskapets innstilling For 17 ( Eirik Larsen, Irene Morso Gr\u00f8nvoll, Johannes Lundvoll, \u00d8yvind Samuelsen, Arild S\u00f8rsand, P\u00e5l Andreassen, Peggy Anita Olsen, Marit Lillevik, S\u00f8lvi Jensen, Gjermund Stensrud, Charlotte Christensen, Johannes Gr\u00f8nvoll, \u00d8ystein Fossmo, Dan H\u00e5vard Johnsen, Mads Fagerborg Kvien, K\u00e5re Bj\u00f8rnar Olsen, Nils Einar Samuelsen) Mot 2 (Lene Granli, Fred Skogeng) KS- 123/23 Vedtak: Lyngen kommune legger ut en intensjonskunngj\u00f8ring i henhold til lov om offentlige anskaffelser, dersom det ikke kommer klager/innsigelser p\u00e5 kunngj\u00f8ringen signerer Lyngen kommune kj\u00f8ps- leieavtale for gjennomf\u00f8ring av OtiumPLUSS Lyngen. R\u00e5dmannen har innarbeidet kapitalkostnadene til prosjektet (85 mill) i Handlings- og \u00f8konomi planen (H\u00d8P) for perioden 2024-2027. Lyngen kommune forplikter seg til \u00e5 dekke utbygger sine prosjektkostnader, estimert til 4 mill dersom Lyngen kommune trekker seg fra intensjonsavtalen uten rimelig grunn. Budsjett Ansvar Tjeneste Art Prosjekt Aktivitet Sum Vedlegg: VEDLEGG 00 Utkast kj\u00f8ps- leieavtale Lyngen kommune (oversendt 08.12.23) VEDLEGG 01 Eiendomskart VEDLEGG 02 Plan_fasade_snitt VEDLEGG 03 Prosjektbeskrivelse VEDLEGG 04 Situasjonsplan VEDLEGG 05 3D-illustrasjon oP Lyngen VEDLEGG 06 \u00d8konomioversikt VEDLEGG 07 Organisasjon otiumPLUSS Lyngen Bolig - N\u00e6ring AS VEDLEGG 08 Iverksettelseserkl\u00e6ring VEDLEGG 09 Overordnet fremdriftsplan oP Lyngen VEDLEGG 10 Utkast leiekontrakt VEDLEGG 11 Uttalelse fra Rekve og Pleym "
}