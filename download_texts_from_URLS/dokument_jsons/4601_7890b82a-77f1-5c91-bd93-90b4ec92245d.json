{
  "dokument_id": "7890b82a-77f1-5c91-bd93-90b4ec92245d",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r UMBY vedtak. 108_66, Slettenvegen 99. Heve takh\u00f8yde p\u00e5 naust , ny b\u00e5tslipp i betong",
  "url": "https://bergen.kommune.no/politikere-utvalg/api/fil/bk360/12199189/Statsforvalteren-omgjor-UMBY-vedtak-108-66-Slettenvegen-99-Heve-takhoyde-pa-naust-ny-batslipp-i-betong",
  "tekst": " V\u00e5r dato: V\u00e5r ref: 10.02.2025 2024/14415 Deres dato: Deres ref: 24/16536 BERGEN KOMMUNE Kontakt saksbehandler Postboks 7700 Ida Helle, 51568861 5020 BERGEN Klageavgj\u00f8relse i byggesak - gnr. 108 bnr. 66, Bergen kommune - tiltakshaver: Andre Birkeland Statsforvaltaren i Vestland har p\u00e5klaget kommunens vedtak om tillatelse og dispensasjon til heving av tak p\u00e5 naust og fasadeendring av naust, samt utvidelse av slipp og nytt betongdekke. Statsforvalteren gj\u00f8r om kommunens vedtak til avslag. Vi viser til Digitaliserings- og forvaltningsdepartementets oversendelse av 01.11.2024, der Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om tillatelse og dispensasjon fra kommuneplanens arealdel om plankrav, byggegrense mot sj\u00f8, arealform\u00e5let p\u00e5 land og i sj\u00f8 samt avstand fra nabogrense pbl. \u00a7 29-4 til heving av tak p\u00e5 naust og fasadeendring av naust, samt utvidelse av slipp og nytt betongdekke. Oms\u00f8kt naust til venstre, og eksisterende naust til h\u00f8yre i illustrasjonen over. Det har ikke kommet inn nabomerknader til s\u00f8knaden. Statsforvalteren i Vestland har i brev av 11.10.2023 frar\u00e5dd at dispensasjon blir gitt. Bymilj\u00f8etaten har i brev datert 30.10.2023 trukket frem at b\u00e5tslippen vil utgj\u00f8re en vesentlig endring og inngrep i strandsonen. Det er videre vist til at tiltaket vil gj\u00f8re inngrep i intakt svaberg i et LNF- omr\u00e5de og at tiltaket anses \u00e5 privatisere og gi negativ fjernvirkning fra sj\u00f8. Etaten hadde ingen innvendinger mot ombygging av naust. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/5 Bergen kommune ved Utvalg for milj\u00f8 og byutvikling fattet 22.08.2024 f\u00f8lgende vedtak politisk: \u00ab1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 29.12.2023 i sak BYGG-2023/15435. 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra kommuneplanens arealdel \u00a7 3.1 plankrav, \u00a7 6.1 byggegrense til sj\u00f8, \u00a7 31.1 arealform\u00e5let LNF og avstand fra nabogrense pbl. \u00a7 29-4, for ombygning av naust. 3. Med hjemmel i plan- og bygningslova \u00a7 19-2 innvilges s\u00f8knad om dispensasjon fra kommuneplanens arealdel \u00a7 3.1 plankrav, \u00a7 6.1. byggegrense mot sj\u00f8, \u00a7 31.1 arealform\u00e5let LNF, \u00a7 32.2 bruk og vern av sj\u00f8 og vassdrag og avstand fra nabogrense pbl. \u00a7 29-4 , for oppf\u00f8ring av b\u00e5tslipp. 4. Med hjemmel i plan- og bygningslova \u00a7 20-1, jf. \u00a7 20-2 og \u00a7 21-4 innvilges s\u00f8knad om byggetillatelse for b\u00e5tslipp og naust. 5. Plan- og bygningsetaten utferdiger underretning om vedtaket i tr\u00e5d med forvaltningslovens og plan- og bygningslovens regler.\u00bb Vedtaket ble p\u00e5klaget av Statsforvaleren i Vestland i brev datert 25.09.2024. Klager anf\u00f8rer i det vesentlige at tiltakene ytterligere vil nedbygge og privatisere strandsonen i omr\u00e5det. Det anf\u00f8res at t\u00f8rking av dagens nylongarn etter klagers syn ikke en begrunnelse for \u00e5 kunne tillate et tiltak som setter til side de allmenne strandsoneinteressene. Klager viser videre til at st\u00f8pning av underlag for skinner vil v\u00e6re et irreversibelt inngrep i strandsonen. Tiltaket finner klager \u00e5 v\u00e6re for omfattende i forhold til en funksjon \u00e5 trekke b\u00e5t opp fra sj\u00f8. Klager trekker frem f\u00f8lgende moment fra uttalelsen til s\u00f8knad om dispensasjon i brev datert 11.10.2023: - Tiltakene vil kunne virke privatiserende og dermed virke avvisende p\u00e5 allmennhetens ferdsel langs sj\u00f8en i omr\u00e5det. - Strandsonen ved Raunefjorden er \u00e5pen og eksponert mot fjorden. Nye byggetiltak i strandsonen vil derfor v\u00e6re s\u00e6rlig synlig i fjordlandskapet. - Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. - En tillatelse vil v\u00e6re i strid med Statlige planretningslinjer for differensiert forvaltning av strandsonen langs sj\u00f8. Bergen kommune behandlet klagen administrativt 25.10.2024 og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon er rettsanvendelsesskj\u00f8nn som kan pr\u00f8ves fullt ut av Statsforvalteren. S\u00f8knadsplikt og planstatus Side: 3/5 Ombygging naust, samt utvidelse av slipp og nytt betongdekke krever tillatelse av kommunen etter pbl. \u00a7 20-2 jf. 20-1. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd. Eiendommen er i gjeldende kommuneplan, vedtatt 19.06.2019, avsatt til LNF-form\u00e5l p\u00e5 land og eiendommen er avsatt til Bruk og vern, sj\u00f8, vassdrag i sj\u00f8. For eiendommen gjelder hensynsonen Funksjonell strandsone. Tiltakene krever dispensasjon Tiltakene krever dispensasjon fra arealform\u00e5let p\u00e5 land og i sj\u00f8, byggegrense mot sj\u00f8, plankravet i kommuneplanen \u00a7 3-1 samt avstand fra nabogrense pbl. \u00a7 29-4, Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028. I de statlige planretningslinjene for differensiert forvaltning av strandsonen er Bergen kommune plassert i sone to. Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra byggegrense mot sj\u00f8 Statsforvalteren vil f\u00f8rst vurdere om hensynene bak byggeforbudet i strandsonen blir vesentlig tilsidesatt ved ombygging av naust, samt utvidelse av slipp og nytt betongdekke. Form\u00e5let med byggeforbudet i strandsonen er \u00e5 sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap, jf. pbl. \u00a7 1-8 f\u00f8rste ledd. Dersom tiltaket vil skape fysiske eller psykiske barrierer for allmennhetens Side: 4/5 ferdselsmuligheter, skal det lite til for \u00e5 konstatere vesentlig tilsidesettelse av hensynene bak byggeforbudet, jf. SOM-2019-4028. Naustet er oms\u00f8kt ombygget med en m\u00f8neh\u00f8yde p\u00e5 over fem meter. Utvidelse av slipp med nytt betongdekke vil etter oms\u00f8kt endring/utvidelse g\u00e5 8,8 meter ned mot sj\u00f8en og f\u00e5 en bredde p\u00e5 3 meter. I saken har Statsforvalteren i Vestland som ber\u00f8rt sektormyndighet for strandsonen frar\u00e5det at det gis dispensasjon, jf. pbl. \u00a7 19-1. Fagmyndigheten har i uttalelse av 11.10.2023 pekt p\u00e5 at strandsonen langs Raunefjorden er under press for nedbygging. Vi er enige i at dette er et viktig hensyn. I omr\u00e5der der presset p\u00e5 arealene er stort, vil strandsonen v\u00e6re en knapp ressurs. De allmenne interessene som byggeforbudet skal verne om, vil da i utgangspunktet gj\u00f8re seg s\u00e6rskilt sterkt gjeldende her. Kommunen trekker frem at fotavtrykket til naustet vil v\u00e6re n\u00f8yaktig det samme som i dag. Som ogs\u00e5 klager peker p\u00e5 er strandsonen ved Raunefjorden \u00e5pen og eksponert mot fjorden. Heving av taket vil gi naustet en mer dominerende fasade, spesielt mot sj\u00f8en, noe som m\u00e5 anses negativt s\u00e6rlig for ferdselen p\u00e5 sj\u00f8en. Bymilj\u00f8etaten har i brev datert 30.10.2023 trukket frem at den oms\u00f8kte slippen anses \u00e5 privatisere og gi negativ fjernvirkning fra sj\u00f8. Det er p\u00e5 det rene at stein og svaberget foran naustet i st\u00f8rre grad vil bli dekt med oms\u00f8kt betongdekke enn det som er dagens situasjon. Slippen vil ikke fremst\u00e5 som en naturlig del av landskapet og tiltakene vil ha en privatiserende effekt, i et omr\u00e5de der hensynet til allmenheten skal prioriteres. Kommunen oppgir blant annet at naboene er positive til tiltaket. Vi \u00f8nsker her \u00e5 vise til at bygningsmyndighetene m\u00e5 vurdere tiltak ut fra et livsl\u00f8psperspektiv. Eierforholdene i omr\u00e5det vil normalt v\u00e6re skiftende, og det er ikke sikkert at en eventuell ny fremtidig nabo vil stille seg positiv til tiltaket. Statsforvalteren viser til at relevante hensyn for v\u00e5r vurdering etter loven i hovedsak er generelle areal- og ressursdisponeringshensyn, jf. Ot. prp. 169 L (2020-2021). At naboer er positivt innstilt, vil derfor ikke kunne vektlegges i nevneverdig grad. Tiltakshaver har vist til at b\u00e5tslippen i betong vil \u00f8ke tilgjengeligheten for allmenheten. Vi presiserer at ogs\u00e5 de noe ufremkommelige delene av strandsonen har estetiske og naturmessige verdier som vil bli skadelidende ved en eventuell dispensasjon her. Gitt slippens plassering i forlengelsen av eksisterende naust, er videre v\u00e5r vurdering at selv om fremkommeligheten hadde blitt bedre ville tiltaket hatt en privatiserende effekt. Hensynene bak byggeforbudet i strandsonen er vesentlig tilsidesatt. Statsforvalteren finner derfor ikke grunnlag for \u00e5 vurdere om hensynene bak lovens form\u00e5lsbestemmelse eller nasjonale og regionale interesser er vesentlig tilsidesatt. Begge vilk\u00e5rene i pbl. \u00a7 19-2 andre ledd m\u00e5 videre v\u00e6re oppfylt for at dispensasjon skal kunne bli innvilget. Det er derfor heller ikke n\u00f8dvendig \u00e5 ta stilling til om fordelene ved dispensasjon er klart st\u00f8rre enn ulempene. Vi g\u00e5r videre ikke inn i en vurdering av de \u00f8vrige dispensasjonene saken aktualiserer. Statsforvalteren har funnet at de nasjonale hensynene m\u00e5 veie tyngst og gj\u00f8r om kommunens vedtak til avslag. (Vedtak neste side.) Side: 5/5 Vedtak: Statsforvalteren gj\u00f8r om kommunens vedtak av 22.08.2024 til avslag. Det blir ikke gitt dispensasjon og tillatelse til oms\u00f8kte tiltak p\u00e5 eiendommen gnr. 108 bnr. 66 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Odd-Arild Holen (e.f.) Ida Helle juridisk seniorr\u00e5dgiver juridisk r\u00e5dgiver Dokumentet er elektronisk godkjent "
}