{
  "dokument_id": "63965313-bad9-5bfc-9b3b-3d96fbfbd595",
  "doc_type": "case_attachment",
  "kommune": 4601,
  "tittel": "Programerkl\u00e6ring fra Ungdomsra\u030adet valgperiode 2024-2025",
  "url": "https://bergen.kommune.no/politikere-utvalg/api/fil/bk360/9814087/Programerklaering-fra-Ungdomsra-det-valgperiode-2024-2025",
  "tekst": " Programerkl\u00e6ring fra Ungdomsr\u00e5det, valgperiode 2024-2025 Innhold Klima, milj\u00f8 og natur 1 Skole og oppvekst 1 Sosialpolitikk 2 Kultur, idrett og fritid 2 Helse 2 Byutvikling og transport 3 Demokrati og medbestemmelse 3 Klima, milj\u00f8 og natur Bergen m\u00e5 ha en m\u00e5lsetning om \u00e5 v\u00e6re Norges mest milj\u00f8vennlige by \u00e5 bo i. M\u00e5lsetningene vi som kommune tar kan ikke lenger bare v\u00e6re m\u00e5lsetninger. Vi m\u00e5 begynne \u00e5 gj\u00f8re noe n\u00e5. Bergens fremtid er helt avhengig at vi lager en god politikk, som tar hensyn til b\u00e5de n\u00e6ring, arbeidsplasser og selvsagt klima. N\u00e5 m\u00e5 vi ta v\u00e5r del av ansvaret. Ungdomsr\u00e5det i Bergen mener: \u25cf Bergen m\u00e5 utvikle flere gr\u00f8nne omr\u00e5der, b\u00e5de i sentrum og bydelene. \u25cf Bergen trenger flere steder \u00e5 kaste s\u00f8ppel utenfor sentrumskjernen. \u25cf Bergen m\u00e5 fortsette \u00e5 bevilge nye vern av natur- og friluftsomr\u00e5der over hele byen. \u25cf Bergen m\u00e5 redusere luftforurensingen i sentrum og redusere skadevirkningene i byn\u00e6rt \u00f8kosystem, spesielt p\u00e5 vinteren. Skole og oppvekst Skole har mye \u00e5 si for framtiden til oss unge. Karakterer og l\u00e6rdom er avgj\u00f8rende i hvordan livet til en ungdom utspiller seg. Derfor er det viktig at alle ungdommer har en bra skolegang, og f\u00e5r muligheten til \u00e5 f\u00e5 fram sitt fulle potensial. Ungdomsr\u00e5det i Bergen mener: \u25cf Vi trenger flere helsesykepleiere i skolen. \u25cf Det er altfor f\u00e5 helsesykepleiere i bergensskolene. Noe m\u00e5 gj\u00f8res for \u00e5 skaffe nok til at alle skoler kan ha en hver. \u25cf Hvis ungdommer kan f\u00e5 snakke med en person med erfaring i psykologi, vil ungdomskriminalitet mest sannsynlig falle. \u25cf Vi trenger bedre, flere timer, og mer variert seksualundervisning i bergensskolen. \u25cf Vi trenger bedre undervisning i hvordan samfunnet fungerer. Demokrati og medborgerskap skal bli en st\u00f8rre del av skolehverdagen. \u25cf Mobil b\u00f8r kunne brukes som et verkt\u00f8y i Bergensskolen. En mobiltelefon kan v\u00e6re et godt hjelpemiddel i mange oppgaver. Vi mener at det skal v\u00e6re mulighet for at mobiltelefonen blir inndratt hvis den blir misbrukt. Dissens: Aksel vil stryke forslaget til fordel for et annet forslag; \u201cMobil skal ikke v\u00e6re et verkt\u00f8y som blir brukt i bergensskolen. Dersom mobiltelefonen ikke blir inndratt, skal det sendes med melding hjem umiddelbart.\u201d Emilie vil stryke forslaget ettersom det er stor uenighet innad i r\u00e5det. \u25cf Vi trenger \u00e5 fjerne lekser i alle kommunale grunnskoler i Bergen. Dissens: Sverre vil opprette et endringsforslag; \u201cmindre omfattende lekser, men fortsatt lekser som forbereder til skoledagen og hjelper med l\u00e6ring.\u201d Aksel og Eowyn vil stryke hele forslaget. 1 \u25cf \u00d8nsker at alle ungdomsskoler skal ha tilbud om et gratis m\u00e5ltid hverdag. Sosialpolitikk Det er viktig at alle unge i Bergen har like muligheter til \u00e5 ha et bra liv. Da er det viktig med god og dynamisk sosialpolitikk for unge i Bergen. Ungdomsr\u00e5det i Bergen mener: \u25cf Man m\u00e5 legge til rette for flere kommunale ungdomsjobber, som for eksempel bes\u00f8ksvenn for eldre, SFO-assistenter og barnehagel\u00e6rere. Man kan gj\u00f8re det til en del av skolegangen i BK \u00e5 jobbe p\u00e5 lignende steder. \u25cf Flere kommunale fritidstilbud, slik at unge f\u00e5r noe \u00e5 gj\u00f8re p\u00e5 fritiden. Da vil man nesten automatisk minske ungdomskriminalitet. \u25cf Opprette flere ungdomshus ogs\u00e5 utenfor Bergenhus. \u25cf Politikerne m\u00e5 jobbe for lavere ungdomskriminalitet. Kultur, idrett og fritid Fritid er en viktig del av livet, spesielt for ungdom. Vi bruker tiden til \u00e5 danne sosiale relasjoner, bygge opp kroppen og styrke den psykiske helsen. For at flest skal benytte en aktiv og balansert fritid trenger vi et mangfold av tilbud som er godt informert. Ungdomsr\u00e5det i Bergen mener: \u25cf Gj\u00f8re aktivitetskortet gratis for alle barn under 18 \u00e5r. \u25cf Gj\u00f8re informasjon om ungdomshus og klubber lettere tilgjengelig, og \u00f8ke samarbeidet mellom de ulike husene. \u25cf \u00c5 styrke tilbudet om aktivitetskort. Vi vil jobbe for \u00e5 f\u00e5 det digitalisert, \u00f8ke finansieringen, og gj\u00f8re det gratis for alle barn under 18 \u00e5r. \u25cb Dissens: Eowyn \u00f8nsker \u00e5 stryke siste del om at det skal v\u00e6re et gratis tilbud for alle under 18. Hun \u00f8nsker \u00e5 bytte det ut med \u201cla n\u00e5v\u00e6rende utgivere f\u00e5 fortsette \u00e5 dele det ut, samt gi utekontakten muligheten igjen.\u201d 2 Helse Helse har en direkte p\u00e5virkning p\u00e5 v\u00e5r psykiske og fysiske velv\u00e6re. Det er viktig at vi tar vare p\u00e5 det gjennom \u00e5 gi ungdom en aktiv og sunn hverdag. Ungdomsr\u00e5det i Bergen mener: \u25cf Vi m\u00e5 styrke tilbudet for psykisk helsetjenester i Bergen. \u25cf Gj\u00f8re informasjon om kommunale helsetilbud, der blant helsestasjoner for ungdom, lettere tilgjengelig. Byutvikling og transport Ungdom er ofte p\u00e5 farten. Det er viktig for oss \u00e5 skape relasjoner over et st\u00f8rre areal, og da blir det naturligvis viktig for oss med gode transportmuligheter. Ungdomsr\u00e5det i Bergen mener: \u25cf Vi \u00f8nsker billigere kollektivtransport og spesielt billigere ungdomskort. Gjerne et eget tilbud for kortere strekninger, og mulighet for lojalitetsprogram slik Ruter lanserte i 2023. \u25cf I dag er vi og forn\u00f8yd med sykkelveinettverket utenfor sentrum, men vi trenger mer sammenhengende sykkelveier gjennom byen. I tillegg \u00f8nsker vi \u00e5 forsterke nettverket ut mot de andre bydelene. Demokrati og medbestemmelse Ungdommer er og har alltid v\u00e6rt opptatt av \u00e5 si sin mening for \u00e5 forme milj\u00f8et sitt. I et stadig endrende samfunn er det viktig at vi tar vare p\u00e5 unges mulighet til \u00e5 medvirke, samt oppl\u00e6ring i hvordan demokratiet i Norge fungerer. Ungdomsr\u00e5det i Bergen mener: \u25cf Et Nasjonalt Ungdomsr\u00e5d b\u00f8r ikke opprettes \u25cf Alle grunnskoler skal ha en demokratiuke (noe alla uke 6, for seksualundrvisning). Da skal noe av opplegget v\u00e6re \u00e5 bes\u00f8ke Gamle/Nye r\u00e5dhus og f\u00e5 omvisning og oppl\u00e6ring av en kommunal politiker. M\u00e5let med dette skal v\u00e6re \u00e5 \u00f8ke bevisstheten og engasjementet til ungdom 3 "
}