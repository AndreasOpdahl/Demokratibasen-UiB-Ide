{
  "dokument_id": "96700eaf-cf1b-5790-be6a-1a32bb8573dd",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/9575293/Uttalelse-fra-Bymiljoetaten",
  "tekst": " Bymilj\u00f8etaten Til Intern korrespondanse PBE Byggesak Nord (Arbeidssted) v/Andreas V\u00e5r referanse: 2023/53085-12 Rise M\u00e6land Saksbehandler: Tone Katagiri Bj\u00f8r\u00f8 Dato: 26. september 2023 Fra Bymilj\u00f8etaten \u00c5sane, Teiglandsvegen 2, gnr. 195, bnr. 39 vedr. s\u00f8knad om nytt anlegg, konstruksjon og vinterhage. Saken gjelder Bymilj\u00f8etaten viser til oversendelse fra Plan- og bygningsetaten 17.08.23 (BYGG- 2023/12708) vedr\u00f8rende s\u00f8knad om tillatelse til 3 tilbygg, 1 uthus, terrasse, bruksendring, mur, utvendig trapp og vesentlig terrenginngrep. Tiltaket er avhengig av dispensasjon fra kommuneplan \u00a731.1 LNF-form\u00e5l og \u00a76.2.2 Byggegrense mot vassdrag. Grunnlag Planforutsetninger: Eiendommen er uregulert og vist som LNF-omr\u00e5de i kommuneplanens arealdel. Omr\u00e5det omfattes av hensynssone landbruk (H510) for sammenhengende landbruksomr\u00e5de. I kommunedelplan for kommunedelplan Arna og \u00c5sane E16/E39 Arna/V\u00e5gsbotn- Klauvaneset, ringveg \u00f8st er eiendommen vist som LNF-form\u00e5l og ligger innenfor hensynssonene, H510_3 \u2013 Hensyn landbruk, H570_5 \u2013 Hensyn kulturmilj\u00f8, H710 \u2013 B\u00e5ndlegging. Andre overordnete registreringer: I Naturbase er tiltaksomr\u00e5det registrert som del av omr\u00e5de med observasjon av n\u00e6rt trua fugleart av s\u00e6rlig stor forvaltningsinteresse - h\u00f8nsehauk (Accipiter gentilis). Det er ikke gjort \u00f8vrige registreringer i aktuelle databaser. Tomten er ikke registrert som vassdrag i KDP overvann, men som kanal eller gr\u00f8ft i kartgrunnlag for vann og vassdrag i VISGI, Bergen kommune sitt GIS-kart. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Bymilj\u00f8etaten ser alvorlig p\u00e5 ulovlig utf\u00f8rte tiltak i LNF- omr\u00e5der med hensynssone sammenhengende landbruksarealer. Det er uheldig at tiltakene allerede er utf\u00f8rt uten en n\u00e6rmere vurdering av konsekvensene tiltaket kunne medf\u00f8rt for omkringliggende natur, landskapsbildet og allmenn ferdsel og landsbruksverdier. I dette tilfellet ligger tiltaket i et omr\u00e5de som i sin helhet er vist LNF-omr\u00e5de og hensynssone for sammenhengende landbruksareal i Kommuneplanens arealdel (KPA 2018). Arealet er i hovedsak en boligtomt. Dette bekreftes ogs\u00e5, slik definert i arealressurskartet (AR5- NIBIO), hvor tomten i sin helhet er vist som bebygd areal. F\u00f8r endringene ble gjort hadde eiendommen mindre innrammede arealer med murer, planert areal med gruslagt og plenkledde overflater. Unntaket er noen tr\u00e6r av ukjent st\u00f8rrelse og verdi, som vist p\u00e5 flyfoto langs ytterkanten av eiendommen. N\u00e5r det gjelder tiltakenes p\u00e5virkning p\u00e5 friluftsliv og naturverdier er disse begrenset, det er ikke spesielle registreringer som knytter seg direkte til tiltaksomr\u00e5det. Arealet fremst\u00e5r som en boligtomt. Terrenginngrepene ifm. tiltaket er imidlertid omfattende, og de har bidratt til \u00e5 endre tomtens karakter. Dette er problematisk i et LNF-omr\u00e5de av hensyn til omr\u00e5dets karakter og landskap. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 31,1 og 6.2.2. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering, med bakgrunn i hensynet til natur og friluftsliv, ikke frar\u00e5 at det gis dispensasjon for de oms\u00f8kte tiltakene. Med hilsen Bymilj\u00f8etaten Kristin Madsen Klokkeide - seksjonsleder Tone Katagiri Bj\u00f8r\u00f8 - saksbehandler Dokumentet er godkjent elektronisk. "
}