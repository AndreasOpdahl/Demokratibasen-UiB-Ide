{
  "dokument_id": "fd39516f-b487-5c43-a96b-2113b74a8d2b",
  "doc_type": "case_attachment",
  "kommune": 4601,
  "tittel": "Klage fra Jan Bakke datert 03.11.2023",
  "url": "https://bergen.kommune.no/politikere-utvalg/api/fil/bk360/9876484/Klage-fra-Jan-Bakke-datert-03-11-2023",
  "tekst": " Bergen bystyre v/Ordf\u00f8rer Marit Warncke Bergen, 03.11.2023 KLAGER OVER BYSTYRETS VEDTAK OM BYBANEN FRA SENTRUM TIL \u00c5SANE. Vedlagt oversendes min klage til Statsforvalteren i Vestland over Bystyrets vedtak i sakene 161/23 OG 287/23. I og med at jeg ikke har bredb\u00e5nd eller er digital bruker ber jeg om at alle dokumenter knyttet til kommunens behandling av mine klager sendes meg som ordin\u00e6r brevpost. Med vennlig hilsen af/h .Acd/4 (J;;n Bakke Jan Bakke Sudmannsvei 10 5037 Bergen Statsforvalteren i Vestland Statens hus, Nj\u00f8savegen 2 6863 Leikanger Bergen, 03.11.2023 KLAGE OVER BERGEN BYSTYRES VEDTAK I SAK NR. 161/23 BYSTYREM\u00d8TE 31.05.2023 OG I SAK NR. 287/23 BYSTYREM\u00d8TE 27.09.2023. BYBANEN FRA SENTRUM TIL \u00c5SANE. Det klages herved over diverse vedtak fattet av Bergen Bystyre i ovennevnte sakskompleks. A. INHABILITET FOR BYSTYREMEDLEMMER I BYSTYREM\u00d8TE 31.05.2023 SAK NR. 161/23 OG BYSTYREM\u00d8TE 27.09.2023 SAK NR. 287/23. I bystyrem\u00f8tet 31.05.2023 deltok i alt 6 tidligere medlemmer av Byr\u00e5det: Erlend Horn P\u00e5l Hafstad Thorsen Linn Kristin Eng\u00f8 Thor H\u00e5kon Bakke H\u00e5kon Pettersen Eline Tvinnereim Haakestad I bystyrem\u00f8tet 27.09.2023 deltok i alt 7 tidligere medlemmer av Byr\u00e5det: Erlend Horn P\u00e5l Hafstad Thorsen H\u00e5kon Pettersen Per Arne Larsen Katrine N\u00f8dtvedt Eline Aresdatter Haakestad Ovennevnte tidligere medlemmer av Byr\u00e5det var inhabile ved behandlingen av sak nr. 161/23 og sak nr. 287/23. Begge saker gjaldt Bybanen fra Sentrum til \u00c5sane. 1 For s\u00e5 vidt gjelder inhabilitet for medlemmer av kommunestyret gjelder nedennevnte bestemmelse: Bystyrereglementet pkt. 9,5. \u00abFolkevalgte skal f\u00f8lge reglene for inhabilitet i kommuneloven og forvaltningsloven n\u00e5r de behandler saker som skal behandles i utvalgene og bystyre, jfr. kommuneloven\u00a7 11-10.\u00bb Kommuneloven \u00a7 11-10, inhabilitet for folkevalgte. 1. ledd \u00ab Bestemmelsene om inhabilitet i forvaltningsloven kapittel II gjelder ved behandling av saker i folkevalgte organer, med de s\u00e6rregler som f\u00f8lger av denne paragrafen.\u00bb 2. ledd. \u00abEn folkevalgt som har v\u00e6rt med p\u00e5 \u00e5 forberede eller treffe vedtak som ansatt i kommunen eller fylkeskommunen, er inhabil til senere \u00e5 behandle den samme saken i et folkevalgt organ i henholdsvis kommunen eller fylkeskommunen.\u00bb Kommuneloven \u00a7 10-2 Kommuner\u00e5d og fylkesr\u00e5d. \u00abEt kommuner\u00e5d eller fylkesr\u00e5d leder henholdsvis den kommunale eller fylkeskommunale administrasjonen. Bestemmelser om kommunedirekt\u00f8ren gjelder p\u00e5 tilsvarende m\u00e5te for kommuner\u00e5det og fylkesr\u00e5det. Hvis ikke noe annet er bestemt i lov.\u00bb Ovennevnte tidligere medlemmer av Byr\u00e5det var inhabile ved behandlingen av sak nr. 161/23 og sak nr. 287/23. Det er uomtvistet at en kommunedirekt\u00f8r (r\u00e5dmann) vil v\u00e6re inhabil som senere kommunestyremedlem ved behandling i kommunestyret av en sak som vedkommende har behandlet som kommunedirekt\u00f8r. Tilsvarende er det for tidligere byr\u00e5dsmedlemmer n\u00e5r de som bystyremedlemmer skal behandle en sak som de har behandlet i byr\u00e5det eller som byr\u00e5d. I s\u00e6rlig grad gjelder dette for medlemmer av byr\u00e5det som har v\u00e6rt byr\u00e5d for byutvikling. Det legges til grunn at ovennevnte tidligere byr\u00e5dsmedlemmer var inhabile ved behandlingene av bybanesakene 161/23 og 287/23. N\u00e5r det foreligger en slik massiv inhabilitet skal Statsforvalteren kjenne vedtakene i sak nr. 161/23 og sak nr. 287/23 ugyldige og oppheve vedtakene. 2 Alternativt skal Statsforvalteren kjenne delvedtak i de enkelte reguleringsplanene der de inhabile stemmene var avgj\u00f8rende for flertallet, ugyldige og oppheve vedtakene. Tilsynelatende gjelder dette for f\u00f8lgende: Sak 161/23: Innstillingens punkt la ble vedtatt med 39 stemmer. Innstillingens punkt lg ble vedtatt med 34 stemmer. Sak nr. 287/23: Innstillingens punkt 1 ble vedtatt med 34 stemmer. Det kan reises sp\u00f8rsm\u00e5l om ikke Statsforvalteren av eget tiltak b\u00f8r oppheve samtlige vedtak i sak nr. 161/23 og sak nr. 287/23 p\u00e5 grunn av massiv inhabilitet for de tidligere byr\u00e5dsmedlemmene som stemte i sakene. B. UFORSVARLIG BEHANDLING AV SAK NR. 161/23 I BYSTYRET. Da vedtakene i sak 161/23 skulle kunngj\u00f8res kom det for dagen at det for 2 av de vedtatte reguleringsplanene var det fra Byr\u00e5det oversendt en del vedlegg som var feile. For delstrekning 2 Sandbrogaten - Eidsv\u00e5gstunnelen gikk dette ut p\u00e5 at Byr\u00e5det hadde lagt ved Byplansjefens innstilling av 30.09.2022 med forslag om at den aktuelle reguleringsplan kunne legges ut til offentlig h\u00f8ring istedenfor Byplansjefens innstilling av 31.03.2023 om reguleringsforslag til sluttbehandling. Hvordan slik forbytting kunne passere behandling s\u00e5 vel i hovedutvalg som i Bystyret uten at noen reagerte p\u00e5 at bystyret hadde f\u00e5tt feile dokumenter fra Byr\u00e5det er uforst\u00e5elig. De 2 innstillingene fra Byplansjefen har f\u00f8lgende innhold. \u00ab30.09.2022 Fagnotat Reguleringsforslag til offentlig ettersyn. Bybanen fra Sentrum til \u00c5sane. Forslag til 1. gangs behandling for offentlig ettersyn. Delstrekning 2: Sandbrogaten - Eidsv\u00e5gstunnellen. PlanlD65810000. Omr\u00e5dereguleringsplan. Anbefalt forslag fra fagetaten: 3 11 medhold av plan- og bygningslovens\u00a7 12-10, legges f\u00f8lgende forslag til detaljreguleringsplan ut til offentlig ettersyn. \u00abBybanen fra Sentrum til \u00c5sane Delstrekning 2: Sandbrogaten - Eidsv\u00e5gstunnellen. PlanlD 65810000 datert 15.09.2022. Tilh\u00f8rende bestemmelser datert 23.09.2022.\u00bb og \u00ab31.03.2023 Fagnotat Reguleringsforslag til sluttbehandling Bybanen fra Sentrum til \u00c5sane. Planforslag til 2. gangs behandling. Delstrekning 2: Sandbrogaten- Eidsv\u00e5gstunnellen. PlanlD 65810000. Omr\u00e5dereguleringsplan. Anbefalt forslag fra fagetaten. I medhold av plan- og bygningsloven \u00a7 12-12 legges f\u00f8lgende forslag til Omr\u00e5dereguleringsplan fram for vedtak: \u00abBybanen fra Sentrum til \u00c5sane Delstrekning 2: Sandbrogaten - Eidsv\u00e5gstunnellen. PlanlD65810000, datert 17.03.2023. Tilh\u00f8rende bestemmelser, datert 31.03.2023.\u00bb Siden ingen av bystyrets medlemmer stilte sp\u00f8rsm\u00e5l ved hvorfor Byplansjefens innstilling av 31.03.2023 ikke l\u00e5 ved sakens dokumenter slik det fremgikk av vedleggslisten finnes det ingen annen forklaring enn at ingen av bystyrets medlemmer hadde lest og satt seg inn i sakspapirene til delstrekning 2. Antakelig gj\u00f8r det samme seg gjeldende for de andre delstrekningene som inngikk i sak nr. 161/23. Statsforvalteren b\u00f8r av eget tiltak vurder om saksbehandlingen i bystyret var forsvarlig og eventuelt oppheve bystyrets vedtak i sak nr. 161/23 som uforsvarlig. C. SAK NR. 287 BYBANE TIL \u00c5SANE, DELSTREKNING 2 - SANDBROGATEN - EIDSV\u00c5GTUNNELLEN, PLANID 65810000, OMR\u00c5DEREGULERING, OG 4 FL\u00d8YFJELLTUNNELLEN - RIGG- OG ANLEGGSOMR\u00c5DE (DSFF), PLANID 70670000, OMR\u00c5DEREGULERING. Reguleringsplanene for de to ovennevnte strekninger av bybanen ble behandlet og vedtatt i bystyrem\u00f8tet 31.05.2023. I forbindelse med at de vedtatte reguleringsplanene skulle kunngj\u00f8res kom det for dagen at for ovennevnte planer hadde Byr\u00e5det oversendt en del saksdokumenter som var feile. Bystyrets medlemmer ble dermed forledet til \u00e5 fatte vedtak p\u00e5 grunnlag av uriktige faktiske og vurderingsmessige premisser. Omfanget av feile dokumenter fremkommer i Byr\u00e5dets innstilling til Bystyret, datert 8. august 2023, side 2 og 3. Byr\u00e5det sendte s\u00e5 ny sak til bystyret og foreslo at de to aktuelle reguleringsplanene ble opphevet og at de to planene ble vedtatt p\u00e5 ny med de riktige underliggende vedlegg. 27.09.2023 behandlet bystyret s\u00e5 sak nr. 287/23 med slike vedtak: \u00ab1, I medhold av plan- og bygningslovens\u00a7 12-12, vedtas omr\u00e5dereguleringsplan Fl\u00f8yfjelltunnelen- rigg og anleggsomr\u00e5de. DSFF Plan ID 70670000, vist p\u00e5 plankart, datert 17.03.2023, med tilh\u00f8rende bestemmelser, datert 31.03.2023 med f\u00f8lgende endringer: Fra sentrum til \u00c5sane delstrekning 2: Sandbrogaten - Eidsv\u00e5gtunnelen. PlanlD 6581000, vist p\u00e5 plankart datert 17.03.2023, med tilh\u00f8rende bestemmelser, datert 31.03.2023.\u00bb Reguleringsplanene ble alts\u00e5 vedtatt i samsvar med Plan- og bygningsloven \u00a7 12-12. Imidlertid var forslagene som ble vedtatt ikke sendt p\u00e5 h\u00f8ring slik de tvingende saksbehandlingsreglene i lovens\u00a7 12-10 foreskriver. Det foreligger s\u00e5ledes saksbehandlingsfeil som gj\u00f8r vedtakene ugyldig. Statsforvalteren skal da med hjemmel i Kommuneloven \u00ab27-3, 4. ledd oppheve vedtakene. Opphevelse av de 2 reguleringsplanene som var vedtatt 31.05.2023 (pkt. lg og lb) ble heller ikke foretatt i samsvar med de tvingende saksbehandlingsreglene i Plan- og bygningsloven\u00a7 12-14. 1. ledd. Dette fordi forslaget om oppheving av de 2 vedtatte reguleringsplanene ikke var lagt ut p\u00e5 h\u00f8ring. Et slikt hurtigspor som Byr\u00e5det og ordf\u00f8rer la opp til er brudd p\u00e5 de ufravikelige saksbehandlingsreglene i loven. Vedtaket er ugyldig og skal oppheves. 5 D. SAKSBEHANDLINGSFEIL I SAK 161/23 - OVERSITTELSE AV FRISTENE I PLAN- OG BYGNINGSLOVEN\u00a7 12-10, 4. LEDD. \u00abN\u00e5r (h\u00f8rings)fristen er ute, tar kommunen saken opp til behandling med de merknader som er kommet inn. Forslaget b\u00f8r v\u00e6re ferdig behandlet for vedtak innen tolv uker. Fristen kan forlenges med ytterligere seks uker dersom det er n\u00f8dvendig i store og kompliserte saker og der det er behov for ytterligere avklaringer mv.\u00bb Loven foreskriver her en frist p\u00e5 tolv uker for den kommunale administrasjonen til \u00e5 ferdigbehandle reguleringsplan og \u00e5 oversende saken til kommunestyret for avgj\u00f8relse. Bestemmelsen gir administrasjonen mulighet til \u00e5 forlenge fristen med inntil 6 nye uker. Oversittelse av fristene har preklusiv virkning. Muligheten til \u00e5 sende reguleringsplanen til kommunestyret til vedtakelse vil da v\u00e6re bortfalt. Forutsetning for \u00e5 innr\u00f8mme seg 6 ukers utvidelse av fristen er at administrasjonen fatter vedtak om forlengelse. Vedtaket skal v\u00e6re skriftlig og begrunnet. Begrunnelsen skal fremg\u00e5 av sakens dokumenter. Dette fremg\u00e5r av Stortingets vedtakelse av bestemmelsen. Hverken i Byplansjefens innstilling av 31.03.2023 eller i Byr\u00e5dets oversendelse til bystyret av 27.04.2023, er det spor av at administrasjonen har innvilget seg fristforlengelse p\u00e5 6 uker. Noe dokument om beslutning om fristforlengelse er ikke forelagt Bystyret i sak nr. 161/23. H\u00f8ringsfristen utl\u00f8p onsdag 21. desember 2022 og fristen p\u00e5 12 uker utl\u00f8p onsdag 15. mars 2023. Tilleggsfristen ville utl\u00f8pt onsdag 26. april 2023. Byr\u00e5det behandlet forslagene til alle reguleringsplanene i m\u00f8te torsdag 27. april 2023 da ville tilleggsfristen alt v\u00e6rt utl\u00f8pt. Ordf\u00f8reren skulle avvist saken. Det samme skulle Bystyret selv ha gjort. Det foreligger saksbehandlingsfeil ved at de tvingende frister for saksbehandling er tilsidesatt og vedtakene i hele sak 161/23 for Bystyret i Bergen er ugyldig og skal oppheves. Med ve?lig_hilsen ~cni ./34/llr (/Ian Bakke 6 "
}