{
  "dokument_id": "2ce956c4-e66c-5cf4-82ff-db4319b2a22d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 62 fra Linn Kristin Eng\u00f8 (A) om Laksev\u00e5ghallen - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11034482/Svar-pa-skriftlig-sporsmal-nr-62-fra-Linn-Kristin-Engo-A-om-Laksevaghallen-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/131679-3 Saksbehandler: Gerd Nilsen Fra Dato: 13. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 62 fra Linn Kristin Eng\u00f8 (A) om Laksev\u00e5ghallen - Utvalg for barnehage, skole og idrett Representanten Linn Kristin Eng\u00f8 (A) har 26.08.2024 sendt inn f\u00f8lgende skriftlige sp\u00f8rsm\u00e5l: Laksev\u00e5ghallen har i lang tid v\u00e6rt planlagt revet og erstattet av h\u00e5ndball- og turnhall, 25- meters basseng og oppl\u00e6ringsbasseng. I Handlings- og \u00f8konomiplan 2024-27 st\u00e5r det at eksisterende basseng p\u00e5 Kj\u00f8kkelvik skole avvikles n\u00e5r den nye Laksev\u00e5ghallen st\u00e5r ferdig. Sp\u00f8rsm\u00e5l: 1. Hva er status p\u00e5 arbeidet med Laksev\u00e5ghallen? 2. N\u00e5r ser byr\u00e5det for seg byggestart p\u00e5 Laksev\u00e5ghallen? 3. Kan byr\u00e5det garantere at bassenget p\u00e5 Kj\u00f8kkelvik skole ikke legges ned f\u00f8r Laksev\u00e5ghallen med basseng st\u00e5r ferdig Svar fra byr\u00e5den: F\u00f8lgende informasjon om fremdrift for prosjektutviklingen er gitt i revidert budsjett / tertial I for 2024: \u00abDen p\u00e5g\u00e5ende reguleringsprosessen tar noe lengre tid enn forutsatt da det er n\u00f8dvendig \u00e5 definere prosjektets omfang, blant annet for \u00e5 vurdere merknader etter offentlig h\u00f8ring i 2023. Budsjettposten skal dekke kostnader for planlegging og utvikling av prosjektet, mens budsjett for gjennomf\u00f8ringsfasen inng\u00e5r i sekkepost inntil videre. Det foresl\u00e5s en forskyvning av midler med bakgrunn i oppdatert fremdriftsplan.\u00bb Oppdatert prognose vil bli lagt frem i revidert budsjett / tertial II. Eventuelle endringer i prosjektet vil ogs\u00e5 kunne bli omtalt i byr\u00e5dets forslag til ny handlings- og \u00f8konomiplan, som blir lagt frem 2. oktober. Dette gjelder ogs\u00e5 eventuelle endringer knyttet til bassenget p\u00e5 Kj\u00f8kkelvik. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}