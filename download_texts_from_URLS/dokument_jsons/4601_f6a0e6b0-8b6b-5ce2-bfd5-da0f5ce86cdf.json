{
  "dokument_id": "f6a0e6b0-8b6b-5ce2-bfd5-da0f5ce86cdf",
  "doc_type": "case_attachment",
  "kommune": 4601,
  "tittel": "Uttalelse byantikvaren datert 22.05.2023",
  "url": "https://bergen.kommune.no/politikere-utvalg/api/fil/bk360/9805821/Uttalelse-byantikvaren-datert-22-05-2023",
  "tekst": " Byantikvaren Til Intern korrespondanse PBE Byggesak S\u00f8r V\u00e5r referanse: 2023/26953-9 v/Elsa Kristin Sveindal Rosfjord Saksbehandler: Endre Leivestad Dato: 22. mai 2023 Fra Byantikvaren Byantikvarens uttalelse til s\u00f8knad om bygging av naust, gnr. 40, bnr. 216, Skiparvika i Fana bydel Vi viser til intern korrespondanse datert 11.mai 2023. Anbefaling: Byantikvaren har ingen spesielle merknader til s\u00f8knaden. Saken gjelder: S\u00f8knad om tillatelse til oppf\u00f8ring av naust p\u00e5 ubebygd eiendom. Tiltaket er avhengig av dispensasjon fra kommuneplan \u00a7 6.1.1 ang. bebyggelse i strandsonen. Ber\u00f8rte verneverdier: Eiendommen saken gjelder er delvis angitt som hensynssone for bevaring av kulturmilj\u00f8, H570 i gjeldende reguleringsplan, arealplan-ID 18180000. I planens intensjon heter det at \u00abArealform\u00e5l i samme arealplan er angitt til uthus/naust/badehus (form\u00e5lskode 1589). Planomr\u00e5det er en del av omgivelsene til Troldhaugen. Planarbeidet skal legge vekt p\u00e5 at utbyggingen i minst mulig grad svekker forbindelsene mellom Edvard Griegs musikk og landskapet i omgivelsene rundt komponistheimen.\u00bb Hele eiendommen inng\u00e5r ogs\u00e5 i hensynssone for bevaring av kulturmilj\u00f8 (H570_6 komponisthjemmene) i kommuneplanens arealdel, se arealplan-ID 65270000. Vurdering og konklusjon: Det oms\u00f8kte tiltaket ser ut fra innsendte tegninger ikke ut til \u00e5 ber\u00f8re steinbryggen som er angitt som hensynssone bevaring kulturmilj\u00f8 i gjeldende reguleringsplan. Vi forutsetter da at det ikke gj\u00f8res fysiske inngrep i den t\u00f8rrmurte bryggen slik planbestemmelsenes til gjeldende reguleringsplan, pkt. 6.4 ivaretar. I bestemmelsene er for \u00f8vrig det \u00ab\u00e5 sikre en h\u00f8y arkitektonisk kvalitet, spesielt med tanke p\u00e5 fjernvirkning fra Troldhaugen\u00bb vektlagt. Tiltaket ser, vurdert ut fra de vedlagte tegningene, ut til \u00e5 harmonere med naustmilj\u00f8et i Skiparvika for \u00f8vrig. Byantikvaren har derfor ingen spesielle merknader til s\u00f8knaden. Med hilsen Byantikvaren Johanne Elisabeth Gillow - byantikvar Endre Leivestad - seniorr\u00e5dgiver Dokumentet er godkjent elektronisk. Kopi: BYGGOPPDRAG PROSJEKT ROY NORDANGER, Petter Andreas Frost Traaholt "
}