{
  "dokument_id": "cc08782e-a482-527c-9c00-22d4e021a873",
  "doc_type": "case_minutes",
  "kommune": 4601,
  "tittel": "Saksprotokoll , 07012025, Sak 5/25, Rullevennlig tras\u00e9 til L\u00f8vstien",
  "url": "https://bergen.kommune.no/politikere-utvalg/api/fil/bk360/11873273/Innstilling-vedtak-Rullevennlig-tras-til-Lovstien",
  "tekst": "Rullevennlig tras\u00e9 til L\u00f8vstien Kommunalt r\u00e5d for personer med funksjonsnedsettelse behandlet saken i m\u00f8tet 07.01.2025 sak 5/25 og fattet f\u00f8lgende vedtak: F\u00f8lgende brev sendes til Bymilj\u00f8etaten KRPF setter stor pris p\u00e5 \u00e5 bli involvert p\u00e5 et s\u00e5 tidlig stadium i dette prosjektet og vi gleder oss til \u00e5 se det endelige resultatet. Figur 2. viser krysning av bekk slik den er i dag og der det indikeres at en \u00f8nsker \u00e5 beholde denne og legge til rekkverk. Dekket p\u00e5 denne er stein. Et underlag av store steiner vil utgj\u00f8re en fare for \u00e5 skli, b\u00e5de for en rullestol og g\u00e5ende. Av tegningene ser vi at det vil v\u00e6re krevende stigningsforhold for personer som sitter i manuell rullestol og som \u00f8nsker \u00e5 trille selv. Dette m\u00e5 man v\u00e6re oppmerksom p\u00e5. Det er ogs\u00e5 viktig at det tas hensyn til sidehelling, ikke bare stigning. Noen ganger kan stigningen v\u00e6re litt h\u00f8yere enn anbefalt, men dersom side hellingen er for stor blir det problemer. Hardpakket grus er \u00e5 foretrekke som toppdekke p\u00e5 en slik sti fremfor stein da stein kan bli veldig glatt. Det er viktig at det planlegges for noen benker p\u00e5 strekningen og at disse benkene er h\u00f8ye og har armlener. R\u00e5det h\u00e5per at man ogs\u00e5 vil vurdere hvordan denne tras\u00e9en kan bli universelt utformet for synshemmede. N\u00e5r det gjelder HC plasser er kravet 4,5 meter som det skrives i utredningen. Her er det viktig at man tar ekstra h\u00f8yde for sidemontert heis. Her er det viktig at det ikke er noe s\u00e6rlig fall i dette omr\u00e5det hvor disse blir plassert. "
}