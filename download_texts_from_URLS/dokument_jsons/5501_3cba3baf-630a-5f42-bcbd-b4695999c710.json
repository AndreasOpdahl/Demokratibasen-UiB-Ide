{
  "dokument_id": "3cba3baf-630a-5f42-bcbd-b4695999c710",
  "doc_type": "case_presentation",
  "kommune": 5501,
  "tittel": "Forskrift om t\u00f8mming av slamanlegg, Troms\u00f8 kommune, Troms fylke",
  "url": "https://innsyn.tromso.kommune.no/application/getMoteDokument?dokid=2001796862",
  "tekst": "Arkivsaksnr. 23/20199-7 Saksbehandler Erik Nilsen Saksgang M\u00f8tedato Kommune- og byutviklingsutvalget 29.08.2024 39/24 Kommunestyret 11.09.2024 Forskrift om t\u00f8mming av slamanlegg, Troms\u00f8 kommune, Troms fylke Kommunedirekt\u00f8rens innstilling til vedtak: Ny forskrift om t\u00f8mming av slamanlegg vedtas. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r 1 Hva saken gjelder Kommuners adgang til \u00e5 kreve gebyr for t\u00f8mming av slam og gi regler for gjennomf\u00f8ring av slamt\u00f8mmetjenesten er regulert i forurensningsloven \u00a7 26, jamf\u00f8r \u00a7\u00a7 30 og 34. Selv om reglene i forurensningsloven krever at kommunen fastsetter gebyr for t\u00f8mming av mindre slamanlegg er det likevel den lokale gebyrforskriften som formelt er hjemmelen for gebyret. Forskriften har ogs\u00e5 en viktig funksjon med \u00e5 gi regler for utforming av gebyrene som passer de lokale behovene i v\u00e5r kommune. I tillegg inneholder forskriften regler som skal bidra til at t\u00f8mmingen kan gjennomf\u00f8res effektiv og hygienisk, med minst mulig ulemper for abonnentene. T\u00f8mming av slam er en selvkosttjeneste, som inneb\u00e6rer at kostnadene kommunen har med \u00e5 yte tjenesten skal dekkes gjennom gebyrene som abonnentene betaler. Slamt\u00f8mming er litt spesiell som selvkosttjeneste, fordi reglene i forurensningsloven krever at kommunen fastsetter gebyrer som gir full kostnadsdekning. Det er alts\u00e5 hverken lov \u00e5 subsidiere slamt\u00f8mmetjenesten eller tjene penger p\u00e5 den. Slamt\u00f8mmetjenesten beregnes etter reglene i selvkostforskriften. Denne nye gebyrforskriften gir rammene for hvordan gebyrene skal beregnes og fordeles p\u00e5 abonnentene, slik at vi oppfyller krav om full kostnadsdekning p\u00e5 tjenesteomr\u00e5det. Troms\u00f8 kommune har ikke i dag en eksisterende slamt\u00f8mmeforskrift. Dette \u00f8nsker vi n\u00e5 \u00e5 f\u00e5 hjemlet i forskrift, og det er ingen st\u00f8rre endring i praksis med ny forskrift annet enn at den blir hjemlet. Vi har benyttet oss av Momentum Solutions / Visma i prosessen, for \u00e5 forsikre oss om at forskriften har form og innhold som den skal ha. Utkast til forskrift har v\u00e6rt p\u00e5 h\u00f8ring 3 uker, med h\u00f8ringsfrist 01. juli 2024. Troms\u00f8 kommune har ikke mottatt noen merknader p\u00e5 forskriften. Saksutredning Kommunen har stor frihet til \u00e5 innrette gebyrene p\u00e5 en m\u00e5te som er hensiktsmessig og gir en rettferdig fordeling av kostnadene, samtidig som det skal v\u00e6re administrativt enkelt \u00e5 f\u00f8lge opp. Samtidig ligger \u00abforurenser betaler\u00bb-prinsippet til grunn for alle reglene i forurensningsloven, og det gir dermed ogs\u00e5 f\u00f8ringer for hvordan vi b\u00f8r innrette t\u00f8mmegebyret. I praksis betyr det at st\u00f8rre anlegg, og anlegg som m\u00e5 t\u00f8mmes oftere, i de fleste tilfeller har et h\u00f8yere gebyr enn tilsvarende anlegg som er mindre og t\u00f8mmes sjeldnere. Forskriften sier noe om virkeomr\u00e5det og hvem forskriften gjelder for. Den gir ogs\u00e5 f\u00f8ringer for gjennomf\u00f8ringen av t\u00f8mmetjenesten, t\u00f8mmegebyret og fritak. Alle mindre, privateide anlegg som er koblet til bolighus er omfattet av denne forskriften, og vi legger ikke opp til noen endring av dagens praksis omkring hvem som er omfattet av den kommunale t\u00f8mmeordningen. Noen slamanlegg er koblet p\u00e5 det kommunale avl\u00f8psnettet, og m\u00e5 derfor betale avl\u00f8psgebyr. Kommunen har ikke lov \u00e5 frita dem fra dette. Samtidig koster det penger \u00e5 t\u00f8mme dem, p\u00e5 samme m\u00e5te som andre slamanlegg. Derfor legger forslaget til ny slamt\u00f8mmeforskrift opp til at de ogs\u00e5 m\u00e5 betale t\u00f8mmegebyr, s\u00e5 abonnenten selv dekker kostnadene anlegget har. \u00abAbonnent\u00bb er et sentralt begrep i forskriften, for det sier hvem som skal betale gebyret, bidra til at anlegget kan t\u00f8mmes og lignende. Abonnent er alle personer eller selskap som eier en eiendom som er tilknyttet et slamanlegg som omfattes av t\u00f8mmeordningen. Hvis eiendommen er festet bort for 30 \u00e5r eller mer er festeren abonnent. Definisjonen f\u00f8lger direkte av reglene i forurensningsloven. 2 I de tilfeller flere eiendommer er koblet p\u00e5 det samme slamanlegget er alle eierne abonnenter. Her legger vi opp til at disse abonnentene er solidarisk ansvarlige for \u00e5 oppfylle plikter abonnenten har, for eksempel legge til rette for t\u00f8mming. I praksis betyr det at naboene m\u00e5 avtale en hensiktsmessig l\u00f8sning seg imellom. Forskriftsforslaget legger opp til at gebyret som standard blir delt mellom abonnenten som deler p\u00e5 anlegget, men at de kan avtale en annen fordeling med kommunen hvis de har blitt enige seg imellom. Kommunen skal fastsette t\u00f8mmeplanen og varsle abonnentene p\u00e5 en hensiktsmessig m\u00e5te. Det finnes regler om hvor ofte forskjellige anleggstyper skal t\u00f8mmes i forurensningsforskriften. Forskriftsforslaget har regler om tilleggsgebyr hvis renovat\u00f8ren ikke kan gjennomf\u00f8re en t\u00f8mming som er varslet i god nok tid. Tilleggsgebyret kan bare ilegges for ting som abonnenten med rimelighet kan holdet ansvarlig for, typiske forhold p\u00e5 egen eiendom og som det ikke er mulig \u00e5 forutse. Hensikten er at abonnenter som gj\u00f8r tjenesten vanskeligere, og dermed dyrere, selv skal m\u00e5tte dekke den ekstrakostnaden. I dagens struktur har vi ikke noe tilleggsgebyr for t\u00f8mming som ikke kan gjennomf\u00f8res p\u00e5 tross av at den er varslet (\u00abbomtur-gebyr\u00bb), og vil foresl\u00e5 \u00e5 innf\u00f8re det som en del av budsjettet for 2025. Av og til m\u00e5 slamanlegg t\u00f8mmes i tillegg til den regelmessige t\u00f8mmingen som skjer etter t\u00f8mmeplanen. Forskriftsforslaget legger opp til \u00e5 skille mellom to typer tilleggst\u00f8mminger: Ekstrat\u00f8mming, som kan planlegges og gjennomf\u00f8res en gang i l\u00f8pet av de neste 14 dagene, og n\u00f8dt\u00f8mming som m\u00e5 utf\u00f8res umiddelbart fordi anlegget allerede er fullt og har sluttet \u00e5 virke. Vi foresl\u00e5r at fristen for \u00e5 f\u00e5 gjennomf\u00f8rt en n\u00f8dt\u00f8mming settes til 24 timer, som en rimelig avveining mellom abonnentenes behov for at anlegget m\u00e5 fungere igjen, og renovat\u00f8rens behov for \u00e5 kunne sette folk til oppgaven. For begge typer tilleggst\u00f8mming legger forskriftsforslaget opp til at fristen f\u00f8rst begynner \u00e5 l\u00f8pe n\u00e5r bestillingen har kommet fram til kommunen. Konklusjon Forskriften vedtas og kunngj\u00f8res. Vedtakskompetanse Kommunestyret Vedlegg Troms\u00f8 kommune - Slamforskrift Troms\u00f8 kommune - H\u00f8ringsnotat slamforskrift 3 "
}