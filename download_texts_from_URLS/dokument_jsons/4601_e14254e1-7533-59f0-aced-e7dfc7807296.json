{
  "dokument_id": "e14254e1-7533-59f0-aced-e7dfc7807296",
  "doc_type": "case_attachment",
  "kommune": 4601,
  "tittel": "Fagnotat datert 14.06.2024",
  "url": "https://bergen.kommune.no/politikere-utvalg/api/fil/bk360/10643589/Fagnotat-datert-14-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13900-7 (Arbeidssted) Saksbehandler: Daniel Holm\u00e5s Aalerud Dato: 14.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 39/478/0/0 Ingen adresse. Klage p\u00e5 tillatelse til oppf\u00f8ring av tomannsbolig. Naboer Elin Solberg og Ole Rasmussen v/ brev datert 30.05.2024, Hvem klager? suppleringer mottatt 06.06.2024. Tiltaket Oppf\u00f8ring av tomannsbolig med tilh\u00f8rende utomhusanlegg. Vedtak datert 16.05.2024 gir tillatelse til tiltaket, samt dispensasjoner fra pbl. \u00a7 29-4 vedr. avstand til nabogrense for st\u00f8ttemur, samt Vedtaket reguleringsplanens bestemmelser om etasjetall, boligtype, og utnyttelsesgrad. KPA2018 vi.ser eiendommen som ytre fortettingssone, konsesjonsomr\u00e5de fjernvarme Planstatus PlanID 8270000 regulerer eiendommen til bebyggelse og anlegg. PlanID 6117000 regulerer under grunnen til Bybanen R\u00e5dal \u2013 Flesland. Klager fremmer at vedtaket er utilstrekkelig grunngitt, og fremmer ellers at Klagegrunner vilk\u00e5rene for \u00e5 dispensere ikke er oppfylt. Behov for ytterligere Nei saksbehandling ved eventuell omgj\u00f8ring Vedtak datert 16.05.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er tidligere s\u00f8kt om oppf\u00f8ring av tomannsbolig p\u00e5 eiendommen. Tiltaket her er vesentlig bearbeidet for \u00e5 im\u00f8teg\u00e5 tilbakemeldingene som er gitt ved tidligere avslag. Tillatelse til tiltaket er innvilget den 16.05.2024. Vedtaket er p\u00e5klaget den 30.05.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 39 bruksnummer 384 (Bjarne og Karin S. Laastad), fra g\u00e5rdsnummer 39 bruksnummer 62 (Ole Rasmussen og Elin Solberg), g\u00e5rdsnummer 39, bruksnummer 385 (Terese Folger\u00f8) og g\u00e5rdsnummer 39, bruksnummer 395 (Erik Rasmussen). Merknadene g\u00e5r i hovedsak ut p\u00e5 vurderingen av reguleringsplanens bestemmelser sine betydninger for tiltaket, avstand til nabogrenser, etasjeantall, boligens plassering, uteoppholdsarealer, utnyttelsesgrad samt tidligere s\u00f8knader p\u00e5 eiendommen. Plan- og bygningsetaten har vurdert at merknadene her er tilstrekkelig vurdert og viser videre til at en mer inng\u00e5ende vurdering av temaene som l\u00f8ftes vil framg\u00e5 av vedtakets begrunnelse. Ansvarlig s\u00f8ker har kommentert merknadene og fremmer at tiltaket er omarbeidet fra tidligere s\u00f8knadsrunder for \u00e5 im\u00f8tekomme forvaltningens innvendinger. Det vises til at uteoppholdsarealene tilfredsstiller kravene i KPA2018. Det vises ogs\u00e5 til at reguleringsplanen \u00e5pner for beboelse i underetasje hvor terrenget tillater dette. Vestland Fylkeskommune har ved uttalelse datert 23.05.2022 bekreftet at eiendommens avkj\u00f8rsel er dimensjonert og godkjent for oms\u00f8kt tiltak. Bybanen AS har gitt tillatelse til plassering av tiltaket over bybanetunell den 10.05.2022. 2. Om klagen Klagen oppsummeres som f\u00f8lger: - Det stilles sp\u00f8rsm\u00e5l ved om nabovarsel fra gbnr. 39/478 er vedlagt bygges\u00f8knaden. - Klagen fremmer at justeringene som er gjort opp mot tidligere s\u00f8knadsrunder ikke er tilstrekkelige. Klager fremmer at tiltaket avviker for mye fra regulert situasjon. - Det vises her til at utearealet er knapt, plasseringen krever dispensasjon fra pbl. \u00a7 29- 4, at takformen harmonerer d\u00e5rlig med omkringliggende bebyggelse, videre at l\u00f8sning med pulttak \u00f8ker byggeh\u00f8yden un\u00f8dig og at prosjektet ikke er sm\u00e5husbebyggelse. - Det fremmes ogs\u00e5 at fordeler og ulemper ved oms\u00f8kte dispensasjoner er utilstrekkelig vurdert og at vedtaket er uklart p\u00e5 dette punktet. Ansvarlig s\u00f8ker har gitt motsvar til klagen den 12.06.2024. Tiltakshaver viser til definisjonen av sm\u00e5husbebyggelse som framg\u00e5r av Byggforskseriens blad 330.009, hvor tomannsboliger er omfattet. Det fremmes at h\u00f8yder og takutforming er i tr\u00e5d med omgivelsene og vises da til at m\u00f8neretningen samsvarer med de n\u00e6rmeste boligene i Steinsvikskrenten 5, 7 9 og 13. Det vises ogs\u00e5 til at tr\u00e6r o.l som st\u00e5r p\u00e5 tomten i dag har vesentlig st\u00f8rre h\u00f8yde enn oms\u00f8kt tiltak, slik at gjennomf\u00f8ringen ikke vil gi negativ virkning for utsikt for nabo. Det fremmes at ytelsene Saksnummer KLAGE-2024/13900 Side 2 av 6 for uteoppholdsarealer ligger p\u00e5 over dobbelt s\u00e5 mange kvm som KPA2018 krever, videre at oms\u00f8kte murer n\u00e6rmere nabogrensen enn 4 meter ikke vil bli synlige fra naboeiendommene. Det vises til klage og motsvar i sin helhet. 3. Vurdering av klagen Vedr\u00f8rende manglende nabovarsling har ansvarlig s\u00f8ker ved epost datert 05.06.2024 oversendt dokumentasjon p\u00e5 at merknaden er besvart og vurdert. Dette framg\u00e5r ogs\u00e5 av den innsendte s\u00f8knaden. Hva gjelder anf\u00f8rselen om at tiltaket er for d\u00e5rlig tilpasset sett opp mot tidligere s\u00f8knadsrunder, viser vi til redegj\u00f8relsen som framg\u00e5r av vedtak datert 14.05.2024: \u00abDet har tidligere v\u00e6rt oms\u00f8kt tomannsboliger p\u00e5 eiendommen som vi har avsl\u00e5tt. Siden forrige s\u00f8knad har prosjektet blitt omarbeidet og det kommer tydelig frem at v\u00e5re argumenter og vurderinger er tatt til etterretning i ny s\u00f8knad. Boligmassen er redusert i st\u00f8rrelse og takvinkel og form er endret. Det oms\u00f8kte tiltaket har i st\u00f8rre grad hensyntatt topografi og fremst\u00e5r tilpasset sine naturgitte premisser, selv om det bryter med den etablerte eneboligtypologien i omkringliggende n\u00e6rhet. Materialvalg og fargepaletten til tomannsboligen er neddempet, men samtidig moderne og relaterer seg ogs\u00e5 til nyere boligmasser i omr\u00e5det. Tomannsboligen har en avstemt silhuett og samtidig som volumene parallellforskyves, blir fasadeuttrykket enhetlig og karaktersterkt. Uteoppholdsarealene er fordelt p\u00e5 forskjellige niv\u00e5 og h\u00f8yder p\u00e5 tomten, og selv om det er fordelaktig \u00e5 ha arealene samlet, vurderer vi at kvalitetskravet og st\u00f8rrelse p\u00e5 utearealer er oppfylt for tomannsboligen.\u00bb Vi har ikke noe vesentlig \u00e5 tilf\u00f8ye denne vurderingen. Det er tidligere s\u00f8kt om tiltak over tre etasjer, med en st\u00f8rre terrengbearbeidelse som ville gi et langt mer prominent og massivt byggverk p\u00e5 eiendommen. De arkitektoniske grepene som er fattet her, gir en langt bedre terrengtilpassing. Tiltaket er avhengig av flere dispensasjoner. Klager stiller sp\u00f8rsm\u00e5l ved at disse er innvilget. Det framg\u00e5r av pbl. \u00a7 19-2 at kommunen kan innvilge en dispensasjon dersom form\u00e5let bak bestemmelsen det gjelder, eller lovens form\u00e5lsbestemmelse, ikke tilsidesettes i vesentlig grad. Videre m\u00e5 fordelene ved \u00e5 dispensere v\u00e6re kvalifisert st\u00f8rre enn ulempene. Tiltaket er avhengig av dispensasjon fra pbl. \u00a7 29-4. Bestemmelsens utgangspunkt fordrer at tiltak plasseres med 4 meters avstand til nabogrensen. Selve bygningskroppen plasseres i tr\u00e5d med bestemmelsen, og terrengarbeidene ved tiltaket inneb\u00e6rer at det plasseres st\u00f8ttemurer innenfor 4-metersgrensen p\u00e5 tre av tiltakets sider. F\u00f8lgende framg\u00e5r av utomhusplanen (murer avmerket i bl\u00e5tt) under. Saksnummer KLAGE-2024/13900 Side 3 av 6 Departementets veiledning til pbl. \u00a7 29-41. Det fremmes her at terskelen for \u00e5 dispensere fra bestemmelsen m\u00e5 ligge h\u00f8yt da \u00ablovgiver allerede har foretatt en avveining mellom utbygger og naboenes interesser, og det m\u00e5 da utvises tilbakeholdenhet med \u00e5 dispensere fra avstandskravet\u00bb2. Det er i juridisk teori lagt til grunn at \u00abHvis det tiltakshaveren \u00f8nsker kan oppn\u00e5s p\u00e5 en annen m\u00e5te som ikke n\u00f8dvendiggj\u00f8r dispensasjon, vil det v\u00e6re et sterkt moment som taler mot at dispensasjon gis\u00bb3. Bestemmelsen i 29-4 bygger p\u00e5 hensynet til naboer, til sikkerhet (brannspredning), lys og luft mellom bebyggelsen samt en viss enhetlig tilpasning til omgivelsene. I fordel- og ulempevurderingen er det f\u00f8rst og fremst areal- og ressursdisponeringshensyn som skal tillegges vekt. Murene plasseres slik at terrengniv\u00e5 i overgangen mot naboeiendommer ikke endres. Eiendommen ligger i skr\u00e5nende terreng. Dispensasjonss\u00f8knaden er grunngitt med behovet for \u00e5 senke terrenget ved opparbeidelse av gode uteoppholdsarealer i samsvar med KPA2018. Det er fagetatens syn at murene her ikke vil gi negative virkninger for de b\u00e6rende hensynene bak bestemmelsen i pbl. \u00a7 29-4. Murene gir ikke brannspredningsfare, de plasseres slik at de ikke gir vesentlig synlighet over terreng fra naboeiendommene og vil derfor ikke p\u00e5virke hensynet til lys, luft eller utsyn/innsyn. Selve bygget plasseres sentralt p\u00e5 eiendommen og dispensasjonen vil ikke gi noen uheldig inntrykk av at bygningsmassen p\u00e5 eiendommen er forskj\u00f8vet sett opp mot sine omgivelser. Videre er fordelene konsentrert rundt relevante arealdisponeringshensyn, s\u00e6rlig uteoppholdsarealer, men ogs\u00e5 tilrettelegging for tilkomst rundt boligen i det skr\u00e5nende terrenget. Vi har p\u00e5 denne bakgrunn kommer til at dispensasjonen kan innvilges som oms\u00f8kt. Tiltaket er ogs\u00e5 avhengig av dispensasjoner fra plangrunnlaget. Det f\u00f8lger av reguleringsplanens \u00a7 3 bokstav a og c at: \u00abFrittliggende bolighus skal oppf\u00f8res i 1 etasje. Underetasje kan, hvor terrenget etter bygningsr\u00e5dets skj\u00f8nn ligger til rette for det, innredes til beboelse innenfor rammen av bestemmelsene i byggeforskriftene (...)\u00bb 1 Rundskriv H-8/15, pkt. 6.1 flg. 2 Jf. ogs\u00e5 SOM-2009-82 3 Pedersen m.fl., Plan- og bygningsrett (2011) s. 214 Saksnummer KLAGE-2024/13900 Side 4 av 6 \u00abTomteutnyttelse, d.v.s. boligens bruksareal i prosent av netto tomt, skal ikke overstige 15% for felt (...) B4 (...). Boligens grunnflate inklusiv garasje m\u00e5 heller ikke overstige 25% av tomtens nettoareal\u00bb. S\u00f8knaden her gjelder oppf\u00f8ring av tomannsbolig over to etasjer, med en grad av utnyttelse p\u00e5 47,4% BRA og 36,3% BYA. Det er inntatt en motstridsbestemmelse i KPA2018 \u00a7 2.4.2 som sier at \u00abArealutnyttelse i kommuneplanens arealdel gjelder foran lavere utnyttelsesgrad i eldre reguleringsplan innenfor sone 1-3 (...)\u00bb. For %BRA er det inntatt regler om utnyttelsen i ytre fortettingssone i KPA2018. Det er ikke gjort tilsvarende for %BYA. Reguleringer av BRA setter grenser for bebyggelsens totale volum, mens BYA setter grenser for bygningens grunnflate. Det f\u00f8lger av KPA2018 \u00a7 26.4.5 at \u00abGrad av utnytting skal tilpasses omgivelsene og v\u00e6re mellom 30% og 120% BRA\u00bb. Bestemmelsen her angir ikke noe entydig maksimalt bruksareal, men \u00e5pner klart for en h\u00f8yere tomteutnyttelse i omr\u00e5det enn hva som framg\u00e5r av reguleringsplanen. Regulert utnyttelse bygger p\u00e5 hensynet til naboer og gjenboere som kan ber\u00f8res av tiltaket, og til planomr\u00e5dets typologi, hvor regulert utnyttelsesgrad m\u00e5 sees i sammenheng med et \u00f8nske om enhetlige bygningsvolumer i omr\u00e5det. Hva gjelder stedsestetiske hensyn vil ikke oms\u00f8kt grad av utnyttelse f\u00f8re til at eiendommen skiller seg vesentlig fra volumoppbyggingen til omkringliggende bebyggelse . Som det framg\u00e5r av utsnittet til venstre er eiendommene vesentlig fylt ut med en bebyggelse som volummessig samsvarer med s\u00f8knaden her. Gjennom overordnet plan er omr\u00e5det avsatt til h\u00f8yere utnyttelse enn hva den gjeldende reguleringsplanen \u00e5pner for. Reguleringsplanen angir maksimal utnytting i BYA til 25%. Det framst\u00e5r etter v\u00e5rt syn hensiktsmessig med en h\u00f8yere utnyttelse her da dette tillater \u00f8nsket fortetting med en tomannsbolig i omr\u00e5det. BYA gir rammer for tiltakets utnyttelse og bygger da p\u00e5 hensynet til utearealer og boligtetthet. Fagetaten finner at uteoppholdsarealene er l\u00f8st tilfredsstillende for eiendommen. Tomannsboliger kan normalt inng\u00e5 i begrepet \u00absm\u00e5husbebyggelse\u00bb. Etter dagens standard. Etter en konkret tolkning av denne reguleringsplanen framst\u00e5r det imidlertid som at planen her forholder seg til eneboliger jf. forutsetningen om at disse skal v\u00e6re frittliggende. Bygningsmyndighetene er gitt en mulighet til \u00e5 tillate bebyggelse med beboelse i to etasjer, dersom terrenget tillater dette. Eiendommen skr\u00e5ner relativt sterkt, og ligger da godt til rette for bebyggelse i to etasjer, uten at dette gir negative virkninger for bakenforliggende naboer. Fortettingen med tomannsbolig heller enn enebolig ligger i tr\u00e5d med \u00f8nsket arealutnyttelse som avklart i overordnet plan. P\u00e5 omkringliggende eiendommer er det de senere \u00e5rene oppf\u00f8rt st\u00f8rre boligprosjekter. Tiltakseiendommen ligger i utkanten av planomr\u00e5det, orientert mot naboeiendommer med h\u00f8yere tillatt utnyttelse. Fortetting med en tomannsbolig vil da gi en relativt myk overgang mellom de st\u00f8rre flermannsboligene og de omkringliggende eneboligene, sett ut fra hensynet til stedsidentitet. Saksnummer KLAGE-2024/13900 Side 5 av 6 Fagetaten har da funnet at dispensasjonene har positive virkinger for arealdisponeringen ved eiendommen, uten at hensynene bak bestemmelsene det dispenseres fra tilsidesettes i vesentlig grad. 4. Konklusjon Vedtak datert 14.05.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 16.05.2024 5. Klage datert 30.05.2024 med suppleringer datert 06.06.2024 6. Motsvar datert 12.06.2024 7. Uttalelse fra Bybanen AS datert 10.05.2022 8. Uttalelse fra Vestland Fylkeskommune datert 23.05.2022 9. Nabomerknader med ansvarlig s\u00f8kers kommentarer 10. Tegninger og illustrasjoner Saksnummer KLAGE-2024/13900 Side 6 av 6 "
}