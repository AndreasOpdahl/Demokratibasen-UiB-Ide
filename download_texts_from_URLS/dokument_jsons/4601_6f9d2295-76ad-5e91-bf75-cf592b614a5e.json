{
  "dokument_id": "6f9d2295-76ad-5e91-bf75-cf592b614a5e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 160 fra Mailiss Solheim-\u00c5kerblom (R) om hasteoppdrag om parkeringsplasser i Bergen - Utvalg for m",
  "url": "https://bergen.kommune.no/politikere-utvalg/api/fil/bk360/11369274/Svar-pa-skriftlig-sporsmal-nr-160-fra-Mailiss-Solheim-Akerblom-R-om-hasteoppdrag-om-parkeringsplasser-i-Bergen-Utvalg-for-m",
  "tekst": " cc_Virksomhet Til Intern korrespondanse Bystyrets kontor V\u00e5r referanse: 2024/155511-3 Saksbehandler: Malene Nesse Gr\u00f8nningen Fra Dato: 23. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 160 fra Mailiss Solheim-\u00c5kerblom (R) om hasteoppdrag om parkeringsplasser i Bergen - Utvalg for milj\u00f8 og byutvikling \u00abI BT 09.10.24 kunne vi lese at byr\u00e5det har \u00abhastebestilt nye parkeringsplassar i Bergen\u00bb. Over 100 av desse skal etablerast i Bergen sentrum. Mange av dei nye parkeringsplassane blir f\u00f8rt opp p\u00e5 bekostning av eksisterande sykkelstativ og bysklar, og m\u00e5lsettinga er \u00e5 hente inn 5,5 millionar kr. i inntekter til kommunen. Kommunen sine eigne fagfolk seier at desse parkeringsplassane ikkje er naudsynte. Etablering av parkeringsplassar p\u00e5 N\u00f8stetorget vil koste om lag 1 million kroner. Inntektsm\u00e5let vil ikkje bli n\u00e5dd i \u00e5r. I fagnotatet skriv Bymilj\u00f8etaten at hasteoppdraget vil g\u00e5 utover andre oppg\u00e5ver dei har, slik som vegvedlikehald og trafikkregulering. Om lag halvparten av dei nye parkeringsplassane skal kome i Arna. Som ein engasjert arnabu skriv, er dette i dag parkeringsplassar som ein kan nytte gratis. Sp\u00f8rsm\u00e5l til byr\u00e5den: 1. Kva er den totale kostnaden for etablering av dei nye parkeringsplassane? 2. Kva for budsjettpost hentar byr\u00e5det pengane til tiltaket fr\u00e5? 3. Kva konkrete tiltak/oppg\u00e5ver g\u00e5r dette hasteoppdraget utover? 4. Kvifor vil byr\u00e5det avgiftsleggje parkeringsplassane i Arna? 5. Korleis meiner byr\u00e5det at desse nye parkeringsplassane er i tr\u00e5d med nullvekstm\u00e5let for persontrafikken?\u00bb Svar fra byr\u00e5den: 1. Kostnadene for etablering av alle parkeringsplassar som Bymilj\u00f8etaten (BME) jobbar med i samband med budsjettvedtak om parkering, er no estimert til 1,5 millionar kroner. Dette inkluderer mellom anna innkj\u00f8p og utplassering av skilt, oppmerking, innkj\u00f8p og utplassering av automatar, gravearbeid, samt kostnader knytt til dispensasjon og byggesak for N\u00f8stetorget. 2. Opparbeiding av parkeringsplassar, og utgifter knytt til dette, skal dekkast innanfor BME sine ordin\u00e6re budsjettrammer. 3. Det er opp til BME \u00e5 prioritere korleis dei l\u00f8yser sine oppg\u00e5ver. Byr\u00e5den har ikkje bede BME nedprioritere spesifikke oppg\u00e5ver til fordel for oppdraget med \u00e5 auke parkerings- inntektene i tr\u00e5d med budsjettvedtaket. BME opplyser at dei berre har to trafikkr\u00e5dgjevarar, der den eine i stor grad har arbeidd nesten utelukkande med parkeringsprosjektet sidan bestillinga kom i slutten av mai. I tillegg krev oppdraget mange andre ressursar internt i etaten, men p\u00e5 grunn av kapasitetsutfordringar generelt har det i stor grad vore leiarar som har m\u00e5tta ta p\u00e5 seg roller som prosjektleiar, innkj\u00f8psansvarleg, henta inn og f\u00f8lgja opp konsulentar m.m. Framover vil ogs\u00e5 mykje av driftsevnene g\u00e5 med til sj\u00f8lve etableringa av alle parkeringsplassane. Oppdraget har s\u00e5 langt g\u00e5tt utover etaten si evne til \u00e5 handsame og utarbeide skiltplanar i resten av kommunen, i tillegg til at etaten ikkje f\u00e5r utf\u00f8rt vurderingar av dei mange f\u00f8respurnadene som kjem fr\u00e5 innbyggjarane vedkommande parkeringsregulering. Framover vil oppdraget ogs\u00e5 g\u00e5 utover etaten si evne til \u00e5 handtere driftsoppg\u00e5ver som oppst\u00e5r i sentrum, utover det som er kontraktsfesta at skal gjerast. 4. I dag er parkeringssituasjonen ved Arna stasjon sv\u00e6rt uoversiktleg, med gratis parkering p\u00e5 kommunal grunn og avgiftsbelagt parkering p\u00e5 statleg grunn. Det er ikkje intuitivt for dei parkerande om dei st\u00e5r p\u00e5 kommunal eller statleg grunn. P\u00e5 biletet under er dei kommunale parkeringsplassane markerte i raudt, medan resten av plassane tilh\u00f8yrer Bane Nor, som krev inn parkeringsavgift. Det er n\u00e6rliggjande \u00e5 tru at ein stor del av dei parkerande p\u00e5 eigedommen til kommunen ogs\u00e5 har betalt parkeringsavgift til Bane Nor, i tru om at heile plassen er del av same parkeringsanlegg. Ny parkeringsl\u00f8ysing i omr\u00e5det er per i dag ikkje avklart. Byr\u00e5den erfarer at b\u00e5de BME, EBE og Bane NOR er interesserte i \u00e5 rydde opp i omr\u00e5det, uavhengig av byr\u00e5den si bestilling om auke av parkeringsinntektene. BME opplyser f\u00f8lgjande: 5. I Bymilj\u00f8etatens fagnotat til byr\u00e5dsavdeling for byutvikling kjem det fram at det i dag ikkje er trengsel om parkeringsplassane i Bergen sentrum. Dermed vil ein auke i talet p\u00e5 parkeringsplassar truleg ha liten effekt p\u00e5 personbiltrafikken i Bergen. Dette er prim\u00e6rt tiltak som vil gjera kvardagen enklare for bergensarar som av ulike grunnar er avhengig av bil, og som samtidig kan gi kommunen auka inntekter ettersom gateparkering er dyrare enn parkeringshus. Bygging av bybana til \u00c5sane vil vere det enkelttiltaket som bidreg mest til nullvekstm\u00e5let i Bergen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}