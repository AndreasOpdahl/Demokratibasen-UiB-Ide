{
  "dokument_id": "36c8fc75-133c-55a4-92f8-7a6965c735e2",
  "doc_type": "case_presentation",
  "kommune": 5501,
  "tittel": "Sak 04/24 Orienteringssak - om arbeidet med kommunale m\u00e5l for forvaltning av hjortevilt.",
  "url": "https://innsyn.tromso.kommune.no/application/getMoteDokument?dokid=2001596094",
  "tekst": "Arkivsaksnr. 24/01857-1 Saksbehandler Bo Eide Saksgang M\u00f8tedato Viltnemnda Sak 04/24 Orienteringssak - om arbeidet med kommunale m\u00e5l for forvaltning av hjortevilt. Kommunedirekt\u00f8rens innstilling til vedtak: Saken tas til orientering. Viltfondet godkjennes belastet med inntil kr 70.000,-, til kj\u00f8p av ekstern faglig kompetanse, og andre utgifter i forbindelse med arbeidet. Mari Enoksen Hult Mette Moh\u00e5g Konstituert kommunedirekt\u00f8r Avdelingsdirekt\u00f8r, bymilj\u00f8 1 Hva saken gjelder Etter hjorteviltforskriftens \u00a73 skal kommunen vedta m\u00e5l for utviklingen av bestandene av elg, hjort, og r\u00e5dyr der det er \u00e5pnet for jakt p\u00e5 arten(e). M\u00e5lene skal blant annet ta hensyn til opplysninger om beitegrunnlag, bestandsutvikling, skader p\u00e5 naturmangfold, jord- og skogbruk og omfanget av viltulykker p\u00e5 veg og bane. I Troms\u00f8 kommune gjelder dette for elg. Som grunnlag for arbeidet med m\u00e5lsettingen brukes bestandsdata fra hjorteviltregisteret, vintertellinger, beiteregistreringer og annet, og det legges opp til medvirkning fra relevante parter og interessegrupper. Saksutredning Arbeidet med m\u00e5lsettingsdokumentet p\u00e5g\u00e5r, og det er innledet et samarbeid med Naturdata AS, for hjorteviltfaglig tolking og bruk av innsamlede data i hjorteviltregisteret. Naturdata AS er selskapet som drifter Hjorteviltregisteret og har h\u00f8y kompetanse p\u00e5 tolking av innlagte data og utforming av m\u00e5lsettinger. Det er budsjettert med inntil kr 60.000,- fra det kommunale viltfondet til dette arbeidet. Forskrift om viltfond, \u00a75, \u00e5pner blant annet for bruk til: - tiltak for \u00e5 fremme viltforvaltning, styrke kunnskapen om viltet, jaktorganisering m.m. i kommunen og nabokommuner gjennom samarbeid i regi av organisasjoner, enkeltpersoner eller kommunen selv. .. Innkj\u00f8p av kompetanse til hjelp i utforming av den kommunale m\u00e5lsettingen vurderes \u00e5 v\u00e6re godt innenfor form\u00e5let. Annet grunnlagsmateriale for arbeidet er vintertellingsdata, beiteregistreringene gjennomf\u00f8rt i 2020 og 2021, data fra trafikkhendelser med elg, med mer. Troms\u00f8 er en stor kommune, med varierende forhold og utfordringer for elg og elgforvaltning i ulike deler av kommunen. Det er elg i omtrent alle deler av kommunen, men bestandstettheten varierer, b\u00e5de mellom omr\u00e5der og gjennom ulike deler av \u00e5ret. Det er stort sett god forvaltning av elgstammen i kommunen, men enkelte omr\u00e5der har noen organisatoriske utfordringer, og ikke alle omr\u00e5der i kommunen er del av elgvald. Over tid har elgbestanden \u00f8kt i, til tross for at det er gjort flere grep for \u00e5 redusere stammen, i hovedsak ved reduksjon av minsteareal og st\u00f8rre uttak. Det er ogs\u00e5 en kraftig \u00f8king av trafikkulykker og situasjoner som involverer elg, og dette er bekymringsverdig. M\u00e5lsettingsdokumentet skal utforme etterpr\u00f8vbare m\u00e5l for \u00e5 l\u00f8se disse utfordringene, i samarbeid med alle aktuelle parter. Arbeidet skal v\u00e6re ferdig f\u00f8r sommer 2024. Konklusjon Saken tas til orientering. Viltfondet belastes med inntil kr 70.000,- for databearbeiding og andre utgifter i forbindelse med arbeidet med den kommunale m\u00e5lsettingen. 2 Vedtakskompetanse Viltnemnda Vedlegg 3 "
}