{
  "dokument_id": "8d78c402-e160-574f-9f6c-e6c294236f14",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 144 fra Katrine Berg N\u00f8dtvedt (MDG) om prosjektstatus ang\u00e5ende nytt tappearrangement - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11132453/Svar-pa-skriftlig-sporsmal-nr-144-fra-Katrine-Berg-Nodtvedt-MDG-om-prosjektstatus-angaende-nytt-tappearrangement-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/137003-3 Saksbehandler: Malene Nesse Gr\u00f8nningen Fra Dato: 19. september 2024 Byr\u00e5d for Svar p\u00e5 skriftlig sp\u00f8rsm\u00e5l nr. 144 fra Katrine Berg N\u00f8dtvedt (MDG) om prosjektstatus ang\u00e5ende nytt tappearrangement - Utvalg for milj\u00f8 og byutvikling Bakgrunn: I budsjettet for 2024 skriver Byr\u00e5det Meyer: \u00abDet er vurdert ulike alternativer for nytt tappearrangement og hvilket som brukes er ikke bestemt p.d.d. Midler som er tiltenkt prosjektet er ikke utf\u00f8rt av privat rettighetshaver da han ikke \u00f8nsker at tiltaket blir utf\u00f8rt. Dette er bakgrunnen for at midler flyttes til senere \u00e5r.\u00bb Sp\u00f8rsm\u00e5l til byr\u00e5den: 1. Hva er sannsynligheten for at privat rettighetshaver vil akseptere at tiltaket gjennomf\u00f8res i n\u00e6rmeste fremtid? 2. Er byr\u00e5den bekymret for flomsituasjonen p\u00e5 Nesttun? 3. Hvilke aktive grep har byr\u00e5det foretatt seg siden tiltredelse h\u00f8sten 2023 for \u00e5 ferdigstille prosjektet? Svar fra byr\u00e5den: 1. Tiltaket m\u00e5 detaljplanlegges og godkjennes av relevante instanser (NVE/Byggesak) f\u00f8r det kan gjennomf\u00f8res. Byr\u00e5den er ikke kjent med at det foreligger slik godkjenning, eller om dette er n\u00e6r forest\u00e5ende, men vil ta initiativ overfor partene for \u00e5 klarlegge status i planlegging/godkjenning for utf\u00f8relse av tiltaket med utbedring/etablering av nytt tapperegime. I tillegg gjenst\u00e5r endelig avklaring om ansvarsforhold, finansiering, gjennomf\u00f8ring og drift av anlegget med annen rettighetshaver til regulering av vassdraget. Dette arbeidet tas opp igjen med sikte p\u00e5 \u00e5 komme fram til en avklaring, slik at det konkrete arbeidet med prosjektet kan starte opp. Det har v\u00e6rt en kort dialog med eier av GoBil like f\u00f8r sommerferien, der status p\u00e5 tiltaket var tema. Eier er positiv til tiltaket og \u00f8nsker eiendommen ogs\u00e5 blir sikret i forbindelse med gjennomf\u00f8ring av tiltak. 2. Tiltaket med nytt tappearrangement for Grimevatnet vil ikke kunne gi tilstrekkelig flomsikring for Nesttun sentrum. Nytt tappearrangement for Grimevatnet er f\u00f8rst og fremst et tiltak for \u00e5 sikre bebyggelsen rundt Grimevatnet. Flomsikring av Nesttun m\u00e5 gj\u00f8res gjennom sikring av flomvei (gjennom parkeringshus) og tilstrekkelig varslings- og beredskapsplan for Nesttun. Utarbeidelse av beredskapsplan for Nesttun gjennomf\u00f8res som en del av et samarbeidsprosjekt med NVE i prosjektet Flomrisk. Det har v\u00e6rt arrangert m\u00f8te med NVE, representanter for grunneiere p\u00e5 Nesttun og Bergen Vann, der problemstillingene rundt flomsikring og beredskapsplan for Nesttun har v\u00e6rt dr\u00f8ftet. I dette arbeidet er det viktig \u00e5 ha best mulig grunnlag for \u00e5 kunne si noe om vannmengder og hvordan flomvannet skal ledes gjennom Nesttun uten at det medf\u00f8rer store skader eller risiko for befolkningen p\u00e5 Nesttun. NVE sin modell for vassdraget er et viktig grunnlagsmateriale i dette arbeidet. Med bakgrunn i store flomhendelser (p\u00e5 \u00d8stlandet) der NVE har v\u00e6rt involvert, har arbeidet med Nesttunvassdraget ikke hatt \u00f8nsket framdrift. Bergen Vann vil f\u00f8lge opp NVE for \u00e5 prioritere arbeidet med modellering av Nesttunvassdraget. Bergen Vann har arbeidet med modellering av de lokale nedb\u00f8rsfelt p\u00e5 Nesttun for \u00e5 klarlegge hvordan avrenning herfra samvirker med hovedvassdraget. S\u00e5 langt ser det ut til at de lokale tilf\u00f8rslene kan h\u00e5ndteres og at det kan etableres trygge flomveier gjennom \u00e5 heve kantstein etc. 3. Byr\u00e5den har etterspurt status og framdrift i prosjektet og f\u00f8lger det opp gjennom den etablerte styringsdialogen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}