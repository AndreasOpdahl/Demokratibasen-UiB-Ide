{
  "dokument_id": "b30aaac4-5bd5-5f15-893a-0decc664cc4a",
  "doc_type": "case_attachment",
  "kommune": 4601,
  "tittel": "Hefte med voteringsresultat for enkeltst\u00e5ende forslag og\nmerknader som ble behandlet i bystyrets m\u00f8te 17.12.2024",
  "url": "https://bergen.kommune.no/politikere-utvalg/api/fil/bk360/11731399/Hefte-med-voteringsresultat-for-enkeltstaende-forslag-og-merknader-som-ble-behandlet-i-bystyrets-mote-17-12-2024",
  "tekst": " V\u00e5r referanse: 2024/158671-7 Dato: 18. desember 2024 Hefte med voteringsresultat for enkeltst\u00e5ende forslag og merknader som ble behandlet i bystyrets m\u00f8te 17.12.2024 Dette heftet inneholder en oppstilling av alle enkeltst\u00e5ende forslag og merknader med voteringsresultat som ble behandlet i bystyrets m\u00f8te 17.12.2024 Birgitte W. Bratland - F\u00f8rstekonsulent Dokumentet er godkjent elektronisk. Tjenesteomr\u00e5de 01A Barnehage 1 Forslag drift Trengereid barnehage bevares, med 100.000 i budsjettkonsekvens for 2025, deretter 230.000 i varige driftsmidler. Fremmet av: R St\u00f8ttet av: R 2 Forslag drift \u00d8kningen i matpenger i barnehage reverseres, kostnad 2 millioner i driftsmidler for 2024 og 2025. Deretter 5 millioner i varige driftsmidler. Fremmet av: R St\u00f8ttet av: R 3 Forslag drift Reversere kutt i bemanningstilskudd til de \u00e5pne barnehagene. Kostnad: 2.000.000 i varige driftsmidler. Fremmet av: R St\u00f8ttet av: R 4 Forslag drift Bevare avtale med VilVite. Kostnad: 615.000 i varige driftsmidler. Fremmet av: R St\u00f8ttet av: R 5 Forslag drift Bevare avtale med Barnas kulturhus. Kostnad: 160.000 for 2025, deretter 350.000 i varige driftsmidler. Fremmet av: R St\u00f8ttet av: R 6 Forslag drift Pr\u00f8veprosjekt med 6-timersdag i 4 barnehager i 2 \u00e5r. Kostnad: 4,4 millioner for 2024 og 2025. Totalt 8,8 millioner. Fremmet av: R St\u00f8ttet av: R 7 Forslag drift Bystyret ber byr\u00e5det legg frem en sak om hvordan barnehager med for lite uteareal kan kompenseres. Saken skal spesielt se p\u00e5 mulighetene for \u00e5 styrke bemanningen i de aktuelle barnehagene, noe som vil ha en forventet kostnad p\u00e5 5 mill. for hel\u00e5rsdrift. Bystyret ber byr\u00e5det legge frem saken senest til samme m\u00f8te som 1. tertial behandles, slik at penger til \u00f8nskede tiltak kan settes av der. Fremmet av: R St\u00f8ttet av: R 8 Forslag investering Bystyret ber byr\u00e5det gjennoppta arbeidet med \u00e5 kj\u00f8pe opp private barnehager og ta dem inn i kommunal drift. Fremmet av: R St\u00f8ttet av: R Side 2 av 14 Tjenesteomr\u00e5de 01B Skole 9 Forslag drift Bevare gratis SFO 1. trinn for husholdninger med lavinntekt. Kostnad: 200.000 i varige driftsmidler. Fremmet av: R St\u00f8ttet av: A, R 10 Forslag drift Reversere kuttet i midler til parallellklasser i nynorsk. Kostnad: 600.000 for 2025, deretter 1,4 millioner i varige driftsmidler. Fremmet av: R St\u00f8ttet av: R 11 Forslag drift Bevare kulturkarusellmidlene. Kostnad: 1,5 millioner i varige driftsmidler. Fremmet av: R St\u00f8ttet av: A, R 12 Forslag drift Bevare n\u00e6rmilj\u00f8pakken. Kostnad: 761.000 i varige driftsmidler. Fremmet av: R St\u00f8ttet av: A, R 13 Forslag drift Bevare tilskudd til Fargespill. Kostnad: 275.000 i varige driftsmidler. Fremmet av: R St\u00f8ttet av: A, R 14 Forslag drift Innf\u00f8re gratis sannitetsbind og tamponger i ungdomsskolen. Kostnad: 2,7 millioner i varige driftsmidler. Fremmet av: R St\u00f8ttet av: R 15 Forslag drift Bystyret ber byr\u00e5det om utarbeide en plan for styrking av skolebibliotek i barne- og ungdomsskolen, med m\u00e5l om at alle skoler skal ha skolebibliotek. Fremmet av: R St\u00f8ttet av: A, R 16 Forslag drift Bystyret ber byr\u00e5det legge frem en sak om hvordan gratis skolemat p\u00e5 skoler i levek\u00e5rsutsatte omr\u00e5der kan bidra til \u00e5 redusere forskjeller. Saken legges frems senest samme m\u00f8te som 1. tertialrapport 2025 behandles. Bystyret setter av 15 millioner til halv\u00e5rseffekt av dette tiltaket, med oppstart august 2025. Bystyret merker seg at stortingsflertallet har vedtatt at det skal innf\u00f8res gratis skolemat i hele landet fra 2026, og understreker derfor at dette tiltaket ikke vil f\u00e5 varige konsekvenser for Bergens driftsbudsjett. Fremmet av: R St\u00f8ttet av: R Side 3 av 14 Tjenesteomr\u00e5de 13 Idrett: 17 Forslag drift Bergen kommune skal sette av tid i sv\u00f8mmehaller for \u00e5 kunne tilby publikumsv\u00f8mming kun for kvinner, i samarbeid med sv\u00f8mmeklubbene. Dette skal skje ved utvidede \u00e5pningstider/ utvidet tilbud om publikumssv\u00f8mming i de kommunale sv\u00f8mmehallene. Fremmet av: R St\u00f8ttet av: R Tjenesteomr\u00e5de 01A \u2013 barnehage 18 Avvikling av avtale med VilVite for barnehage Byr\u00e5dsavdeling barnehage og skole har en avtale med VilVite, som gir alle 5-\u00e5ringer og medf\u00f8lgende barnehagepersonale, gratis inngangsbillett og deltakelse i et l\u00e6ringstilbud for barnehagebarn. Med bakgrunn i den \u00f8konomiske situasjonen til kommunen, forsl\u00e5r byr\u00e5det \u00e5 ikke fornye avtalen med VilVite for barnehagebarn. Ungdomsr\u00e5det i Bergen stiller seg kritisk til dette kuttet. VilVite er en arena som lar barn utforske og l\u00e6re om vitenskap og teknologi p\u00e5 en engasjerende m\u00e5te. VilVite er eksperter p\u00e5 \u00e5 dra vitenskapen ned til et niv\u00e5 som selv unge barn kan forst\u00e5. Kompetente og kreative forskere og ingeni\u00f8rer er essensielle for byens fremtid, og \u00e5 g\u00e5 vekk fra et tilbud som skaper nysgjerrighet og fremmer nytenking er direkte i opposisjon mot det byens fremtid beh\u00f8ver. \u00c5 avvikle VilVite for barnehagen fjerner ikke bare en dag med l\u00e6ring for barna, det tar ogs\u00e5 fra barna en enorm mulighet for \u00e5 starte skolegangen med engasjement og et \u00f8nske om \u00e5 l\u00e6re. Forslag: 1. Avtalen med VilVite opprettholdes 2. Det budsjetteres med 600.000 kr til tiltaket Fremmet av: UR St\u00f8ttet av: A, R Tjenesteomr\u00e5de 01B - skole 19 Avvikling av gratis SFO for asyls\u00f8kere fra Ukraina Da Ukraina ble angrepet, og mange ukrainere s\u00f8kte asyl i Norge, ble det besluttet at Bergen kommune skulle tilby gratis SFO og barnehage til asyls\u00f8kere. Dette er ikke en lovp\u00e5lagt oppgave, og mottakene har plikt til \u00e5 ha et aktivitetstilbud til barn p\u00e5 dagtid. Midlertidige akuttmottak i Bergen er n\u00e5 ikke lenger i drift og den s\u00e5kalte \"Ukraina-skolen\" er lagt ned. Imidlertid er det opprettet mottak for krigsskadde p\u00e5 Vestlandsheimen. Det forventes derfor at det vil v\u00e6re enkelte barn der, ogs\u00e5 barn som \u00f8nsker SFO. \u00c5 ikke gi gratis SFO til disse barna forventes \u00e5 kunne gi en innsparing p\u00e5 opp til 1,7 mill. kroner i 2025. Ungdomsr\u00e5det i Bergen er imot forslaget om \u00e5 kutte tilbudet om gratis SFO for barn som er ukrainske flyktninger, inkludert de p\u00e5 Vestlandsheimen. Disse barna har flyktet fra krig og traumer, et stabilt fritidstilbud som SFO mener vi er avgj\u00f8rende for deres psykiske helse og integrering. SFO gir dem en trygg arena for sosialt samspill, skolearbeid og fellesskap. SFO- tilbudet vil ogs\u00e5 gj\u00f8re det lettere for at de foresatte til barna kan jobbe. Forslag: 1. Gratis SFO for asyls\u00f8kere fra Ukraina opprettholdes 2. Det budsjetteres med 1,7 millioner til tiltaket Fremmet av: UR St\u00f8ttet av: A, R Side 4 av 14 Strukturtiltak 12. Tildelingsmodell skole 20 Merknad: Ungdomsr\u00e5det \u00f8nsker en likeverdig budsjettfordeling og er enig i at det er behov for en ny tildelingsmodell. Det er viktig at alle elever f\u00e5r st\u00f8tte til sine behov, og det m\u00e5 fordeles i likhet med utfordringene hver enkelt skole m\u00f8ter. N\u00e5r prosjektet starter opp \u00f8nsker vi \u00e5 bli inkludert i prosessen, og f\u00e5 en reel medvirkningsprosess i kartleggingen av hvilke behov som vurderes. Fremmet av: UR St\u00f8ttet av:R Strukturtiltak 16. Drift av skolebygg/idrettsanlegg 21 Forslag Ungdomsr\u00e5det stiller seg positivt til forslaget om \u00e5 se p\u00e5 organisering av tilsynet med skolebygg etter skoletid. Vi mener det er viktig \u00e5 kunne bruke skolebygg og gymnastikklokaler etter skoletid, og det er positivt at det er presisert et minimums krav for \u00e5pningstid. Ved \u00e5 \u00e5pne skolene for bruk p\u00e5 kveldstid, fremmes fysisk aktivitet og sosialt samhold blant ungdommer. Dette skaper et st\u00f8ttende milj\u00f8 hvor ungdom kan v\u00e6re aktive i en kjent og trygg setting. Tidligere har det blitt problematisert \u00e5 bruke skolebygg etter skoletid da l\u00e5ssystemer gir brukere som frivillige tilgang til hele eller ingen deler av bygget. For at det skal legges til rette for fritidsaktiviteter p\u00e5 ettermiddagen m\u00e5 man ta hensyn til dagens utforming og vurdere mulige l\u00f8sninger slik at bruk ikke g\u00e5r ut over hele skolebygget. I tillegg er vi positive til en omorganisering som legger mer vekt p\u00e5 samarbeid med frivilligheten. Men blant stillingene som fortsatt m\u00e5 dekkes \u00f8nsker vi at en andel prioriteres til unge mellom 16 til 20 \u00e5r. Kommunen har flere stillinger som rettes mot dem fordi man vet det er en mangel i det private n\u00e6ringslivet. Arbeidet som l\u00e5seansvarlig kan passe unge n\u00e5r det skjer p\u00e5 en arena de kjenner, og ikke krever kompleks oppl\u00e6ring. Forslag: 1. Byr\u00e5det m\u00e5 unders\u00f8ke hvordan man kan legge til rette for at flere skoler kan la enkelte rom bli tilgjengelig for bruk om ettermiddagen. 2. Byr\u00e5dets skal i gjennomgang av organiseringen av tilsynet med skolebygg, se p\u00e5 muligheten for \u00e5 legge til rette for ungdomsjobber. Fremmet av: UR St\u00f8ttet av: A, R 22 Forslag \u00d8kt bevilgning til spesialpedagogiske tjenester i skolene, som gjenspeiler det \u00f8kende behovet og gj\u00f8r det mulig \u00e5 gi elevene det antall timer de har f\u00e5tt vedtak om. Fremmet av: KRPF St\u00f8ttet av: MDG, R 23 Forslag Reversere avviklingen av kravet om egen digital enhet p\u00e5 mellomtrinnet. Fremmet av: KRPF St\u00f8ttet av: A, R Side 5 av 14 24 Forslag Opprettholde frisklivssentralen og beholde treningstilbud for eldre Fremmet av: Eldrer\u00e5det St\u00f8ttet av: A, R 25 Forslag Beholde legevaktene i Laksev\u00e5g og Fana Fremmet av: Eldrer\u00e5det St\u00f8ttet av: A, R 26 Forslag Greie ut dilemmaet om den sterke veksten av eldre p\u00e5 eine sida og p\u00e5 den andre ein kraftig nedgang i talet p\u00e5 yrkesaktive i Bergen i ei eiga sak Fremmet av: Eldrer\u00e5det St\u00f8ttet av: A, R 27 Forslag Reversere avviklingen av Etat for vurdering og rehabilitering Fremmet av: Eldrer\u00e5det St\u00f8ttet av: R 28 Forslag Bevilgningene til fysioterapeuter med driftsavtale \u00f8kes Fremmet av: KRPF St\u00f8ttet av: R 29 Forslag Bevilgningene til syns- og audiopedagogiske tjenester \u00f8kes Fremmet av: KRPF St\u00f8ttet av: R 30 Forslag Legevaktene i Laksev\u00e5g og Fana legges ikke ned Fremmet av: KRPF St\u00f8ttet av: A, R 31 Forslag Det budsjetteres med 3 millioner ekstra til Ung Arena Bergen \u00e5rlig. Fremmet av: UR St\u00f8ttet av: A, R 32 Forslag Midlene \u00f8remerkes opprettholdelse av et Ung Arena tilbud i \u00c5sane Fremmet av: UR St\u00f8ttet av: A, R 33 strukturtiltak 17 Reklamefinansiering f.eks kollektivtrafikk: Bergen bystyre avviser byr\u00e5dets forslag om prinsippsak om reklame i offentlige rom. Fremmet av: UR St\u00f8ttet av: A, R Side 6 av 14 34 Forslag Bystyret ber byr\u00e5det g\u00e5 i dialog med Vestland fylkeskommune om \u00e5 etablere en gratis busslinje i Bergen sentrum, etter modell fra \u201cSentrumsbussen\u201d som gikk fra 2003-2010. M\u00e5let er \u00e5 starte drift av denne linjen innen 1. juli 2025. Bystyret forutsetter at tillitsvalgte og aktuelle fagforeninger blir konsultert i arbeidet. Bystyret ber byr\u00e5det legge frem en sak om hvordan tilbudet om gratisbussen best kan l\u00f8ses, enten det er gjennom fylkeskommunen eller egenregi, innen 1. mars 2025. Det settes av 15 millioner kroner i budsjett for 2025 for dette tiltaket. Fremmet av: R St\u00f8ttet av: R 35 Forslag Verden trenger mineraler i m\u00f8te med det gr\u00f8nne skiftet. Halvparten av verdens ikkefornybare ressurser er i dag ikke i bruk. De ligger lagret i gamle s\u00f8ppelfyllinger, ledningsnett og hjemme hos forbrukere i gamle mobiltelefoner, nettbrett og lignende. \u00c5 ta disse ressursene i bruk kalles \u00aburban gruvedrift\u00bb. 02.10.2024 behandlet bystyret sak 350/24 og fattet f\u00f8lgende vedtak: \u00abBystyret ber byr\u00e5det om \u00e5 g\u00e5 i dialog med BIR med sikte p\u00e5 \u00e5 \u00f8ke bevissthet rundt gjenbruk av gamle mobiltelefoner og annen sm\u00e5elektronikk\u00bb. Bystyret mener det er behov for enda st\u00f8rre kommunalt ansvar for \u00e5 \u00f8ke gjenbruk, ombruk og reparasjon av elektriske produkter, og vil derfor gjennomf\u00f8re et pr\u00f8veprosjekt p\u00e5 mints 2 \u00e5r med \u00aburban gruvedrift\u00bb. Prosjektet skal gjennomf\u00f8res i samarbeid med BIR. Bystyret ber byr\u00e5det legge frem saken innen bystyrets behandling av 1.tertialrapport, slik at eventuelle budsjettkonsekvenser kan behandles sammen med revidering av budsjett. Fremmet av: R St\u00f8ttet av: A, R 36 Forslag Matsvinn st\u00e5r for 10% av verdens klimagassutslipp. Hvert \u00e5r kastes minst 450 000 tonn mat i Norge. Bergen kommune har forpliktet seg til \u00e5 f\u00f8lge FNs b\u00e6rekraftsm\u00e5l 12 om \u00e5 halvere matsvinnet innen 2030. For \u00e5 kunne n\u00e5 dette m\u00e5let, er kommunen avhengig av f\u00e5 en oversikt over eget matsvinn. Bystyret ber derfor byr\u00e5det innf\u00f8re et matsvinn-budsjett, som det rapporteres p\u00e5 i forbindelse med tertialrapporteringene. Fremmet av: R St\u00f8ttet av: R 37 Forslag Bystyret ber byr\u00e5det opprette ordninger som gir virksomheter som driver med reparasjon reduserte utgifter. Dette skal ha som m\u00e5l \u00e5 sikre reduserte priser for forbruker p\u00e5 varer og tjenester virksomheten selger. Dette kan f.eks. v\u00e6re \u00e5 stille lokaler til disposisjon for gratis eller rimelig leie. Bystyret ber byr\u00e5det legge frem en sak innen 1. april 2025 som konkretiserer hvilke tiltak som skal gjennomf\u00f8res. Fremmet av: R St\u00f8ttet av: A, R 38 Forslag Bystyret ber byr\u00e5det legge frem en sak som viser en opptrappingsplan for \u00e5 sette av midler til investering i karbonfangst p\u00e5 BIRs forbrenningsanlegg i R\u00e5dalen. Saken skal behandles senest i samme m\u00f8te som 1. tertialrapport 2025. Fremmet av: R St\u00f8ttet av: A, R Side 7 av 14 39 Forslag Bystyret ber byr\u00e5det investere i flere bosspann, b\u00e5de i bysentrum og i parker kommunen har ansvar for. Driftskonsekvenser for t\u00f8mming og vedlikehold forutsettes tatt inn i kommende tertialrapporter etterhvert som bosspannene etableres. Det settes av 2 000 000 kr. til \u00e5 investere i nye bosspann. Fremmet av: R St\u00f8ttet av: R 40 Forslag Bystyret ber byr\u00e5det opprette et eget natur- og arealregnskap. Dette skal v\u00e6re i drift senest til 1. tertialrapport 2025. Fra dette tidspunktet skal all arealplanlegging i kommunen arbeidet etter m\u00e5let om \u00e5 bli en arealpositiv kommune. Fremmet av: R St\u00f8ttet av: A, R 41 Forslag Oslo kommune har vedtatt \u00e5 fjerne engangskoppene som brukes til kaffe p\u00e5 byens kafeer og takeaway-steder. Istedenfor de tradisjonelle engangskoppene, skal det n\u00e5 byttes til gjenbrukbare takeaway-emballasje. For \u00e5 oppn\u00e5 dette m\u00e5 man ta i bruk panteautomater for spesielt tilpassede \u00abbeholdere for varme og kalde drikker\u00bb som kan brukes flere ganger. Systemet er testet ut i Aarhus i Danmark. De som velger en flergangskopp n\u00e5r de kj\u00f8per kaffe i den danske kommunen, betaler et depositum p\u00e5 5 danske kroner. N\u00e5r de leverer tilbake den samme koppen i en panteautomat, blir depositumet automatisk tilbakef\u00f8rt til personer som har pantet. Bystyret ber byr\u00e5det legge frem en sak som utreder hvordan en tilsvarende ordning for \u00e5 fjerne engangskopper og innf\u00f8re gjenbrukbare kaffekopper kan innf\u00f8res i Bergen kommune. Fremmet av: R St\u00f8ttet av: R 42 Forslag Bystyret ber byr\u00e5det opprette en investeringsplan for \u00e5 etablere solenergi p\u00e5 alle aktuelle, kommunale bygg. Orientering om arbeidet med investeringsplanen skal legges frem med 1. tertialrapport 2025. Investeringsplanen skal vedtas i forbindelse med Handlings- og \u00f8konomiplan i desember 2025. Fremmet av: R St\u00f8ttet av: A, R 43 Forslag Bergen skal v\u00e6re en god by \u00e5 bo i for alle, ogs\u00e5 dyrene. B\u00e5de menneskelig aktivitet, trafikk og klima- og naturendringer p\u00e5virker dyrene i byen v\u00e5r. Bystyret ber byr\u00e5det levere en sak som tar for seg en ROS-analyse om dyrevelferd i kommunen. Fremmet av: R St\u00f8ttet av: R 44 Forslag Bergen kommune har som m\u00e5l \u00e5 redusere tallet heimlause dyr i kommunen ila. H\u00d8P- perioden 2025-2028. Fremmet av: R St\u00f8ttet av: R Side 8 av 14 45 Forslag Havnespy er en marin fremmedart som kveler alt liv p\u00e5 havbunnen der den etablerer seg. Det er funnet havnespy-DNA i Bergen kommune, selv om det ikke er oppdaget noen kolonier. Om havnespy etablerer seg i havbyen Bergen vil det bli en marin, \u00f8kologisk katastrofe. 19.06.24 behandlet bystyret sak 185/24 \u00abStatus og tiltak for \u00e5 hindre spreiing av hamnespy i Bergen\u00bb. Der vedtok bystyret flere tiltak som skulle videref\u00f8res, om det var \u00f8konomisk og organisatorisk kapasitet. For \u00e5 sikre nok ressurser til \u00e5 gjennomf\u00f8re n\u00f8dvendig arbeid for \u00e5 hindre arten i \u00e5 etablere seg i kommunen, setter bystyret av 2 500 000 kr. til tiltak mot havnespy i 2025. Fremmet av: R St\u00f8ttet av: R 46 Forslag Plast er i mange sammenhenger et viktig produkt, samtidig som plastavfall er et stort milj\u00f8problem. Derfor er det sv\u00e6rt viktig \u00e5 gjenvinne den plasten vi bruker. I dag sendes det meste av sortert husholdningsplast til Tyskland for \u00e5 gjenvinnes, mens industriplast i st\u00f8rre grad gjenvinnes innenlands. Det finnes akt\u00f8rer i Bergens-omr\u00e5de som har mulighet til \u00e5 male opp plast og bruke den p\u00e5 nytt, men disse har i dag dessverre ingen avtale med kommunen eller BIR. Bystyret ber byr\u00e5det om \u00e5 bruke sitt eierskap i BIR til \u00e5 f\u00e5 p\u00e5 plass en prosjektleder med ansvar for plastkoordinering, slik at vi kan f\u00e5 kortere verdikjeder b\u00e5de for plastavfallet som genereres i kommunal regi, og \u00f8vrig plastavfall BIR tar imot. Fremmet av: R St\u00f8ttet av: R 47 Tjenesteomr\u00e5de 08 \u2013 samferdsel Redusering i renhold i gater, busskur, sykkel -og gangstier m.m. Byr\u00e5det har lagt frem fem forslag til reduksjon av renhold i det offentlige rom. Ungdomsr\u00e5det i Bergen er uenig i kuttene. I dag feier de gatene p\u00e5 Nesttun to ganger i m\u00e5neden, etter at kuttene er gjennomf\u00f8rt vil dette reduseres til kun en gang annenhver m\u00e5ned. Antall ganger busskur skal rengj\u00f8res vil ogs\u00e5 bli halvert fra en gang i uken til annenhver uke. Ungdomsr\u00e5det mener at slike store endringer vil medf\u00f8re st\u00f8rre grad av forurensning, og at renholdet vil fremst\u00e5 mye d\u00e5rligere om kuttene gjennomf\u00f8res. Pengesummen som spares vil heller ikke v\u00e6re s\u00e5 betydelig om vi ser p\u00e5 hele budsjettet. Forslag: Renhold i det offentlige rom opprettholdes etter dagens standart. Fremmet av: UR St\u00f8ttet av: A, SV, MDG, R 48 Tjenesteomr\u00e5de 10D - Klima og milj\u00f8 Redusering i opprydding av fors\u00f8pling/forurensing langs veg, vassdrag og sj\u00f8 Det er viktig \u00e5 opprettholde en ren by. Ungdomsr\u00e5det i Bergen stiller seg imot forslaget om \u00e5 redusere i opprydding av fors\u00f8pling/forurensing langs veg, vassdrag og sj\u00f8. Forslag: 1. Opprydding av fors\u00f8pling/forurensing langs veg, vassdrag og sj\u00f8 fortsetter etter dagens standart 2. Det budsjetteres med 400.000 til tiltaket Fremmet av: UR St\u00f8ttet av: A, SV, MDG, R Side 9 av 14 49 Strukturtiltak 17. Reklamefinansiering f.eks kollektivtrafikk Ungdomsr\u00e5det er kritiske til dette forslaget. Kj\u00f8pepress blant ungdom l\u00f8ftes av flere frem som en \u00e5rsak til \u00f8kt ungdomskriminalitet. Samtidig l\u00f8ftes reklame frem som en \u00e5rsak til d\u00e5rlig selvbilde og psykisk uhelse blant barn og unge. I tillegg vil reklame v\u00e6re en visuell fors\u00f8pling av v\u00e5rt felles byrom. Vi er imot \u00e5 utnytte en potensiell inntektsportal i bytte mot unges psykiske helse. I tillegg har det lenge v\u00e6rt en prinsippsak at Bergen sitt byrom holdes fri for reklame, og vi ser ikke hvorfor man skal snu holdninger helt n\u00e5. Forslag: Bergen bystyret avviser byr\u00e5dets forslag om prinsippsak om reklame i offentlige rom. Fremmet av: UR St\u00f8ttet av: A, SV, MDG, R 50 Kvinner p\u00e5 sokkel Bystyret ber byr\u00e5det beholde prosjektet \"Kvinner p\u00e5 sokkel\", for \u00e5 synliggj\u00f8re kvinner i bybildet. Fremmet av: R St\u00f8ttet av: A, R 51 Bibliotek Arna Det er viktig \u00e5 f\u00e5 etablert en ny bibliteksfilial i Indre Arna. Bystyret understreker at ny filial ikke skal g\u00e5 p\u00e5 bekostning av eksisterende filial i Ytre Arna. Fremmet av: R St\u00f8ttet av: A, R 52 Bibliotek Ytrebygda Bystyret ber byr\u00e5det starte arbeidet med en konseptvalgutredning for ny biblioteksfilial i Ytrebygda. Fremmet av: R St\u00f8ttet av: A, R 53 Kultur p\u00e5 tegnspr\u00e5k Bystyret mener det er viktig at kommunen bidrar til \u00e5 sikre kultur p\u00e5 tegnspr\u00e5k. Rundt 10% av den norske befolkningen er h\u00f8rselshemmet, og mangel p\u00e5 tegnspr\u00e5ktolk kan gj\u00f8re kulturaktiviteter vanskelig for denne relativt store gruppen innbyggere. I sak 169/22 vedtok bystyret at byr\u00e5det skulle legge frem en sak om nettopp hvordan kultur p\u00e5 tegnspr\u00e5k kan styrkes. Denne saken ble behandlet som sak 21/23. I saksfremstillingen ble det vist til flere gode tiltak som kan gjennomf\u00f8res, men det har ikke v\u00e6rt tilstrekkelig \u00f8konomiske midler til \u00e5 gjennomf\u00f8re dem. Bystyret ber derfor byr\u00e5det legge frem en ny sak som viser hvilke tiltak Bergen kommune skal sette i gang ila. 2025 for \u00e5 styrke kultur p\u00e5 tegnspr\u00e5k i v\u00e5r kommune. Saken skal legges frem senest til samme m\u00f8te som behandling av 1. tertialrapport 2025, slik at eventuelle budsjettmidler kan vedtas i forbindelse med revidering av budsjett. Fremmet av: R St\u00f8ttet av: A, R 54 Fair play bygg og anlegg Fair Play Bygg og Anlegg, som er et topartssamarbeid mellom arbeidsgiver- og arbeidstakersiden, jobber for \u00e5 avsl\u00f8re, bekjempe og dokumentere arbeidslivskriminalitet og lovbrudd i bygg- og anleggsbransjen. Bystyret vil understreke hvor viktig dette arbeidet er, og gi sin fulle tilslutning til bekjempelse av arbeidslivskriminalitet. Fremmet av: R St\u00f8ttet av: A, R Side 10 av 14 55 Fritak eienomdsskatt lavinntekt Eiendomsskatteloven \u00e5pner opp for at eiendomsskatt i visse tilfeller kan frafalles dersom innkreving virker s\u00e6rs urimelig. Dette er et strengt vilk\u00e5r og er ment \u00e5 hjelpe personer med d\u00e5rlig r\u00e5d over tid. I utgangspunktet kan fritak gis etter en konkret vurdering av s\u00f8kers \u00f8konomi. Bystyret vil innf\u00f8re en slik fritaksordning for eiendomsskatt i Bergen kommune, og ber byr\u00e5det legge frem en sak til bystyrets m\u00f8te i januar 2025 for \u00e5 vedta retningslinjer for ordningen. Ordningen kan f.eks. utarbeides etter modell fra Moss kommune, der husstander med en samlet bruttoinntekt p\u00e5 opptil 372 084 kroner s\u00f8ke fritak. Det skal ikke gis fritak fra eiendomsskatt p\u00e5 fritidsboliger og sekund\u00e6rboliger.\u00bb Fremmet av: R St\u00f8ttet av: R 56 Bevare kulturetaten Bystyret ber byr\u00e5det stoppe den planlagte nedleggelsen av Kulturetaten. Fremmet av: R St\u00f8ttet av: A, R 57 Flyktninger Bystyret ber byr\u00e5det sikre at Bergen kommune tar i mot og bosetter det antall flyktninger IMDi anmoder om. Fremmet av: R St\u00f8ttet av: A, R 58 Lovfeste retten til fritidsklubb Bystyret ber byr\u00e5det jobbe opp mot nasjonale myndigheter for \u00e5 f\u00e5 lovfestet retten for fritidsklubb for barn og unge. Fremmet av: R St\u00f8ttet av: R 59 Fritidsklubb Bystyret ber byr\u00e5det sikre at minst 1 ungdomsklubb i hver bydel er \u00e5pen minst 1 dag i uken i skolens h\u00f8stferie, vinterferie og sommerferie. Fremmet av: R St\u00f8ttet av: A, R 60 Bibliotek og superl\u00e5ner Biblioteket distribuerer sammen med skolene en kampanje kalt \u201cSuperl\u00e5ner\u201d til byens f\u00f8rsteklassinger. Kampanjen har hatt stor suksess, og videref\u00f8res i 2025. For \u00e5 bli superl\u00e5ner m\u00e5 barnet ha bes\u00f8kt biblioteket fire ganger i l\u00f8pet av kampanjeperioden. Selv om alle skoler f\u00e5r materiell, og det ikke er tydelige tall som viser store forskjeller mellom bydelene, vet vi at barn og unge i de ulike bydelen har ulik tilgang p\u00e5 bibliotek. Bes\u00f8kstallene er lavest for barn og unge i Ytrebygda og Arna. Bystyret ber byr\u00e5det sikre lik tilgang til kampanjen for alle skoler og alle f\u00f8rsteklassinger i hele kommunen, og ha et ekstra fokus p\u00e5 bydeler uten bibliotek og lave bes\u00f8kstall p\u00e5 biliotek.\u00bb Fremmet av: R St\u00f8ttet av: A, R Side 11 av 14 61 Premieavvik Bergen kommunes balanse pr. 31.12.2023 har som kortsiktig fordring oppf\u00f8rt et s\u00e5kalt \"premieavvik\" p\u00e5 3,049 milliarder kroner. Bergen kommune f\u00f8lger lojalt budsjett- og regnskapsforskriftens \u00a7 3-5, som p\u00e5legger oss \u00e5 inntektsf\u00f8re en fiktiv inntekt kalt \"premieavvik\", med en tilh\u00f8rende fiktiv fordring. I henhold til samme paragraf skal s\u00e5 denne fiktive fordringen tapsf\u00f8res over en 7-\u00e5rs-periode 2024-2030, under betegnelsen \"amortiseringskostnad\". Det finnes ingen skyldner for de 3,049 milliardene, og fordringen eksisterer ikke. Det hele er et opplegg for at departementet skal slippe unna med lavere rammetilskudd, ved at deler av de pensjonspremiene som Bergen kommune betaler, fjernes fra betalings\u00e5rets driftsregnskap ved hjelp av den fiktive inntekten \"premieavvik\", for s\u00e5 \u00e5 bli gradvis inkludert i form av \"amortiseringskostnad\" de neste 7 \u00e5rene. Denne kunstige 8-\u00e5rs- syklusen for \u00e5 utsette statens dekning av kommunenes betalte pensjonsutgifter kan ikke lenger aksepteres. Ordningen er fullstendig i strid med kommuneregnskapets prinsipper, og det eksisterer ikke noe regnskapsprinsipp som hjemler inntektsf\u00f8ring av fiktive inntekter og balansef\u00f8ring av fiktive fordringer. Departementets p\u00e5stand om at de i l\u00f8pet av 8 \u00e5r bygger ned denne fiktive fordringen, holder ikke, fordi det oppst\u00e5r nye premieavvik ogs\u00e5 i \u00e5r 2, \u00e5r 3, \u00e5r 4 osv. hvert \u00e5r i 8-\u00e5rs-syklusen. Bare i \u00e5rene 2021, 2022 og 2023 har \"fordringen\" \u00f8kt fra 1,166 milliarder til 3,049 milliarder. N\u00e5 trenger vi pengene v\u00e5re selv, og vi ber om at Bergen kommune snarest mottar de 3,049 milliardene som departementet har p\u00e5lagt oss \u00e5 inntektsf\u00f8re uten at det f\u00f8lger noen inntekt med. For budsjett\u00e5ret 2025 vil vi renteberegne denne kreditten som staten ensidig har tilegnet seg, med 5% p.a. av balansef\u00f8rt premieavvik pr. 31.12.2024 fram til mottatt betaling i 2025. Fremmet av: R St\u00f8ttet av: R 62 Kommunale boliger Bystyret ber byr\u00e5det legge frem en sak/utredning om hvordan gjengs-leie-prinsippet kan fases ut. Fremmet av: R St\u00f8ttet av: R 63 Bost\u00f8tte Bystyret ber byr\u00e5det utrede en utvidelse av den kommunale bost\u00f8tteordningen til ogs\u00e5 \u00e5 omfatte alle som leier privat og som kvalifiserer \u00f8konomisk. En slik utvidelse vil gj\u00f8re at mange flere bergensere sikres r\u00e5d til en forsvarlig bolig. Utredningen skal legges frem som sak for bystyret innen utgangen av juni 2025. Fremmet av: R St\u00f8ttet av: R 64 Kommunale boliger Bystyret ber byr\u00e5det legge frem en sak som tar for seg status p\u00e5 tilstanden p\u00e5 alle kommunale boliger i Bergen kommune. Saken skal vise til behov for rehabilitering og hvordan kommunen ila. en fire\u00e5rsperiode kan komme ajour med eventuelt vedlikeholdsetterslep. Fremmet av: R St\u00f8ttet av: A, R Side 12 av 14 65 Innbyggerservice Bystyret ber byr\u00e5det legge frem en sak om hvordan Innbyggerservice kan utvides til flere bydeler Fremmet av: R St\u00f8ttet av: R 66 \u00d8konomisk r\u00e5dgivning Bystyret ber byr\u00e5det legge frem en sak om hvordan et pr\u00f8veprosjekt med lavterskel \u00f8konomisk r\u00e5dgivning i regi av NAV p\u00e5 et \u00abn\u00f8ytralt\u00bb sted som for eksempel Innbyggerservice, kan gjennomf\u00f8res. Tilbudet skal v\u00e6re \u00e5pent b\u00e5de \u00e5pent b\u00e5de dag og kveld minst \u00e9n dag i uken. Tillitsvalgte skal inkluderes i utformingen av pr\u00f8veprosjektet, og det skal tydeliggj\u00f8res utad at tilbudet kan brukes uavhengig av om en mottar ytelser fra NAV eller ikke. Fremmet av: R St\u00f8ttet av: A, R 67 Universell utforming Bystyret ber byr\u00e5det legge frem en handlingsplan for universell utforming av kommunens bygg og byrom. Fremmet av: R St\u00f8ttet av: A, R 68 Handlingsplan mot fattigdom Bystyret ber byr\u00e5det beholde \"Handlingsplan mot fattigdom, med s\u00e6rlig vekt p\u00e5 barnefamiliers situasjon\". Fremmet av: R St\u00f8ttet av: A, R 69 Konsekvensutredning F\u00f8r enhver beslutning om kutt i Bergen kommunes tjenester (som f.eks. bortfall av Ung Arena \u00c5sane) skal det framlegges en vurdering av mulige negative konsekvenser for andre kommunale eller andre offentlige budsjettomr\u00e5der p\u00e5 kort og lang sikt. Fremmet av: R St\u00f8ttet av: A, R 70 Forslag Bystyret mener det er viktig \u00e5 bevare og sikre videre drift av t\u00f8rrdokken p\u00e5 Laksev\u00e5g. Bystyret forutsetter at byr\u00e5det sikrer at videre arbeid med Bybanen vestover, og behandling av nye og p\u00e5g\u00e5ende reguleringsplaner, er i samsvar med premisset om \u00e5 ivareta b\u00e5de dagens industrivirksomhet knytte til t\u00f8rrdokken og dens kulturhistoriske verdi. Fremmet av: R St\u00f8ttet av: R 71 Forslag Ikke avvikle busser som forvaltes av Etat for barnehage, varige driftsmidler p\u00e5 800 000 kr. fra 2026 Fremmet av: R St\u00f8ttet av: A, R Side 13 av 14 72 Forslag Bystyret ber byr\u00e5det g\u00e5 i dialog med Vestland fylkeskommune om \u00e5 etablere en gratis busslinje i Bergen sentrum, etter modell fra \u201cSentrumsbussen\u201d som gikk fra 2003-2010. M\u00e5let er \u00e5 starte drift av denne linjen innen 1. juli 2025. Bystyret forutsetter at tillitsvalgte og aktuelle fagforeninger blir konsultert i arbeidet. Bystyret ber byr\u00e5det legge frem en sak om hvordan tilbudet om gratisbussen best kan l\u00f8ses, enten det er gjennom fylkeskommunen eller egenregi, innen 1. mars 2025. Det settes av 7,5 mill kr. for halv\u00e5rsvirkning i budsjett for 2025 for dette tiltaket. Fremmet av: R St\u00f8ttet av: R 73 Forslag Bystyret ber byr\u00e5det legge frem en sak om hvordan en utredning eller mulighetsstudie for lokk over motorveien i sentrale deler av \u00c5sane kan gjennomf\u00f8res. Lokket som eventuelt skal utredes, skal g\u00e5 over motorveien fra Frydenb\u00f8/\u00c5sane Terminal til like nord for C-feltet. Utredningen/mulighetsstudien m\u00e5 vise ulike alternativer for \u00e5 dekke hele eller bare deler av det nevnte strekket. Bystyret ber byr\u00e5det legge frem saken innen bystyrets behandling av 1.tertialrapport, slik at eventuelle budsjettkonsekvenser kan behandles sammen med revidering av budsjett. Fremmet av: R St\u00f8ttet av: R 74 Forslag Bystyret ber byr\u00e5det beholde barnehagebygget p\u00e5 Trengereid i kommunal regi. Salg skal bare skje om det gj\u00f8res som et symbolsk salg til lokale organisasjoner eller foreninger, til en maksimal pris p\u00e5 1000 kr. S\u00e5 lenge bygget holdes i kommunal regi, skal de lokale organisasjonene og foreningene f\u00e5 bruke bygget vederlagsfritt. Fremmet av: R St\u00f8ttet av: R 75 Forslag Bystyret ber byr\u00e5det beholde det gamle skolehuset p\u00e5 Trengereid i kommunal regi. Salg skal bare skje om det gj\u00f8res som et symbolsk salg til lokale organisasjoner eller foreninger, til en maksimal pris p\u00e5 1000 kr. S\u00e5 lenge bygget holdes i kommunal regi, skal de lokale organisasjonene og foreningene f\u00e5 bruke bygget vederlagsfritt. Fremmet av: R St\u00f8ttet av: R Side 14 av 14 "
}