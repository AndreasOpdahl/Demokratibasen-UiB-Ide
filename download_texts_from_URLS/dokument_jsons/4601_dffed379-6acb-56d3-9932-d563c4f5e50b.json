{
  "dokument_id": "dffed379-6acb-56d3-9932-d563c4f5e50b",
  "doc_type": "case_attachment",
  "kommune": 4601,
  "tittel": "Innstilling-vedtak-Ferietilbud-for-personer-med-utviklingshemming-",
  "url": "https://bergen.kommune.no/politikere-utvalg/api/fil/bk360/9779834/Innstilling-vedtak-Ferietilbud-for-personer-med-utviklingshemming-",
  "tekst": "Ferietilbud for personer med utviklingshemming Utvalg for helse og sosial behandlet saken i m\u00f8tet 17.01.2024 sak 9/24 og avga f\u00f8lgende innstilling: Bystyret ber byr\u00e5det om videref\u00f8ring av eksisterende tilbud. Utvalg for helse og sosials behandling F\u00f8lgende representanter tok ordet: Kjersti Pettersen (H), Fauzia Hussain-Wiik (A), Per J\u00f8rgensen (FrP), Diane A. Berbain (SV), Torstein Dahle (R), Per-Erik G\u00e5skjenn (KrF), Byr\u00e5d Charlotte Spurkeland (H), Elin Brandt \u00c5dlandsvik (INP), Bj\u00f8rn-Frode Schjelderup (H), Christian Haugen (FrP), Ann Kristin Ramstr\u00f8m (SV) Forslag fremsatt i utvalget: Christian Haugen (FrP) fremsatte p\u00e5 vegne av H og FrP f\u00f8lgende alternative forslag i 3 punkter: 1. Bystyret ber byr\u00e5det endre kommunens ferietilbud for voksne personer med utviklingshemming til en individuell tilpasset ordning hvor den enkelte kan s\u00f8ke tilskudd til feriereise. 2. Bystyret ber byr\u00e5det s\u00f8rge for at kommunen legger til rette for et fellestilbud, for eksempel gjennom en frivillig organisasjon eller brukerorganisasjon. 3. Byr\u00e5det utarbeider retningslinjer for tilskuddsordningen. Elin Brandt \u00c5dlandsvik (INP) fremsatte p\u00e5 vegne av INP f\u00f8lgende alternativt forslag i 2 punkter: 1. Bystyret ber byr\u00e5det om videref\u00f8ring av eksisterende tilbud. 2. Bystyret ber byr\u00e5det om \u00e5 vurdere mulige tiltak for at tilbudet kan ivareta flere brukere som har behov for assistanse, i videre budsjettjusteringer Diane A. Berbain (SV) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende alternativt forslag i 4 punkter: Sommerleir for skoleelever med utviklingshemming og sommerleir for skoleelever uten utviklingshemming: 1. Bystyret ber om at det utf\u00f8res en evaluering av sommerleirtilbudet som har v\u00e6rt i \u00e5rene fram til og med 2023. a) Her er det viktig \u00e5 f\u00e5 med stemmene til personer som blir ekskludert fra tilbudet slik det er i dag. 2. Bystyret ber om en mulighetsanalyse/utredning av alternative sommerleirtilbud som ogs\u00e5 inkluderer personer med st\u00f8rre hjelpebehov enn det i dag \u00e5pnes for, f.eks. v\u00e5ken nattevakt, medisinsk personell, mulighet for \u00e5 ha med BPA osv. Dette kan eventuelt gj\u00f8res i samarbeid med organisasjoner der kommunen gir tilskudd til organisasjonene som organiserer sommerleirene. a) Her er det viktig med en bred medvirkningsprosess. 3. Mens dette utredes fortsetter sommerleiren for skoleelever med utviklingshemming slik den har v\u00e6rt. 4. Bystyret tar saken opp p\u00e5 nytt n\u00e5r evalueringen og mulighetsanalysen/studien foreligger. Sommerleir for voksne med utviklingshemming: 1. Bystyret ber om at dagens tilbud i kommunal regi blir videref\u00f8rt. 2. Bystyret ber om en vurdering av muligheten for en kombinasjon av ulike tilbud. Det vil si at ferieoppholdet slik det er i dag fortsetter for personer som kan nytte dette. I tillegg settes det av midler til alternativ B, Organisatorisk tilskudd, for personer som ikke kan nyttiggj\u00f8re seg av ferieoppholdet som tilbys i dag. 3. Bystyret ber om en mulighetsanalyse/utredning av utvidete sommerleirtilbud som ogs\u00e5 inkluderer personer med st\u00f8rre hjelpebehov enn det i dag \u00e5pnes for. For eksempel v\u00e5ken nattevakt, medisinsk personell, mulighet for \u00e5 ha med BPA osv. Diane A. Berbain (SV) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende tilleggsforslag: Bergen kommune sitt ferietilbud avlaster de ordin\u00e6re tjenestene til mennesker med utviklingshemming om sommeren. Dette letter ferieavviklingen for tilsatte, beboere og p\u00e5r\u00f8rende. Dette tilbudet gir innbyggere med utviklingshemming en unik mulighet til \u00e5 f\u00e5 oppleve noe annet enn egen leilighet og arbeidsplass eller dagsenter. Dette er et sv\u00e6rt viktig tiltak som bystyret \u00f8nsker at Bergen kommune skal utvikle videre. Bystyret ber byr\u00e5det sikre nok personale til \u00e5 gi brukerne en meningsfull hverdag der ogs\u00e5 fritidsaktiviteter og mulighet til \u00e5 dra p\u00e5 ferie inng\u00e5r som en viktig del av \u00e5 kunne leve et fullverdig liv. Merknader fremsatt i utvalget: Christian Haugen (FrP) fremsatte p\u00e5 vegne av H og FrP f\u00f8lgende merknad: Bystyret understreker viktigheten av \u00e5 sikre gode ordninger slik som ferietilbud, for denne gruppen bergensere. Det gir mulig til utfoldelse, nye opplevelser og samhold som for mange er etterlengtet. Bystyret merker seg imidlertid at dagens organisering inneb\u00e6rer en praksis der enkelte innenfor gruppen gis et tilbud, mens andre blir st\u00e5ende uten. Dette kan oppleves som en urettferdig forskjellsbehandling, og det er derfor viktig at byr\u00e5det i tillegg til et fellestilbud ogs\u00e5 oppretter en mulighet til \u00e5 s\u00f8ke individuell st\u00f8tte til ferietilbud, hvor det \u00e5pnes opp for at bofellesskapene selv ogs\u00e5 kan s\u00f8ke p\u00e5 vegne av brukerne der dette er \u00f8nskelig. Votering: Alternativt forslag fra kommunalt r\u00e5d for personer med funksjonsnedsettelse punkt 1-4 og 1- 3, fremsatt av Diane A. Berbain (SV) fikk 8 stemmer (A, SV, MDG, R, KrF). 2 Alternativt forslag fra INP punkt 1 fremsatt av Elin Brandt \u00c5dlandsvik (INP) ble tiltr\u00e5dt med 10 stemmer (A, SV, MDG, BL, INP, R, KrF). Alternativt forslag fra INP punkt 2 fremsatt av Elin Brandt \u00c5dlandsvik (INP) fikk 4 stemmer (MDG, BL, INP, KrF). Innstillingen punkt 1 og 2 fikk 7 stemmer (H, FrP, PP). Tilleggsforslag fra H og FrP 1-3, fremsatt av Christian Haugen (FrP) fikk 7 stemmer (H, FrP, PP). Tilleggsforslag fra kommunalt r\u00e5d for personer med funksjonsnedsettelse, fremsatt av Diane A. Berbain (SV) fikk 8 stemmer (A, SV, MDG, R, KrF). Merknad fra H og FrP, fremsatt av Christian Haugen (FrP) fikk 8 stemmer (H, FrP, INP, PP) Byr\u00e5det behandlet saken i m\u00f8tet 21.12.2023 sak 465/23 Byr\u00e5det innstiller til bystyret \u00e5 fatte f\u00f8lgende vedtak: 1. Kommunens ferietilbud for voksne personer med utviklingshemming endres til en individuell ordning hvor den enkelte kan s\u00f8ke tilskudd til feriereise. 2. Byr\u00e5det utarbeider retningslinjer for tilskuddsordningen. 3 "
}