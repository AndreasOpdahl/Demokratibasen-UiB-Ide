{
  "dokument_id": "d3264078-0d54-5e51-a47b-9eb5fabf88a6",
  "doc_type": "case_attachment",
  "kommune": 4601,
  "tittel": "Institusjonskj\u00f8kken i nye sykehjem - utredning",
  "url": "https://bergen.kommune.no/politikere-utvalg/api/fil/bk360/3107652/Institusjonskjokken-i-nye-sykehjem-utredning",
  "tekst": " Etat for utbygging Til Notat BEHF - Kommunaldirekt\u00f8rens stab V\u00e5r referanse: 2018/10661-7 Saksbehandler: Tore Andre Andersen Fra Dato: 27. mai 2020 Etat for utbygging Institusjonskj\u00f8kken i nye sykehjem - utredning Bakgrunn: Bergen bystyre behandlet i m\u00f8tet 13.03.2019 sak 61/19 planen Maten servert \u2013 handlingsplan for mat, m\u00e5ltider og ern\u00e6ringsarbeid i pleie- og omsorgstjenester 2018 \u2013 2023. I handlingsplanens punkt 2.2, Brukerens \u00f8nsker for det gode m\u00e5ltid er det blant annet angitt som tiltak at det skal utredes om nye sykehjem skal bygges med eget institusjonskj\u00f8kken. Bergen kommune har i dag avtale med Matvarehuset om levering av mat til de fleste sykehjem, som er alternativet til egne institusjonskj\u00f8kken p\u00e5 sykehjemmene. Mandat og gjennomf\u00f8ring av utredning: Som oppf\u00f8lging av handlingsplanen har Byr\u00e5dsavdeling for helse, eldre og frivillighet bedt Etat for utbygging om \u00e5 gjennomf\u00f8re en utredning rundt egnethet for bygningsmasse og utarbeiding av byggtekniske vurderinger rundt \u00e5 etablere institusjonskj\u00f8kken p\u00e5 nye sykehjem i kommunen. Etter gjennomf\u00f8rt avklaringsm\u00f8te ble foresp\u00f8rselen konkretisert i f\u00f8lgende punkter: 1. Hva trengs av arealer for \u00e5 etablere institusjonskj\u00f8kken for hhv. 90, 120 og 180 sykehjemsplasser? 2. Hva vil det koste \u00e5 klargj\u00f8re bygningsmasse for 3 slike institusjonskj\u00f8kken? 3. Hva vil det koste \u00e5 anskaffe inventar og utstyr? Basert p\u00e5 erfaringstall fra Kolstihagen sykehjem og Fyllingsdalen sykehjem. For \u00e5 kunne gjennomf\u00f8re oppdraget ble det opprettet en arbeidsgruppe som besto av r\u00e5dgiverselskapet Ramb\u00f8ll AS, r\u00e5dgiver Aud Merethe Alme ved BEHF, avdelingsleder ved Kolstihagen sykehjem Elin K. Ellertsen samt oppdragsansvarlig/prosjektleder fra Etat for utbygging. Arbeidet har i all hovedsak blitt utf\u00f8rt vinteren og v\u00e5ren dette \u00e5ret, med ordin\u00e6re m\u00f8ter samt m\u00f8ter via Skype grunnet tiltak for \u00e5 redusere smitte av koronavirus. Gruppen har v\u00e6rt velfungerende, og det har blitt gitt uvurderlige innspill fra Aud Merethe Alme og Elin K. Ellertsen. Det er utarbeidet en rapport, se vedlegg. Begreper og forutsetninger: Definisjon av sentrale begreper som benyttes i rapporten: Produksjonskj\u00f8kken: Kj\u00f8kken der det produseres middagsmat, en funksjon som enten kj\u00f8pes fra ekstern leverand\u00f8r, i v\u00e5rt tilfelle fra Matvarehuset, eller at sykehjemmet selv ivaretar funksjonen i sin helhet (se punktet under). Det omtales ogs\u00e5 som storkj\u00f8kken. Institusjonskj\u00f8kken: Kj\u00f8kken der det produseres middagsmat p\u00e5 sykehjemmet, som er alternativet til leveranse fra ekstern leverand\u00f8r - Matvarehuset. Rapporten omhandler denne funksjonen, som p\u00e5 tegninger i rapporten er omtalt som produksjonskj\u00f8kken. Kok/server prinsippet: Inneb\u00e6rer at maten fra produksjonskj\u00f8kkenet serveres varm til avdelingene, ofte ved vogner som transportverkt\u00f8y. F\u00f8lgende forutsetninger for institusjonskj\u00f8kken ble fastsatt av Etat for sykehjem: - Skal kun produsere mat til egne beboere, og inkluderer spesialretter - Middager produseres etter kok-server prinsippet hele uken - Produksjons- og eventuelle kantinekj\u00f8kken separeres - Alle krav i gjeldende lover og forskrifter skal oppfylles. Kravene er fanget opp og omtalt i rapporten. Resultat av utredningen: 1. Hva trengs av arealer for \u00e5 etablere institusjonskj\u00f8kken for hhv. 90, 120 og 180 sykehjemsplasser? For \u00e5 beregne st\u00f8rrelsen p\u00e5 kj\u00f8kkenet er det benyttet konkrete erfaringer fra eksisterende institusjonskj\u00f8kken i nyere sykehjem med tilsvarende antall beboere. I tillegg til areal for selve kj\u00f8kkenet ogs\u00e5 er tatt h\u00f8yde for at et institusjonskj\u00f8kken vil medf\u00f8re behov for tilleggsareal i andre deler av sykehjemmet, herunder fryse- og kj\u00f8lerom, t\u00f8rrvarelager, toalett- og garderober til personalet, renholds sentral og tekniske rom (ventilasjons- og kuldeanlegg). Basert p\u00e5 dette er det beregnet f\u00f8lgende arealbehov: Antall beboere Totale arealer m2 Areal m2 per beboer 90 170 1.9 120 192 1,6 180 275 1,5 Tegningen p\u00e5 neste side er hentet fra rapporten, og viser en mulig institusjonskj\u00f8kkenl\u00f8sning for et 90 beboers sykehjem, som eksempelvis kunne v\u00e6re en valgt l\u00f8sning for Nye Slettemarken. Hva vil det koste \u00e5 klargj\u00f8re bygningsmasse for 3 slike institusjonskj\u00f8kken. Det er utarbeidet kostnadskalkyler for de tre ulike st\u00f8rrelsene kj\u00f8kken basert p\u00e5 arealbehovene som fremkommer over. I kalkylen er det tatt med kostnader for de bygningsmessige arbeidene inkludert tekniske installasjoner, fast inventar og st\u00f8rre kj\u00f8kkenutstyr samt prosjektering. Rapporten har ikke medtatt kostnader til prosjektadministrasjon og andre generelle kostnader, disse er beregnet av Etat for utbygging basert p\u00e5 n\u00f8kkeltall for nyere sykehjems prosjekter. Grunnkalkylen er gitt et p\u00e5slag p\u00e5 20 % til margin for forventet tillegg. Estimatene m\u00e5 derfor betraktes som forventet kostnad (P50). I budsjettering benyttes det vanligvis usikkerhetsniv\u00e5 P85, dvs at det er 85% sannsynlighet for at prosjektet vil kunne gjennomf\u00f8res innenfor angitt ramme. Det er derfor avsatt ytterlige 20 % i usikkerhetsavsetning for \u00e5 f\u00e5 et estimat p\u00e5 dette usikkerhetsniv\u00e5et. I tabellen under fremkommer kostnadsestimater for begge de angitte usikkerhetsniv\u00e5ene. Alle tallene er angitt inkl. mva. Antall beboere Forventet prosjektkostnad Anbefalt Ramme per (P50) investeringsramme (P85) beboer (P85) 90 10 700 000 12 900 000 143 000 120 12 900 000 15 500 000 129 000 180 17 900 000 21 500 000 120 000 Investeringstilskudd fra Husbanken reduseres n\u00e5r det ikke etableres lokalt produksjonskj\u00f8kken. Satsene reguleres \u00e5rlig. For 2020 utgj\u00f8r reduksjon i tilskudd for anlegg uten produksjonskj\u00f8kken som tilfredsstiller kravene 78 000kr per plass (i kommuner som defineres som pressomr\u00e5de). Det betyr at Bergen kommunes egenfinansiering av merkostnaden ved \u00e5 etablere kj\u00f8kken reduseres tilsvarende. Estimatene omfatter kun investeringskostnad ved etablering, og det presiseres at driftskostnader knyttet til l\u00f8nn, forvaltning og administrasjon ikke er medtatt, jamf\u00f8r oppdragets bestilling. Hva vil det koste \u00e5 anskaffe inventar og utstyr \u2013 basert p\u00e5 erfaringstall fra Kolstihagen sykehjem og Fyllingsdalen sykehjem. Fast inventar og byggteknisk utstyr er inkludert i tallene i tabellen over. Derimot er l\u00f8st inventar (utstyr) som gryter, sleiver, kniver og lignende ikke medtatt i kalkyler, dette anskaffes gjerne gjennom kommunens rammeavtaler separat. Fagetatens oppsummering og anbefaling: Vi h\u00e5per at notatet med tilh\u00f8rende rapport svarer ut til bestillingens forventninger, og kan fungere som noe av beslutningsunderlaget som er n\u00f8dvendig til \u00e5 fatte valg mellom levert mat fra ekstern leverand\u00f8r eller produksjon av mat p\u00e5 sykehjemmet. Fagetaten gj\u00f8r oppmerksom p\u00e5 at kostnader knyttet til drift, forvaltning og lignende, m\u00e5 p\u00e5 plass i tillegg f\u00f8r en fullgod evaluering mellom alternativene kan gjennomf\u00f8res. Skulle det v\u00e6re \u00f8nske om mer informasjon, eller gjennomgang av rapporten, ber vi om at vi blir kontaktet. Vi deltar gjerne p\u00e5 m\u00f8ter etter \u00f8nske og behov. Med hilsen Etat for utbygging Tore Andr\u00e9 Andersen avdelingsleder Dokumentet er godkjent elektronisk. Vedlegg: Rapport med vedlegg signert Ramb\u00f8ll AS "
}