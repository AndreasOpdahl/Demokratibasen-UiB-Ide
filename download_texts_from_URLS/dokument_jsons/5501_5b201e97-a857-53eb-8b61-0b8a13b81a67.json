{
  "dokument_id": "5b201e97-a857-53eb-8b61-0b8a13b81a67",
  "doc_type": "case_presentation",
  "kommune": 5501,
  "tittel": "Handlingsplan for selvmordsforebygging og selvskading Troms\u00f8 kommune - Vi har alle et ansvar 2024-2027 ",
  "url": "https://innsyn.tromso.kommune.no/application/getMoteDokument?dokid=2001577954",
  "tekst": "Arkivsaksnr. 24/00546-1 Saksbehandler Ann-Karin Furskognes Saksgang M\u00f8tedato Eldrer\u00e5det 22.01.2024 Kommunalt r\u00e5d for mennesker med nedsatt 22.01.2024 funksjonsevne Helse- og velferdsutvalget 24.01.2024 Oppvekst- og utdanningsutvalget 26.01.2024 Ungdomsr\u00e5det Handlingsplan for selvmordsforebygging og selvskading Troms\u00f8 kommune - Vi har alle et ansvar 2024-2027 Kommunedirekt\u00f8rens innstilling til vedtak: Handlingsplan for selvmordsforebygging og selvskading Troms\u00f8 kommune - Vi har alle et ansvar 2024-2027, vedtas. Mari Hult Magne Nicolaisen Kommunedirekt\u00f8r Avdelingsdirekt\u00f8r helse og omsorg 1 Hva saken gjelder Ny utarbeidet plan for Troms\u00f8 kommune: Handlingsplan for selvmordsforebygging og selvskading Troms\u00f8 kommune - Vi har alle et ansvar 2024-2027. Saksutredning Bakgrunn Troms\u00f8 kommune har ikke tidligere hatt en handlingsplan for selvmordsforebygging og selvskading. Det ble i K-sak 0195/18 gjort f\u00f8lgende vedtak: Kommunestyret ber om at det utarbeides en Handlingsplan for forebygging av selvskading og selvmord. I forbindelse med oppf\u00f8lging av bekymringsmeldinger i Troms\u00f8 kommune i 2019 om selvmord i psykisk helse- og rustjenesten, ble det nedsatt en arbeidsgruppe som gikk igjennom en del selvmordsaker. Det ble deretter etablert en arbeidsgruppe som skulle utarbeide en handlingsplan for forebygging av selvmord. Siden da har kommune v\u00e6rt igjennom en 2 \u00e5rig pandemi og utskifting av prosjektledelse noe som har resultert i store forsinkelser i planarbeidet. Behov Tiltakspunktene i handlingsplanen er utarbeidet med bakgrunn i Regjeringens handlingsplan for forebygging av selvmord 2020-2025 - Ingen \u00e5 miste. Regjeringens nasjonale m\u00e5l er framkommet p\u00e5 bakgrunn av funn i nasjonale kunnskapsoppsummeringer samt h\u00f8ringsinnspill til regjeringens handlingsplan. Det er viktig for Troms\u00f8 kommune \u00e5 ha et plandokument for det selvmordsfore-byggende arbeidet. Det har foreg\u00e5tt og p\u00e5g\u00e5r sv\u00e6rt mye godt selvmordsforebyggende arbeid i Troms\u00f8 kommune, til tross for at man ikke har hatt en plan. Systematisk arbeid med tiltakene vil kunne bidra i riktig retning. Kommunen skal forebygge, avdekke, avverge, behandle og f\u00f8lge opp selvskading og selvmordsfors\u00f8k. Dette inng\u00e5r som en del av kommunens s\u00f8rge-for-ansvar for egne innbyggere, jf helse- og omsorgstjenesteloven \u00a7 3-1, jf. \u00a7 3-2. Ansatte ved ulike tjenestetilbud vil kunne m\u00f8te personer som har skadet seg selv, som har selvmordstanker, som har fors\u00f8kt \u00e5 ta livet sitt eller som nylig har mistet noen i selvmord. Da er det viktig \u00e5 vite hvordan man skal h\u00e5ndtere situasjonen, og ha n\u00f8dvendig kunnskap og kompetanse mht selvmordsforebygging. Prosess V\u00e5ren 2020 ble planarbeidet igangsatt, og prosjektleder ble utpekt. Pandemien kom i 2020 med en varighet p\u00e5 ca 2 \u00e5r, under pandemien var prosjektleder en av de som sto i front i Troms\u00f8 kommune sin h\u00e5ndtering av den. Dette medf\u00f8rte utsettelse av planarbeidet. Deltakere i planarbeidet har v\u00e6rt ansatte i Troms\u00f8 kommune og frivillige organisasjoner og brukerorganisasjoner. I 2022 ble det skifte av prosjektleder. Planarbeidet ble strukturert p\u00e5 en litt annen m\u00e5te, og omfanget p\u00e5 planutkastet halvert. Planen ble sendt p\u00e5 h\u00f8ring 29.06.2022 med h\u00f8ringsfrist 22.08.2023, antall h\u00f8ringsinstanser var 45 og antall innkomne h\u00f8ringssvar var 11. De h\u00f8ringssvar som kom inn var av god kvalitet. Alle h\u00f8ringssvar er besvart i dokumentet h\u00f8ringsuttalelser. P\u00e5 bakgrunn av de innkomne h\u00f8ringssvar framst\u00e5r planen som mer strukturert og m\u00e5lrettet. For \u00e5 lykkes med implementering av planen er det viktig at de enkelte enheter innenfor avdeling for helse og omsorg og avdeling for oppvekst, utdanning og kultur operasjonaliserer tillagte oppgaver. Det anbefales at det utarbeides en tiltaksplan for de enkelte enheter. Det etableres en tversektoriell koordineringsgruppe hvor ledelse plasseres i stab for avdeling for helse- og omsorg. Koordineringsgruppen skal ettersp\u00f8rre framdrift av n\u00f8dvendige prosesser slik at tiltakene i planen effektueres. Det anbefales en midtveis og sluttrapport av handlingsplanen. Prioriterte tiltak som det er knyttet kostnader til, m\u00e5 fremg\u00e5 i handlingsprogrammet og statusrapportering foreg\u00e5r i forbindelse med \u00e5rsmelding. 2 Konklusjon Handlingsplan for selvmordsforebygging og selvskading Troms\u00f8 kommune - Vi har alle et ansvar 2024-2027 vedtas. Vedtakskompetanse Helse- og velferdsutvalget Vedlegg Handlingsplan for selvmordsforebygging og selvskading Troms\u00f8 kommune- Vi har alle et ansvar 2024-2027 H\u00f8ringsuttalelser Liste over hvem som ble invitert til h\u00f8ring Mandat Handlingsplan for selvmordsforebygging og selvskading - Vi har alle et ansvar 2024 - 2027 H\u00f8ringsinstanser (2) Innkomne h\u00f8ringssvar Mandat plan for plan for forebygging av selvskading og selvmord 3 "
}