{
  "dokument_id": "e3cc682a-9b98-5696-9118-453b0a997dd2",
  "doc_type": "case_presentation",
  "kommune": 4601,
  "tittel": "Valgtingslokaler - stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10917810/Framstilling-Valgtingslokaler-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/75911-5 Saksbehandler: Ida Rambech Valgtingslokaler - stortings- og sametingsvalget 2025 Hva saken gjelder: Valgloven kapittel 9 inneholder bestemmelser om stemming p\u00e5 valgtinget. Iht. valgloven \u00a7 9- 2 bestemmer bystyret, eller valgstyret etter delegering, hvor mange stemmekretser og dermed hvor mange valglokaler det skal v\u00e6re i kommunen. Valgstyret behandlet sak vedr\u00f8rende stemmekretser i m\u00f8tet 16.12.2024 sak 25/24. Ved stortings- og sametingsvalget 2025 vil det v\u00e6re 34 kretser i Bergen. P\u00e5 valgtinget kan velgerne bare stemme i den kommunen der de er manntallsf\u00f8rt. Valgstyret bestemmer selv hvor velgerne kan stemme, jfr. valgloven \u00a7 9-3 (2). Det skal i utgangspunktet v\u00e6re kun ett valglokale for hver stemmekrets. Valgstyret kan beslutte at valglokalet skal ligge geografisk utenfor stemmekretsen. Valgstyret kan ogs\u00e5 opprette ekstra valglokaler for en krets dersom det er n\u00f8dvendig for at velgerne skal f\u00e5 stemt, jfr. 9-3 (3). Bestemmelsen kan bare benyttes dersom det inntrer uventede forhold som gj\u00f8r det helt n\u00f8dvendig \u00e5 opprette ekstra valglokaler. Bergen kommune benytter stort sett kommunale bygg som skoler og idrettshaller til valggjennomf\u00f8ringen. Der det ikke finnes egnede kommunale lokaler i stemmekretsen m\u00e5 det leies private lokaler. Valglovens krav til valglokalene Tilgjengelighet til valg handler b\u00e5de om hvilke lokaler som benyttes til stemmegivning, og hvordan selve lokalene tilrettelegges. Det er sv\u00e6rt viktig \u00e5 sikre at alle som \u00f8nsker \u00e5 stemme ved valg, har muligheten til det. Derfor er det helt n\u00f8dvendig \u00e5 vurdere valglokalenes tilgjengelighet i forkant av valget. Valglokalene skal v\u00e6re egnet for stemming If\u00f8lge valgloven \u00a7 9-3 (4) skal valglokalene v\u00e6re egnet for stemming. Valglokalet m\u00e5 v\u00e6re oversiktlig, ha god logistikk og god kapasitet. Det er ogs\u00e5 viktig at velgerne kan stemme under ordnede og rolige forhold (Prop.45 L, 2022-2023). Valglokalene som foresl\u00e5s er i hovedsak gymsaler p\u00e5 skoler og idrettshaller. Dette er store og oversiktlige lokaler. I de fleste lokalene er det ikke samme utgang som inngang. Leder og nestleder skal s\u00f8rge for at det er ro og orden i lokalet under hele \u00e5pningstiden. Lokalene skal v\u00e6re universelt utformet If\u00f8lge valgloven \u00a7 6-7 (1) skal valglokalene ha universell utforming: \u00abValgstyret skal s\u00f8rge for at valglokalene er universelt utformet, jf. likestillings- og diskrimineringsloven \u00a7 17. Velgerne skal kunne ta seg inn i valglokalene uten hjelp.\u00bb Denne bestemmelsen er ny i valgloven. 1 Tidligere er ordet \u201ctilgjengelig\u201d brukt. I ny valgforskrift presiseres en rekke krav til universell utforming basert p\u00e5 Byggteknisk forskrift (TEK 17). De fleste lokalene som benyttes som valglokaler er bygget etter tidligere byggtekniske standarder, og vil da ikke oppfylle kravene i TEK17. Bystyrets kontor har ikke kompetanse eller midler avsatt til \u00e5 kartlegge i hvilken grad valglokalene oppfyller de detaljerte kravene i valgforskriften. Det er gjort vurderinger av om valglokalene oppfyller kravene i valgloven om at velgerne skal kunne ta seg inn i valglokalet uten hjelp, jf. valgloven \u00a7 6-7 (1). Kun hvis det er s\u00e6rlige grunner til det, kan stemmingen legges til lokaler som velgerne ikke kan ta seg inn i uten hjelp. Det er en h\u00f8y terskel for at denne bestemmelsen skal kunne komme til anvendelse. Derfor foresl\u00e5s i denne saken bare lokaler som velgerne kan ta seg inn i uten hjelp. Valglokalene kan fortsatt ha mangler etter kravene i den nye valgforskriften (TEK17), men disse manglene er det ikke gjort noen egen teknisk vurdering av. Det kan gj\u00f8res enklere tiltak i lokaler der det er n\u00f8dvendig, som \u00e5 sette p\u00e5 overganger ved d\u00f8rterskler og sette tyngre d\u00f8rer i \u00e5pen posisjon. Universelle urner og avlukker i alle valglokaler I valglokalene er alle urnene universelt utformet. Urnene som benyttes er de som er anbefalt av Valgdirektoratet, og som er utformet slik at de skal kunne v\u00e6re lette \u00e5 bruke for alle velgere. I ny valgforskrift er det en bestemmelse om at minst 1 av 10 valgavlukker skal ha stemmeseddelhyller som er merket med punktskrift \u00a7 6-2 (4). Alle avlukker som benyttes er universelt utformet, og har hyller som er merket med punktskrift. Valgforskriften \u00a7 6-2 (3) har ogs\u00e5 krav til bordh\u00f8yde hvor urnene st\u00e5r. Disse kravene skal oppfylles i alle v\u00e5re valglokaler. Skilting Det settes opp skilt som informerer om valget p\u00e5 veien inn mot valglokalenes inngangsd\u00f8rer. Det plasseres store skilt rett utenfor inngangen til valglokalet slik at velgerne skj\u00f8nner hvor de skal g\u00e5 inn. M\u00e5 velgere g\u00e5 et stykke inne i bygget, skiltes det med piler i korridorer. Inne i valglokalet skiltes det med \u00abutgang\u00bb. Parkering Alle valglokalene har HC-parkering rett i n\u00e6rheten. I tillegg er lokalene plassert i n\u00e6rheten av offentlig transport. Endringer fra kommunestyre- og fylkestingsvalget i 2023 Byr\u00e5dsavdeling for barnehage og skole har i notat av 29. november 2024 tatt en gjennomgang av de skoler som er planlagt benyttet som valgtingslokaler. Det opplyses her om at det vil foreg\u00e5 byggearbeider ved R\u00e5 ungdomsskole, og tilkomst til skolen vil v\u00e6re begrenset. Zinken Hopp idrettshall anbefales som erstatningslokale. I 2023 ble det opprettet erstatningslokaler for kretsene Ortun, Haukeland og Eidsv\u00e5g, p\u00e5 grunn av oppussing p\u00e5 skolene som vanligvis har blitt benyttet som valgtingslokaler. Haukeland og Eidsv\u00e5g skoler kan ved valget i 2025 igjen benyttes som valglokaler. Ortun skole er i dag under rehabilitering, men skal etter planen v\u00e6re ferdigstilt i august 2025. Siden estimert ferdigstillelse av rehabiliteringsarbeidet er sv\u00e6rt tett opp mot valgdagen vurderer bystyredirekt\u00f8ren det slik at det m\u00e5 benyttes et erstatningslokale i denne kretsen. Ved kommunestyre- og fylkestingsvalget 2023 ble det Fyllingsdalen idrettshall brukt som valglokale i kretsen, og det foresl\u00e5s at dette lokalet ogs\u00e5 benyttes ved valget i 2025. 2 I Vadmyra stemmekrets har Vadmyra skole tidligere blitt benyttet som valglokale. Adkomst til valglokalet er via trapp ned i kjeller. Alle velgere vil ikke kunne ta seg inn i lokalet uten hjelp, og dette lokalet vurderes derfor som uegnet som valglokale. Det planlegges for \u00e5 benytte Vadmyrahallen som nytt valglokale i Vadmyra krets. Her m\u00e5 det gjennomf\u00f8res befaringer, der representanter fra Ansattservice og EBE deltar, for \u00e5 sikre at lokalet vil fungere hensiktsmessig. I \u00c5sane bydel er \u00c5sane sentrum stemmekrets ny. Her foresl\u00e5s det \u00e5 benytte Vestlandshallen som valglokale. Lokalet har sv\u00e6rt god kapasitet, god tilgjengelighet og er plassert sentralt i kretsen. I m\u00f8te 18.06.2024, sak 3/24, vedtok valgstyret at Grieghallen skal benyttes som valgtingslokale for stemmekretsen Bergen sentrum ved stortings- og sametingsvalget i 2025. Dersom det i ettertid fremkommer momenter som taler for at noen av lokalene som n\u00e5 vedtas som valglokaler likevel ikke b\u00f8r benyttes, vil det bli lagt frem ny sak for valgstyret gjeldende disse lokalene. Bystyredirekt\u00f8ren foresl\u00e5r at valgtinget ved stortings- og sametingsvalget 2025 avholdes i f\u00f8lgende valglokaler: Bergenhus bydel Grieghallen - 0001 Bergen sentrum stemmekrets Haukeland skole - 0004 Haukeland stemmekrets Hellen skole - 0018 Hellen stemmekrets Rothaugen skole - 0019 Rothaugen stemmekrets \u00c5rstad bydel Ny-Krohnborg kultursal - 0007 Ny-Krohnborg stemmekrets Ulriken bydelssenter - 0013 Land\u00e5s stemmekrets Slettebakken skole - 0014 Slettebakken stemmekrets Haukelandshallen - 0015 Gimle stemmekrets Fyllingsdalen bydel B\u00f8nes skole/ B\u00f8nes arena - 0009 B\u00f8nes stemmekrets Lynghaug skole - 0062 Lynghaug stemmekrets Fyllingsdalen idrettshall - 0063 Ortun stemmekrets Varden skole - 0071 Varden stemmekrets \u00c5sane bydel Eidsv\u00e5g skole - 0022 Eidsv\u00e5g stemmekrets Tertnes skole - 0023 Tertnes stemmekrets Mj\u00f8lker\u00e5en skole - 0024 Mj\u00f8lker\u00e5en stemmekrets Hordvik skole - 0029 Hordvik stemmekrets Flaktveithallen - 0078 Flaktveit stemmekrets Vestlandshallen - 0079 \u00c5sane sentrum stemmekrets Fana bydel Kaland skole - 0044 Kaland stemmekrets Kirkevoll skole - 0045 Kirkevoll stemmekrets Skjold skole - 0048 Skjold stemmekrets Fana kulturhus - 0049 Nesttun stemmekrets S\u00e6dalen skole - 0077 S\u00e6dalen stemmekrets 3 Ytrebygda bydel Sandslihallen - 0058 Sandsli stemmekrets Zinken Hopp idrettshall - 0055 R\u00e5 stemmekrets Ytrebygda skole - 0058 Ytrebygda stemmekrets Laksev\u00e5g bydel Olsvikhallen - 0067 Olsvik stemmekrets Vadmyrahallen - 0068 Vadmyra stemmekrets Alv\u00f8en skole - 0070 Alv\u00f8en stemmekrets Fr\u00f8yahallen - 0074 Damsg\u00e5rd stemmekrets Laksev\u00e5ghallen - 0076 Nyg\u00e5rd stemmekrets Arna bydel Ytre Arna skule - 0035 Ytre Arna stemmekrets \u00c5dnamarka skule - 0036 Indre Arna stemmekrets Lonehallen - 0039 Lone stemmekrets Forslag til vedtak: Ved stortings- og sametingsvalget 2025 avholdes valgtinget i f\u00f8lgende valglokaler: Bergenhus bydel Grieghallen - 0001 Bergen sentrum stemmekrets Haukeland skole - 0004 Haukeland stemmekrets Hellen skole - 0018 Hellen stemmekrets Rothaugen skole - 0019 Rothaugen stemmekrets \u00c5rstad bydel Ny-Krohnborg kultursal - 0007 Ny-Krohnborg stemmekrets Ulriken bydelssenter - 0013 Land\u00e5s stemmekrets Slettebakken skole - 0014 Slettebakken stemmekrets Haukelandshallen - 0015 Gimle stemmekrets Fyllingsdalen bydel B\u00f8nes skole/ B\u00f8nes arena - 0009 B\u00f8nes stemmekrets Lynghaug skole - 0062 Lynghaug stemmekrets Fyllingsdalen idrettshall - 0063 Ortun stemmekrets Varden skole - 0071 Varden stemmekrets \u00c5sane bydel Eidsv\u00e5g skole - 0022 Eidsv\u00e5g stemmekrets Tertnes skole - 0023 Tertnes stemmekrets Mj\u00f8lker\u00e5en skole - 0024 Mj\u00f8lker\u00e5en stemmekrets Hordvik skole - 0029 Hordvik stemmekrets Flaktveithallen - 0078 Flaktveit stemmekrets Vestlandshallen - 0079 \u00c5sane sentrum stemmekrets Fana bydel Kaland skole - 0044 Kaland stemmekrets Kirkevoll skole - 0045 Kirkevoll stemmekrets Skjold skole - 0048 Skjold stemmekrets Fana kulturhus - 0049 Nesttun stemmekrets S\u00e6dalen skole - 0077 S\u00e6dalen stemmekrets 4 Ytrebygda bydel Sandslihallen - 0058 Sandsli stemmekrets Zinken Hopp idrettshall - 0055 R\u00e5 stemmekrets Ytrebygda skole - 0058 Ytrebygda stemmekrets Laksev\u00e5g bydel Olsvikhallen - 0067 Olsvik stemmekrets Vadmyrahallen - 0068 Vadmyra stemmekrets Alv\u00f8en skole - 0070 Alv\u00f8en stemmekrets Fr\u00f8yahallen - 0074 Damsg\u00e5rd stemmekrets Laksev\u00e5ghallen - 0076 Nyg\u00e5rd stemmekrets Arna bydel Ytre Arna skule - 0035 Ytre Arna stemmekrets \u00c5dnamarka skule - 0036 Indre Arna stemmekrets Lonehallen - 0039 Lone stemmekrets Dato: 3. januar 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 5 "
}