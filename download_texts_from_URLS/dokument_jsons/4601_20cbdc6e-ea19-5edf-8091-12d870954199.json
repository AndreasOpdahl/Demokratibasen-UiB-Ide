{
  "dokument_id": "20cbdc6e-ea19-5edf-8091-12d870954199",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 13052025, Sak 150/25, Eventuelt forretningsutvalget 13.05.2025",
  "url": "https://bergen.kommune.no/politikere-utvalg/api/fil/bk360/12660315/Innstilling-vedtak-Eventuelt-forretningsutvalget-13-05-2025-",
  "tekst": "Eventuelt forretningsutvalget 13.05.2025 Forretningsutvalget behandlet saken i m\u00f8tet 13.05.2025 sak 150/25: F\u00f8lgende representanter tok ordet: Chris J\u00f8rgen Knudsen R\u00f8dland (H), Mikkel Gr\u00fcner (SV), Trond Tystad (BL), Linn Kristin Eng\u00f8 (A), Thor Haakon Bakke (MDG), Thomas Flesland (Sp), Mailiss Solheim- \u00c5kerblom (R), Ingrid Nergaard Fjeldstad (V), Joel Ysteb\u00f8 (KrF), Vasan Singaravel (H). Chris J\u00f8rgen Knudsen R\u00f8dland (H) stilte sp\u00f8rsm\u00e5l om arbeidsgruppe gjennomf\u00f8ring av bystyrem\u00f8ter. Thor Haakon Bakke (MDG) fremsatte p\u00e5 vegne av A, MDG, V og R, f\u00f8lgende forslag: \u00abDen f\u00f8rste av de syv skolene som er foresl\u00e5tt potensielt lagt ned av H/Frp/Sp-byr\u00e5det, Salhus skule, ble bes\u00f8kt av et bredt spekter av bystyrepolitikere 9. mai. Et flertall i Bergen bystyre har i ettertid gjort det klart at det ikke er aktuelt \u00e5 legge ned skolen. Med bakgrunn i at deler av Skolebehovsplanen allerede er utdatert b\u00f8r saken trekkes tilbake, bearbeides, og legges frem p\u00e5 nytt. Det er meningsl\u00f8st for byens innbyggere \u00e5 bruke enormt med tid og energi p\u00e5 noe som ikke er et reelt alternativ. Det samme byr\u00e5det har ogs\u00e5 gjort det tydelig at de skal gj\u00f8re alt i sin makt for at det skal bli langt flere bergensere i \u00e5rene fremover, sammenlignet med hva som fremkommer av befolkningsframskrivingene fra SSB. Det er disse framskrivningene som ligger til grunn for analysene og forslagene i byr\u00e5dets forslag til skolebehovsplan. I tillegg til disse forholdene har det v\u00e6rt en rekke lekkasjer fra byr\u00e5dskonferanser med informasjon som har svekket prosessen knyttet til planen, og omd\u00f8mmet til Bergen kommune. Forslag til vedtak: Forretningsutvalget anmoder byr\u00e5det om \u00e5 trekke tilbake Skolebehovsplan for Bergen 2025- 2045 for bearbeiding og ny behandling\u00bb. Votering: M\u00f8teleder motsatte seg at forslaget ble votert over. Linn Kristin Eng\u00f8 (A) stilte sp\u00f8rsm\u00e5l om skolebruksplanen rundt settebyr\u00e5dsordningen og skolestruktur. Byr\u00e5dsleder Christine Meyer besvarte sp\u00f8rsm\u00e5let. Mikkel Gr\u00fcner (SV) stilte sp\u00f8rsm\u00e5l om skolebruksplanen og beregninger av kostnadene ved investeringer som er n\u00f8dvendige hvis elever flyttes. Byr\u00e5dsleder Christine Meyer besvarte sp\u00f8rsm\u00e5let. Mikkel Gr\u00fcner (SV) stilte sp\u00f8rsm\u00e5l om skolebruksplanen og medvirkning. Byr\u00e5dsleder Christine Meyer besvarte sp\u00f8rsm\u00e5let. 2 "
}