{
  "dokument_id": "f1bbad4f-3920-5488-bd13-323351aa93ef",
  "doc_type": "case_attachment",
  "kommune": 5536,
  "tittel": "Fradeling 97/2(Vedlegg, 79KB)",
  "url": "https://innsyn.lyngen.kommune.no/wfdocument.aspx?journalpostid=2013057549&dokid=127025&versjon=1&variant=A&",
  "tekst": "Fra: Jill G\u00f8ril Samuelsen <jillsamuelsen@gmail.com> Sendt: onsdag 13. november 2024 09:45 Til: Terje St\u00f8rseth Kopi: Trond Martin Dahl Henriksen Emne: Fradeling 97/2 Hei, viser til v\u00e5r s\u00f8knad om fradeling p\u00e5 97/2, Elvejord. Tilleggsinformasjon Vi driver idag jordbruk, med i overkant av 200 vinterforede sauer. V\u00e5rt beite/sankeomr\u00e5de strekker seg fra Tytteb\u00e6relva til Fastdalselva. V\u00e5r g\u00e5rdsdrift er etablert i Rottenvika. 97/2 Elvejord ligger omlag 5 km nord for v\u00e5r g\u00e5rdsdrift i Rottenvika. Dette er en landbrukseiendom, som blant annet inneholder et bolighus og en gammel fj\u00f8s, i tillegg til dyrket innmark, kulturlandskap og utmark. Adkomst til utmark g\u00e5r via en egen avkj\u00f8rsel, i utkanten av dyrket innmark og gjennom det nyetablerte sperregjerdet. Vi har drevet jordbruk i 7 \u00e5r n\u00e5. Det har v\u00e6rt spennende, utfordrende og l\u00e6rerikt. Utviklingen i landbruket er negativ, spesielt i Troms fylke hvor g\u00e5rder legges ned i stor fart. Vi \u00f8nsker og fortsette i n\u00e6ringen, bygge opp en b\u00e6rekraftig og framtidsrettet drift som kan m\u00f8te fremtidens utfordringer og utvikle seg i tr\u00e5d med ny kunnskap, informasjon og retningslinjer. I landbruket, som i mange andre sektorer, er samarbeid og endringskompetanse en forutsetning for \u00e5 lykkes. Det spesielle med landbruket er at man ofte har en bonde som st\u00e5r ansvarlig for hvert enkelte bruk. Ofte arbeider denne ogs\u00e5 helt alene store deler av \u00e5ret. Vi som unge b\u00f8nder \u00f8nsker \u00e5 forsterke det fellesskapet n\u00e5 vi har og helt avhengig av. Dette da med hensyn for fremtiden, og da spesielt knyttet oss n\u00e6rmere andre aktive bruk i v\u00e5rt omr\u00e5det der det ligger an til videre drift i et lengre tidsperspektiv. Landbruket har opplevd en rasende utvikling teknologisk og krav til effektivisering er fortsatt \u00f8kende. I samme tiden er det kommet krav til mer dokumentasjon og en st\u00f8rre del av arbeidet er n\u00e5 administrativt. Rovdyrtapene er store, noe som igjen f\u00f8rer til en ekstrem belastning ingen utenfor yrket kan forst\u00e5. Samtidig er det blitt f\u00e6rre og samarbeide, dele kunnskap og bekymringer eller utstyr med. I v\u00e5rt beiteomr\u00e5de er det ogs\u00e5 lagt ned g\u00e5rdsbruk de siste \u00e5rene, og flere ser per n\u00e5 ut til \u00e5 til \u00e5 bli avviklet i l\u00f8pet av det kommende ti\u00e5ret. Dette gj\u00f8r igjen oss mer s\u00e5rbar. vil da v\u00e6re 1/3 deler p\u00e5 hver eier. Bakgrunnen for \u00f8nsket om denne delingen er: 1: I samarbeid med andre g\u00e5rdsbruk, etablere et felles slipp/sankeomr\u00e5de. Vi \u00f8nsker at dette skal v\u00e6re forutsigbart og trygt, at aktuelle brukere skal bidra med vedlikehold og drift i samme grad som oss selv. Da flere av de etablerte g\u00e5rdsdriftene ligger n\u00e6rt hverandre (spesielt i Rottenvika), er det et stort press p\u00e5 beiteomr\u00e5de ved v\u00e5rslipp. Av hensyn til sau og lam, smittepress og samarbeid mellom g\u00e5rdene, ser vi det som hensiktsmessig og etablere flere felles utslipp- og sankemuligheter spredt utover omr\u00e5det. Dette vil ogs\u00e5 bidra til at dyr holder seg i utmark, og ikke trekker ned mellom hus. V\u00e5re dyr bruker hele beiteomr\u00e5de fra Tytteb\u00e6relva til Fastdalselva, og det vil v\u00e6re sv\u00e6rt ressursbesparende i sankingen og ikke m\u00e5tte g\u00e5 med dyr gjennom hele omr\u00e5det til Rottenvika, slik vi gj\u00f8r idag. Varto er stort og spesielt i sensakingen kan man bruke hele dager over omr\u00e5det med kun f\u00e5 dyr om gangen. 2: Om vinteren er det lavere drift i fj\u00f8sen. Vi \u00f8nsker i samarbeid med andre g\u00e5rdsbruk og drive skog/vedproduksjon. 3: Varto/Rottenvikfjelket er et omr\u00e5de som brukes mer og mer av turister. Derav har kommunen ogs\u00e5 n\u00e5 g\u00e5tt i gang med etablering av turistparkering der. Hele beitesesongen er det fullt av bobiler, turfolk og hunder. Dette har medf\u00f8rt at dyrene trekker lenger utover mot Elvejordselva og Fastdalselva. Vi som har beitedyr i nevnte omr\u00e5de m\u00e5 tilpasse oss denne utviklingen. Idag eier Jill G\u00f8ril Samuelsen og Trond Martin Dahl Henriksen sammen, 1/2 deler hver. Vi s\u00f8ker fradeling for \u00e5 kunne selge 1/3 deler til v\u00e5r n\u00e6rmeste samarbeidspartner \u00d8ystein Fossmo, som ogs\u00e5 har et aktivt g\u00e5rdsbruk i samme beiteomr\u00e5de. Ny eierbr\u00f8k vil da v\u00e6re 1/3 p\u00e5 hver. Vi mener det er en tungtveiende forutsetning at eiendommen fortsatt skal brukes til land-og skogbruk, og ikke reguleres om til andre form\u00e5l. Vi ser for oss en framtid som g\u00e5rdbrukere i Lyngen, men da m\u00e5 ogs\u00e5 v\u00e6re mulighet for og tenke nytt og \u00e5 utvikle seg i tr\u00e5d med n\u00e6ringen ellers. Hilsen Trond Martin Dahl Henriksen og Jill G\u00f8ril Samuelsen "
}