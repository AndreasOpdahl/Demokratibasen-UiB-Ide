{
  "dokument_id": "dfc71ba1-956a-562e-bf0f-686e68736f7c",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 19.09.2024",
  "url": "https://bergen.kommune.no/politikere-utvalg/api/fil/bk360/11254418/Protokoll-radet-for-byforming-og-arkitektur-rba-19-09-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 19. sep. 2024 holdt R\u00e5det for byforming og arkitektur (RBA) m\u00f8te i Domkirkegaten 4. Til stede: Julia M. Frotveit Ann Kristin Helland Ramstr\u00f8m Simon Dai Gudrun Molden Petter Bergerud Ragni Helweg Forfall: Inhabilitet: Fra administrasjonen: \u00c5ge Vallestad M\u00f8teleder: Julia M. Frotveit Sekret\u00e6r: \u00c5ge Vallestad M\u00f8tet startet kl. 16:00 og ble hevet kl. 18:00 1 Saksliste Saksnr. Arkivsak Sakstittel 40/24 2017/11808-345 Godkjenning av saksprotokoll 20.08.2024 - R\u00e5det for byforming og arkitektur 41/24 2017/11811-326 Grunngitte sp\u00f8rsm\u00e5l fra R\u00e5det for byforming og arkitektur 42/24 2022/56569-54 Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei 43/24 2022/56766-60 Fana. Gnr. 40, Bnr. 71 m. fl., M\u00e5rdalen 33, Reguleringsplan 44/24 2017/11811-327 Eventuelt - R\u00e5det for byforming og arkitektur 2 40/24 Godkjenning av saksprotokoll 20.08.2024 - R\u00e5det for byforming og arkitektur Godkjennes som fremlagt. 41/24 Grunngitte sp\u00f8rsm\u00e5l fra R\u00e5det for byforming og arkitektur Representanten Ann-Kristin Ramsvik viste i m\u00f8te av 27.09.2024 til listen over bystyremedlemmer som er medlemmer av politiske r\u00e5d som ligger p\u00e5 kommunes sider om politikk, der det fremg\u00e5r at det er flere verv som fylles av representanter i bystyret. Derfor er det p\u00e5 generelt grunnlag interessant \u00e5 vite hvorfor dette ikke skulle v\u00e6re mulig i R\u00e5det for byforming og arkitektur. Representanten stiller ut fra dette grunngitt sp\u00f8rsm\u00e5l omkring hva som er bakgrunnen- og begrunnelsen for at man ikke kan ha sitte som folkevalgt representant i RBA if\u00f8lge R\u00e5dets vedtekter. 42/24 Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei R\u00e5det for byforming og arkitektur (RBA) behandlet saken i m\u00f8tet 19.09.2024 sak 42/24 og fattet f\u00f8lgende vedtak: R\u00e5det viser til sin tidligere uttalelse i saken av 18.02.2024. Foresl\u00e5tte l\u00f8sning fremst\u00e5r som un\u00f8dig komplisert, og det er utfordrende at den ikke tar de g\u00e5ende og de syklende trafikantene p\u00e5 st\u00f8rre alvor. Statens Vegvesens vegnormaler er s\u00e5pass rigide at alternativ 0 kan vurderes for \u00e5 unng\u00e5 negative konsekvenser av en ny vegl\u00f8sning. Slik R\u00e5det ser det er behovet for utforming av ny veil\u00f8sning utl\u00f8st av et prosjekt p\u00e5 6-8 nye boenheter som er under regulering. Den forsl\u00e5tte l\u00f8sningen vil medf\u00f8re et stort tap av kvaliteter. Omr\u00e5det Paradis har store lokale arkitektoniske- og kulturminnekvaliteter som samlet burde sk\u00e5nes s\u00e5 langt som det lar seg gj\u00f8re. Selv om store deler av omr\u00e5det n\u00e5 er fortettet, innehar det har enn\u00e5 fine kvaliteter. L\u00f8sningen som vist i planforslaget medf\u00f8rer sv\u00e6rt mange gr\u00e5arealer, noe som gj\u00f8r at det felles gaterommet ikke f\u00f8les som Paradis lenger. RBA foresl\u00e5r at det hellers unders\u00f8kes en l\u00f8sning med en 5-armers gangprioritert rundkj\u00f8ring med 5 armer slik at man beholde veien som den ligger i dag. R\u00e5det frar\u00e5der en utforming av veianlegget som vist i planforslaget. 3 43/24 Fana. Gnr. 40, Bnr. 71 m. fl., M\u00e5rdalen 33, Reguleringsplan R\u00e5det for byforming og arkitektur (RBA) behandlet saken i m\u00f8tet 19.09.2024 sak 43/24 og fattet f\u00f8lgende vedtak: Planomr\u00e5det ligger p\u00e5 en kolle som er synlig b\u00e5de fra vei, Bybane og store deler av omr\u00e5det rundt. For \u00e5 oppn\u00e5 god stedstilpasning, er generelt prinsipp for plassering av bygningsvolumer at man ikke b\u00f8r bygge p\u00e5 den fineste delen av tomten. R\u00e5det finner at en bebyggelse av kollen som vist er problematisk. I fortetting i byfortettingssonen mener R\u00e5det at man m\u00e5 ha fokus p\u00e5 en litt mer sk\u00e5nsom tiln\u00e6rming der man tillegger landskap og byggeskikk en st\u00f8rre verdi i planleggingen. Det er derfor ogs\u00e5 viktig med en vektlegging av riktig valg av typologier for nybyggene, da bygningstypologiene i omr\u00e5det rundt er mer varierte enn kun det som blokkene i nabolaget representerer. Volumene til planforslaget fremst\u00e5r med et st\u00f8rre slektskap til blokkene mot \u00f8st enn med ed omliggende store eneboligene. RBA er positive til at planomr\u00e5det bygges ut, og at man benytter stedlige materialer som tre og stedlige utrykk. Som illustrert, fremst\u00e5r bygningsvolumenes h\u00f8ydevirkning som forsterket av de vertikale feltene i fasaden, noe som f\u00f8rer til at byggene snakker ikke sammen med omgivelsene. R\u00e5det anbefaler derfor at man unders\u00f8ker om den \u00f8stligste blokken kan snus ca. 90 grader og legges p\u00e5 den flate delen av planomr\u00e5det, slik at man oppn\u00e5r et skjermet areal rundt kollen. Ved \u00e5 snu denne blokken vil man ogs\u00e5 f\u00e5 bedre skjerming fra trafikkst\u00f8y fra motorvei foresl\u00e5 \u00e5 utvikle planomr\u00e5det mot \u00f8st for \u00e5 f\u00e5 bedre handlingsrom. Fasaden som vender mot blokkene trenger en nedskalering, og derfor anbefales det ogs\u00e5 se p\u00e5 effekten av \u00e5 ta bort ta bort den \u00f8verste etasjen for \u00e5 redusere skalaen, da volumene som vist i planforslaget ligger omtrent en etasje over blokkbebyggelsen mot \u00f8st. Volumsammensetningen som vist i planforslaget mellomrommet vil ogs\u00e5 gi mye innsyn fra 1. etasje, noe som vil kunne p\u00e5virke bokvalitetene negativt. R\u00e5det etterlyser ogs\u00e5 illustrasjoner sett fra gateplan, ikke bare sett ovenfra. R\u00e5det stiller seg bak planens form\u00e5l. Men anbefaler ikke planforslagets volumdisponering og skalering som fremlagt i planforslaget. Dette anbefales bearbeidet videre. 4 44/24 Eventuelt - R\u00e5det for byforming og arkitektur Ingen saker fremlagt. 5 "
}