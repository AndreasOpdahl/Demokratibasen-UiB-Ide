{
  "dokument_id": "177bf528-fde9-57f8-a2d1-e5a56138d521",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i mars og april 2025",
  "url": "https://innsyn.tromso.kommune.no/application/getMoteDokument?dokid=2002035243",
  "tekst": "Arkivsaksnr. 25/06038-1 Saksbehandler Line Vatne Saksgang M\u00f8tedato Kommunestyret 23.04.2025 36/25 Orientering til kommunestyret om endelige vedtak i hovedutvalg og r\u00e5dgivende organ i mars og april 2025 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organer i mars og april 2025 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organer i mars og april 2025. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i mars og april 2025. Helse- og velferdsutvalget 2. april 2025 Helse- og velferdsutvalgets m\u00f8te 02.04.2025 ble avlyst. Kommune- og byutviklingsutvalget 3. april 2025 I kommune- og byutviklingsutvalgets m\u00f8te 03.04.2025 ble tre saker endelig avgjort. Sak 18/25 S\u00f8knad om endring av akvakulturtillatelse, lokalitet 35838 Vengs\u00f8y Kommune- og byutviklingsutvalgets vedtak: Nord fiskerlag legger frem vektige potensielle konsekvenser i h\u00f8ringsuttalelsen, som m\u00e5 legges vekt p\u00e5 i saksbehandlingen. Troms\u00f8 kommune anbefaler n\u00e6rmere vurderinger av tiltakets milj\u00f8messige konsekvenser. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Sak 19/25 S\u00f8knad om endring av akvakulturtillatelse, lokalitet 30877 Sess\u00f8ya Kommune- og byutviklingsutvalgets vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. 2 Sak 21/25 Gnr/bnr 200/1, 200/666 og 200/676 i Samuel Arnesens gate - klage over vedtak om midlertidig forbud mot tiltak Kommune- og byutviklingsutvalgets vedtak: Klagen tas ikke til f\u00f8lge og oversendes til Statsforvalteren i Troms og Finnmark. Sakene som ble behandlet i kommune- og byutviklingsutvalget 3. april kan leses her: Innsyn - m\u00f8tekalender Milj\u00f8-, idrett-, kultur- og samfunnsutviklingsutvalget 1. april 2025 I milj\u00f8-, idrett-, kultur- og samfunnsutviklingsutvalgets m\u00f8te 01.04.2025 ble tre saker endelig avgjort. Sak 31/25 H\u00f8ringssvar - Vern av stillehavssilden i indre Balsfjorden Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune stiller seg positiv til foresl\u00e5tt tiltak, et forbud mot notfiske (fiske med snurpenot og landnot) i indre Balsfjorden, for \u00e5 verne om den sterkt truede stillehavssilden. Sak 32/25 Oppnevning av nye styremedlemmer fra Troms\u00f8 kommune i Perspektivet museum Milj\u00f8-, idrett-, kultur- og samfunnsutviklingsutvalgets vedtak: Styret i Perspektivet museum velges til: Medlemmer: 1. Rebekka Brox Liab\u00f8 2. Morten Skandfer 3. Sara Holte Jaklin 4. Manar Kajaali 5. Kjeld Nash Personlige varamedlemmer: 1. Emil Karlsen 2. Elena Rushfeldt 3. Carl Axel Reibo Gundersen 4. Eva Svanebom 5. Rune Larsen Styret konstituerer seg selv if\u00f8lge museets vedtekter. Sak 37/25 Fordeling av statlig tilskudd til integreringsarbeid i regi av frivillige organisasjoner 2025, IMDis midler Milj\u00f8-, idrett-, kultur- og samfunnsutviklingsutvalgets vedtak: 1. Tilskudd til \u00e5 \u00f8ke mangfold, deltakelse og fellesskap i lokalsamfunn og i det frivillige organisasjonslivet, blant annet \u00e5 motvirke utenforskap, rasisme og diskriminering og bidra til tillit og tilh\u00f8righet, fordeles og vedtas slik det fremg\u00e5r i tabell 1. 3 2. Tilskudd til \u00e5 \u00f8ke kunnskapen om det norske samfunnet og styrke kvalifisering for deltakelse i arbeid og utdanning blant annet ved \u00e5 bidra til bedre norskferdigheter og digitale ferdigheter, fordeles og vedtas slik det fremg\u00e5r i tabell 2. 3. Tilskudd til \u00e5 forebygge negativ sosial kontroll, \u00e6resrelatert vold, kj\u00f8nnslemlestelse og tvangsekteskap og styrke likestilling mellom kj\u00f8nnene, fordeles og vedtas slik det fremg\u00e5r i tabell 3. 4. Driftstilskudd til lokale innvandrerorganisasjoner fordeles og vedtas slik det fremg\u00e5r i tabell 4 - inklusive styrking p\u00e5 97 000 kr etter politisk vedtak, sak nr. 17/22. 5. Utvalget \u00f8nsker ha f\u00e5 bedre kunnskapsgrunnlag for vurdering av imdi-s\u00f8knadene ved f\u00f8lgende \u00e5r ved \u00e5 f\u00e5 innsyn i rapportene til organisasjonene som er tildelt penger Sakene som ble behandlet i milj\u00f8-, idrett-, kultur- og samfunnsutviklingsutvalgets m\u00f8te 1. april kan leses her: Innsyn - m\u00f8tekalender Oppvekst- og utdanningsutvalget 4. april 2025 I oppvekst- og utdanningsutvalgets m\u00f8te 04.04.2025 ble det en sak endelig avgjort. Sak 17/25 Ny prinsippsak for skolestruktur i Troms\u00f8 kommune Oppvekst- og utdanningsutvalgets vedtak: Med bakgrunn i saka om skolestruktur er trekt tilbake av administrasjonen ber utvalet om: a. At prinsippsaka om skolestruktur kjem opp p\u00e5 nytt. Ei ny prinsippsak m\u00e5 ta opp i seg den kunnskapen og innspela som er komen i folkem\u00f8ta og i h\u00f8yringa. Saka m\u00e5 ta utgangspunkt i kva som skal til for \u00e5 sikre nok l\u00e6rarar, eit likeverdig skoletilbod og skolane si betydning for lokalsamfunna. I arbeidet med prinsippsaka m\u00e5 forskningsmilj\u00f8, dei tilsattes organisasjonar og lokalsamfunnsorganisasjonane involverast. Det m\u00e5 legges vekt p\u00e5 at det skal vere mangfoldskompetanse i dette arbeidet. b. At gjeve den prek\u00e6re situasjonen p\u00e5 Prestvannet skole, ber utvalet om ei eiga sak om eventuell flytting av samiskklassane til Workinmarka og oppbygging av eit samisk oppvekstsenter der Sakene som ble behandlet i oppvekst- og utdanningsutvalget 4. april kan leses her: Innsyn - m\u00f8tekalender Eldrer\u00e5det 27. mars 2025 I eldrer\u00e5dets m\u00f8te 27.03.2025 ble det fattet to endelige vedtak. Sak 15/25 \u00c5rsmelding for Troms\u00f8 eldrer\u00e5d 2024 Eldrer\u00e5dets vedtak: Eldrer\u00e5dets \u00e5rsmelding vedtas og sendes til kommunestyre. 4 Med f\u00f8lgende endringer: Innledning Nytt forslag s. 1 Eldrer\u00e5det har i 2024 hatt fokus p\u00e5 f\u00f8lgende omr\u00e5der og ber om at disse blir fulgt opp av kommunestyret: \u2022 Aldersvennlig samfunn m\u00e5 p\u00e5 dagsorden \u2022 Eldrer\u00e5det m\u00e5 i st\u00f8rre grad enn i dag bli involvert i saker som ang\u00e5r den eldre del av befolkningen \u2022 Eldrer\u00e5det vil v\u00e6re representert i utvalg som utreder saker av relevans for eldre i Troms\u00f8 \u2022 Etterslepet p\u00e5 sykehjemsplasser og omsorgsboliger \u2022 Eldre med spesielle utfordringer, som rus \u2022 Bemanningskrisa i helse og omsorg \u2022 D\u00e5rlig kommune\u00f8konomi m\u00e5 ikke svekke eldreomsorgen Overskrift til dagens innledning blir Kommuneloven. Behandlede saker Tas inn etter ... bestrebe seg p\u00e5 \u00e5 forbedre. Hovedpunktene i evalueringen er som f\u00f8lger - Eldrer\u00e5det forventer at Troms\u00f8 kommune snarest tilslutter seg Helsedirektoratets arbeid med et aldersvennlig samfunn, i tr\u00e5d med vedtak i Eldrer\u00e5det i forrige periode. - Eldrer\u00e5det ber om at det fremmes en sak til politisk behandling om medvirkning for og av eldre. Eldre m\u00e5 inng\u00e5 i forarbeidet. - Eldrer\u00e5det foresl\u00e5r at det etableres en ny rutine i kommunens saksbehandling, der alle saker som skal til politisk behandling underlegges en vurdering av relevansen i forhold til Aldersvennlig samfunn. - Eldrer\u00e5det m\u00e5 i langt st\u00f8rre grad enn i dag bli involvert i politiske saker som er relevante for eldre i v\u00e5r kommune. - Eldrer\u00e5det vil involvere seg i politiske saker som er relevante for eldre i kommunen, blant annet ved \u00e5 be om taletid i kommunestyret n\u00e5r saker som vi har uttalt oss om, blir behandlet. - I saksframlegg som ang\u00e5r samfunnsutvikling, arealutnyttelse, boligbygging m.m. m\u00e5 det gj\u00f8res egne vurderinger av tiltakenes aldersvennlighet. - Eldrer\u00e5det \u00f8nsker \u00e5 bli representert i relevante komiteer og utvalg. - Eldrer\u00e5det vil en gang i halv\u00e5ret avholde m\u00f8te p\u00e5 en eldreinstitusjon der beboere og ansatte inviteres. - Eldrer\u00e5det vil en gang per \u00e5r inviterte til folkem\u00f8te om eldrepolitikk i Troms\u00f8 kommune. - Eldrer\u00e5det vil be om fast spalteplass p\u00e5 Troms\u00f8 kommunes hjemmesider - For \u00e5 sikre en bred, \u00e5pen og tilgjengelig medvirkning i alle saker som gjelder eldre i v\u00e5r kommune, vil Eldrer\u00e5det invitere inn grupper og organisasjoner som kan opplyse og informere om behovene og utfordringene mange eldre har i sin hverdag - Eldrer\u00e5det vil ta en mer \u00e5pen rolle som medvirker ved \u00e5 informere innbyggerne om v\u00e5rt arbeid, blant annet gjennom avisinnlegg eller ved omtale i media. - Eldrer\u00e5det vil utvikle en arbeidsform der vi fungerer mer som team. Vi vil ogs\u00e5 fordele arbeidsoppgaver og ansvar for oppf\u00f8lging av saker oss imellom. - Eldrer\u00e5det vil etablere rutiner for halv\u00e5rlig rapportering av r\u00e5dets vedtak. Eldrer\u00e5det har behandlet handlingsplan mot selvmord, handlingsplan for kj\u00f8nns- og seksualmangfold og temaplan mot rasisme. Ellers har Eldrer\u00e5det bedt om l\u00f8pende orienteringer om utskrivningsklare pasienter, planer for Kroken sykehjem, Seminaret 5. etg., Sydspissen og rekrutteringssituasjonen i helse og omsorg. 5 Eldrer\u00e5det \u00f8nsker i enda st\u00f8rre grad enn i dag \u00e5 v\u00e6re en ressurs for Troms\u00f8 kommune i alle sp\u00f8rsm\u00e5l som har relevans for den eldre del av befolkningen. Aldersvennlig samfunn omhandler alle deler av samfunnsutviklingen \u2013 ikke bare den delen som har med helse og omsorg \u00e5 gj\u00f8re. De aller fleste gamle er friske og lever aktive liv. Forebygging og helsefremming er viktige elementer i tanken bak Aldersvennlig samfunn. Det er mye man kan gj\u00f8re for \u00e5 motvirke ekskludering, ensomhet og inaktivitet. Men det krever en samordnet innsats. Derfor \u00f8nsker vi \u00e5 p\u00e5ta oss en mer utadrettet rolle med kontakt med den eldre del av befolkningen. Setningen Trygghetsboliger osv. strykes. Eldrer\u00e5det har imidlertid ogs\u00e5 i 2024 erfart at viktige saker som ang\u00e5r eldre i kommunen ikke blir synliggjort. Eldrer\u00e5det opplever ikke at v\u00e5re merknader, uttalelser og vedtak f\u00f8lger sakene eller blir fulgt opp f\u00f8r avgj\u00f8relse er tatt i de ulike beslutningsorganene. ...ble oppnevnt av kommunestyret i m\u00f8te 11.10.2023, sak 122/23, og hadde konstituerende m\u00f8te 24.oktober 2023... Eldrer\u00e5det har behandlet handlingsplan mot selvmord, handlingsplan for kj\u00f8nns- og seksualmangfold og temaplan mot rasisme. Ellers har Eldrer\u00e5det bedt om l\u00f8pende orienteringer om utskrivningsklare pasienter, planer for Kroken sykehjem, Seminaret 5.etg., Sydspissen og rekrutteringssituasjonen i helse og omsorg. s. 4 Oppsummering En gjennomgang av saker fra siste \u00e5r viser at noen vedtak kanskje ikke er presise nok. B\u00e5de en klarere adressering og \u00f8nske om tilbakemelding kan bidra til at eldrer\u00e5det ikke f\u00f8ler seg oversett. Avsnitt oppsummering s.4 Eldrer\u00e5det \u00f8nsker i enda st\u00f8rre grad enn i dag \u00e5 v\u00e6re en ressurs for Troms\u00f8 kommune i alle sp\u00f8rsm\u00e5l som har relevans for den eldre del av befolkningen. Aldersvennlig samfunn omhandler alle deler av samfunnsutviklingen \u2013 ikke bare den delen som har med helse og omsorg \u00e5 gj\u00f8re. De aller fleste gamle er friske og lever aktive liv. Forebygging og helsefremming er viktige elementer i tanken bak Aldersvennlig samfunn. Det er mye man kan gj\u00f8re for \u00e5 motvirke ekskludering, ensomhet og inaktivitet. Men det krever en samordnet innsats. Derfor \u00f8nsker vi \u00e5 p\u00e5ta oss en mer utadrettet rolle med kontakt med den eldre del av befolkningen Sak 16/25 Budsjett 2026 - Eldrer\u00e5det Eldrer\u00e5dets vedtak: 1. Budsjettramme for eldrer\u00e5dsarbeidet for 2026 vedtas med netto driftsutgifter p\u00e5 til sammen.... 2. Eldrer\u00e5dets forslag til budsjettramme bes innarbeidet i og skal f\u00f8lge formannskapets samlede budsjettinnstilling til kommunestyret 3. Eldrer\u00e5det foresl\u00e5r at tilskuddet til eldredagen, som har st\u00e5tt uendret siden 2009, oppjusteres til kr. 100.000.- Sakene som ble behandlet i eldrer\u00e5det 27. mars kan leses her: Innsyn - m\u00f8tekalender Kommunalt r\u00e5d for mennesker med nedsatt funksjonsevne 28. mars 2025 6 I kommunalt r\u00e5d for mennesker med nedsatt funksjonsevne sitt m\u00f8te 28.03.2025 ble fire saker endelig vedtatt. Sak 21/25 Universelt utformet n\u00e6rskole Kommunalt r\u00e5d for mennesker med nedsatt funksjonsevnes vedtak: R\u00e5det ber kommunestyret om \u00e5 f\u00e5 gjennomf\u00f8rt en kartlegging av tilgjengeligheten ved skolene i kommunen og sette opp tiltak for \u00e5 forbedre tilgjengeligheten. R\u00e5det ber ogs\u00e5 om informasjon om antall elever med funksjonsnedsettelser som ikke g\u00e5r p\u00e5 sin n\u00e6rskole i barneskolen og ungdomsskolen, samt \u00e5rsaken til dette \u2013 om det er manglende universell utforming, manglende spesialpedagogisk kompetanse eller andre \u00e5rsaker Sak 22/25 Tilgjengelighet for mennesker med nedsatt funksjonsevne ved st\u00f8rre arrangement som medf\u00f8rer stenging av ve Kommunalt r\u00e5d for mennesker med nedsatt funksjonsevnes vedtak: R\u00e5det setter pris p\u00e5 arrangementskoordinatoren, som har et bevisst fokus p\u00e5 at arrangementer skal v\u00e6re tilgjengelige for forflytningshemmede, og som legger til rette for samarbeid p\u00e5 tvers av alle involverte parter, samt for forst\u00e5elsen av videre tilrettelegging for HC-parkering og alternative parkeringsplasser. R\u00e5det oppfordrer til \u00e5 fortsette den gode dialogen og samarbeidet med interesseorganisasjoner i planfasen av st\u00f8rre arrangementer. R\u00e5det ber ordf\u00f8rer, formannskapet, MIKS-utvalget og avdelingsleder bymilj\u00f8 om \u00e5 s\u00f8rge for at forflytningshemmede ikke blir diskriminert ved gjennomf\u00f8ring av arrangementer. Kommunen kan blant annet oppfylle sin plikt til ikke-diskriminering gjennom sin myndighet til \u00e5 godkjenne arbeidsvarslingsplaner, samt gjennom arbeidet til kommunens arrangementskoordinator. Vi \u00f8nsker ogs\u00e5 \u00e5 gj\u00f8re oppmerksom p\u00e5 at g\u00e5gata f\u00e5r to ledelinjer, og at det er viktig \u00e5 sikre at bevertning, kunst og arrangementer ikke plasseres slik at de blokkerer ledelinjene eller de naturlige ferdselsomr\u00e5dene. Sak 23/25 Nye boliger utilgjengelige for rullestolbrukere og de med gangvansker Kommunalt r\u00e5d for mennesker med nedsatt funksjonsevnes vedtak: F\u00f8lgende uttalelse skal sendes ordf\u00f8rer, formannskapet, eldrer\u00e5det, likestillingsutvalget og fylkeskommunalt r\u00e5d for mennesker med funksjonsnedsettelser: Nyere boligarealer er i flere tilfeller ikke tilgjengelige for forflytningshemmede. Dette f\u00f8rer til isolasjon og store begrensninger for den enkelte \u2013 sosialt, arbeidsmessig og helsemessig. Ved utarbeidelse av reguleringsplaner m\u00e5 hovedfokuset ligge p\u00e5 tilgjengelighet for personer med nedsatt funksjonsevne og forflytningshemming. Det m\u00e5 stilles tydelige krav om god tilgjengelighet helt fram til boligene \u2013 b\u00e5de for privatbil, drosje, tilrettelagt transport (TT) og hjemmetjenester. D\u00f8r-til-d\u00f8r-transport er essensielt for \u00e5 ivareta retten til selvbestemmelse og deltakelse. 7 Skal m\u00e5let om at flere skal kunne bo hjemme lenger v\u00e6re reelt, m\u00e5 tilgjengelighet v\u00e6re en grunnleggende premiss i all bolig- og omr\u00e5deplanlegging Sak 24/25 Universell utforming og tilgjengelighet i valglokaler Kommunalt r\u00e5d for mennesker med nedsatt funksjonsevnes vedtak: Uttalelsen skal sendes valgstyret og stab for organisasjon ved direkt\u00f8r Mari Hult Enoksen: R\u00e5det ber\u00f8mmer arbeidet som politisk sekretariat har gjort for \u00e5 sikre universell utforming i valglokaler, ikke minst at valglokaler opps\u00f8kes fysisk. Dette mener r\u00e5det er helt n\u00f8dvendig n\u00e5r man skal vurdere tilgjengeligheten for personer med funksjonsnedsettelser. R\u00e5det ber stab for organisasjon om \u00e5 sikre at valget gjennomf\u00f8res i tr\u00e5d med kravene til universell utforming, slik valgloven og forskriften n\u00e5 krever. Det er avgj\u00f8rende for demokratiet at alle, uavhengig av funksjonsevne, kan delta p\u00e5 like vilk\u00e5r. R\u00e5det ber derfor kommunen s\u00f8rge for at f\u00f8lgende punkter er p\u00e5 plass ved \u00e5rets stortingsvalg: \u2022 HC-parkering i umiddelbar n\u00e6rhet til inngangen, helst innen 20 meter. Valgfunksjon\u00e6rer b\u00f8r p\u00e5se at plassene ikke okkuperes av uvedkommende. \u2022 HC-toalett i bygget m\u00e5 v\u00e6re \u00e5pent og tilgjengelig for velgere. \u2022 Eventuelle heiser i bygget m\u00e5 v\u00e6re ul\u00e5st \u2013 dette m\u00e5 dobbeltsjekkes i forkant. \u2022 Velgere som har med egen assistent skal f\u00e5 benytte denne, med sv\u00e6rt h\u00f8y terskel for \u00e5 nekte det. R\u00e5det oppfordrer valgstyret og administrasjonen til \u00e5 samarbeide med r\u00e5det i planleggingen for \u00e5 sikre likeverdig deltakelse for alle. Sakene som ble behandlet i kommunalt r\u00e5d for mennesker med nedsatt funksjonsevne 28. mars kan leses her: Innsyn - m\u00f8tekalender Mangfolds- og integreringsutvalget 26. mars 2025 I mangfolds- og integreringsutvalgets m\u00f8te 26.03.2025 ble en sak endelig avgjort. Sak 13/25 Arbeidsprogram for mangfolds- og integreringsutvalget 2025 - forslag fra arbeidsutvalget Mangfolds- og integreringsutvalgets vedtak: Forslaget til arbeidsprogram for mangfolds- og integreringsutvalget i 2025 vedtas med de innspillene som fremkom under dagens m\u00f8te. Vedtaket i sin helhet er vedlagt protokollen fra m\u00f8tet Sakene som ble behandlet i mangfolds- og integreringsutvalget 26. mars kan leses her: Innsyn - m\u00f8tekalender 8 Vedtakskompetanse Kommunestyret. Vedlegg Mangfolds- og integreringsutvalget sak 13-25 - Alternativforslag 9 "
}