{
  "dokument_id": "a57d93ab-0ee0-5f2b-bb8b-4e32f8862dda",
  "doc_type": "case_attachment",
  "kommune": 4601,
  "tittel": "Fagnotat, datert 10.11.2022. ",
  "url": "https://bergen.kommune.no/politikere-utvalg/api/fil/bk360/9388031/Fagnotat-datert-10-11-2022-",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: DELE-2022/23299-10 (Arbeidssted) Saksbehandler: Hege Fj\u00e6restad Bauge Dato: 10.11.2022 Fra PBE Kart og oppm\u00e5ling Deling og seksjonering (Arbeidssted) 166/116/0/0 Fjellveien, Bergenhus, s\u00f8knad om deling av eiendom Ingeni\u00f8r Bjarne Aardal AS v/Bjarne Aardal, p\u00e5 vegne av Turn og Hvem s\u00f8ker Idrettsforeningen Viking (TIF VIKING). S\u00f8knad om opprettelse og endring av eiendom. Saken gjelder s\u00f8knad om fradeling av 1 parsell, med best\u00e5ende Tiltaket bygg (Kiosken \u00abTippetue\u00bb), fra gnr 166 bnr 116. Oms\u00f8kt parsell er ikke regulert. I kommunedelplan for BERGENHUS. KDP SANDVIKEN - FJELLSIDEN NORD er oms\u00f8kt parsell vist som veiareal og ligger innenfor byfjellsgrensen. Planstatus Kommuneplanens arealdel viser oms\u00f8kt parsell som Landbruks, natur- og friluftsomr\u00e5der (LNF-omr\u00e5der) og den ligger innenfor hensynssonene \u2022 Friluftsliv - H530_2 - Byfjellsgrense - sentrale byfjell \u2022 Kulturmilj\u00f8 - H570_5 \u2013 Byfjellene \u2022 Kulturmilj\u00f8 - H570_7 - Historisk sentrum Dispensasjon fra kommuneplanens arealdel (KPA2018) bestemmelse Dispensasjoner \u2022 \u00a7 31 Landbruks, natur- og friluftsomr\u00e5der (LNF-omr\u00e5der) Tiltaket anbefales godkjent. Dispensasjon fra kommuneplanens arealdels (KPA2018) Anbefalt vedtak bestemmelse \u00a7 31 Landbruks, natur- og friluftsomr\u00e5der (LNF- omr\u00e5der) anbefales innvilget. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Med hilsen Plan- og bygningsetaten Jan Erik F\u00f8rde Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer DELE-2022/23299 Side 2 av 8 1. Hva saken gjelder: Saken gjelder s\u00f8knad om fradeling av 1 parsell, med best\u00e5ende bygg (Kiosken \u00abTippetue\u00bb), fra gnr 166 bnr 116. Arealet er begrenset til byggets fotavtrykk. Tiltaket krever dispensasjon fra kommuneplanens arealdel (KPA2018) bestemmelser \u00a7 31 Landbruks, natur- og friluftsomr\u00e5der (LNF-omr\u00e5der) og er innenfor hensynssonene \u00a7 35.5 Kulturmilj\u00f8 (Byfjellene og Historisk sentrum) og \u00a7 35.2 Friluftsliv (Byfjellsgrense-sentrale byfjell). Da tiltaket er innenfor byfjellsgrensen skal s\u00f8knad om dispensasjon avgj\u00f8res av bystyret. Det er i sak BYGG-2022/22969 gitt permanent byggetillatelse og legalisering av kioskbygningen. 2. Planstatus Oms\u00f8kt parsell er ikke regulert. I kommunedelplan for BERGENHUS. KDP SANDVIKEN - FJELLSIDEN NORD er oms\u00f8kt parsell vist som veiareal og ligger innenfor byfjellsgrensen. Kommuneplanens arealdel viser oms\u00f8kt parsell som Landbruks, natur- og friluftsomr\u00e5der (LNF-omr\u00e5der) og den ligger innenfor hensynssonene \u2022 Friluftsliv - H530_2 - Byfjellsgrense - sentrale byfjell \u2022 Kulturmilj\u00f8 - H570_5 \u2013 Byfjellene \u2022 Kulturmilj\u00f8 - H570_7 - Historisk sentrum 3. Nabovarsling S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 4. Atkomst og avkj\u00f8rsel S\u00f8knaden inneb\u00e6rer ingen endringer med hensyn til atkomst. 5. Vann og avl\u00f8p S\u00f8knaden inneb\u00e6rer ingen endringer med hensyn til vannforsyning og avl\u00f8p. 6. Andre uttalelser eller vedtak Byantikvaren har gitt uttalelse datert 07.06.2022 med saksnummer 2022/55979-4: Hei! Viser til v\u00e5r tidligere uttalelse til sp\u00f8rsm\u00e5let om deling datert 4.september 2019, sak 2019/69736-3 og svar p\u00e5 fornyet varsel 2020/77041-3. Vi har fortsatt ingen merknader til denne fradelingen. Etat for landbruk har gitt uttalelse datert 23.06.2022 med saksnummer 2022/55979-6: Gnr 166 bnr 116 - S\u00f8knad om fradeling av eiendom - Uttalelse fra Etat for landbruk Eiendom: Gnr 166 bnr 116 Adresse: Fjellveien/Skansemyrveien Tiltakets art: S\u00f8knad om fradeling av en parsell med best\u00e5ende bygg Saksnummer DELE-2022/23299 Side 3 av 8 Hjemmelshaver/s\u00f8ker: Bergen kommune/ Ingeni\u00f8r Bjarne Aardal AS Hva saken gjelder: Vi har 20.05.2022 mottatt s\u00f8knad om tillatelse til fradeling av 1 parsell med best\u00e5ende bygg. Tiltaket er avhengig av dispensasjon fra kommuneplanens bestemmelser \u00a7 31 Landbruks, natur- og friluftsomr\u00e5der (LNF-omr\u00e5der), \u00a7 35.5 Kulturmilj\u00f8 (Byfjellene og Historisk sentrum) og \u00a7 35.2 Friluftsliv (Byfjellsgrense-sentrale byfjell) og oversendes for uttalelse, jf. plan- og bygningsloven \u00a7 19-1. Vurdering: Oms\u00f8kt parsell er ikke regulert. I kommunedelplan for BERGENHUS. KDP SANDVIKEN - FJELLSIDEN NORD er oms\u00f8kt parsell vist som veiareal og den ligger innenfor byfjellsgrensen. Kommuneplanens arealdel viser oms\u00f8kt parsell som Landbruks, natur- og friluftsomr\u00e5der (LNF-omr\u00e5der) og den ligger innenfor hensynssonene Kulturmilj\u00f8 (Byfjellene og Historisk sentrum) og Friluftsliv (Byfjellsgrense-sentrale byfjell). Eiendommene arealform\u00e5l i kommuneplanen (KPA) viser som LNF-omr\u00e5de. I f\u00f8lge NIBIO G\u00e5rdskart/i AR5 best\u00e5r hele eiendommen 166/116, best\u00e5ende av to teiger, med 0 dekar fulldyret jord, 0 dekar overflatedyrket jord, 0 dekar innmarksbeite, 2,5 dekar skog, 0,3 dekar annet markslag og 12,2 dekar bebygd/ annet, til sammen 15,0 dekar. Det oms\u00f8kte arealet er klassifisert som skog i AR5 i NIBIO/gardskart. Arealet som s\u00f8kes fradelt er omtrent 30 m2. Arealet som s\u00f8kes fradelt er i dag bebygget med en kiosk. En slik bruksendring mener Etat for landbruk ikke vil ha noen innvirkning p\u00e5 noen landbruksdrift. Konklusjon: Tiltaket er i strid med bestemmelsene i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Etat for landbruk vil ut fra landbruksfaglige vurderinger, ikke frar\u00e5 at det gis dispensasjon for fradeling av det oms\u00f8kte arealet. Bymilj\u00f8etaten har gitt uttalelse datert 30.06.2022 med saksnummer 2022/55979-8: Intern h\u00f8ring - Anmodning om uttalelse til s\u00f8knadspliktig tiltak. Svar fra Bymilj\u00f8etaten. Saken gjelder Bymilj\u00f8etaten viser til oversendelse fra Plan- og bygningsetaten 02.06.22 (DELE- 2022/23299-2) vedr\u00f8rende s\u00f8knad om tillatelse til fradeling av 1 parsell med eksisterende bygg. Tiltaket krever dispensasjon fra kommuneplanens bestemmelser \u00a7 31 Landbruks, natur- og friluftsomr\u00e5der (LNF-omr\u00e5der), \u00a7 35.5 Kulturmilj\u00f8 (Byfjellene og Historisk sentrum) og \u00a7 35.2 Friluftsliv (Byfjellsgrense-sentrale byfjell). Grunnlag Planforutsetning: Eiendommen er ikke regulert. Kommuneplanens arealdel viser eiendommen som LNF og den ligger innenfor hensynssonene kulturmilj\u00f8 (Byfjellene og Historisk sentrum) og Friluftsliv (Byfjellsgrense\u2013 sentrale byfjell). Saksnummer DELE-2022/23299 Side 4 av 8 Vurderinger Det s\u00f8kes om tillatelse til fradeling av 1 parsell med best\u00e5ende bygg. Bygget gjelder \u00abTippetue\u00bb kiosken i Fjellveien som ble oppf\u00f8rt i 1994 etter en midlertidig tillatelse med varighet p\u00e5 2 \u00e5r. Bygget har hatt en bruk siden 1994 som er i tr\u00e5d med tillatelse. S\u00f8knaden er n\u00e5 et ledd i \u00e5 legalisere byggverket, at det kan skifte eier og at det kan inng\u00e5s en festekontrakt med kommunen som er eier. I fremtiden vil da kommunen v\u00e6re bortfester og Turn- og idrettsforeningen Viking fester. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Da tiltaket ligger innen LNF-omr\u00e5de skal det tas hensyn til landbruk, natur- og kulturmilj\u00f8, friluftsliv og landskap, og ved en eventuell s\u00f8knad om endret arealbruk som ikke er i tr\u00e5d med arealform\u00e5let vil det gjennomf\u00f8res en streng forvaltningspraksis. Eiendommen ligger innenfor hensynssone H530_2, LNF/Byfjellsgrense. I kommuneplanens arealdel KPA 2018 (\u00a7 35,2 Friluftsliv (Byfjellsgrensene) er det satt f\u00f8lgende bestemmelse for denne hensynssone: \u00abInnenfor byfjellsgrensene skal naturkvaliteter og omr\u00e5dets verdi for friluftsliv, naturmangfold, kulturminner, landbruk og drikkevannforsyning ivaretas. De respektive forvaltningsplanene, sammen med kommuneplanens LNF-status for arealene, skal legges til grunn for arealforvaltning.\u00bb Ettersom bygget har st\u00e5tt oppf\u00f8rt ved Fjellveien siden 1994 og med funksjon som kiosk kan vi ikke se at en fradeling og legalisering av bygget vil endre n\u00e5v\u00e6rende situasjon. Bygget ble oppf\u00f8rt f\u00f8r byfjellsgrense sentrale byfjell ble vedtatt og omr\u00e5det er opparbeidet og tilrettelagt. Bymilj\u00f8etaten legger vekt p\u00e5 at Fjellveien er en sv\u00e6rt viktig turvei og turomr\u00e5de. Kiosken er et tilbud til turg\u00e5ere og andre i omr\u00e5det. Det vil v\u00e6re viktig at drift av kiosken ikke er til hinder for allmenhetens ferdsel i Fjellveien. Ved inng\u00e5else av en fremtidig festekontrakt m\u00e5 det innarbeides vilk\u00e5r som bl.a. sikrer dette. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7 31. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis tillatelse til oms\u00f8kte tiltak. S\u00f8knaden er sendt Vestland fylkeskommune og Statsforvaltaren i Vestland for uttalelse, det er ikke mottatt noen tilbakemelding. 7. Dispensasjon Tiltaket kommer i strid med kommuneplanens arealdel bestemmelser \u00a7 31 Landbruks, natur- og friluftsomr\u00e5der (LNF-omr\u00e5der) og er innenfor hensynssonene \u00a7 35.5 Kulturmilj\u00f8 (Byfjellene og Historisk sentrum) og \u00a7 35.2 Friluftsliv (Byfjellsgrense- sentrale byfjell). Det s\u00f8kes om dispensasjon til opprettelse av eiendom i strid med arealform\u00e5let i LNF- omr\u00e5de. Saksnummer DELE-2022/23299 Side 5 av 8 For at dispensasjon kan gis kreves det at verken hensynene bak bestemmelsen det s\u00f8kes om dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon - arealform\u00e5l LNF-omr\u00e5de - Allemannsretten i forhold til turveier i omr\u00e5der blir ikke vesentlig tilsidesatt, da omr\u00e5det allerede er opparbeidet og tilrettelagt. - Tippetue kiosken med den bruk den har hatt oppfattes som et godt supplement til turg\u00e5ende og andre i omr\u00e5det. - Kioskens ligger i byfjellsonen med liten margin. Omr\u00e5det rundt er stort sett bebygget med eldre sm\u00e5husbebyggelse, Fl\u00f8ybanens stopp i Fjellveien, Fl\u00f8ybanen og veianlegg. - Naturkvaliteter, opparbeidete natursteinsmurer, veianlegg, historisk veianlegg mm ber\u00f8res ikke som f\u00f8lge av tiltaket. - Tiltaket utgj\u00f8r ikke en fare for liv og helse, har ikke samfunnsmessige konsekvenser eller vesentlige ber\u00f8rer nabointeressene. - Det har g\u00e5tt sv\u00e6rt lang tid siden tiltakene ble gjennomf\u00f8rt (ca. 27 - 28 \u00e5r). Fagetatens vurdering I denne konkrete saken s\u00f8kes det om fradeling av 1 parsell, med best\u00e5ende bygg (Kiosken \u00abTippetue\u00bb), fra gnr 166 bnr 116. Arealet er begrenset til byggets fotavtrykk. S\u00f8ker opplyser at form\u00e5let med fradelingen er \u00e5 f\u00e5 opprettet en egen eiendom/matrikkelenhet, p\u00e5 grunnen bygget er oppf\u00f8rt p\u00e5, slik at det kan inng\u00e5s en festekontrakt mellom kommunen som eier/hjemmelshaver og TIF VIKING som fester. Det er i sak BYGG-2022/22969 gitt permanent byggetillatelse og legalisering av kioskbygningen. Oms\u00f8kte tiltak deling krever dispensasjon fra kommuneplanens arealdel for \u00e5 kunne etablere ny eiendom i strid med gjeldende arealform\u00e5l, fordi parsellen omfattes av bestemmelsene i \u00a7 31 Landbruks, natur- og friluftsomr\u00e5der (LNF-omr\u00e5der) og er innenfor hensynssonene \u00a7 35.5 Kulturmilj\u00f8 (Byfjellene og Historisk sentrum) og \u00a7 35.2 Friluftsliv (Byfjellsgrense-sentrale byfjell). Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Saksnummer DELE-2022/23299 Side 6 av 8 S\u00f8knaden har v\u00e6rt p\u00e5 h\u00f8ring og det er mottatt uttale fra Byantikvaren, Bymilj\u00f8etaten og Etat for landbruk. B\u00e5de Bymilj\u00f8etaten og Etat for landbruk har i sine uttalelser uttalt at de ikke vil frar\u00e5de at det gis dispensasjon/tillatelse til oms\u00f8kte tiltak. Det vurderes som uheldig at grensen for deling t\u00f8yes ved \u00e5 tillate tiltak innenfor byfjellsomr\u00e5de avsatt til LNF-omr\u00e5de og i strid med deleforbudet. Vi ser imidlertid ogs\u00e5 at oms\u00f8kte tiltak deling er lite i omfang og begrenser seg kun til fotavtrykket til best\u00e5ende bygg (Kiosken \u00abTippetue\u00bb). Ved \u00e5 innvilge dispensasjon vil en kunne etablere ny eiendom/matrikkelenhet i strid med delingsforbudet i Landbruks, natur- og friluftsomr\u00e5der (LNF-omr\u00e5der) og innenfor hensynssonene Kulturmilj\u00f8 (Byfjellene og Historisk sentrum) og Friluftsliv (Byfjellsgrense-sentrale byfjell). P\u00e5 den andre siden har best\u00e5ende bygg (Kiosken \u00abTippetue\u00bb) f\u00e5tt permanent byggetillatelse BYGG- 2022/22969 og omr\u00e5det rundt kiosken er opparbeidet og tilrettelagt. En fradeling som oms\u00f8kt vil ikke f\u00f8re til ytterligere fragmentering eller reduksjon av landbruksomr\u00e5der og gr\u00f8ntstruktur. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta som er \u00e5 sikre allmenne ferdsels- og friluftsinteresser samt bevare landskaps- og jordbrukshensyn. Dispensasjon for deling vil ikke medf\u00f8re endring i bruk av omr\u00e5det. Fordelene ved \u00e5 dispensere fra kommuneplanens bestemmelser \u00a7 31 Landbruks, natur- og friluftsomr\u00e5der (LNF-omr\u00e5der) og innenfor hensynssonen Friluftsliv (Byfjellsgrense-sentrale byfjell) er at en f\u00e5r opprette eiendom/matrikkelenhet i grunnboken, slik at avtaler/festekontrakter og rettigheter knyttet til eiendommen kan sikres ved tinglysing. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. 8. Konklusjon Fagetaten anbefaler at det med hjemmel i plan- og bygningsloven \u00a7 19-2 gis dispensasjon fra kommuneplanens bestemmelse \u00a7 31 Landbruks, natur- og friluftsomr\u00e5der (LNF-omr\u00e5der) til fradeling av 1 parsell, med best\u00e5ende bygg (Kiosken \u00abTippetue\u00bb), fra gnr 166 bnr 116. En tillatelse til dispensasjon vil ogs\u00e5 v\u00e6re avhengig av tillatelse etter jordlovens \u00a7 12. Vedlegg: 1. S\u00f8knad om deling med f\u00f8lgebrev 2. Nabovarsel 3. Kart 4. Div. uttalelser 5. Fullmakter Erkl\u00e6ring Samtykke 6. Rekvisisjon av oppm\u00e5lingsforretning 7. Brev fra Ing. Bjarne Aardal mars 22 8. Utklipp fra google StreetView 9. Skr\u00e5foto 2 Saksnummer DELE-2022/23299 Side 7 av 8 Saksnummer DELE-2022/23299 Side 8 av 8 "
}