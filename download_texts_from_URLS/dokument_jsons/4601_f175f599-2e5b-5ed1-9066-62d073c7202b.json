{
  "dokument_id": "f175f599-2e5b-5ed1-9066-62d073c7202b",
  "doc_type": "case_minutes",
  "kommune": 4601,
  "tittel": "Saksprotokoll UHSO, 04122024, Sak 158/24, Konkurranseutsetting av to kommunale sykehjem",
  "url": "https://bergen.kommune.no/politikere-utvalg/api/fil/bk360/11676977/Innstilling-vedtak-Konkurranseutsetting-av-to-kommunale-sykehjem-",
  "tekst": "Konkurranseutsetting av to kommunale sykehjem Utvalg for helse og sosial hadde saken til orientering i m\u00f8tet 04.12.2024 sak 158/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosials behandling F\u00f8lgende representanter tok ordet: Even S\u00f8rland (A), Diane Berbain (SV), Bjarte Bj\u00f8rsvik (MDG), Per Erik G\u00e5skjenn (KrF), Per J\u00f8rgensen, Fauzia Hussain-Wiik (A), Karl Eidesund (H), Eva Steigen (A) Merknader fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende merknader: 1. Konkurranseutsetting av helse og omsorgstjenester er krevende for personalet p\u00e5 de aktuelle sykehjemmene, og for ansatte i byr\u00e5dsavdelingen som skal h\u00e5ndtere en sv\u00e6rt komplisert anbudsprosess. Da Bergen har utfordringer b\u00e5de med \u00e5 f\u00e5 tak i nok helsepersonell til egne sykehjem, og samtidig har innf\u00f8rt ansettelsesstopp i egne etater og byr\u00e5dsavdelinger, fremst\u00e5r det som urealistisk og s\u00e6rdeles risikofylt \u00e5 gjennomf\u00f8re konkurranseutsetting p\u00e5 dette bakteppet. Bystyret ber byr\u00e5det stanse tiltaket. 2.Vi har i dag utfordringer med \u00e5 rekruttere tilstrekkelig ansatte, og vi mener derfor at dette b\u00f8r v\u00e6re kommunens fremste oppgave \u00e5 s\u00f8rge for. Derfor drift i egenregi er mest effektive og sikre veien til \u00f8kt kvalitet og faglig innovasjon p\u00e5 sykehjemmene i Bergen. 3. I dag driver sykehjemmene med mange deltidsstillinger og mange innleide vikarer. Det m\u00e5 sikres god bemanning og hele stillinger p\u00e5 de kommunale sykehjemmene, og s\u00f8rge for \u00e5 dempe arbeidsbelastningen. Flere ansatte og m\u00e5lrettet partssamarbeid vil kunne dekke byr\u00e5dets m\u00e5l om \u00e5 drive frem mer mangfoldige og faglig gode tjenester 4. Konkurransen m\u00e5 utelukkes og hvis det likevel skal skje s\u00e5 m\u00e5 det heller inng\u00e5s langsiktige avtaler med ideelle akt\u00f8rer, i den samme avtaleformen som Bergen kommune allerede har med ideelle sykehjem i dag. Dette vil gi ansatte sammenliknbare l\u00f8nns- og pensjonsvilk\u00e5r og redusere inntekts- og pensjonstap for de lavl\u00f8nte, i tillegg til at transaksjonskostnader ved anbudskonkurransen i hovedsak faller bort. 5. Det m\u00e5 sikres at ansatte ikke taper pensjon i anbudet. Hvis kommunen gjennomf\u00f8rer konkurranse for sykehjemmene, kan de legge inn et krav om at det kun er ideelle akt\u00f8rer som kan delta i konkurransen og at de skal ha offentlig tjenestepensjon. Med offentlig tjenestepensjon f\u00f8lger det ogs\u00e5 med s\u00e6raldersgrense. Det kan inneb\u00e6re at noen akt\u00f8rer som for eksempel Frelsesarmeen som har innskuddsbasert ordning og er medlem av NHO vil hevde at dette er diskriminerende. 6. Det m\u00e5 tas en helhetlig vurdering med argumenter b\u00e5de for og mot konkurranseutsetting. 7. Erfaringer med konkurranseutsetting fra andre kommuner er viktig og b\u00f8r f\u00f8lge med saken. 8. Det m\u00e5 spesielt tas hensyn til de ansatte, beboere, p\u00e5r\u00f8rende og frivillige i dette arbeidet. 9. de \u00f8konomiske og administrative utfordringer i dette arbeidet da det er strammere budsjett. 10. De \u00f8konomiske og administrative utfordringer i dette arbeidet da det er strammere budsjett m\u00e5 legges frem. 11. Bystyret ber byr\u00e5det ha tett dialog og samarbeid med fagorganisasjoner og tillitsvalgte. 12. Det er ogs\u00e5 viktig \u00e5 innhente data fra forskning innenfor dette fagomr\u00e5det. 13. Ansatte som kan bli konkurranseutsatt m\u00e5 f\u00e5 et reelt tilbud. Bjarte Bj\u00f8rsvik (MDG) fremsatte p\u00e5 vegne av MDG f\u00f8lgende merknader: 1. Konkurranseutsetting av helse og omsorgstjenester er krevende for personalet p\u00e5 de aktuelle sykehjemmene, og for ansatte i byr\u00e5dsavdelingen som skal h\u00e5ndtere en sv\u00e6rt komplisert anbudsprosess. Da Bergen har utfordringer b\u00e5de med \u00e5 f\u00e5 tak i nok helsepersonell til egne sykehjem, og samtidig har innf\u00f8rt ansettelsesstopp i egne etater og byr\u00e5dsavdelinger, fremst\u00e5r det som urealistisk og s\u00e6rdeles risikofylt \u00e5 gjennomf\u00f8re konkurranseutsetting p\u00e5 dette bakteppet. Bystyret ber byr\u00e5det stanse tiltaket. 2. Ved konkurranseutsetting av tjenester som sykehjem og barnevern \u00f8ker styrings- og tilsynskostnadene, fordi det kreves mer omfattende kontraktsoppf\u00f8lging for \u00e5 sikre at leverand\u00f8rene leverer etter avtale. Dette gj\u00f8r ofte privatisering dyrere enn forventet. Dette m\u00e5 vurderes n\u00f8ye. Bystyret ber byr\u00e5det utarbeide en sak om \u00f8konomiske konsekvenser p\u00e5 lang sikt og presentere denne for utvalget. 3. Bystyret er bekymret for mulig kapitallekkasje. Private akt\u00f8rer, inkludert utenlandske investeringsfond, har vist \u00f8kt interesse for norske velferdstjenester. Dette kan medf\u00f8re at skattepenger som skulle g\u00e5tt til tjenester, i stedet brukes til profittuttak. Flere utenlandske investorer bruker strukturer som minimerer skatt til Norge, noe som svekker den offentlige finansieringen, og p\u00e5 sikt tilliten til norske velferdstjenester og skatteniv\u00e5 i befolkningen. Bystyret ber byr\u00e5det n\u00f8ye vurdere tiltaket og mulige tilbydere opp mot den totale samfunnsp\u00e5virkningen. 4. Tidligere privatiseringstiltak har hatt alvorlige konsekvenser for samfunnet blant annet grunnet manglende kompetanse og kapasitet ved utarbeiding og overv\u00e5kning av kontrakter. Byr\u00e5det m\u00e5 sikre kompetent utarbeidelse av konkurranseutsettende kontrakter i relevante avdelinger og etater. Videre m\u00e5 byr\u00e5det sikre tilstrekkelige ressurser til overv\u00e5kning av kontraktsgjennomf\u00f8ring og levering av kvalitetssikrede tjenester til Bergens innbyggere. Votering: Merknader 1-13 fra A, fremsatt av Fauzia Hussain-Wiik (A), fikk 6 stemmer (A, SV, MDG) Merknader 1-4 fra MDG, fremsatt av Bjarte Bj\u00f8rsvik (MDG), fikk 6 stemmer (A, SV, MDG) 2 Byr\u00e5det behandlet saken i m\u00f8tet 21.11.2024 sak 357/24 Byr\u00e5det innstiller til bystyret \u00e5 fatte f\u00f8lgende vedtak: 1. To eksisterende kommunale sykehjem konkurranseutsettes, i tr\u00e5d med sakens anbefalinger. 2. Byr\u00e5det gis fullmakt til \u00e5 velge ut sykehjemmene, og for \u00f8vrig gjennomf\u00f8re anskaffelsen i tr\u00e5d med gjeldende lovverk, hovedavtale, \u00f8konomireglement og kommunens \u00f8vrige retningslinjer p\u00e5 omr\u00e5det. Hovedtillitsvalgte og verneombud skal involveres i arbeidet. 3. Ansatte som velger \u00e5 reservere seg mot \u00e5 bli overf\u00f8rt til ny arbeidsgiver, vil bli tilbudt stilling i kommunen, i tr\u00e5d med sakens anbefalinger. 3 "
}