{
  "dokument_id": "9fdbac6c-fd40-5e96-9f9b-11fabbce7b41",
  "doc_type": "case_presentation",
  "kommune": 4601,
  "tittel": "Vedtektsendringer Festspillene i Bergen ",
  "url": "https://bergen.kommune.no/politikere-utvalg/api/fil/bk360/12115992/Framstilling-Vedtektsendringer-Festspillene-i-Bergen-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/94464-11 Vedtektsendringer Festspillene i Bergen Hva saken gjelder: Styret i Festspillene i Bergen besluttet \u00e5 gj\u00f8re noen endringer i vedtektene p\u00e5 styrem\u00f8tet 03.12.2024. Endringene krever tilslutning fra stiftelsens tilskuddspartnere ref. \u00a7 7 i stiftelsens vedtekter. Bergen kommune mottok brev med kommentarer og utkast til nye vedtekter for Stiftelsen Festspillene i Bergen 29.01.2025, og har blitt bedt om \u00e5 komme med innspill s\u00e5 raskt som mulig. \u00d8konomiske konsekvenser: Saken har ingen direkte effekt p\u00e5 kommune\u00f8konomien. Byr\u00e5dens vurdering og anbefaling/konklusjon: Byr\u00e5d for n\u00e6ring kultur og idrett har ingen merknader til styrets forslag. Endringene er i hovedsak av spr\u00e5klig art, og p\u00e5virker ikke innholdet eller meningen med vedtektene. De innholdsmessige endringene vurderes fortsatt \u00e5 v\u00e6re i tr\u00e5d med stiftelsens form\u00e5l. Blant annet flyttes noe av beslutningsansvaret fra representantskapet til styret. Dette sees hensiktsmessig i og med at ansvaret for stiftelsens drift, \u00f8konomi og forvaltning ligger hos styret. Ellers fjernes muligheten for \u00abeventuelt fast ansettelse\u00bb av direkt\u00f8ren, begrunnet med viktigheten av kunstnerisk fornyelse. Dette er positivt. Det samme gjelder en ny bestemmelse om at stiftelsens midler i sin helhet skal benyttes i henhold til de vedtektsfestede form\u00e5l ved en eventuell oppl\u00f8sning. Byr\u00e5den anmoder byr\u00e5det om \u00e5 gi sin tilslutning til begrunnelsene for vedtektsendringene for Festspillene i Bergen, og ber om at de foresl\u00e5tte vedtektsendringene godkjennes. Vedtakskompetanse: Byr\u00e5det har iht. byr\u00e5dets fullmakter vedtatt av bystyret 27. november 2024 i sak 462/24, iht. \u00a7 2.7 2.7. myndighet som folkevalgt organ til \u00e5 \u00abut\u00f8ve politisk skj\u00f8nn innenfor alle omr\u00e5der av sine fullmakter, hvor adgang til \u00e5 ut\u00f8ve et slikt skj\u00f8nn ikke eksplisitt er avgrenset\u00bb. En stiftelse er en selvstendig enhet, og inng\u00e5r ikke i kommunens eierskap, hvor det ellers er bystyret selv som har beslutningsmyndighet hva gjelder opprettelse, avvikling og vedtektsendring. Denne saken anses derfor \u00e5 falle inn under byr\u00e5dets generelle fullmakter. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Byr\u00e5det slutter seg til de foresl\u00e5tte vedtektsendringene for Stiftelsen Festspillene i Bergen. Dato: 25. februar 2025 Reidar Digranes Byr\u00e5d for n\u00e6ring, kultur og idrett 1 Dokumentet er godkjent elektronisk. Vedlegg: 1. Festspillene i Bergen - vedtektsendringer - krever Bergen kommunes tilslutning 2. Protokoll fra styrem\u00f8te 03.12.24 - sak 37.24 vedtektsendringer 3. N\u00e5v\u00e6rende vedtekter Festspillene i Bergen 4. Utkast til nye vedtekter pr. 03.12.24 - med kommentarer 5. Vedtekter for stiftelsen pr. 03.12.24 6. Referat fra representantskapsm\u00f8te 3. desember 2024 7. Bergen kommune - vedtektsendringer 2 "
}