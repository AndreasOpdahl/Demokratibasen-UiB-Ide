{
  "dokument_id": "ab6a5798-fd62-5d7d-bd4a-7a6f3eed2c1d",
  "doc_type": "case_presentation",
  "kommune": 5501,
  "tittel": "Innbyggerforslag - blind vold, alle har rett til trygghet i eget hjem",
  "url": "https://innsyn.tromso.kommune.no/application/getMoteDokument?dokid=2001965346",
  "tekst": "Arkivsaksnr. 24/21717-3 Saksbehandler Gry Caroline Dons Saksgang M\u00f8tedato Kommunestyret 12.02.2025 Innbyggerforslag - blind vold, alle har rett til trygghet i eget hjem Kommunedirekt\u00f8rens innstilling til vedtak: 1. Kommunestyret tar innbyggerforslaget \u00abblind vold \u2013 alle har rett til trygghet i eget hjem\u00bb til behandling. 2. Kommunestyret treffer ikke noe enkeltvedtak, men overlater til administrasjonen \u00e5 behandle saken. Stig Tore Johnsen Mari Enoksen Hult Kommunedirekt\u00f8r Direkt\u00f8r organisasjon 1 Hva saken gjelder Behandling av innbyggerforslaget \u00abblind vold \u2013 alle har rett til trygghet i eget hjem\u00bb. Saksutredning Med hjemmel i kommuneloven \u00a7 12-1 kan innbyggerne i kommunen sende inn forslag om saker som skal behandles av kommunestyret. Kommunestyret plikter selv \u00e5 ta stilling til et innbyggerforslag som gjelder kommunens virksomhet. F\u00f8r saken tas opp til behandling m\u00e5 det imidlertid avklares om forslaget oppfyller lovens vilk\u00e5r for realitetsbehandling. Kommunestyret plikter selv \u00e5 ta stilling til saken hvis minst to prosent av kommunens innbyggere st\u00e5r bak forslaget. Likevel er 300 underskrifter i kommunen alltid tilstrekkelig. De som stiller seg bak forslaget m\u00e5 v\u00e6re folkeregistrert i kommunen, men trenger ikke \u00e5 ha stemmerett eller ha fylt 18 \u00e5r. Kommunestyret tar selv stilling til om forslaget gjelder kommunens virksomhet. Kommunestyret skal ta stilling til forslaget senest seks m\u00e5neder etter at det er fremmet. Videre fremg\u00e5r det av loven at det i samme valgperiode ikke kan fremmes forslag med samme innhold som et tidligere innbyggerforslag. Det kan heller ikke fremmes innbyggerforslag med samme innhold som en sak som er behandlet av kommunestyret i l\u00f8pet av valgperioden. Det er kommunestyret som skal ta stilling til om et forslag kan fremmes. I nettportalen minsak.no har det kommet forslag med tittel \u00aballe har rett til trygghet i eget hjem\u00bb. Forslaget ble mottatt av kommunen den 11. desember 2024 og det var da registrert 427 underskrifter. Forslagets innhold Innbyggerforslaget viser blant annet til en artikkel i Nordlys som har omtalt en hendelse knyttet til en av kommunens innbyggere som har mottatt et kommunalt botilbud i et nabolag. Det vises videre til flere episoder som karakteriseres som voldshendelser som har skapt frykt og uro i nabolaget. I innbyggerforslaget krever forslagsstiller at kommunen flytter st\u00f8nadsmottaker til et mer egnet bosted der vedkommende ikke truer sikkerheten til andre innbyggere. For den fulle begrunnelsen vises det til innbyggerforslaget som er vedlagt i sin helhet. Vurdering av forslaget Forslaget har oppn\u00e5dd minst 300 underskrifter og har ikke samme innhold som innbyggerforslag eller sak som har v\u00e6rt behandlet av kommunestyret i denne perioden. Hvorvidt forslaget gjelder kommunens virksomhet og er av en slik karakter at det egner seg for behandling i kommunestyret tar kommunestyret selv stilling til. Saken legges derfor frem for kommunestyret til behandling. Innbyggerforslag skal gjelde \u00abkommunens virksomhet\u00bb. Begrepet \u00abvirksomhet\u00bb er hentet fra kommuneloven \u00a7 1-2 og omfatter b\u00e5de lovp\u00e5lagte oppgaver og andre oppgaver kommunen eller fylkeskommunen utf\u00f8rer. Med dette menes kommunens eller fylkeskommunens virksomhet i vid forstand. Det omfatter dermed alt som kommunen eller fylkeskommunen rent faktisk er engasjert i, b\u00e5de lovp\u00e5lagte og frivillige oppgaver. Det kan fremmes forslag knyttet til saksomr\u00e5der der endelig beslutningsmyndighet er lagt til et annet forvaltningsniv\u00e5, men hvor forslaget nettopp g\u00e5r ut p\u00e5 at kommunestyret eller fylkestinget 2 b\u00f8r foreta handlinger eller engasjere seg i forhold til den aktuelle saken. Dette fremg\u00e5r av lovkommentar til bestemmelsen. Adgangen for kommunestyret eller fylkestinget til \u00e5 ta stilling til et konkret forslag, begrenses imidlertid av hvorvidt det har myndighet til \u00e5 ta beslutning p\u00e5 det aktuelle saksomr\u00e5det. Det samme gjelder dersom forslaget gjelder en sak som kommunestyret etter lov ikke kan behandle. Eksempler p\u00e5 slike begrensinger er sosialtjenesteloven \u00a7 8-5a og barnevernloven \u00a7 2-1 tredje ledd. Vedtak i denne konkrete saken er truffet med hjemmel i helse- og omsorgstjenesteloven og er truffet av forvaltningskontoret etter delegasjon fra kommunestyret. Kommunestyret har derfor myndighet til \u00e5 behandle forslaget. Av regjeringens veileder om innbyggerforslag fremg\u00e5r at det ogs\u00e5 kan fremmes forslag som etter loven m\u00e5 munne ut i et enkeltvedtak etter forvaltningsloven \u00a7 2, s\u00e5fremt lovverket ikke ellers setter skranker for at slikt vedtak blir fattet av kommunestyret eller fylkestinget. De alminnelige bestemmelser om saksbehandling, klage, rettslig klageinteresse, taushetsplikt osv. gjelder tilsvarende i saker hvor enkeltvedtak fattes som f\u00f8lge av et forslag. Enkeltvedtak etter helse- og omsorgstjenesteloven krever grundig saksutredning og tilstrekkelig dokumentasjon som i stor grad inneholder taushetsbelagte opplysninger. I tillegg krever det fagkompetanse for \u00e5 treffe gode og riktige beslutninger til det beste for v\u00e5re innbyggere. Grunnen til at kommuneloven \u00e5pner for delegasjon av myndighet til fagavdelinger i administrasjonen er nettopp \u00e5 sikre at det gj\u00f8res faglige vurderinger og at reglene om taushetsplikt overholdes. Kommunedirekt\u00f8ren er av den oppfatting at enkeltvedtak etter helse- og omsorgstjenesteloven ikke egner seg for behandling i kommunestyret. De mest utsatte gruppene i v\u00e5r kommune m\u00e5 kunne stole p\u00e5 at saker av slik karakter behandles i fagavdelingene. Kommunedirekt\u00f8ren anbefaler derfor at kommunestyret ikke tar stilling til noe enkeltvedtak i denne saken. Til orientering har kommunen funnet et annet botilbud til denne innbyggeren og vedkommende har flyttet. Konklusjon Kommunedirekt\u00f8ren anbefaler at kommunestyret ikke treffer noe enkeltvedtak, men overlater til administrasjonen \u00e5 behandle saken. Vedtakskompetanse Kommunestyret Vedlegg 3 "
}