{
  "dokument_id": "e13ef824-bd34-58f8-a981-215f2e0a42fd",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25042024, Sak 140/24, Ytrebygda gnr 35 bnr 108 S\u00f8reids\u00e5sen 41. Klage over avsl\u00e5tt dispensasjon fra rekkef\u00f8lgekrav",
  "url": "https://bergen.kommune.no/politikere-utvalg/api/fil/bk360/10356666/Innstilling-vedtak-Ytrebygda-gnr-35-bnr-108-Soreidsasen-41-Klage-over-avslatt-dispensasjon-fra-rekkefolgekrav",
  "tekst": "Ytrebygda gnr 35 bnr 108 S\u00f8reids\u00e5sen 41. Klage over avsl\u00e5tt dispensasjon fra rekkef\u00f8lgekrav Utvalg for milj\u00f8 og byutvikling behandlet saken i m\u00f8tet 25.04.2024 sak 140/24 og fattet f\u00f8lgende vedtak: Fagetatens vedtak datert 20.12.2023 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling Lars Selmar Alsaker (H) ba om habilitetsvurdering til saken. Bakgrunnen er at hans firma (SANDS Advokatfirma) har bist\u00e5tt den ene av to grunneiere i reguleringsplansaken om Ormehaugen p\u00e5 S\u00f8reide. Sak 140/24 hadde den andre grunneieren som tiltakshaver. Muntlig innlegg i utvalget 18. april viste at det synes \u00e5 v\u00e6re en viss interessekonflikt mellom de og grunneierne i planomr\u00e5det \u2013 og at Alsaker sitt firmas klient dermed kan ha en partstilknytning til saken som grunneiernabo. I lys av dette mener Alsaker selv at han b\u00f8r fratre som inhabil i denne saken. Vurdering er foretatt etter forvaltningsloven \u00a7 6 annet ledd. Utvalget er enig med Alsaker i hans vurdering og at det derfor foreligger \u00abs\u00e6regne forhold\u00bb som nevnt over. Utvalg for milj\u00f8 og byutvikling kjente Alsaker inhabil til \u00e5 delta i behandlingen av sak 140/24. Lise Wergeland Str\u00f8mmen (H) m\u00f8tte. Ingen representanter tok ordet. Votering: Innstillingen ble vedtatt enstemmig. Byr\u00e5det behandlet saken i m\u00f8tet 04.04.2024 sak 104/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}