{
  "dokument_id": "20c611bf-765a-5231-815c-92fca81a848a",
  "doc_type": "case_presentation",
  "kommune": 4601,
  "tittel": "Fana, gnr. 13, bnr. 384, Kirkevegen 18. Klage over UMBY sitt vedtak om avslag p\u00e5 s\u00f8knad om riving av enebolig og oppf\u00f8ring av to nye tomannsboliger",
  "url": "https://bergen.kommune.no/politikere-utvalg/api/fil/bk360/9557831/Framstilling-Fana-gnr-13-bnr-384-Kirkevegen-18-Klage-over-UMBY-sitt-vedtak-om-avslag-pa-soknad-om-riving-av-enebolig-og-oppforing-av-to-nye-tomannsboliger",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/258421-5 Fana, gnr. 13, bnr. 384, Kirkevegen 18. Klage over UMBY sitt vedtak om avslag p\u00e5 s\u00f8knad om riving av enebolig og oppf\u00f8ring av to nye tomannsboliger Hva saken gjelder: Ansvarlig s\u00f8ker, Grung arkitektur AS, klager p\u00e5 vegne av tiltakshaver Maestro Media AS v/ Stian Andreassen. Klagen gjelder UMBY sitt vedtak datert 05.10.2023, i sak 341/23, der byr\u00e5den sitt fullmaktsvedtak datert 26.10.2022 oppheves. I byr\u00e5dens vedtak ble det etter s\u00f8knad innvilget dispensasjon fra KPA \u00a7 3.1 om plankrav. UMBY sitt vedtak datert 05.10.2023 lyder som f\u00f8lger: \u00ab1. Med hjemmel i forvaltningsloven \u00a7 33 andre ledd oppheves byr\u00e5dets vedtak av 26.10.2022. 2. Fagetatens avslag datert 18.03.2022 opprettholdes. Begrunnelse: Det vises til fagetatens begrunnelse og fagnotat datert 13.06.2022.\u00bb Planstatus: Eiendommen er omfattet av reguleringsplan 30010000, \u00c5rstad/Fana. Mindereguleringen, stadfestet 13.02.1920 og er regulert til bolig. Eiendommen er i KPA2018 avsatt til bebyggelse og anlegg (ytre fortettingssone) og ligger innenfor hensynssone veist\u00f8y \u2013 gul sone, konsesjonsomr\u00e5de for fjernvarme, luftkvalitet \u2013 gul sone og kulturmilj\u00f8 Wergelands\u00e5sen \u2013 Storetveit\u00e5sen. Foto under til venstre illustrerer oms\u00f8kte tomannsboliger, vist p\u00e5 kartutsnitt til h\u00f8yre. Foto under til venstre viser enebolig (innringet) som er tenkt revet. Gatefoto til h\u00f8yre viser vegsituasjonen ved tomten. 1 Bymilj\u00f8etaten har i uttale 26.05.2021 gitt dispensasjon fra byggegrense mot kommunal veg p\u00e5 3,5 meter til vegkant. Den Norske Kirke og Bj\u00f8rgvin bisped\u00f8mme har i uttaler datert 27.01.2022 og 01.02.2022 ikke merknader til tiltaket n\u00e5r det gjelder avstand til Storetveit kirke. Byantikvaren har i uttale datert 16.03.2022 vist til at tiltaket er i strid med hensynssone for bevaring av kulturmilj\u00f8. Byantikvaren vil p\u00e5 det sterkeste motsette seg oms\u00f8kt rivning og etablering av to tomannsboliger i dette enhetlige kulturmilj\u00f8et. Statens vegvesen har i uttaler datert hhv. 11.02.2022 og 22.06.2022 anbefalt at det blir stilt plankrav av hensyn til trafikksikkerheten for g\u00e5ende. Vestland fylkeskommune har i uttale datert 23.02.2022 etterlyst flere opplysninger for \u00e5 vurdere kulturminner i saken. Statsforvalteren i Vestland har f\u00e5tt saken til uttale, men har ikke avgitt uttale. Nabovarsling: Til opprinnelig s\u00f8knad innkom merknader fra eier av gnr. 13 bnr.337 (Evelyn Ystad og Bj\u00f8rnar Ystad), gnr. 13 bnr. 502 (Anders Eide og Malene Krohn), gnr. 13 bnr. 1092 (Kari Brokstad og Rebecca Jane Brokstad), gnr. 13 bnr. 186 (Anne-Grethe Elholt og Leo Edward Domaingue), gnr. 13 bnr. 445 (Suzanne Mary Hodgson), gnr. 13 bnr. 113 (Kari Margrethe Liland og Knut Liland), gnr. 13 bnr. 247 (Anna Svingen-Austestad og Kjetil Svingen- Austestad) og gnr. 13 bnr. 327 (Jona Isabella Bruvik og Ole-Martin Bruvik). Merknadene peker i hovedsak p\u00e5 trafikksikkerhet, innsyn, murer i konflikt med nabogrenser, grad av utnytting, tilpassing til omgivelsene og problem tilknyttet h\u00e5ndtering av overvann. Flere av naboene har sendt inn merknader i forbindelse med s\u00f8knad om dispensasjon i klageomgangen h\u00f8sten 2022. Merknadene omhandler hovedsaklig trafikale forhold og forhold omkring utforming og utnyttingsgrad. Klagerens anf\u00f8rsler i hovedtrekk: Klagen er datert 26.10.2023. Klageren viser til at tiltakshaver iht. byr\u00e5dens vedtak datert 26.10.2022 har avsatt 2 meter til et framtidig fortau langs Kirkevegen. Tiltakshaver vil grave av og gruse et felt i en bredde av 2,5 meter langs hele tomtens grense mot Kirkevegen. Byggenes st\u00f8rrelse er redusert for \u00e5 gi bedre plass til fortau. Klager kan ikke se at utbyggingen vanskeligj\u00f8r gjennomf\u00f8ringen av en reguleringsplan. I tillegg til \u00e5 sikre areal til fortau kan arealet faktisk avsettes og tilrettelegges (f.eks. ved grusing) slik at det kan benyttes som et sideareal til vegen. Dette vil if\u00f8lge klageren bedre den n\u00e5v\u00e6rende situasjonen fram til en eventuell plan er p\u00e5 plass. Bymilj\u00f8etaten har godkjent avkj\u00f8rselen, og Side 2 av 5 avkj\u00f8rselen vil eventuelt kunne fungere som m\u00f8teplass for biltrafikk. Klageren mener det er et kommunalt ansvar \u00e5 utarbeide en reguleringsplan for Kirkevegen. Klageren mener det n\u00e5 er nye opplysninger i saken som tilsier at UMBY sitt avslag m\u00e5 revurderes. Fagetatens vurdering og anbefaling: Fagetaten viser til at flere naboer har p\u00e5klaget byr\u00e5den sitt vedtak om dispensasjon fra plankravet. Fagetaten viser til at det framst\u00e5r som uklart om den dispensasjonen som ble innvilget av byr\u00e5den 26.10.2022 fremdeles er gjeldende. N\u00e5r det gjelder sp\u00f8rsm\u00e5let om dispensasjon, viser fagetaten til sitt fagnotat datert 13.06.2022, samt tilleggsnotat datert 26.09.2022, der det konkluderes med at vilk\u00e5rene for \u00e5 innvilge dispensasjon fra plankrav ikke er oppfylt. Saken oversendes uten innstilling. Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at UMBY opprettholder sitt vedtak. Byr\u00e5det har dermed kommet til et annet resultat enn i fullmaktsvedtaket datert 26.10.2022. UMBY har i sitt vedtak datert 05.10.2023 opprettholdt fagetatens vedtak datert 18.03.2022. Vedtaket datert 18.03.2022 har f\u00f8lgende ordlyd: Om plankravet: KPA 2018 \u00a7 3.3.1 angir hvilke tiltak som kan unntas fra plankravet. Samtlige kriterier m\u00e5 v\u00e6re oppfylt. Saken ber\u00f8rer sp\u00f8rsm\u00e5l om trafikksikkerhet i den smale Kirkevegen som er uten fortau. Statens vegvesen (SVV) har avgitt to uttaler til saken. I uttale datert 11.02.2022 viser SVV til at de har rett til \u00e5 uttale seg som statlig fagmyndighet i dispensasjonssaker som ber\u00f8rer deres saksomr\u00e5de. SVV frar\u00e5der dispensasjon fra plankrav f\u00f8r behovet for utbedring av Kirkeveien er utbedret. Omr\u00e5det best\u00e5r av flere store tomter med utbyggingspotensial, og en fortetting vil if\u00f8lge SVV kreve betydelig tilrettelegging for g\u00e5ende. I den siste uttalen datert 22.06.2022, viser SVV til at det er positivt at oms\u00f8kte tiltak trekkes lenger vekk fra vegen for \u00e5 gi plass til framtidig fortau. SVV anbefaler likevel at det utarbeides reguleringsplan for utbygging av eiendommen. SVV uttaler f\u00f8lgende om plankravet: \u00abVi ser det som n\u00f8dvendig for \u00e5 sikre trygg skoleveg og bedre forholdene for g\u00e5ende og syklende i omr\u00e5det. Selv om det \u00e5 trekke tiltaket noe tilbake kan sikre at det vil v\u00e6re areal til framtidig fortau vil ikke dette sikre opparbeiding av fortau eller at fortau blir gjennomg\u00e5ende i Kirkevegen. Gjennom et reguleringsplanarbeid vil man kunne gj\u00f8re helhetlige vurderinger, vurdere framtidig utbyggingspotensiale i omr\u00e5det og sikre trygge forhold for g\u00e5ende og syklende. For at oms\u00f8kte tiltak skal st\u00f8tte oppunder m\u00e5lene om nullvekst i personbiltrafikken er det avgj\u00f8rende med gode gang- og sykkelakser som gj\u00f8r det trygt og attraktivt \u00e5 v\u00e6re myk trafikant\u00bb. Byr\u00e5det tiltrer de vurderingene som framg\u00e5r av SVV sine uttalelser. Kirkevegen er smal og uten fortau. P\u00e5 det smaleste kan to biler knapt passere hverandre. Etablering av to nye tomannsboliger vil n\u00f8dvendigvis f\u00f8re til en intensivert bruk av Kirkevegen. Byr\u00e5det mener at en reguleringsplan best vil kunne ivareta en trygg utvikling av omr\u00e5det, b\u00e5de med hensyn til Side 3 av 5 trafikksikkerhet og medvirkning fra naboer i omr\u00e5det. En reguleringsplan vil kunne stille rekkef\u00f8lgekrav til etablering av fortau. Et fortau som framg\u00e5r av reguleringsplan vil ogs\u00e5 gi grunnlag for \u00e5 ekspropriere n\u00f8dvendig grunn til fortauet. Byr\u00e5det mener at de hensyn som ligger bak plankravet vil bli vesentlig tilsidesatt ved en dispensasjon i dette tilfellet, jf. pbl. \u00a7 19-2 andre ledd. Byr\u00e5det kan heller ikke se at fordelene ved en dispensasjon vil v\u00e6re klart st\u00f8rre enn ulempene, jf. samme bestemmelse. Om visuelle kvaliteter: Byr\u00e5det viser til f\u00f8lgende konklusjon i vedtaket datert 18.03.2022, opprettholdt av UMBY den 05.10.2023: \u00abEtter v\u00e5rt syn er ikke tiltaket tilpasset arkitekturen i omr\u00e5det eller omr\u00e5dets gr\u00f8nne preg, og avl\u00e5s derfor med hjemmel i plan- og bygningsloven \u00a7 29-2 visuelle kvaliteter.\u00bb Byr\u00e5det viser ogs\u00e5 til dr\u00f8ftelsen omring visuelle kvaliteter som framg\u00e5r av fagnotat datert 13.06.2022, med samme konklusjon som ovenfor. Fagetaten har p\u00e5pekt at det framst\u00e5r som uklart om den dispensasjonen som ble innvilget av byr\u00e5den 26.10.2022 fremdeles er gjeldende. Byr\u00e5det tolker UMBY sitt vedtak slik at s\u00f8knad datert 05.09.2022, om dispensasjon fra plankrav, ble avsl\u00e5tt i UMBY sitt vedtak datert 05.10.2023. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling fatte f\u00f8lgende vedtak: 1. Utvalg for milj\u00f8 og byutvikling sitt vedtak datert 05.10.2023 opprettholdes. 2. Utvalgets vedtak datert 05.10.2023 skal forst\u00e5s som at det er gitt avslag p\u00e5 s\u00f8knad om dispensasjon fra plankrav. Dato: 6. februar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 23.11.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan datert 14.12.2022 4. Klage p\u00e5 vedtak, datert 26.10.2023 5. Vedtak fattet av UMBY, datert 05.10.2023 6. Byr\u00e5det sin innstilling, datert 16.05.2023 7. Tilleggsnotat datert 11.08.2023 8. Tilsvar naboklage, datert 08.08.2023 Side 4 av 5 9. Klage mottatt 28.06.2023 10. Rammetillatelse datert 09.06.2023 11. Redegj\u00f8relse og st\u00f8yrapport 12. Tegninger 13. Fagnotat datert 01.02.2023 1 14. Merknad fra Vestland fylkeskommune, datert 06.12.2022 15. Klager p\u00e5 Byr\u00e5dens vedtak 16. Byr\u00e5dens vedtak, datert 26.10.2022 17. Tilleggsnotat datert 28.09.2022 18. S\u00f8knad om dispensasjon fra plankrav 19. Nabovarsling, merknader og svar p\u00e5 merknader 20. Uttalelse fra Statens vegvesen, datert 22.06.2022 21. Fagnotat datert 13.06.2022 22. Situasjonsplan 23. Bekreftelse p\u00e5 mottatt klage, datert 27.04.2022 24. Klage p\u00e5 vedtak, datert 07.04.2022 25. Avslag p\u00e5 s\u00f8knad, datert 18.03.2022 26. Uttalelse fra Byantikvaren, datert 16.03.2022 27. Uttalelse fra Vestland fylkeskommune, kultur, datert 23.02.2022 28. Uttalelse fra Statens vegvesen, datert 11.02.2022 29. Uttalelse fra Bj\u00f8rgvin bisped\u00f8mme, datert 01.02.2022 30. Uttalelse fra Den norske kirke, datert 27.01.2022 31. Uttalelse fra Bergen Vann 32. Uttalelse fra Bymilj\u00f8etaten gjeldende avkj\u00f8ring 33. Nabomerknader og tilsvar 34. S\u00f8knad 35. Referat fra forh\u00e5ndskonferanse 36. Tegninger Side 5 av 5 "
}