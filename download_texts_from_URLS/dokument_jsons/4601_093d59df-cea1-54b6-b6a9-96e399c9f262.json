{
  "dokument_id": "093d59df-cea1-54b6-b6a9-96e399c9f262",
  "doc_type": "case_attachment",
  "kommune": 4601,
  "tittel": "S\u00f8knad Bergen kommune Raftohuset",
  "url": "https://bergen.kommune.no/politikere-utvalg/api/fil/bk360/11451807/Soknad-Bergen-kommune-Raftohuset",
  "tekst": " 13/05/2024 Bergen kommune v/Byr\u00e5dsleder Christine Meyer Attn: Byr\u00e5dsleder Christine Meyer VEDR: S\u00d8KNAD TIL BERGEN KOMMUNE OM UTVIDELSE OG OPPGRADERING AV RAFTOHUSET Raftostiftelsen er n\u00e5 i startfasen med prosjektet oppgradering og utvidelse av Raftohuset p\u00e5 Menneskerettighetenes plass 1, Nyg\u00e5rdsh\u00f8yden i Bergen. Hele prosjektet har en kostnadsramme p\u00e5 98 millioner kroner, hvorav det er s\u00f8kt 85 millioner fra kunnskapsdepartementet. F\u00f8rste bevilgning fra Stortinget p\u00e5 15 millioner kom over statsbudsjettet for 2024, og i revidert nasjonalbudsjett, lagt fram i mai, blir vi garantert 70 millioner til. Vi h\u00e5per n\u00e5 at forslaget vedtas i Stortinget, og at hele s\u00f8knadsbel\u00f8pet blir innvilget. I tillegg har vi mottatt to millioner fra fylkeskommunen. Til sammen gjenst\u00e5r det n\u00e5 11 millioner det ikke er s\u00f8kt om. Vi er glad for at byr\u00e5det i sin politiske plattform skriver at Bergen kommune vil st\u00f8tte om planene for \u00e5 utvide og oppgradere Raftohuset. Vi h\u00e5per derfor Bergen kommune vil bli med \u00e5 realisere dette. Vi s\u00f8ker her om en bevilgning p\u00e5 inntil 4 millioner som kan g\u00e5 over tre \u00e5r fra 2025- 2027. Resterende bel\u00f8p vil vi s\u00f8ke om fra Vestland fylkeskommune og private akt\u00f8rer. Vedlagt finner dere dokumentene sendt til kunnskapsdepartementet i forbindelse med s\u00f8knaden: 1) S\u00f8knad om midler til utvidelse og oppgradering av Raftohuset. 2) Nye Raftoshuet \u2013 Forprosjektrapport Erstad og Lekven Vi ser frem til videre dialog om s\u00f8knaden Mvh. Jostein Hole Kobbeltvedt Daglig leder Raftostiftelsen 1 "
}