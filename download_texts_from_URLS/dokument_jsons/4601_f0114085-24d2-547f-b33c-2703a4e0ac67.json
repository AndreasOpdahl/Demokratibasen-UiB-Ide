{
  "dokument_id": "f0114085-24d2-547f-b33c-2703a4e0ac67",
  "doc_type": "case_attachment",
  "kommune": 4601,
  "tittel": "Klage datert 23.07.2023",
  "url": "https://bergen.kommune.no/politikere-utvalg/api/fil/bk360/8947008/Klage-datert-23-07-2023",
  "tekst": "Bergen kommune Plan- og bygningsetaten PB 7700 5020 BERGEN Jens Rosendahl Halvorsen Sageneset 10A 5244 FANA 23.07.2023 KLAGE OVER VEDTAK BYGG-2023/11376-24 Det vises til rammetillatelse av 3. juli 2023 og v\u00e5re tidligere merknader i saken. Vedtaket p\u00e5klages. Klagen er rettidig. Klagen grunner seg i manglende avkj\u00f8rselsl\u00f8yver / dispensasjoner fra byggegrense for tiltak/pumpehus, bygging innenfor byggegrense mot sj\u00f8/strandsonen og at tiltakshaver ikke har h\u00e5nd om all byggegrunn. Tiltaket har v\u00e6rt avhengig av en lang rekke dispensasjoner og unntak og det foreligger vesentlige hensyn som tilsier at dispensasjoner og unntak ikke b\u00f8r gis i denne saken. Planlegging er det ordin\u00e6re, og tiltak utf\u00f8rt av kommunen selv og med et s\u00e5pass stort omfang m\u00e5 forventes \u00e5 bli planlagt i henhold til normale krav og prosedyrer. Det vil ogs\u00e5 anf\u00f8res s\u00f8knaden uansett m\u00e5 behandles av en settebygningsmyndighet da kommunen selv er tiltakshaver (habilitet). P\u00e5 grunn av ferieavvikling og at vedtakene ble fattet like f\u00f8r ferien, vil klagen bli supplert med ytterligere anf\u00f8rsler og argumentasjon n\u00e5r vi har f\u00e5tt satt oss bedre inn vedtaket med vedlegg, samt mottatt noen etterspurte dokumenter fra tiltakshaver. Vedtaket \u00f8nskes endret til avslag eller opphevet. Tiltakshaver har full mulighet til \u00e5 forbedre planene sine gjennom en ordin\u00e6r reguleringsplanprosess eller gjennom \u00e5 presentere tekniske utforminger som ivaretar krav og hensyn p\u00e5 en bedre m\u00e5te enn slik det n\u00e5 er oms\u00f8kt. Vennlig hilsen Jens Rosendahl Halvorsen "
}