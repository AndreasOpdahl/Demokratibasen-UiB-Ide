{
  "dokument_id": "515e7793-2135-5cd3-a456-252ea149f945",
  "doc_type": "case_attachment",
  "kommune": 4601,
  "tittel": "Fagnotat datert 12.09.2024",
  "url": "https://bergen.kommune.no/politikere-utvalg/api/fil/bk360/11135994/Fagnotat-datert-12-09-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13794-3 (Arbeidssted) Saksbehandler: Herman Gr\u00f8m Dato: 12.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 49/245/0/0 Hatlestad terrasse. Klage p\u00e5 avslag. Nybygg tomannsbolig med sekund\u00e6re boenheter, utomhusareal, parkering Advokatfirmaet Landsvik & Larsen klager, p\u00e5 vegne av tiltakshaver Centra Bolig Hvem klager? AS, i brev datert 29.05.2024. Boligtiltak p\u00e5 eiendommene gnr 49 bnr 245, 246, 247 og 248. Det ble s\u00f8kt om nybygg tomannsbolig med sekund\u00e6re boenheter, totalt 4 boenheter, utomhusarealer inkludert murer, trapper og parkeringsareal. BRA boliger totalt 291,9 m2, total BRA inkludert parkering oppgitt til 379,9 m2. Etablering av ny Tiltaket avkj\u00f8rsel til kommunal vei Hatlestad terrasse. Det ble s\u00f8kt om dispensasjon fra reguleringsplan 31880000 for etablering av privat avkj\u00f8rsel, for bolig i strid med regulert plassering, for plassering i strid med regulert felles gangsti, og for byggegrense p\u00e5 12,5 m, og fra pbl. \u00a7 29-4 for plassering n\u00e6rmere nabogrense enn 4 meter. Det var ogs\u00e5 s\u00f8kt om unntak fra plankravet. Vedtaket Det ble gitt avslag den 08.05.2024, jf. KPA2018 \u00a7 3.1 om plankrav. Eiendommen omfattes av reguleringsplan 31880000 Fana. Gnr 82 deler av bnr 3, 4 mfl., Hatlestad og Valle, hor bnr 245 og 246 er regulert til rekkehusbebyggelse, og bnr 247 og 248 er vist uten bebyggelse. Det g\u00e5r felles Planstatus gangsti over 246, 247 og 248. En mindre del er avsatt til fellesareal. KPA2018 viser eiendommen som \u00d8vrig byggesone, samt innenfor hensynssone Veist\u00f8y \u2013 gul sone og Aktsomhetsomr\u00e5de for steinsprang, jord-, flom- og sn\u00f8skred. Klagegrunner Klagen anf\u00f8rer at det er grunnlag for \u00e5 unnta tiltaket fra plankravet. Behov for ytterligere saksbehandling ved Se punkt 3.3-3.4 under. eventuell omgj\u00f8ring Anbefalt vedtak Avslag datert 08.05.2024 opprettholdes, klagen f\u00f8rer ikke fram. Med hilsen Plan- og bygningsetaten Kari Arnetveit fungerende avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble f\u00f8rst mottatt 22.12.2023, og gjaldt nybygg av tomannsbolig med tilh\u00f8rende hybler, utomhusareal og murer, trapper, uteoppholdsareal, parkeringsareal og avkj\u00f8rsel. BRA bolig oppgitt til 291,9 m2, total BRA 379,9 m2 inkl. parkering. S\u00f8knaden ble supplert 26.04.2024 med enkelte opplysninger. S\u00f8knaden ble avsl\u00e5tt i vedtak av 08.05.2024, jf. KPA2018 \u00a7 3 om plankrav. S\u00f8knaden var i tillegg sv\u00e6rt mangelfull, og tiltaket var i strid med gjeldende plan. Vedtaket ble p\u00e5klaget. Eiendommen var tidligere bebygget med rekkehusleiligheter som ble revet i etterkant av et ras i 2005. Eiendommene har ikke v\u00e6rt bebygget i ettertid. Det har tidligere blitt oms\u00f8kt lignende boligtiltak p\u00e5 eiendommene etter raset. I 2013 i sak 200906158 ble det gitt rammetillatelse til boligblokk p\u00e5 3 etasjer med 11 leiligheter p\u00e5 bnr 245-248. Rammetillatelsen ble aldri realisert. I 2018 ble det i sak 201816609 gitt avslag p\u00e5 s\u00f8knad om oppf\u00f8ring av rekkehus med mer, totalt 4 boenheter p\u00e5 eiendommene, blant annet p\u00e5 grunn av flere manglende rettigheter og strid med plan. I 2019 i sak 201919293 ble det s\u00f8kt om firemannsbolig p\u00e5 534 m2 BRA. S\u00f8knaden ble avsl\u00e5tt blant annet p\u00e5 grunn av for h\u00f8y utnyttelsesgrad, plankrav og strid med plan. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt to fellesmerknader. En fra eiendommene Hatlestad terrasse nr. 10 \u2013 24, og en fra eiendommene Hatlestad terrasse nr. 30 \u2013 48 A-F. Merknad fra nr. 10 \u2013 24 gjelder i hovedsak \u00f8nske om at gangveier mellom bebyggelsen ikke skal benyttes til bil- eller gangtrafikk, at anleggsarbeider skjer fra kj\u00f8revei, og at st\u00f8yskjerm p\u00e5 mur skal v\u00e6re lystett og med h\u00f8yde p\u00e5 1,5 m. Merknad fra nr. 30 \u2013 48 A-F gjelder i hovedsak at det ikke er \u00f8nskelig med nedbygging av regulert gangsti, at det ikke skal opparbeides murer langs nabogrense mellom bnr 244 og 245 (nord), naboulemper i form av st\u00f8y, \u00f8kt trafikk og innsyn, bekymring for overvannsproblematikk, og at utforming av avkj\u00f8rsel ikke er heldig og for trafikksikkerhet og vil vanskeliggj\u00f8re gateparkering. Merknadshaver er videre positiv til \u00e5 diskutere parkering p\u00e5 fellesparkeringsplass, og er negative til at det innvilges dispensasjoner. S\u00f8ker har kommentert merknadene. Til merknad fra nr. 10 -24 kommenteres at all anleggstrafikk vil skje over kommunal vei, uten kj\u00f8ring p\u00e5 gangveiene. Det vises til at tiltaket skal gjennomf\u00f8res innenfor eksisterende eiendomsgrenser. Det vises til at st\u00f8yskjerm p\u00e5 mur M02 skal i utgangspunkspunktet oppf\u00f8res i gjennomsiktig materiale og at husrekken 10- 24 ligger lavere i terrenget. Til merknad fra nr. 30 \u2013 48 A-F vises det blant annet til at gangsti ble etablert lenger s\u00f8r enn regulert situasjon p\u00e5 utbyggingstidspunktet for feltet. Murer mellom bnr 244 og 245 er mindre murer med h\u00f8yde p\u00e5 0,5 meter og ville v\u00e6rt unntatt s\u00f8knadsplikt dersom den ikke ble oppf\u00f8rt i sammenheng med bebyggelsen for \u00f8vrig, og har en viktig funksjon med \u00e5 heve terrenget for gode utearealer. Det vises videre til at reguleringsplanen \u00e5pner for rekkehusbebyggelse inntil nabogrensen til bnr 244, og at det Saksnummer KLAGE-2024/13794 Side 2 av 13 derfor vurderes som en fordel for naboer at oms\u00f8kt tiltak er plassert inntrukket p\u00e5 eiendommen. Boligene er utformet med sikte p\u00e5 minst mulig innsyn mot bebyggelsen nordover, og det vil bli etablert st\u00f8yskjerm fra parkeringsplass for \u00e5 minimere ulemper. Knyttet til overvann kommenteres at dette m\u00e5 detaljprosjekteres i henhold til byggteknisk forskrift f\u00f8r en igangsetting av tiltaket. Om avkj\u00f8rsel og trafikksikkerhet vises det til tidligere godkjenning fra bymilj\u00f8etaten, og at vilk\u00e5rene for denne er oppfylt i prosjekteringen. Bymilj\u00f8etaten har gitt uttale datert 25.03.2020 med veifaglige og natur- og milj\u00f8faglige vurderinger. Til veifaglige temaer vurderer bymilj\u00f8etaten at avkj\u00f8rsel ikke er tilstrekkelig dokumentert med blant annet tegninger som viser bredde, frisikttrekant og svingradius. Bymilj\u00f8etaten mener heller ikke de har f\u00e5tt tilstrekkelig opplysninger til \u00e5 kunne vurdere s\u00f8knad om dispensasjon fra byggegrense mot vei, og frar\u00e5der at det gis dispensasjon. Til interesser knyttet til natur, biologisk mangfold, landskap og friluftsliv vises det til at tiltaket vil bygge igjen areal som framst\u00e5r som friareal i dag. Videre at nedbygging av regulert gangsti ikke kan l\u00f8ses ved \u00e5 benytte uregulert gangsti langs baksiden av rekkehusene til Hatlestad terrasse 48a, ettersom denne stien ikke har en funksjon som offentlig tilgjengelig gangsti og er del av tilkomst til eksisterende boliger. Bymilj\u00f8etaten vurderer at det er viktig \u00e5 opprettholde gangstier som snarveier for enklere ferdsel og alternativ til motorisert transport for myke trafikanter, og konsekvensene av nedbyggingen blir at gangtilkomsten stenges. Det anbefales \u00e5 arbeide videre med utformingen for \u00e5 integrere gangstiforbindelsen gjennom planomr\u00e5det. Bymilj\u00f8etaten har ved tidligere s\u00f8knad om firemannsbolig p\u00e5 eiendommene 07.05.2019 gitt positiv uttale til avkj\u00f8rsel, og 27.01.2020 gitt positiv uttale til s\u00f8knad om dispensasjon fra byggegrense til kommunal vei. Statens Vegvesen har tidligere gitt uttale til s\u00f8knad om boligtiltak p\u00e5 eiendommene, den 12.02.2020 i sak 201919293. Statens Vegvesen frar\u00e5det da av hensyn til trafikksikkerheten at det innvilges 7 dispensasjoner for oppf\u00f8ring av firemannsbolig p\u00e5 eiendommene. Det ble ikke anbefalt oms\u00f8kt l\u00f8sning for avkj\u00f8rsel, veikryss eller snarvei. I tillegg ble det krevd regulering av tiltaket. Vegvesenet har ikke uttalt seg p\u00e5 nytt til s\u00f8knaden i foreliggende sak. Det er ikke mottatt uttalelser fra \u00f8vrige myndigheter. 2. Om klagen Advokatfirmaet Landsvik & Larsen klaget, p\u00e5 vegne av tiltakshaver Centra Bolig AS, i brev datert 29.05.2024. Klagen anf\u00f8rer at tiltaket i utgangspunktet er av en slik art at det kan unntas fra plankravet. Det vises til at eiendommene i lengre tid har v\u00e6rt bebygget med fire boenheter som gikk tapt i ras, og at s\u00f8knaden omfatter erstatning for disse. Det er allerede etablert infrastruktur mv. i omr\u00e5det. Det kan derfor ikke v\u00e6re \u00f8nskelig eller hensiktsmessig for hverken offentlige eller private at det gjennomf\u00f8res enn fullstendig planprosess for \u00e5 sikre reetableringen. Videre skyldes antallet n\u00f8dvendige dispensasjoner justeringer av bebyggelsen og omgivelsene i forhold til regulert situasjon. Det var i klagen opplyst at klagen ville suppleres innen kort tid. Vi har ikke mottatt noen nye opplysninger etter den opprinnelige klagen. Saksnummer KLAGE-2024/13794 Side 3 av 13 Det vises til klagen i sin helhet. 3. Vurdering av klagen 3.1 Innledende om s\u00f8knaden og tiltaket Fagetaten vurderer overordnet at s\u00f8knaden ikke er tilstrekkelig opplyst til at det kan gis en tillatelse. Det er store mangler i s\u00f8knaden knyttet til flere viktige forhold. Dersom det skal gis en tillatelse er det behov for store suppleringer av s\u00f8knaden. Vi vurderer derfor at det mest hensiktsmessige dersom eiendommen skal bebygges, er at det sendes inn en ny komplett s\u00f8knad til byggesaksbehandling. Oms\u00f8kt tiltak er i hovedsak beskrevet i tabellen p\u00e5 side 1. Fagetaten vil likevel knytte noen bemerkninger til s\u00f8knadens omfang n\u00e5r det kommer til antall boenheter, og hvilke virkninger dette har for behandlingen av s\u00f8knaden. S\u00f8knaden beskriver tiltaket som tomannsbolig med tilh\u00f8rende hybler. Nyboligbygget er utformet som en vertikaldelt tomannsbolig der hovedenhetene er parallellforskj\u00f8vet, med tilh\u00f8rende hybler i underetasjen i hver av bygningsdelene. Plantegningene viser to hovedenheter med alle hovedfunksjoner i begge etasjer, forbundet med trappeganger og enkelte rom i underetasjene. Alle 4 planetasjer har egen inngang og alle hovedfunksjoner. Det er kun vist d\u00f8rer som skille mellom enhetene som har alle hovedfunksjoner i hver av bygningsdelene, ingen brannskiller. Det er ikke avsatt plass til bod i andre etasje, men i f\u00f8rste etasje er det satt av to rom til bod for hver bygningsdel, atskilt med d\u00f8r fra gang imellom. I s\u00f8knadsskjema er bygningstypen oppgitt som \u00abAndre sm\u00e5hus med 3 boliger eller flere\u00bb. Ny oms\u00f8kt l\u00f8sning plasseres delvis over 4 eiendommer som tidligere har utgjort 2 boenheter i rekkehus, hvor de to siste eiendommene ikke har v\u00e6rt regulert bebygget. I s\u00f8knaden er delene i underetasjene omtalt som \u00abhybler\u00bb. I byggteknisk forskrift \u00a7 1-3 defineres boenhet som \u00abbruksenhet som har alle hovedfunksjoner og som skal brukes til boligform\u00e5l\u00bb. Fagetaten vurderer derfor at nybygg slik tiltaket er oms\u00f8kt omfatter 4 boenheter. Ved nybygg er det ikke relevant hvorvidt d\u00f8r mellom hoved- og delenheter etableres n\u00e5r enhetene kan fungere fysisk atskilt. Vi kan ikke se at s\u00f8knaden redegj\u00f8r videre for dette forholdet. Antallet boenheter i tiltaket p\u00e5virker blant annet kravene til uteoppholdsareal og parkeringsdekning i kommuneplanen. Vi vurderer derfor at manglende opplysninger om tiltaket i s\u00f8knaden utgj\u00f8r en mangel ved denne. 3.2 Plankrav Den sentrale delen av s\u00f8knaden som er tatt til behandling gjelder s\u00f8knad om unntak fra plankravet, etter KPA2018 \u00a7 3.3.2. Etter KPA2018 \u00a7 3.1 skal tiltak etter pbl. \u00a7 20-1 bokstavene a, d, g, k og l inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Reguleringsplan 31880000 er vedtatt med hjemmel i bygningsloven av 1965, og for \u00f8vrig er tiltaket i strid med denne planen. Saksnummer KLAGE-2024/13794 Side 4 av 13 En rekke tiltak kan likevel unntas plankravet, etter \u00a7 3.3, p\u00e5 n\u00e6rmere vilk\u00e5r. I denne saken er det s\u00f8kt om unntak fra plankravet etter \u00a7 3.3.2, som sier at tiltak i \u00f8vrig byggesone kan unntas kravet dersom det samsvarer med kommuneplanen for \u00f8vrig. Regelen for \u00f8vrig byggesone er l\u00f8sere og oppstiller f\u00e6rre krav enn for fortettingssonene, som f\u00f8lger av \u00a7 3.3.1. For disse omr\u00e5der gjelder krav til trafikk, st\u00f8y, kulturminner, overvannsh\u00e5ndtering og naturmangfold, stedsanalyse, teknisk infrastruktur, samt at statlige eller regionale myndigheter ikke fremmer krav om reguleringsplan. Det er derfor en st\u00f8rre adgang til \u00e5 unnta tiltak i \u00f8vrig byggesone fra kravet. Ingen tiltak som vurderes under \u00a7 3.3 har likevel rettskrav p\u00e5 unntak, og det ligger til kommunen \u00e5 vurdere om det kan gis slikt unntak. Tiltaket er ikke i samsvar med kommuneplanen. Det er s\u00f8kt om dispensasjon fra blant annet kommuneplanens krav til uteoppholdsareal i \u00a7 14 og parkering i \u00a7 17. Dokumentasjonskrav i kommuneplanens \u00a7 22 om st\u00f8y og til hensynssone i \u00a7 33 eller heller ikke oppfylt. For \u00f8vrig er tiltaket heller ikke i samsvar med regulert situasjon i reguleringsplanen. Fagetaten vurderer derfor at tiltaket ikke er i samsvar med kommuneplanen for \u00f8vrig, slik at det ikke kan gis unntak fra plankravet. Vi vil likevel knytte noen bemerkning til en hypotetisk vurdering av om tiltaket burde unntas fra plankravet, hvis det forutsettes at tiltaket oppfylte kravene for \u00e5 kunne unntas. Plankravet skal sikre en bred, helhetlig og grundig vurdering av arealbruken, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter. Planen skal ogs\u00e5 avklare forsvarlig utbygging i henhold til overordnede forhold som infrastruktur, kollektiv- og tjenestetilbud, bebyggelsesstruktur, naturmilj\u00f8 og en rekke andre hensyn. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av disse hensynene. Omr\u00e5det er i hovedsak fullstendig utbygd, men oms\u00f8kt tiltak medf\u00f8rer en betydelig nybygging. Tidligere bebyggelse p\u00e5 eiendommen var i hovedsak i samsvar med eldre reguleringsplan, vedtatt for nesten 60 \u00e5r siden. Krav som f\u00f8lger av plan, lov og forskrifter har endret seg betydelig i denne tiden, og det er derfor mer naturlig \u00e5 se s\u00f8knaden som ny bebyggelse. S\u00f8knaden er videre i strid med nevnte plan. Medvirkningsaspektene ved planinstituttet er utf\u00f8rlige, og sikrer medvirkning fra mange parter og interessenter. Disse forholdene kan avhjelpes noe ved at s\u00f8knaden har v\u00e6rt nabovarslet, og n\u00e5r det har kommet merknader fra mange naboer. Fagetaten vurderer likevel at medvirkningen det har v\u00e6rt lagt opp til i saken ikke ivaretar medvirkningshensynene i tilstrekkelig grad. Fagetaten mener at infrastrukturforholdene og trafikksikkerhet allerede er utfordrende i omr\u00e5det. Det vises s\u00e6rlig til krysset mellom Osvegen (Statens Vegvesen) og den kommunale veien Hatlestad terrasse. S\u00f8knaden omfatter avkj\u00f8rsel for 4 nye boenheter til den kommunale veien, som videre leder ut p\u00e5 Osvegen gjennom krysset, ca. 140 meter unna. Den kommunale veien betjener eksklusivt alle boligene i feltet, utgj\u00f8r skolevei og vei til busstopp i Osvegen. Statens Vegvesen har i uttale til tidligere prosjekter p\u00e5 eiendommene uttalt seg negativt til tiltaket, og pekt p\u00e5 forhold ved trafikksikkerheten i krysset, s\u00e6rlig for myke trafikanter, og fremmet behov for kapasitetsbegrensninger og vurdering av tiltak for \u00e5 bedre trafikksikkerheten, f\u00f8r det tilf\u00f8res mer trafikk i krysset. Fagetaten er enig med Statens Saksnummer KLAGE-2024/13794 Side 5 av 13 Vegvesen, og ser det ikke som hensiktsmessig \u00e5 tillate ytterligere utbygging langs den kommunale veien f\u00f8r trafikksikkerheten er forbedret. Fagetaten ville videre vektlagt at s\u00f8knaden er i strid med plangrunnlag og lov, og krever en rekke dispensasjoner og/eller unntak for \u00e5 kunne realiseres. Planen er eldre, men fungerer fortsatt som styringsverkt\u00f8y for planomr\u00e5det, som i det vesentlige er utbygd i henhold til planen. Tiltaket strider mot planen p\u00e5 flere viktige punkter, slik at oms\u00f8kt l\u00f8sning ikke vil v\u00e6re p\u00e5regnelig utvikling for naboene. Dette kommer til uttrykk til dels i merknader til nabovarselet. En ny regulering ville i bedre grad sikret hensynet til forutberegnelig for omgivelsene. Etter dette kan ikke fagetaten se at tiltaket kan unntas plankravet. Vi viser til notatet i det videre knyttet til \u00f8vrige forhold. 3.3 Samsvar med plangrunnlag, inkl. dispensasjoner Overordnet vurderer fagetaten at tiltaket strider mot plangrunnlaget i reguleringsplan for Hatlestad og Valle og krever derfor en rekke dispensasjoner. I tillegg er det krav i kommuneplanen som ikke er tilstrekkelig opplyst til \u00e5 kunne behandles positivt. Plan- og bygningsetaten har ikke tatt dispensasjonss\u00f8knaden til behandling, men uttaler seg likevel til vurderingen. 3.3.1 Uteoppholdsareal Etter kommuneplanen \u00a7 14.3.5 er det krav til minimum 100 m2 privat uteoppholdsareal per boenhet i \u00f8vrig byggesone. Oms\u00f8kt tiltak omfatter totalt 368 m2 uteoppholdsareal. Dette oppfyller kravet til 2 boenheter, men ikke 4. S\u00f8knaden omfatter ikke opplysninger som gj\u00f8r at vi kan vurdere kvalitetene til arealene. Det mangler blant annet soldiagrammer. S\u00f8knaden vurderes som ikke tilstrekkelig opplyst til at det kan gis en tillatelse p\u00e5 dette punktet. 3.3.2 Parkering Etter KPA2018 \u00a7 17 er det krav til minimum 1 biloppstillingsplass per boenhet i \u00f8vrig byggesone, se tabell bokstav b. I s\u00f8knaden er det avsatt 3 biloppstillingsplasser. Dette oppfyller kravet til 2 boenheter, men ikke 4. Det er videre krav til minimum 2,5 sykkeloppstillingsplasser per 100 m2 BRA bolig. P\u00e5 situasjonsplass er det vist 3 sykkeloppstillingsplasser. I s\u00f8knaden er det opplyst krav til 8 sykkelparkeringsplasser. Fagetaten er usikker p\u00e5 om kravet kan oppfylles i innvendig areal avsatt til bod i f\u00f8rste etasje eller uteboder som ikke er trinnfrie i andre etasje, og savner ytterligere redegj\u00f8relse for dette i s\u00f8knaden. 3.3.3 Avkj\u00f8rsel Det s\u00f8kes om \u00e5 etablere avkj\u00f8rsel til eiendommene fra felles oppstillingsplass for biler. S\u00f8knaden omfatter 3 biloppstillingsplasser. Reguleringsplanen legger opp til samlokalisert parkering og avkj\u00f8ring, og har ikke regulert egne avkj\u00f8rsler fra eiendommene. Saksnummer KLAGE-2024/13794 Side 6 av 13 Naboene har flere merknader til denne l\u00f8sningen. Fagetaten vurderer at l\u00f8sning i strid med plan ikke er p\u00e5regnelig for naboene, som kan forvente at l\u00f8sning for parkering og avkj\u00f8ring skjer slik planen legger opp til. Vi vurderer videre at l\u00f8sningen slik den er oms\u00f8kt krever avb\u00f8tende tiltak for st\u00f8y mot nabobebyggelsen, for eksempel ved st\u00f8yskjermer. Fagetaten vurderer at en dispensasjon ville vesentlig tilsidesatt hensynene bak planen, som legger opp til samlokalisert parkering og avkj\u00f8rsel et annet sted. Vi kan heller ikke se at fordelene er klart st\u00f8rre enn ulempene, ettersom samme vinst kunne v\u00e6rt oppn\u00e5dd ved \u00e5 f\u00f8lge planen. Det nevnes i forlengelsen av dette at det ikke er gitt avkj\u00f8ringstillatelse til tiltaket, se punkt 3.4.1. 3.3.4 Avstandskrav etter pbl. \u00a7 29-4 Etter pbl. \u00a7 29-4 skal byggverk ha en avstand fra nabogrense ikke under 4 meter, se andre ledd. Det s\u00f8kes om terrenginngrep for gjennomf\u00f8ring av parkeringsplassene, forst\u00f8tningsmurer og st\u00f8yskjerm n\u00e6rmere nabogrense enn 4 meter. St\u00f8yskjerm er vist 3,1 meter fra nabogrense til bnr 244. Murer er oms\u00f8kt plassert inntil nabogrensen slik vist p\u00e5 situasjonsplan, vi har lagt situasjonsplan datert 13.01.2023 til grunn ettersom denne er angitt som \u00abSituasjonsplan Murer\u00bb i oversendelsen. Dersom det kunne v\u00e6rt innvilget dispensasjon for st\u00f8yskjermene, ville det v\u00e6rt hensiktsmessig \u00e5 vurdere krav om at nedre del av st\u00f8yskjerm, fra og med \u00abfrontlykth\u00f8yde\u00bb og ned, skulle v\u00e6rt utf\u00f8rt i lystett materiale. Dette for \u00e5 forhindre naboulemper av direkte lys ned mot boliger lavere i terrenget. Fagetaten vurderer at dersom bebyggelsen i seg selv hadde v\u00e6rt i samsvar med plangrunnlaget og vurdert som hensiktsmessig utbygging, ville det v\u00e6rt aktuelt \u00e5 gi dispensasjon fra avstandskrav p\u00e5 vilk\u00e5r for tilh\u00f8rende tiltak som bidrar til \u00e5 muliggj\u00f8re bebyggelsen. 3.3.5 Regulert bebyggelsestype og plassering Reguleringsplanen viser rekkehusbebyggelse parallellforskj\u00f8vet i fortsettelsen av eksisterende rekkehusbebyggelse p\u00e5 eiendommene bnr 245 og 246. Det er ikke lagt opp til egne boliger p\u00e5 bnr 247 og 248 i planen. S\u00f8knaden omfatter sm\u00e5hus med 4 boenheter over alle 4 eiendommene. Etter KPA2018 skal bebyggelsestypen v\u00e6re sm\u00e5hus i form av ene- eller tomannsboliger. Fagetaten vurderer at bestemmelsene om bebyggelsestype i reguleringsplanen og kommuneplanen er i motstrid. Bestemmelsene i kommuneplanen gjelder derfor foran, se KPA2018 \u00a7 2.4. Oms\u00f8kt bebyggelsestype vurderes i samsvar med kommuneplanens bestemmelser. Det er derfor ikke behov for dispensasjon fra regulert bebyggelsestype slik den er oms\u00f8kt. Vi vurderer likevel at plassering av bebyggelsen er regulert i reguleringsplanen, ettersom kommuneplanen ikke har bestemmelse knyttet til dette. Disse to forholdene gjelder i det Saksnummer KLAGE-2024/13794 Side 7 av 13 vesentlige det samme, og vi anser derfor s\u00f8knaden om dispensasjon til \u00e5 gjelde regulert plassering. Fagetaten vurderer at oms\u00f8kt bebyggelsestype er i samsvar med plangrunnlaget, og ser det derfor som aktuelt \u00e5 gi dispensasjon fra regulert plassering i reguleringsplanen. Dette forutsetter likevel at utbyggingen slik oms\u00f8kt vurderes som en hensiktsmessig utbygging av eiendommene. 3.3.6 Byggegrense mot kommunal vei Det s\u00f8kes om plassering i strid med byggegrense til kommunal vei Hatlestad terrasse. Byggegrensen er 12,5 meter til midtlinje vei. Nybygg bolig er vist p\u00e5 det n\u00e6rmeste 11,1 meter fra gr\u00f8nn linje i veien i situasjonsplan datert 23.04.2024. Parkering og utomhusanlegg er i samme plan vist inntil eiendomsgrenser, 6,2 meter fra gr\u00f8nn linje. Det er s\u00f8kt om dispensasjon fra byggegrensen. Bymilj\u00f8etaten har i sin uttale vurdert at det ikke er dokumentert tilstrekkelige forhold til at de kan behandle s\u00f8knad om dispensasjon fra byggegrense til vei. Det frar\u00e5des videre at det gis dispensasjon. Plan- og bygningsetaten ser det som negativt at utomhusanlegg vises 0 meter til kommunalt fortau langs eiendomsgrensen, og er skeptiske til om det eksisterer nok sideareal for \u00e5 sikre n\u00f8dvendig drift og vedlikehold av vei og fortau. Vi mener videre at det er n\u00f8dvendig med ny uttale fra bymilj\u00f8etaten knyttet til veifaglige temaer for \u00e5 kunne vurdere dispensasjonen slik oms\u00f8kt. S\u00f8ker har i s\u00f8knaden vist til gammel uttale fra bymilj\u00f8etaten, som ikke er dekkende for tiltaket det s\u00f8kes om n\u00e5. 3.3.7 Nedbygging av regulert felles gangsti Tiltak er oms\u00f8kt plassert over form\u00e5l felles gangsti i reguleringsplan 31880000 p\u00e5 bnr 246, 247, 248. S\u00f8ker har redegjort for at stien ble etablert lenger s\u00f8r enn regulert situasjon n\u00e5r omr\u00e5det ble bebygget p\u00e5 70-tallet. Fagetaten vurderer det som hensiktsmessig \u00e5 opprettholde gangsti i omr\u00e5det. Denne er i dag plassert lenger s\u00f8r slik bildeserien under viser. Dagens sti ligger i hovedsak p\u00e5 sameiets felleseiendom p\u00e5 bnr 125. Fagetaten vurderer det derfor som aktuelt \u00e5 innvilge dispensasjon fra regulert form\u00e5l felles gangsti, men ville vurdert \u00e5 stille vilk\u00e5r om tilpasninger, forbedringer og \u00f8kt standard p\u00e5 eksisterende gangsti. Naboer har uttalt seg negativt til nedbygging av gangsti, og \u00f8nsker \u00e5 opprettholde denne. Saksnummer KLAGE-2024/13794 Side 8 av 13 Utklippsserie viser flyfoto fra 1980 med p\u00e5tegnet gul gangsti (venstre), oms\u00f8kte eiendommer (midt), og utklipp av reguleringsplan som viser regulert gangsti (h\u00f8yre). 3.3.8 Grad av utnytting Etter KPA2018 \u00a7 26.5.5 skal grad av utnytting for ny bebyggelse v\u00e6re maks. 45 % BRA. I s\u00f8knaden er det oppgitt at utnyttelse for de 4 eiendommene til sammen vil v\u00e6re 39,3 % BRA, og dermed i tr\u00e5d med kravet. Utnyttelsen er ulik for de 4 eiendommene p\u00e5 grunn av plasseringen av oms\u00f8kt l\u00f8sning. S\u00e6rlig for bnr 246 og 247 er deres andel av utnyttelsen betydelig st\u00f8rre enn kravet. Det kunne v\u00e6rt aktuelt \u00e5 gi dispensasjon fra bestemmelsen dersom den oms\u00f8kte l\u00f8sningen i strid med planen ble vurdert som en hensiktsmessig utnyttelse, ettersom utnyttelsen er lavere p\u00e5 bnr 245 og 248 og den samlede utnyttelsen er innenfor kravet. 3.3.9 Vesentlig nybygging Etter KPA2018 \u00a7 26.5.1 tillates ikke \u00abvesentlig nybygging\u00bb i \u00f8vrig byggesone. Det kan tillates eneboliger eller tomannsboliger, forutsatt at \u00f8vrige krav i bestemmelsen er oppfylt. Forholdet til \u00a7 26.5.1 er ikke adressert i s\u00f8knaden. Fagetaten har vurdert at s\u00f8knaden gjelder 4 boenheter. \u00a7 26.5.1 sier at det kan tillates eneboliger eller tomannsboliger, og innholdet i \u00abvesentlig nybygging\u00bb m\u00e5 forst\u00e5s med Saksnummer KLAGE-2024/13794 Side 9 av 13 utgangspunkt i dette. Tomannsboliger medf\u00f8rer ordin\u00e6rt 2 boenheter, slik at 4 boenheter i utgangspunktet vil v\u00e6re \u00e5 anse som \u00abvesentlig nybygging\u00bb. Vi viser til sak p\u00e5 gnr 21 bnr 1689 Straumsgrend (v\u00e5re saksnumre KLAGE-2023/12652 og 2023/52132) der byr\u00e5den vurderte at to tomannsboliger utgjorde \u00abvesentlig nybygging\u00bb. I den saken ble det vektlagt hvor mange boenheter nybyggingen gjaldt og beliggenhet i planomr\u00e5det. I tillegg vurderer fagetaten at hensyn av betydning for plankravet b\u00f8r vektlegges i vurderingen. I kommunens veileder \u00abPlankrav i KPA2018\u00bb pkt. 2.2.4 er det inntatt en veiledning for hva som skal ansees som \u00abvesentlig nybygging\u00bb. Blant annet angis \u00abvesentlig nybygging\u00bb som \u00abSamtidig bygging av flere ene- og tomannsboliger\u00bb, og \u00abUtbygging med et omfang som bryter med eksisterende utnytting og bebyggelse\u00bb. Fagetaten vurderer at s\u00f8knaden gjelder \u00abvesentlig nybygging\u00bb i \u00f8vrig byggesone, slik at tiltaket krever dispensasjon fra bestemmelsen for \u00e5 kunne tillates. Vi legger til grunn at 4 boenheter er mer enn det som er intendert tillatt uregulert i \u00f8vrig byggesone. Dette blir relativisert av at utbyggingen gjelder et begrenset omr\u00e5de, og at det er ikke er betydelig flere eiendommer som kan tenkes utnyttet p\u00e5 lignende m\u00e5te. Planen fra 1967 er i det vesentlige ferdig utbygget, selv om oms\u00f8kt tiltak strider med planen. Oms\u00f8kt utbygging utfordrer videre infrastrukturforhold, og vanskeliggj\u00f8r realiseringen av planen for \u00f8vrig. Det s\u00f8kes blant annet om privat bebyggelse p\u00e5 areal regulert til felles friomr\u00e5de. Utnyttelsesgraden for alle 4 eiendommene samlet er innenfor krav til grad av utnytting i kommuneplanen, og bebyggelsestype eller grad av utnytting vil ikke i seg selv utfordre omgivelsene betydelig. Med bakgrunn i dette vurderer vi at tiltaket er i strid med forbudet mot \u00abvesentlig nybygging\u00bb. Vi vurderer samtidig at det kan v\u00e6re aktuelt \u00e5 gi dispensasjon p\u00e5 grunn av forholdene p\u00e5 eiendommen. 3.4 \u00d8vrige mangler i s\u00f8knaden 3.4.1 Atkomst og avkj\u00f8rsel Etter pbl. \u00a7 27-4 skal byggetomta v\u00e6re sikret lovlig atkomst til vei som er \u00e5pen for alminnelig ferdsel f\u00f8r endring av eiendom til bebyggelse blir godkjent. Etter siste setning skal avkj\u00f8rsel fra offentlig vei v\u00e6re godkjent av veimyndigheten. Det er s\u00f8kt om avkj\u00f8rsel, og slik sikring av lovlig atkomst, fra felles oms\u00f8kt parkering p\u00e5 eiendommen, med utkj\u00f8rsel i hovedsak fra eksisterende bnr 245 via nedsenket gangfelt til den kommunale veien Hatlestad terrasse. Bymilj\u00f8etaten har i uttalen frar\u00e5det \u00e5 gi dispensasjoner fordi det mangler ytterligere dokumentasjon for \u00e5 kunne vurdere de veifaglige temaene. Det uttales at forhold ved avkj\u00f8rselen ikke er tilstrekkelig dokumentert, og vises blant annet til bredde, frisiktsone og svingradius p\u00e5 avkj\u00f8rselen. Bymilj\u00f8etaten har ikke fattet vedtak i saken. S\u00f8ker har lagt til grunn at det er gitt avkj\u00f8ringstillatelse til tiltaket. Bymilj\u00f8etaten har tidligere gitt avkj\u00f8ringstillatelse til rammetillatelser som ikke har blitt realisert p\u00e5 eiendommene, den 07.05.2019. Fagetaten vurderer at denne tillatelsen ikke er gjeldende, ettersom den gjelder andre tiltak enn det er s\u00f8kt om n\u00e5. Saksnummer KLAGE-2024/13794 Side 10 av 13 Fagetaten bemerker samtidig at Bymilj\u00f8etaten er avkj\u00f8rselsmyndighet i saken. 3.4.2 Avfallsh\u00e5ndtering Etter KPA2018 \u00a7 20.2.1 skal det redegj\u00f8res for avfallsh\u00e5ndtering gjennom utarbeidelse av renovasjonsteknisk plan. BIR gir uttale til forenklet RTP. I s\u00f8knaden er det opplyst at RTP er utarbeidet og sendt til BIR, og at avfallsh\u00e5ndtering er l\u00f8st med tradisjonelle bossdunker. Vi kan ikke se at det f\u00f8lger av situasjonsplan eller plantegninger hvordan avfallsh\u00e5ndtering skal l\u00f8ses, og vi har ikke mottatt uttale fra BIR i saken. 3.4.3 Skredfare Eiendommene ligger innenfor aktsomhetsomr\u00e5de for steinsprang, jord-, flom- og sn\u00f8skred i kommuneplanen. Etter \u00a7 33.7.1 stilles det krav til fagkyndig utredning av skredfare ved prosjektering av nye tiltak i hensynssonen. Utredningen skal dokumentere tilstrekkelig sikkerhet mot fare eller vesentlig ulempe. N\u00f8dvendige sikringstiltak skal godkjennes som vilk\u00e5r ved rammetillatelse og v\u00e6re utf\u00f8rt f\u00f8r utbygging. S\u00f8ker har innsendt skredfarekartlegging datert 13.09.2019, utf\u00f8rt av Multiconsult. Rapporten konkluderer med at gjeldende krav til sikkerhet mot ras er innfridd uten behov for skredforebyggende tiltak utover det som allerede er etablert, jf. byggteknisk forskrift \u00a7 7-3. Fagetaten vurderer at kartleggingen ikke oppfyller kravet til skredfareutredning i \u00a7 33.7. Utredningen er nesten 5 \u00e5r gammel, og ble utarbeidet i forbindelse med s\u00f8knad om annet tiltak med annen utforming og plassering p\u00e5 eiendommen. Siste kartlegging av skredfare innenfor aktsomhetsomr\u00e5det ble gjort i mai 2023 av NGI. Fagetaten vurderer at utredningen burde v\u00e6rt supplert med oppdatert skredfasevurdering for \u00e5 sikre at krav i byggteknisk forskrift \u00a7 7-3 og i kommuneplanen blir overholdt. 3.4.4 St\u00f8y Tiltaket ligger innenfor hensynssone veist\u00f8y (gul sone) i kommuneplanen. Tiltak i st\u00f8ybelastet omr\u00e5de tilsvarende gul st\u00f8ysone kan stride med grenseverdiene dersom det dokumenteres gjennom st\u00f8yfaglig utredning at forholdene nevnt i \u00a7 22.2 er oppfylt. Dette inkluderer minimumskrav til planl\u00f8sning og stille side, spesielle grenseverdier for \u00f8vrig byggesone og grenseverdier for uteoppholdsareal. S\u00f8ker har innsendt st\u00f8yutredning datert 15.08.2019, utf\u00f8rt av Brekke & Strand. Rapporten konkluderer med at krav til maksimale st\u00f8yverdier overholdes forutsatt avb\u00f8tende tiltak i form av takvindu med \u00e5pning mot stille side. Fagetaten vurderer at utredningen ikke oppfyller kravet til st\u00f8yutredning i \u00a7 22.2. Utredningen er 5 \u00e5r gammel og ble utarbeidet i forbindelse med s\u00f8knad om annet tiltak med annen utforming og plassering p\u00e5 eiendommen, annen planl\u00f8sning og utforming av uteoppholdsarealer. Innsendt utredning forutsetter avb\u00f8tende tiltak, som ikke er omfattet av s\u00f8knaden. Fagetaten er videre usikre p\u00e5 om takvindu kan oppfylle krav til stille side i tiltaket, ettersom tak ikke er veggside. Uten avb\u00f8tende tiltak legger vi til grunn at tiltaket ikke oppfyller st\u00f8ykravene, og eventuelt krever dispensasjon for \u00e5 kunne tillates. Saksnummer KLAGE-2024/13794 Side 11 av 13 3.4.5 Vannforsyning Etter pbl. \u00a7 27-1 kan ikke bygning oppf\u00f8res eller tas i bruk til opphold for mennesker med mindre det er forsvarlig adgang til hygienisk betryggende og tilstrekkelig drikkevann, samt slokkevann. Fagetaten vurderer at krav til vannforsyning er oppfylt for de to hovedenhetene som det er klart at s\u00f8knaden omfatter. Vi vurderer likevel at de to \u00f8vrige boenhetene, omtalt som hybler i s\u00f8knaden, er av en slik st\u00f8rrelse at bruk og belastning vil kunne tilsvare det av sekund\u00e6re boenheter. Det er innhentet uttalelse fra Bergen Vann datert 24.05.2023. S\u00f8ker kan p\u00e5regne \u00e5 f\u00e5 forh\u00e5ndsuttalelse for tilknytningsrett til offentlig vann- og avl\u00f8psnett. Fagetaten ser likevel at uttalelsen har behandlet s\u00f8knad om 2 boliger. De 2 \u00f8vrige boenhetene krever sikring av vannforsyning, og ny uttale fra Bergen Vann. 3.4.6 Visuelle kvaliteter Etter pbl. \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. S\u00f8knaden omfatter ikke opplysninger som gj\u00f8r at kommunen i tilstrekkelig grad kan vurdere om krav til visuelle kvaliteter er oppfylt. Det er innsendt 2 fasadetegninger fra s\u00f8rvest og nord\u00f8st, 4 perspektivtegninger, 3 tegninger av murer og 4 terrengprofiler, i tillegg til tekstlig redegj\u00f8relse i s\u00f8knadsbrevet. Det er inntatt fotomontasjer som viser plassering i omgivelsene i s\u00f8knadsbrevet. Fasadetegninger viser ikke i tilstrekkelig grad farger og materialbruk. Tegninger av murer viser ikke h\u00f8yde og forhold til omkringliggende omgivelser. Disse opplysningene er n\u00f8dvendige for \u00e5 vurdere tiltakets visuelle kvaliteter i forhold til dets bygde og naturlige omgivelser og plassering, og manglene gj\u00f8r at vi ikke kan vurdere \u00e5 gi tiltaket en tillatelse. 3.4.7 Gjennomf\u00f8ringsplan Innsendt gjennomf\u00f8ringsplan er ikke riktig utfylt for alle forhold for samsvarserkl\u00e6ringer fra prosjekterende for de forhold som avklares i rammetillatelsen, se byggesaksforskriften kapittel 5. 3.4.8 Krav til sammensl\u00e5ing Tiltaket er oms\u00f8kt plassert over de 4 eiendommene bnr 245-248, uten hensyn til boligenes plassering i forhold til eksisterende eiendomsgrenser. De fleste enhetene er plassert over flere eiendommen, og en av hovedboligene er plassert over 3 eiendommer. Samtlige eiendommer er i dag eid av samme hjemmelshaver. S\u00f8knaden redegj\u00f8r ikke for planer om framtidig deling eller sammensl\u00e5ing av eiendommene, og eiendommene er skissert nyttet under ett. Dersom s\u00f8knaden skulle blitt behandlet med en tillatelse ville det v\u00e6rt naturlig \u00e5 stille vilk\u00e5r om at eiendommene m\u00e5 v\u00e6re sammenf\u00f8yd f\u00f8r ferdigattest, sml. pbl. \u00a7 21-4 sjette Saksnummer KLAGE-2024/13794 Side 12 av 13 ledd bokstav b. Det ville ogs\u00e5 v\u00e6rt naturlig \u00e5 innhente ytterligere redegj\u00f8relse for forholdet for \u00e5 vurdere utformingen av vilk\u00e5ret. 3.5 Oppsummering Fagetaten vurderer at saken overordnet ikke er godt nok opplyst til \u00e5 kunne gis en tillatelse, og viser til punktene ovenfor. Plan- og bygningsetaten har likevel avsl\u00e5tt s\u00f8knaden, fordi det ikke er anledning til \u00e5 gi unntak fra plankravet. Dersom det skal kunne gis en tillatelse kreves store suppleringer av s\u00f8knaden og nye byggesaksvurderinger. Manglene er s\u00e5 store at vi anbefaler at det sendes inn en ny komplett s\u00f8knad. Ved en eventuell tillatelse ville det v\u00e6rt naturlig \u00e5 stille krav om s\u00e6rskilt ansvarsbelegging av enkelte fagomr\u00e5der, samt fatte vedtak om krav til uavhengig kontroll for \u00e5 sikre etterlevelse av relevante krav til prosjektering og utf\u00f8ring, se pbl. \u00a7 24-1 f\u00f8rste ledd bokstav b og byggesaksforskriften \u00a7 14-3. Slikt vedtak b\u00f8r eventuelt fattes i forbindelse med vedtak om rammetillatelse. 4. Konklusjon Avslag datert 08.05.2024 opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplaner 4. Klage datert 29.05.2024 5. Avslag datert 08.05.2024 6. Nabovarsel 7. Uttale Statens vegvesen datert 12.02.2020 8. Uttale bymilj\u00f8etaten datert 25.03.2024 9. S\u00f8knad 10. Tegninger Saksnummer KLAGE-2024/13794 Side 13 av 13 "
}