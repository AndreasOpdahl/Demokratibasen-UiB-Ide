{
  "dokument_id": "d3222c2e-ca6d-5921-ab14-2af7d8ffe5ab",
  "doc_type": "case_minutes",
  "kommune": 4601,
  "tittel": "Saksprotokoll UFKN, 16102024, Sak 154/24, Gjennomf\u00f8ringsvedtak for overvannsledning og borehull Fj\u00f8sangerveien",
  "url": "https://bergen.kommune.no/politikere-utvalg/api/fil/bk360/11346806/Innstilling-vedtak-Gjennomforingsvedtak-for-overvannsledning-og-borehull-Fjosangerveien",
  "tekst": "Gjennomf\u00f8ringsvedtak for overvannsledning og borehull Fj\u00f8sangerveien Utvalg for finans, kultur og n\u00e6ring behandlet saken i m\u00f8tet 16.10.2024 sak 154/24 og fattet f\u00f8lgende vedtak: Saken utsettes for \u00e5 f\u00e5 informasjon om hvorvidt tr\u00e6rne vil felles. Utvalg for finans, kultur og n\u00e6rings behandling F\u00f8lgende representanter tok ordet: Eline Aresdatter Haakestad (MDG), Eivind Haldor Hermansen (H), Richard Martin Laloo Storevik (A), Fabian Emil Stang (H), Eira Vilde Martinsen Garrido (SV), Anne-Margrete Bollmann (BL), Anne Brit Reigstad (Sp). Forslag fremsatt i utvalget: Eline Aresdatter Haakestad (MDG) fremsatte p\u00e5 vegne av SV og MDG f\u00f8lgende utsettelsesforslag: Saken utsettes for \u00e5 f\u00e5 informasjon om hvorvidt tr\u00e6rne vil felles. Utsettelsesforslaget fra SV og MDG, fremsatt av Eline Aresdatter Haakestad (MDG) ble vedtatt enstemmig. Byr\u00e5det behandlet saken i m\u00f8tet 26.09.2024 sak 286/24 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Investeringsprosjekt \u00abFj\u00f8sangerveien overvannsanlegg\u00bb, med en estimert totalramme p\u00e5 26 mill., gjennomf\u00f8res. 2. Prosjektets budsjettmidler ligger p\u00e5 budsjettpost 900400 \u00abAvl\u00f8psnett / innsamling av avl\u00f8psvann\u00bb, tjenesteomr\u00e5de 18A Vann og Avl\u00f8p. "
}