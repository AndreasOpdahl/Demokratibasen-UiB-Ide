{
  "dokument_id": "b3a9b98b-0aca-5d5f-9393-6bfefe3661c8",
  "doc_type": "case_attachment",
  "kommune": 4601,
  "tittel": "Fagnotat av 24. februar 2025 - Jekteviken 5 og 6a - Oppgradering av verksted, kontorlokaler og ombrukssentral - Innspill gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/12145957/Fagnotat-av-24-februar-2025-Jekteviken-5-og-6a-Oppgradering-av-verksted-kontorlokaler-og-ombrukssentral-Innspill-gjennomforingsvedtak",
  "tekst": " Etat for bygg og eiendom Til Fagnotat Seksjon for strategisk eiendomsforvaltning V\u00e5r referanse: 2025/38277-2 Saksbehandler: Siri Kristine Skorve Fra Dato: 24. februar 2025 Etat for bygg og eiendom Jekteviken 5 og 6a - Oppgradering av verksted, kontorlokaler og ombrukssentral - Innspill gjennomf\u00f8ringsvedtak Denne saken gjelder bevilgning p\u00e5 kr 16,6 mill. til innvendig og utvendig oppgradering ved Jekteviken 5 og 6a. Oppgraderingene omfatter verksteder, lager og kontorer med m\u00e5l om \u00e5 samlokalisere Etat for bygg og eiendom sin drifts-, renholds- og prosjektavdelinger. Bergen kommunes ombrukssentral vil bli etablert i lagerlokalene, og erstatter dagens Ombrukssentral i Hesthaugveien, Skur 26, samt Gjenbrukssentralen p\u00e5 Damsg\u00e5rd. I tillegg etableres renholdssentral for tempor\u00e6rt renhold, verksteder, utearealer for ombruk og parkeringsplasser for kommunale biler. Bygningsmassen ved Jekteviken 6a ble i 2024 tilstandskartlagt av OPAK, og etter deres vurdering ligger bygget i kategori for bygg som har behov for \u00abSt\u00f8rre vedlikeholdstiltak/etterslep herunder behov for utvikling og modernisering\u00bb. Rapporten viser et behov for innvendig og utvendig oppgraderinger til estimerte kostnader p\u00e5 kr 21,3 mill. de neste 5 \u00e5rene. Dette er oppgraderingsbehov som ville ha p\u00e5l\u00f8pt bygningsmassen for \u00e5 kunne videref\u00f8rt bruk av lokalene, uavhengig av etatens samlokalisering. Denne bevilgningen vil ikke dekke alle oppgraderings- og vedlikeholdsbehov beskrevet i tilstandsrapporter, men det er vurdert hvilke som er n\u00f8dvendige \u00e5 gjennomf\u00f8re for \u00e5 sikre etatens bruk av arealene de kommende 5-10 \u00e5rene. Kostnadene i denne bevilgningen knyttes til etablering av varme- og luftbehandlingsanlegg, oppgradering av overflater og modernisering av kontorlokaler. Det vil bli utvidet og oppgradert garderobefasiliteter for operativt personell, samt m\u00f8te- og kontorlokaler i tr\u00e5d med Bergen kommunes arbeidsplasskonsept. Bakgrunn for tiltaket: Etat for bygg og eiendom sin driftsavdeling er nylig omorganisert. Administrasjon, verksted og lager for avdelingen har v\u00e6rt fordelt p\u00e5 tre fysiske lokasjoner. Det er besluttet \u00e5 samle administrasjon med tilh\u00f8rende funksjoner for \u00e5 bygge et sterkt fagmilj\u00f8 og kunne utnytte ressursene i avdelingen p\u00e5 en mer effektiv m\u00e5te. Nevnte funksjoner planlegges samlokalisert med etatens h\u00e5ndverksgruppe, gartnere og renholdsavdeling i Jekteviken 5 og 6A. Samlet vil samlokaliseringen gi Etat for bygg og eiendom store driftsmessige fordeler. B\u00e5de menneskelige og materielle ressurser som kontorer, m\u00f8terom, biler og verkt\u00f8y kan deles og utnyttes p\u00e5 en vesentlig bedre m\u00e5te enn tidligere. Samlokaliseringen vil ogs\u00e5 gi etaten muligheten til \u00e5 bygge et godt og robust fagmilj\u00f8 i stedet for spredte, fragmenterte milj\u00f8er. Samlokaliseringen i Jekteviken vil gi n\u00e6rhet til resten av etaten som er lokalisert i Kaigaten 4. Dette vil bidra til \u00e5 styrke samhandling p\u00e5 tvers av fagomr\u00e5der og legge til rette for bedre ressursutnyttelse i organisasjonen. I dag er de nevnte avdelingene i etaten lokalisert i b\u00e5de eide og leide bygg med ulik plassering i Bergen, se tabell 1. Den samlede arealbruken for disse lokasjonene er p\u00e5 10 270 m2. F\u00f8lgende lokasjoner vil fraflyttes ved samlokalisering av nevnte funksjoner i Jekteviken 5 og 6A: Eiendom Eierforhold Areal I bruk av Hesthaugveien Eid 1 850 m2 H\u00e5ndverksgruppe, prosjekt Lyderhornveien Eid 500 m2 Drift Dokken Eid 500 m2 Renhold, drift Jordalsveien 1 Eid 1 760 m2 Drift Skur 26 Eid 1 400 m2 Ombruksavdeling, drift Jordalsveien Leid 560 m2 Drift (leid lager bak Jordalsveien 1) Damsg\u00e5rdsveien Leid 700 m2 Gjenbrukssentral, prosjekt Ombrukshall Leid 200 m2 Ombruksavdeling, prosjekt Ulsm\u00e5gveien Leid 2 800 m2 Drift SUM: 10 270 m2 Tabell 1: Oversikt over eide og leide lokasjoner i bruk av etatens avdelinger Ombrukssentralen, h\u00e5ndverksgruppen og prosjekt er i dag lokalisert ved Hesthaugen sammen med \u00c5sane brannstasjon. Brannstasjonen har endrede behov som medf\u00f8rer at etatens avdelinger m\u00e5 flytte sin virksomhet innen kort tid fra Hesthaugen. Eiendomsavdelingen gjennomf\u00f8rte et markedss\u00f8k i 2023 med 9 lokasjoner til vurdering for \u00e5 erstatte arealene ved Hesthaugen. Det mest aktuelle resultatet gitt av dette s\u00f8ket var arealer i Blomsterdalen med en \u00e5rlig leiekostnad p\u00e5 kr 8,5 mill. Begrunnelse for tiltaket: Ved \u00e5 samlokalisere de ulike avdelingene vil etaten redusere den bygningsmessige arealbruken fra dagens bruk p\u00e5 10 270 m2 til 2 500 m2. I tillegg vil parkering- og utearealer reduseres med mer enn halvparten av eksisterende arealer. Den planlagte samlokaliseringen vil gi et positivt bidrag til Bergen kommune sin m\u00e5lsetning om arealeffektivisering for en b\u00e6rekraftig utvikling gitt i Gr\u00f8nn strategi. Figur 1 viser arealene som ved samlokalisering gir en bedre arealeffektivisering av etatens avdelinger. Figur 1: Omr\u00e5de for planlagt samlokalisering av etatens avdelinger ved Jekteviken 5 og 6a Ved at etaten tar i bruk egne bygg fremfor \u00e5 leie vil den \u00f8konomiske besparelsen p\u00e5 fire innleide bygg, Ulsm\u00e5gveien, Damsg\u00e5rdsveien, leid lager ved Jordalsveien 1, ombrukshall og parkering, v\u00e6re p\u00e5 mer enn kr 3,4 mill. \u00e5rlig inkl. felleskostnader. I tillegg til dette vil man bespare nye leiekostnader p\u00e5 kr 8,5 mill. som ville p\u00e5l\u00f8pt dersom man m\u00e5tte leie nye arealer for ombrukshallen som i dag er plassert ved Hesthaugen. Samlet gir samlokaliseringen en \u00e5rlig direkte besparelse i leiekostnader p\u00e5 omtrent kr 11,9 mill. for etaten. I tillegg vil eide lokaler i Lyderhornsveien, Dokken og Jordalsveien enten kunne benyttes av andre kommunale enheter eller selges. Dersom andre kommunale enheter tar i bruk lokalene, i stedet for \u00e5 leie eksternt, vil man f\u00e5 en \u00e5rlig besparelse konservativt ansl\u00e5tt til kr 2,4 mill. Samlet vil dette gi \u00e5rlige besparelser for Bergen kommune p\u00e5 kr 14,3 mill. Den foresl\u00e5tte investeringen (sum renter og avdrag) vil s\u00e5ledes tilbakebetales i l\u00f8pet av 1,5 \u00e5r. Oversikt over hvordan etaten har kommet frem til oms\u00f8kt bevilgningssum: Fag Utf\u00f8rende Pris/estimat Elektroarbeider Rammeleverand\u00f8r 2 300 000 T\u00f8mrerarbeider Rammeleverand\u00f8r 3 100 000 R\u00f8rlegger Rammeleverand\u00f8r 1 300 000 Murerarbeider Rammeleverand\u00f8r 1 100 000 Malerarbeider Rammeleverand\u00f8r 250 000 Ventilasjon Rammeleverand\u00f8r 1 550 000 Gulvlegger Rammeleverand\u00f8r 750 000 Nett/ fiber Rammeleverand\u00f8r 100 000 Brann Rammeleverand\u00f8r 400 000 Uforutsett 1 500 000 MVA 3 087 000 Prosjektledelse Prosjektavdelingen 225 000 Byggel\u00e5nsrenter 300 000 Egne h\u00e5ndverkere Prosjektavdelingen 600 000 Totalt 16 562 000 Avrundet sum 16 600 000 Tiltaket foresl\u00e5s dekket av midler p\u00e5 budsjettpost BUD448 \u2013 mindre bygginvesteringer. Estimatene gitt i tabell over baserer seg p\u00e5 innhentede priser og erfaringstall. Det er beregnet usikkerhetsavsetning i prosjektet p\u00e5 kr 1,5 mill. Dette knytter seg til den bygningsmessige tilstanden p\u00e5 fasaden og noe skjevhet i konstruksjonen. En\u00f8k og milj\u00f8: Det blir utf\u00f8rt forsvarlig kildesortering og deponering av rivningsavfallet til godkjent deponi. Ny belysning, varmeanlegg og ventilasjon bruker betraktelig mindre energi og vil dermed gi en energibesparelse. Prosjektet har ogs\u00e5 et h\u00f8yt fokus p\u00e5 ombruk av materialer og inventar. Ombruk av m\u00f8bler og inventar i prosjektet er estimert \u00e5 gi f\u00f8lgende besparelser: Besparelse kg avfall Klimafotavtrykk CO2 9 495 18 765 Brann: Tiltaket vil \u00f8ke brannsikkerheten p\u00e5 begge byggene. Dette med bakgrunn i etablering av brannvarslingsanlegg ved Jekteviken 6, utskiftning av eldre elektriske komponenter og utbedring av brannskiller og branntetting i Jekteviken 6. \u00d8konomi: Renter og avdrag oppsummert (bel\u00f8p i mill.) 2025-2028 2029 -> Sum Renter 2,1 5,7 7,7 Avdrag 1,6 12,0 13,6 Sum renter og avdrag 3,7 17,6 21,4 Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2025-2028 og gir f\u00f8lgelig bare et estimat p\u00e5 hva kapitalkostnadene vil bli. Fremdrift: Prosjektet er planlagt ferdigstilt medio august 2025. Fagetatens anbefaling: 1. Det bevilges kr 16,6 mill. til oppgradering av kontor, verksted, m\u00f8terom, renholdssentral, garderober og ombrukssentral i Jekteviken 5 og 6a 2. Budsjettet fremg\u00e5r av f\u00f8lgende tabell: \u00c5r Budsjettpost Bevilgning Tjeneste Kommentar 2025 BUD448 16,6 mill 13000 Gjennomf\u00f8ring Med hilsen Etat for bygg og eiendom Christian Fossdal - Direkt\u00f8r Dokumentet er godkjent elektronisk. "
}