{
  "dokument_id": "faa2a61e-364d-5300-892f-3cee933871d3",
  "doc_type": "case_attachment",
  "kommune": 4601,
  "tittel": "Referat IDM BEHO 1.2.24",
  "url": "https://bergen.kommune.no/politikere-utvalg/api/fil/bk360/10022567/Referat-IDM-BEHO-1-2-24",
  "tekst": " M\u00f8tereferat V\u00e5r referanse: 2023/17965-19 Saksbehandler: Petter Sevaldson Lilleb\u00f8 Dato: 5. mars 2024 Tid: Sted: 1.2.24 13.30-15.00 Kaigaten 4 Til stede: Forfall: Fra arbeidsgiver: Kjell Wolff, Ingelin S\u00f8raas, Akademikerne Bernt Tungodden, Eirik Vestrheim, Marit Hagevik, Elin Wathne, Nina Nordvik, Petter S. Lilleb\u00f8 Fra org: Kim Weidemann (Fagf), Ole Mikaelsen (FO), Gro Nordtveit (Delta), Frank Eide (NSF), \u00c5se Tillier (NFF), Lill Eren Kolloen (NETF), Eli Tysnes (HVO) Referat IDM BEHO 1.2.24 1. Godkjenning av saksliste og referat 2. Informasjon fra kommunaldirekt\u00f8r a. Oppgavegjennomgang i. Forberedelsene p\u00e5g\u00e5r. Det har v\u00e6rt en pilot som akkurat er avsluttet. Det skal v\u00e6re en evaluering senere i dag. Evalueringen skal til prosjekteier Tor Corneliussen, og deretter gjennomf\u00f8res gjennomgangen med frist 15. mars. Vi fors\u00f8ker \u00e5 gj\u00f8re dette p\u00e5 en m\u00e5te som er minst mulig belastende for de ute. Vi vet vi har store utfordringer med h\u00f8yt sykefrav\u00e6r, og det er mange vakante stillinger. b. Enkelt-sak som er omtalt i media i. Dette gjelder en person som har f\u00e5tt tjenester fra avdelingen. Om det er skjedd feil og p\u00e5 hvilket tidspunkt, er vanskelig \u00e5 svare p\u00e5. Sp\u00f8rsm\u00e5let er om tjenestene er optimalt organisert. Etaten er i gang med en egenvurdering av tilbudet hen har f\u00e5tt fra kommunen. Bystyret har besluttet at det skal gjennomf\u00f8res en gransking og kontrollutvalget skal konkretisere hvordan dette skal skje. Vi har ogs\u00e5 bedt statsforvalteren om \u00e5 inkludere kommunens tjenester n\u00e5r de n\u00e5 har tilsyn med tilbudet hen fikk i 2. linjen. c. Feriereiser for utviklingshemmede i. Innstilt fra det forrige byr\u00e5det at dette skulle avvikles. N\u00e5 ble det besluttet at det allikevel skal gjennomf\u00f8res feriereiser for utviklingshemmede ogs\u00e5 i \u00e5r. Vi m\u00e5 f\u00e5 p\u00e5 plass anbudsdokumenter og annet som skal til for \u00e5 gjennomf\u00f8re dette p\u00e5 lovlig vis. Administrasjonen gj\u00f8r det politisk ledelse beslutter, og vi har fremmet saken i tr\u00e5d med det. 3. Dr\u00f8fting av organisering av tjenester til hjemmeboende Kjell Wolff: Det har v\u00e6rt usikkerhet rundt modeller for tverrfaglig samarbeid i hjemmetjenestene. Bystyret har i plan vedtatt etablering av vurderingsteam og helsetjenesteteam, hvor blant annet sykepleier, ergoterapeuter og fysioterapeuter skal inng\u00e5. Ulike modeller er pr\u00f8vd, uten at det er en bestemt modell som fremst\u00e5r som klart best. Etter direktem\u00f8ter med ergo- og fysioterapeutenes tillitsvalgte, samt tidligere IDM, har vi n\u00e5 endt opp med et forslag til en beslutning. Det har v\u00e6rt et sterkt \u00f8nske fra tillitsvalgte \u00e5 holde ergo- og fysioressurser samlet slik at de har et sterkt fagmilj\u00f8. Forslag til tilleggsoppdrag til etat for vurdering og rehabilitering ble presentert. Vi \u00f8nsker n\u00e5 \u00e5 g\u00e5 videre med en modell hvor endringen kun involverer etat for vurdering og rehabilitering. Modellen vil ogs\u00e5 v\u00e6re tro mot vedtatt plan der det st\u00e5r det at alle henvendelser om helse- og omsorgstjenester skal g\u00e5 til vurderingsteamet. I dag g\u00e5r henvendelsene flere steder, deriblant direkte til ergo- og fysioterapitjenestene. Hovedm\u00e5let i planen er at en skal f\u00e5 en tverrfaglig vurdering av brukers behov slik at rett tjeneste settes inn. Alle s\u00f8knader foresl\u00e5s derfor behandlet av vurderingsteamet, som bruker inntil 4 uker p\u00e5 \u00e5 kartlegge hvordan bruker best kan hjelpes, samtidig som de gir tjenester til vedkommende.. Dette vil kreve at noen ansatte i ergo- og fysioterapitjenesten vil bli overf\u00f8rt til vurderingsteamene. Vurderingsteamene vil dermed bli st\u00f8rre enn de er i dag. Det er et m\u00e5l at bruker med denne organiseringen ogs\u00e5 f\u00e5r raskere svar p\u00e5 sin s\u00f8knad. Denne l\u00f8sningen vekker heller ikke noe stor jubel, men den bidrar til \u00e5 holde et samlet fagmilj\u00f8 i etaten. Etaten skal ogs\u00e5 v\u00e6re et kraftsenter for rehabilitering, og da er det hensiktsmessig at etaten ogs\u00e5 har et godt fagmilj\u00f8 innen ergo- og fysioterapi.. Oppdraget redegj\u00f8r ellers for saken. Etaten vil senere komme tilbake til n\u00e6rmere innretning. i. Ole Mikaelsen/FO: Vi sliter veldig med \u00e5 skaffe oss oversikt over alt som er av koordinering. Vi lurer ogs\u00e5 litt p\u00e5 om det er fordi det har skjedd s\u00e5 mye over s\u00e5 lang tid at der henger igjen rester. Det er viktig at vi sikrer at ingen faller mellom to stoler. ii. \u00c5se Tillier/NFF: Vi finner ikke at det er en forutsetning at alle tjenester skal vurderes samme sted. 1. Kjell Wolff: Det st\u00e5r helsetjenester i hjemmet. Dette omfatter ogs\u00e5 ergo- og fysioterapitjenester iii. \u00c5se Tillier: Dette er en prosess som kan medf\u00f8re store omorganiseringer. Vi synes det er veldig kort tid mellom informasjon p\u00e5 mandag og informasjons- og dr\u00f8ftingsm\u00f8te i dag. 1. Kjell Wolff: Vi har hatt en lang prosess som ble stoppet fordi fagforeningene var uenige. Vi har deretter jobbet for \u00e5 f\u00e5 en bedre l\u00f8sning. Dette vurderes av arbeidsgiver \u00e5 f\u00f8re til mindre endringer enn tidligere forslag da f\u00e6rre medarbeidere m\u00e5 skifte arbeidssted. 1. Lill Eren Kolloen/NFF: Vi synes det er et stort sprang mellom det vi diskuterte i 2023 og det vi diskuterte p\u00e5 mandag. 1. Kjell Wolff: Endringen har skjedd fordi dere var uenige i det opprinnelige forslaget. Vi har sett p\u00e5 andre m\u00e5ter \u00e5 l\u00f8se dette p\u00e5. 2. Lill Eren Kolloen: Det har dere gjort uten involvering fra tillitsvalgte. 3. Ingelin S\u00f8raas: Dette er et tilleggsoppdrag som kommer til etaten. Gjennomf\u00f8ringen skal de tillitsvalgte v\u00e6re med p\u00e5, hvem som skal flyttes over og utvelgelseskriterier har vi ikke begynt med. 4. Kjell Wolff: Vi dr\u00f8fter dette med dere n\u00e5. Vi \u00f8nsker \u00e5 f\u00e5 til gode tjenester til innbyggerne i tr\u00e5d med vedtatte planer, og vi \u00f8nsker ogs\u00e5 \u00e5 v\u00e6re en attraktiv arbeidsgiver. Vi anerkjenner at ikke alle liker endringen. Det er veldig viktig at vi klarer \u00e5 organisere tjenestene v\u00e5re p\u00e5 en god m\u00e5te til innbyggernes beste. 2. Lill Eren Kolloen: Medlemmer i vurderingsteamene opplever det som d\u00e5rlig utnytting av ergoterapiressursene n\u00e5r de skal gj\u00f8re n\u00f8dvendig helsehjelp. Da forsvinner ogs\u00e5 litt av argumentet med \u00e5 ha ergoterapeuter inn i vurderingsteamene. 1. Kjell Wolff: Det er viktig \u00e5 bruke kompetansen den enkelte medarbeider har i m\u00f8tet med den enkelte bruker. Tilbakemeldingene fra ansatte i vurderingsteamene er gode og det fremst\u00e5r som at de opplever \u00e5 f\u00e5 brukt kompetansen sin godt i dag. 3. Lill Eren Kolloen: Vurderingsteamene bekymrer seg for hva som skjer. Oppdraget er vagt. 1. Kjell: Det er ikke et \u00f8nske fra ledelsen \u00e5 detaljstyre hvordan dette skal organiseres. Et grunnleggende prinsipp i tillit og faglighet er at ledelsen legger rammer og beskriver m\u00e5l, og s\u00e5 m\u00e5 de som har kompetansen p\u00e5 det bruke denne til \u00e5 finne de beste l\u00f8sningene. I oppdraget fremg\u00e5r det klart at det skal gj\u00f8res et arbeid i etaten f\u00f8r vi er klare. Her er ansatte, tillitsvalgte og vernetjenesten viktige bidragsytere. 4. \u00c5se Tillier/NFF: Vi setter pris p\u00e5 at de ansatte f\u00e5r v\u00e6re med p\u00e5 \u00e5 utforme detaljene. Den umiddelbare reaksjonen fra de ansatte er likevel at det er mye uro. De sliter med \u00e5 forst\u00e5 gevinsten og hensikten. Det er behov for en gjensidig forst\u00e5else. 5. Kim Weidemann/Fagf: Vi har f\u00e5tt noen tilbakemeldinger fra v\u00e5re medlemmer, i hovedsak merkantile ressurser. De etterlyser mer trygging p\u00e5 at vi ikke skal kaste alle kart opp og begynne p\u00e5 nytt. 1. Kjell Wolff: Det blir en mindre endring enn det f\u00f8rste forslaget. Vi vet at omstillingsprosesser er krevende. Det er ingen prestisje for noen at dette skjer p\u00e5 en veldig bestemt m\u00e5te, men det er viktig at vi f\u00e5r til en endring for fremtiden. Vi ser at n\u00e5r folk jobber sammen p\u00e5 denne m\u00e5ten, f\u00e5r innbyggerne riktigere tjenester. 6. \u00c5se Tillier: Det er kapasitetsutfordringer i dag. Hvis tjenestene skal avgi personell til vurderingsteamene, blir det mindre igjen. 1. Kjell Wolff: Bemanningsutfordringene i v\u00e5re tjenester vil \u00f8ke med de demografiske endringene som kommer. N\u00e5r vi lykkes med godt og faktisk tverrfaglig arbeid, ser vi at flere f\u00e5r en riktigere tjeneste. N\u00e5r vi klarer \u00e5 hjelpe flere til \u00e5 bli selvhjulpne f\u00e5r vi frigjort personell til de som m\u00e5 ha bistand. 7. Lill Eren Kolloen: Vi h\u00e5ndterer veldig mye hjelpemidler. Vi oppfatter at denne endringen gj\u00f8r at prosessene vil ta lenger tid, og mange av disse prosessene tar allerede lenger enn 4 uker. Siden hjelpemiddels\u00f8knadene g\u00e5r til en ekstern part, r\u00e5r vi ikke over saksbehandlingstiden. 1. Kjell Wolff: Dette er viktige innspill til den videre prosessen. 2. Elin Wathne: Jeg er ikke kjent med hvilken informasjon som er gitt ut til de ansatte. Vi har jobbet med vurderingsteam siden 2018, og har f\u00e5tt et veldig godt samarbeid opp mot hjemmebaserte tjenester. Jeg er trygg p\u00e5 at vi ogs\u00e5 skal ha det videre. 3. Nina Nordvik: Det er viktig at vi f\u00e5r p\u00e5 plass den prosessen vi n\u00e5 er inne i. 4. Kjell Wolff: I det \u00e5 svare ut mandatet, ligger det veldig klart at de ber\u00f8rte skal v\u00e6re med. Innspillene tas med videre. 8. \u00c5se Tillier: Det er \u00f8nskelig om den videre prosessen organiseres som et prosjekt med en prosjektleder. 9. Lill Eren Kolloen: Jeg sender en liste med innspill og kommentarer til referatet 4. Konkurranseutsetting av to sykehjem a. Bernt Tungodden: \u00d8nske om konkurranseutsetting er omtalt i byr\u00e5dets plattform. Byr\u00e5det har fremmet for bystyret og det er vedtatt i budsjettvedtaket at det skal legges frem sak med sikte p\u00e5 \u00e5 beslutte konkurranseutsetting. Det er bystyret som har fullmakten til \u00e5 innf\u00f8re eller avvikle ulike former for konkurranse. Det er planen at bystyresaken blir ganske kort. Vi vil gj\u00f8re en vurdering av hvilke plasser som egner seg godt til konkurranseutsetting, eller som ikke egner seg til konkurranseutsetting. Saken vil ogs\u00e5 omtale transaksjonskostnadene knyttet til kj\u00f8p av tjenesten. Vi skal ogs\u00e5 omtale de \u00f8konomiske konsekvensene, samt m\u00e5let med \u00e5 gj\u00f8re dette. Mulige utvelgelseskriterier: i. Transaksjonskostnadene skal minimeres. ii. Vi m\u00e5 velge institusjoner som gir minst mulig behov for \u00e5 koordinere mellom oppdragsgiver og den enkelte institusjon. iii. Vi tenker ogs\u00e5 at det ikke skal lages for store omstillingsutfordringer. Hvis vi velger de st\u00f8rste sykehjemmene, vil vi ogs\u00e5 f\u00e5 en stor omstillingsoppgave. iv. Mulighet for \u00f8kt mangfold, kvalitet og innovasjon v. Byggteknisk standard. Vi \u00f8nsker ikke \u00e5 foresl\u00e5 de mest krevende byggene. vi. Geografisk beliggenhet kan v\u00e6re et utvelgelseskriterium. vii. St\u00f8rrelse - det kan ogs\u00e5 v\u00e6re krevende om de minste institusjonene konkurranseutsettes. Sykehjemmene har forskjellige tjenester og tilh\u00f8rer forskjellige kategorier, og vi antar ikke alle egner seg like mye. b. Eli Tysnes/HVO: Den st\u00f8rste utfordringen vil bli \u00e5 rekruttere personale. i. Kjell Wolff: Det vil bli en utfordring uavhengig av dette. c. Ole Mikaelsen/FO: Vi tror det blir viktig at man har konkurranseutsatt et sykehjem som ligner p\u00e5 et som ikke konkurranseutsetting, s\u00e5nn at det blir mulig \u00e5 m\u00e5le de mot hverandre. d. Frank Eide/NSF: Jeg har ingenting \u00e5 utsette p\u00e5 kriteriene, og er ellers enig med FOs innspill. e. Kim Weidemann/NSF: Fagforbundet st\u00f8tter kriteriene. f. Lill Eren Kolloen: Er begrunnelsen \u00e5 spare penger? i. Bernt Tungodden: Det st\u00e5r i plattformen at innsparing ikke er et kriterium. g. Gro Nordtvedt/Delta: Det blir frustrerende for sykehjemmene som har v\u00e6rt gjenstand for privatisering og rekommunalisering tidligere om de skal bli gjenstand for det samme denne gangen. h. Kjell Wolff: Det har kommet frem at noen er urolige mens andre ser positivt p\u00e5 \u00e5 eventuelt skulle jobbe for en privat tilbyder igjen. Vi \u00f8nsker \u00e5 f\u00e5 avklart dette s\u00e5 raskt som mulig. Det g\u00e5r en sak til bystyret s\u00e5 fort som mulig slik at byr\u00e5det f\u00e5r fullmakt til \u00e5 gjennomf\u00f8re dette. Tillitsvalgte er enige i at utvelgelseskriteriene som er foresl\u00e5tt er gode og har ikke andre innspill til disse, n\u00e5r konkurranseutsetting f\u00f8rst skal gjennomf\u00f8res. 5. Ansettelser/utlysninger a. Ingelin S\u00f8raas: Vi ansatte en midlertidig arealr\u00e5dgiver for en stund tilbake med mulighet for fast ansettelse. Vi har n\u00e5 muligheten til \u00e5 ansette fast, og \u00f8nsker \u00e5 ansette denne arealr\u00e5dgiveren fast. Kommunaldirekt\u00f8ren har vurdert at behovet er tilstede, og at det kan ansettes fast i denne stillingen. b. Vi har ellers ingen ansettelser 6. Informasjon om saker til politisk behandling a. Kjell Wolff: Rullering av plan et helt liv med mening, vekst og utvikling som er behandlet i bystyret. Det har ogs\u00e5 v\u00e6rt en del h\u00f8ringer, men intet st\u00f8rre. 7. Saker fra tillitsvalgte a. Kim Weidemann: Fagforbundet opplever at ikke alle tar imot attester p\u00e5 engelsk. b. Kjell Wolff: Retningslinjen ble endret i 2021, og det skal ikke lenger v\u00e6re et problem. Vi tar det opp hvis vi gj\u00f8res kjent med det. 8. Eventuelt a. Frank Eide: Helgen 19-21 ble hjemmebaserte tjenester satt i beredskap. Vi minner om at det finnes prosedyrer for \u00e5 avtale dette med tillitsvalgte. b. Frank Eide: Sommeravl\u00f8nning - er dette tatt opp? i. Ingelin S\u00f8raas: Vi kaller inn etatene til et m\u00f8te, og tar det opp p\u00e5 neste IDM. BEHO - Kommunaldirekt\u00f8rens stab (Arbeidssted) Petter Sevaldson Lilleb\u00f8 - R\u00e5dgiver Dokumentet er godkjent elektronisk. "
}