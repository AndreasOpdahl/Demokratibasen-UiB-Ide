{
  "dokument_id": "eea8ddf1-bc61-53ad-a872-eda1edde0209",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 24.09.2024",
  "url": "https://bergen.kommune.no/politikere-utvalg/api/fil/bk360/11160673/Framstilling-Horingssaker-til-forretningsutvalget-24-09-2024",
  "tekst": " Forretningsutvalget Saksframstilling V\u00e5r referanse: 2023/257837-158 Saksbehandler: Anette Hatlemark Drabl\u00f8s H\u00f8ringssaker til forretningsutvalget 24.09.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8yring og offentleg ettersyn - Planstrategi 2024 - 2027 for Vaksdal kommune 2. H\u00f8ring - Forskrift om endring i forskrift om avlsfremmende tiltak p\u00e5 bier 3. H\u00f8ring - Ny lokal forskrift: Vedtekter for gravplassene i Bergen 4. H\u00f8ring - ber om innspill til hvordan tjenestetilbudet til den samiske befolkningen kan bli bedre 5. H\u00f8ring og offentlig ettersyn \u2013 kommuneplanens arealdel 2024-2036 - Ask\u00f8y kommune 6. H\u00f8ring - Planstrategi for Ask\u00f8y kommune 2024-2028 med planprogram for kommuneplanens samfunnsdel - Varsel om oppstart av revisjon av kommuneplanens samfunnsdel 7. H\u00f8yring og offentleg ettersyn av planstrategi 2024 - 2027 Austevoll kommune Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8yring og offentleg ettersyn - Planstrategi 2024 - 2027 for Vaksdal kommune Vaksdal kommune har sendt p\u00e5 offentlig h\u00f8ring forslag til \u00abPlanstrategi for Vaksdal kommune\u00bb. Planstrategien viser hvilke planer Vaksdal kommune vil prioritere de neste fire \u00e5rene. Forslag til planstrategi inneholder blant annet prioritering av rullering av kommuneplanens arealdel. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. 1 H\u00f8ringsfristen er 13. oktober 2024. . 2. H\u00f8ring - Forskrift om endring i forskrift om avlsfremmende tiltak p\u00e5 bier Landbruks- og matdepartementet (LMD) har sendt p\u00e5 h\u00f8ring forskrift om endring i forskrift om avlsfremmende tiltak p\u00e5 bier, \u00abVedlegg I. Godkjente parestasjoner for bier i Norge\u00bb. Endringen gjelder opprettelse av lovbeskyttet parestasjon for honningbier av Buckfast p\u00e5 Korsneset, Bergen i Vestland fylke. Forslaget kommer p\u00e5 bakgrunn av s\u00f8knad fra Norges Bir\u00f8kterlag av 12. februar 2024. LMD viser til at parestasjonen kan opprettes uten at det b\u00e5ndlegger un\u00f8dig store arealer eller medf\u00f8rer konflikter. S\u00f8knaden har st\u00f8tte i bir\u00f8ktermilj\u00f8et i Vestland fylke, og er behandlet av styret i Norges Bir\u00f8kterlag. Norges Bir\u00f8kterlag ber om at Vedlegg I i forskriften om avlsfremmende tiltak p\u00e5 bier endres ved at det tilf\u00f8yes: \u00abKorsneset, Bergen, Vestland. - Hele halv\u00f8ya avgrenset av en rett linje mellom Hovdavika og Nordvika mot nord-\u00f8st. Det settes ikke krav til sikkerhetssone p\u00e5 20 kilometer omkring parestasjonen p\u00e5 grunn av naturlig avgrensning av vann og fjell.\u00bb Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15.november 2024 3. H\u00f8ring - Ny lokal forskrift: Vedtekter for gravplassene i Bergen Gravplassmyndigheten i Bergen sendte 17.09.24 p\u00e5 h\u00f8ring forslag til ny lokal forskrift, Vedtekter for gravplassene i Bergen. Det fremg\u00e5r ikke av h\u00f8ringsbrevet hvilke endringer som foresl\u00e5s ift. gjeldende forskrift. Dette er etterspurt, men ikke mottatt. Bystyredirekt\u00f8ren legger til grunn at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 7. oktober 2024. 4. H\u00f8ring - ber om innspill til hvordan tjenestetilbudet til den samiske befolkningen kan bli bedre Kommunal- og distriktsdepartementet har sendt p\u00e5 h\u00f8ring den \u00e5rlige stortingsmeldingen om samisk spr\u00e5k, kultur og samfunnsliv, som i 2025 skal handle om kommunene og fylkeskommunenes ansvar for tjenestetilbud til den samiske befolkningen. Regjeringen lager \u00e5rlig en stortingsmelding om samisk spr\u00e5k, kultur og samfunnsliv, med ulike tema for hvert \u00e5r. Regjeringen har bestemt at tema for meldingen i 2025 skal avgrenses til \u00e5 handle om kommunene og fylkeskommunenes ansvar for \u00e5 gi gode og likeverdige tjenester til den samiske befolkningen. I meldingen skal helse- og 2 omsorgstjenester til eldre samer, barnevern og krisesentertilbud l\u00f8ftes fram, i tillegg til andre sosial- og velferdstilbud i regi av blant annet arbeids- og velferdsforvalningen (NAV). Meldingen vil omtale tilbud som bidrar til \u00e5 styrke barn og unges samiske spr\u00e5k og identitet. Det er ogs\u00e5 aktuelt \u00e5 g\u00e5 inn i noen tema som ble l\u00f8ftet i de to siste \u00e5rlige stortingsmeldingene, om kompetanse og rekruttering i barnehage, grunnoppl\u00e6ring og h\u00f8yere utdanning og om folkehelse i den samiske befolkningen. P\u00e5 bakgrunn av tema for meldingen i 2025, vurderer bystyredirekt\u00f8ren at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 8. november 2024. 5. H\u00f8ring og offentlig ettersyn \u2013 kommuneplanens arealdel 2024-2036 - Ask\u00f8y kommune Ask\u00f8y kommune har sendt p\u00e5 h\u00f8ring forslag til kommuneplanens arealdel. Blant endringene som fremheves ved denne rulleringen er at flere utbyggingsomr\u00e5der, som ble tatt ut av planforslaget i forkant av politisk behandling, er tatt inn igjen i planforslaget. Planforslaget legger opp til en ny senterstruktur for kommunen. Hensikten med senterstrukturen og vekstsonene er \u00e5 konsentrere utbyggingen og dermed legge til rette for levedyktige senteromr\u00e5der, kortere avstander mellom boliger og daglige reisem\u00e5l, \u00f8kt tilgang p\u00e5 handels- og tjenestetilbud i n\u00e6rheten av der folk bor, og mer effektiv drift av kommunale tjenestetilbud. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. november 2024. 6. H\u00f8ring - Planstrategi for Ask\u00f8y kommune 2024-2028 med planprogram for kommuneplanens samfunnsdel - Varsel om oppstart av revisjon av kommuneplanens samfunnsdel Ask\u00f8y kommune har sendt p\u00e5 h\u00f8ring forslag til planstrategi 2024-2028 og planprogram for kommuneplanens samfunnsdel. Forslag til planstrategi inneholder blant annet prioritering av rullering av kommuneplanens samfunnsdel og arealdel. Planprogram for revidering av kommuneplanens samfunnsdel angir form\u00e5l, prosess og fremdriftsplan for arbeidet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 25. oktober 2024. 7. H\u00f8yring og offentleg ettersyn av planstrategi 2024 - 2027 Austevoll kommune Austevoll kommune har sendt p\u00e5 h\u00f8ring forslag til planstrategi 2024-2027. Forslag til planstrategi inneholder blant annet prioritering av rullering av kommuneplanens samfunnsdel og arealdel. 3 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 12. oktober 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8yring og offentleg ettersyn - Planstrategi 2024 - 2027 for Vaksdal kommune\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Forskrift om endring i forskrift om avlsfremmende tiltak p\u00e5 bier\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Ny lokal forskrift: Vedtekter for gravplassene i Bergen\u00bb p\u00e5 vegne av Bergen kommune. 4. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring - ber om innspill til hvordan tjenestetilbudet til den samiske befolkningen kan bli bedre\u00bb p\u00e5 vegne av Bergen kommune. H\u00f8ringen sendes ogs\u00e5 utvalg for helse og sosial og utvalg for barnehage, skole og idrett til orientering. 5. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring og offentlig ettersyn \u2013 kommuneplanens arealdel 2024-2036 - Ask\u00f8y kommune\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - Planstrategi for Ask\u00f8y kommune 2024- 2028 med planprogram for kommuneplanens samfunnsdel - Varsel om oppstart av revisjon av kommuneplanens samfunnsdel\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8yring og offentleg ettersyn av planstrategi 2024 - 2027 Austevoll kommune\u00bb p\u00e5 vegne av Bergen kommune. Dato: 20. september 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}