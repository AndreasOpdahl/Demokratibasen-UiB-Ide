{
  "dokument_id": "791e5cbd-51b1-599a-a34c-bd969cbec62a",
  "doc_type": "case_presentation",
  "kommune": 4601,
  "tittel": "Klagesak. Laksev\u00e5g, gnr.  141, bnr. 5, Olsvikveien 166. Klage over avslag p\u00e5 s\u00f8knad om oppf\u00f8ring av to tomannsbustader.",
  "url": "https://bergen.kommune.no/politikere-utvalg/api/fil/bk360/12185734/Framstilling-Klagesak-Laksevag-gnr-141-bnr-5-Olsvikveien-166-Klage-over-avslag-pa-soknad-om-oppforing-av-to-tomannsbustader-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/183861-8 Klagesak. Laksev\u00e5g, gnr. 141, bnr. 5, Olsvikveien 166. Klage over avslag p\u00e5 s\u00f8knad om oppf\u00f8ring av to tomannsbustader Kva saka gjeld: Advokatfirmaet Landsvik & Larsen AS, klagar p\u00e5 vegner av tiltakshavar Thorbj\u00f8rn Holgersen. Avslaget er datert 12.11.2024. Avslagsheimlar er KPA 2018 \u00a7 22.2 c) om st\u00f8y p\u00e5 uteopphaldsareal og \u00a7 26.5.1 om vesentleg nybygging i \u00ab\u00d8vrig byggesone\u00bb. Vidare har avslaget vist til at plassering av internveg og utforming av avk\u00f8yring er i strid med gjeldande reguleringsplan, samt reguleringsf\u00f8resegnene \u00a7 2 om etasjetal. Ansvarleg s\u00f8kjar er Prop Tech AS. Plansituasjon KPA 2018 viser eigedomen som \u00ab\u00d8vrig byggesone\u00bb, i omsynssone \u00abFlyst\u00f8y, gul sone\u00bb, samt aktsemdsomr\u00e5de for steinsprang og skred. Eigedomen er regulert til bustad i \u00abbebyggelsesplan\u00bb nr. 3335200 fr\u00e5 1989. Flyfoto under viser med innramming dei aktuelle bruksnr. 141/5, 141/8 og 141/13 p\u00e5 til saman 2017 m2 som er oms\u00f8kt tomt for to tomannsbustader. Raudt kryss i \u00f8vre bildekant markerer tomt som fekk avslag i UMBY sitt vedtak datert 14.06.2023, sak 269/23. 1 Situasjonskart nedanfor viser plasseringa av dei to tomannsbustadene. Tiltakshavar har i f\u00f8lgje s\u00f8kjaren vegrett over gbnr. 141/1, etter rettsforlik fr\u00e5 jordskifteretten i juni 2022. Fotomontasjene under viser dei oms\u00f8kte bustadene fr\u00e5 h\u00f8vesvis s\u00f8r og nord: 2 Bymilj\u00f8etaten Bymilj\u00f8etaten kan godkjenne endra bruk av avk\u00f8yring til kommunal veg Olsvikveien, p\u00e5 vilk\u00e5r av at avk\u00f8yringa blir utbetra. Vestland fylkeskommune (VLFK) VLFK viser til at krysset mellom Olsvikveien (kommunal) og Leirvik\u00e5sen (fylkeskommunal), ikkje er utforma p\u00e5 ein trafikksikker m\u00e5te. Nybygging vil forverre trafikksituasjonen. VLFK er kritisk til auka bruk av krysset. VLFK foresl\u00e5r at det blir gjort ei reguleringsendring for \u00e5 kartlegge omr\u00e5det og sj\u00e5 om rekkef\u00f8lgjekrav er n\u00f8dvendige. Form\u00e5let med rekkef\u00f8lgjekrav er at tiltak i planomr\u00e5det skal skje p\u00e5 ein koordinert og form\u00e5lstenleg m\u00e5te. Bilbasert utbygging er i strid med nullvektsm\u00e5let. Dessutan m\u00e5 omsynet til mjuke trafikantar og trygg skuleveg vektleggjast. Nabomerknader - Gjerdingsskjenet 41 v/ Bj\u00f8rn Ove Einen viser til faren for steinsprang i anleggsperioden, mot husa nedanfor i Gjerdingsskjenet. - Olsvikveien 156 v/ Joakim Hammersland \u00f8nskjer at reguleringsplanen blir f\u00f8lgd, og at bustadene berre f\u00e5r ein etasje. - Olsvikveien 168 v/ Daniel Strietzel viser til at i f\u00f8lgje situasjonsplanen er deler av tilkomstvegen planlagt inn p\u00e5 hans eigedom. Han viser til at avstandsregelen m\u00e5 f\u00f8lgjast. - Olsvikveien 170 v/Roy Gloppen og Merete Lok\u00f8y Gloppen viser til at tiltaka har f\u00e5tt avslag tidlegare, det blir no s\u00f8kt om fleire bueiningar, og merknadshavarane kan ikkje sj\u00e5 at grunnlaget for avslag har endra seg. - Olsvikveien 176 A v/Aage Husa er negativ til at utbyggjar skal f\u00e5 dispensasjon fr\u00e5 krav til utbetring av avk\u00f8yring, samt dispensasjon fr\u00e5 reguleringsplanen for ny tilkomstveg. - Olsvikveien 148 v/K\u00e5re Johan Molvik kan ikkje godta husteikningane. Husa verkar for dominerande og m\u00e5 senkast i terrenget. 3 S\u00f8kjaren har kommentert merknadene, dette framg\u00e5r av fagnotatet p\u00e5 sidene 2 -4. Klagaren sine merknader: Oppsummert viser klagaren til at kommunen ikkje har vurdert dispensasjonsvilk\u00e5ra korrekt i h\u00f8ve til KPA 2018 \u00a7 22.2 c) om at \u00abhensynet bak bestemmelsen blir vesentlig tilsidesatt\u00bb. Det er videre utarbeida ein ny st\u00f8yrapport for \u00e5 dokumentere st\u00f8yen p\u00e5 uteoppholdsareala tilstrekkjeleg. Klagaren hevdar at kommunen si forst\u00e5ing av KPA \u00a7 26.5.1 er i strid med legalitetsprinsippet. I alle tilfelle er det grunnlag for \u00e5 gi ein dispensasjon fr\u00e5 forbodet mot vesentleg nybygging. Det ligg f\u00f8re ei omfattande tilleggsklage datert 19.12.2024. Byr\u00e5det viser til denne. Fagetaten si vurdering og tilr\u00e5ding: Vesentleg nybygging Fagetaten viser til at merknadene om \u00abvesentlig nybygging\u00bb i \u00ab\u00d8vrig byggesone\u00bb har vore oppe fleire gonger i byr\u00e5det, UMBY og Statsforvaltaren i Vestland. Det har d\u00e5 blitt stadfesta at tilfelle som dette skal sj\u00e5ast som vesentleg nybygging. Fagetaten viser m.a. til eigedomen gbnr. 141/176 (ca 100 meter mot nord), der s\u00f8knad om einebustad med kjellarleilegheit vart sett som vesentleg nybygging \u00e5leine, grunna nabotomtene (141/175 og 141/174) som var ubebygde, og at det dermed var behov for planavklaring grunna stort utbyggingspotensial i omr\u00e5det. Avslaget vart halde oppe av byr\u00e5det og UMBY, og stadfesta av Statsforvaltaren den 13.09.2023. Fagetaten viser til byr\u00e5det si saksframstilling i den nemnde saka (sak 2022/191018-5): Fagetaten viser til at det ikkje b\u00f8r tillatast meir utbygging i omr\u00e5det f\u00f8r infrastrukturen er avklart i ein reguleringsplan, med rekkef\u00f8lgjekrav om utbetring av infrastrukturen. Fagetaten viser til at vegnettet ikkje er opparbeida i tr\u00e5d med gjeldande plan, dette gjeld spesielt den kommunale Olsvikveien som er smal. Flyst\u00f8y N\u00e5r det gjeld flyst\u00f8y viser fagetaten til at omr\u00e5det ligg heilt i grensa for gul st\u00f8ysone. Vidare er det mange usikkerheitsmoment om framtidig flyst\u00f8y. Fagetaten viser til at omr\u00e5det ligg marginalt over det strengaste scenariet og er heilt i ytterkant av flyst\u00f8ysonen. 4 Nabogrenser Fagetaten viser til at eigedomen ligg p\u00e5 ei h\u00f8gde 30 meter h\u00f8gare enn busetnaden i vest, i eit aktsemdsomr\u00e5de for steinsprang, jord-, flom-, og sn\u00f8skred. Fagetaten ser i eit tryggleiksperspektiv liten grunn til \u00e5 fr\u00e5vike 4-metersregelen. Terrasse og murar utanfor byggjegrensa vil i stor grad f\u00f8re til innsyn til bustadene 30 meter under. Dette ser fagetaten som urimeleg og un\u00f8dvendig, d\u00e5 det er fullt mogleg \u00e5 overhalde 4-metersgrensa. Fagetaten er negativ til \u00e5 dispensere. Dette gjeld og vegen som er planlagt 0 meter fr\u00e5 grensa til 141/22, Olsvikveien 168. Tiltaket vil sannsynlegvis medf\u00f8re arbeid og andre ulemper inne p\u00e5 141/22 som for fagetaten framst\u00e5r un\u00f8dvendige. For fagetaten framst\u00e5r det uklart om jordskiftesaka som s\u00f8kjar viser til gjeld ein spesifikk trase \u0301 over gbnr. 141/1, d\u00e5 kart eller rettsforliket ikkje er vedlagt. Uansett vil ikkje jordskifteretten kunne binde opp plan- og bygningsmyndigheita med omsyn til plasseringa av tilkomstvegen. Etasjetal Fagetaten er positiv til dispensasjon fr\u00e5 reguleringsplan med omsyn til etasjetal. Konklusjon, fagetaten Fagetaten opprettheld sitt avslag. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r at klagen ikkje blir tatt til f\u00f8lgje. Byr\u00e5det har lagt avgjerande vekt p\u00e5 at infrastrukturen per i dag ikkje ligg til rette for vesentleg nybygging. Vidare har byr\u00e5det vektlagt at det ikkje er grunnlag for \u00e5 dispensere fr\u00e5 4-meters regelen i pbl. \u00a7 29-4, med omsyn til plassering av nybygg og tilkomstveg. Om vesentleg nybygging i \u00ab\u00d8vrig byggesone\u00bb F\u00f8lgjande framg\u00e5r av KPA 2018 \u00a7 26.5.1: \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Byr\u00e5det viser til saka som er omtalt av fagetaten ovanfor, og som vart behandla av UMBY i sak 269/23 den 14.06.2023. Avslaget vart stadfesta av Statsforvaltaren den 13.09.2023. I vedtaket la kommunen s\u00e6rleg vekt p\u00e5 at vidare utbygging vil medf\u00f8re auka trafikk, og at den kommunale Olsvikveien ikkje er opparbeidd i samsvar med reguleringsplanen fr\u00e5 1989. Kommunen argumenterte i saka med at det er stort utbyggingspotensial i omr\u00e5det og at dette viser eit reellt behov for planavklaring. Byr\u00e5det meiner at argumentet er like sterkt i dag. 4 nye bueiningar m\u00e5 utvilsamt kunne kallast vesentleg nybygging. Gatefoto til venstre viser Olsvikveien fr\u00e5 aktuell avk\u00f8yring og s\u00f8rover mot kryss/Leirvik\u00e5sen. Det er ca. 135 meter fr\u00e5 avk\u00f8yringa til fortauet i Leirvik\u00e5sen. Olsvikveien har ikkje fortau per i dag. Om nabogrenser Hovedregelen er at 4-meters regelen i pbl. \u00a7 29-4, andre ledd, skal overhaldast. Avstandsregelen skal ivareta naboane sine interesser slik at dei i hovudsak kan behalde sine bukvalitetar. I dette tilfellet medf\u00f8rer det tryggleiksrisiko og ulemper ved innsyn for bustadene i Gjerdingsskjenet 41 og 43 at avstandsregelen ikkje blir f\u00f8lgd. Vidare er det ei 5 ulempe for naboen i Olsvikveien 168 at tilkomstvegen blir lagt heilt inn til grensa. Det er vanskeleg \u00e5 sj\u00e5 for seg at bygging av vegen, samt drift og vedlikehald av vegen med br\u00f8yting og liknande kan f\u00f8reg\u00e5 utan at naboen sin eigedom blir ber\u00f8rt. Om dispensasjon Byr\u00e5det legg som fagetaten til grunn at tiltaket krev dispensasjon fr\u00e5 KPA 2018 \u00a7 26.5.1 om vesentleg nybygging og at unntaket i \u00a7 26.5.1, andre setning, dermed ikkje gjeld. Byr\u00e5det viser til at omr\u00e5det har relativt stort utbyggingspotensiale og at forbodet mot vesentleg nybygging i dette tilfellet kan sj\u00e5ast som eit krav om regulering. Byr\u00e5det viser og til KPA 2018 \u00a7 4.1 som er aktuell i dette tilfellet: \u00abVed regulering skal det settes rekkef\u00f8lgekrav for \u00e5 sikre at n\u00f8dvendig infrastruktur ferdigstilles i \u00f8nsket rekkef\u00f8lge og med rett kvalitet. Hensynet til myke trafikanter skal vektlegges.\u00bb Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Det er ei kjerneoppg\u00e5ve for kommunen \u00e5 s\u00f8rgje for at bustadomr\u00e5de har tilfredsstillande infrastruktur, herunder \u00e5 tilretteleggje for mjuke trafikantar. Vidare er \u00ab\u00d8vrig byggesone\u00bb utanfor KPA sine fortettingsomr\u00e5de. Kommunen pliktar dermed \u00e5 sj\u00e5 til at nabointeresser ikkje blir vesentleg p\u00e5verka av nye byggjetiltak. Byr\u00e5det meiner som fagetaten at n\u00f8dvendige krav til infrastruktur m\u00e5 avklarast i ein ny reguleringsplan, og at dette b\u00f8r sikrast f\u00f8r ny utbygging i eksisterande planomr\u00e5de. Byr\u00e5det viser til at eksisterande reguleringsplan ikkje er blitt gjennomf\u00f8rt som planlagt, s\u00e6rleg med omsyn til Olsvikveien. Per i dag framst\u00e5r det lite realistisk at eksisterande plan vil bli gjennomf\u00f8rt, men ved ny regulering kan n\u00f8dvendige tiltak bli gjennomf\u00f8rt med rekkef\u00f8lgjekrav tilpassa dagens situasjon. Ved regulering kan sp\u00f8rsm\u00e5let om flyst\u00f8y og avklarast n\u00e6rare. Byr\u00e5det vurderer etter dette at dei omsyn som ligg bak forbodet mot vesentleg nybygging vil bli vesentleg tilsidesett ved ein dispensasjon. Det same gjeld i h\u00f8ve til 4-meters regelen i pbl, \u00a7 29-4, andre ledd, med omsyn til naboane. Byr\u00e5det kan heller ikkje sj\u00e5 at fordelane ved ein dispensasjon klart overstig ulempene. Byr\u00e5det innstiller dermed p\u00e5 \u00e5 halde oppe fagetaten sitt vedtak. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 12.11.2024 blir halde oppe. Klagen blir ikkje tatt til f\u00f8lgje. Dato: 25. mars 2025 Christine B. Meyer Christine Kahrs Byr\u00e5dsleiar Byr\u00e5d for byutvikling 6 Dokumentet er godkjent elektronisk. Vedlegg: Fagnotat datert 08.01.2025 med f\u00f8lgande vedlegg: 1. Oversiktskart 2. Oversiktsfoto 3. Situasjonsplan 4. Avslag datert 12.11.2024 5. Klage datert 01.12.2024 med supplering og ny st\u00f8yrapport datert 16.12.2024 6. Uttale Bergen Vann datert 18.04.2023 7. Uttale BIR datert 19.12.2023 8. Uttale Bymilj\u00f8etaten datert 03.07.2023 9. S\u00f8knad om rammetillatelse og dispensasjoner 10. St\u00f8yrapport datert 31.08.2023 11. Nabomerknader 12. Tilsvar nabomerknader 13. Tegninger 14. Statsforvaltaren i Vestland, vedtak datert 13.09.2023 7 "
}