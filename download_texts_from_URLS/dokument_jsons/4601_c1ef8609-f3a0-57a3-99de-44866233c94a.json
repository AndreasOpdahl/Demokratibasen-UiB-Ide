{
  "dokument_id": "c1ef8609-f3a0-57a3-99de-44866233c94a",
  "doc_type": "case_attachment",
  "kommune": 4601,
  "tittel": "Skatteinngang etter mai 2024",
  "url": "https://bergen.kommune.no/politikere-utvalg/api/fil/bk360/10589523/Skatteinngang-etter-mai-2024",
  "tekst": " \u00d8konomi konsern Til Notat V\u00e5r referanse: 2024/30840-14 Saksbehandler: \u00d8yvind Svanevik Vaage Dato: 12. juni 2024 Fra \u00d8konomi konsern Skatteinngang etter mai 2024 Skatteinngangen i mai var p\u00e5 2250 mill. kroner, en \u00f8kning p\u00e5 7,4% fra samme m\u00e5ned i 2023. Skatteinngangen for mai inkluderer forskuddstrekket for mars og april, alts\u00e5 skatt innbetalt av ordin\u00e6re l\u00f8nnstakere, samt betydelige restskattinnbetalinger i forbindelse med skatteoppgj\u00f8ret for 2023. Om lag halvparten av veksten i skatteinngangen er drevet av en vekst i forskuddstrekket, som i mai var p\u00e5 4,1%. \u00d8kt forskuddstrekk henger sammen med h\u00f8y aktivitet i \u00f8konomien, med god l\u00f8nnsvekst og lav arbeidsledighet. Skatteveksten kommer til tross for at det kommunale skatt\u00f8ret \u2013 kommunenes andel av innbetalt skatt \u2013 ble redusert i Statsbudsjettet 2024, fra 11,15% til 10,95%. Denne reduksjonen tredde f\u00f8rst i kraft fra mars og bidrar isolert sett til en reduksjon i skatteinngangen p\u00e5 om lag 2%. En \u00f8kning i tilleggsforskudd bidrar med den andre halvparten av veksten, og henger sammen med nevnte restskattinnbetalinger. Ved innbetaling av restskatt f\u00f8r 31.mai unng\u00e5r man som skatteyter \u00e5 betale renter p\u00e5 skyldig bel\u00f8p og ettersom renteniv\u00e5et gjennom de siste \u00e5rene har \u00f8kt betydelig, bidro dette trolig til at flere valgte \u00e5 betale restskatt tidligere. Den isolerte veksten i tilleggsforskudd var p\u00e5 28,8%, men utgj\u00f8r en langt mindre del av de samlede skatteinnbetalingene enn forskuddstrekket. Veksten i mai bidro til en betydelig \u00f8kning i den samlede \u00e5rsveksten. Per mai er veksten n\u00e5 p\u00e5 4,1% sammenliknet med tilsvarende periode i fjor, opp fra 2,1% per april (se figur under) Man er dermed kommet n\u00e6rmere den budsjetterte veksten p\u00e5 5,0%. Samtidig er mye restskatt n\u00e5 trolig innbetalt inn og man kan dermed forvente en lavere vekst de neste m\u00e5nedene enn man ellers ville f\u00e5tt. Men vil trenge en betydelig \u00f8kt underliggende vekst i skatteinnbetalinger resten av \u00e5ret dersom den budsjetterte \u00e5rsveksten skal n\u00e5s. Vekst i skatteinngangen for hele landet per mai var p\u00e5 4,3%, noe lavere enn anslaget p\u00e5 4,6% som ble lagt til grunn i Statsbudsjettet 2024. Veksten er imidlertid svakere i de st\u00f8rste kommunene. Gjennomsnittlig vekst i ASSS-kommunene per mai ligger p\u00e5 3,5%, og blir trukket ned av relativt skattesterke kommuner som Oslo, Asker og B\u00e6rum, som trolig ser utslag av utflyttede formuende personer gjennom 2022 og 2023. BERGEN LANDET EKSKL. innt.utjevn. INKL. innt.utjevn. Endring Endring Endring (bel\u00f8p i mill. k r.) Bel\u00f8p fra 2023 Bel\u00f8p fra 2023 Bel\u00f8p fra 2023 M\u00e5nedsinngang januar 2024 1 454,0 2,7 % 1 378,7 2,6 % 25 701,7 2,5 % M\u00e5nedsinngang februar 2024 22,4 -0,9 % 44,2 -5,2 % 1 168,3 -5,9 % M\u00e5nedsinngang mars 2024 1 977,8 1,8 % 1 874,7 2,3 % 34 980,1 2,4 % M\u00e5nedsinngang april 2024 53,9 -5,5 % 73,8 -2,8 % 1 781,9 1,4 % M\u00e5nedsinngang mai 2024 2 250,2 7,4 % 2 147,5 7,9 % 40 386,7 7,7 % Akkumulert hittil i \u00e5r (mai) 5 758,3 4,1 % 5 519,0 4,4 % 104 018,7 4,3 % Sk atteanslag i VB 24/Statsbudsj. 24 12 184,2 5,0 % 11 712,6 5,0 % 220 250,0 4,6 % Per mai ligger skatteinngangen 56 mill. h\u00f8yere enn budsjettert, men som nevnt henger dette i stor grad sammen med h\u00f8ye restskattinnbetalinger. Som f\u00f8lge av at restskatter i 2024 har blitt innbetalt tidligere enn man har sett f\u00f8r, er det ventet at innbetalinger av restskatt vil dra veksten ned de neste m\u00e5nedene. Inntektsutjevningen er ogs\u00e5 noe h\u00f8yere enn budsjettert (26 mill.) og dermed er det samlede avviket fra budsjett per mai p\u00e5 30 mill. Effekter av margin- og fordelingsoppgj\u00f8r har historisk sett har gitt kommunen ekstrainntekter ved slutten av \u00e5ret. Det vanskelig \u00e5 beregne hva disse oppgj\u00f8rene vil bli, men bedre informasjon fra Skatteetaten gj\u00f8r det n\u00e5 mulig \u00e5 gi bedre anslag. I notat om skatteinngangen i mars ble det ansl\u00e5tt et marginoppgj\u00f8r i intervallet 150-190 mill. kroner. Basert p\u00e5 ny informasjon i mai s\u00e5 opprettholdes dette intervallet. Dette vil i tilfelle gi et lavere marginoppgj\u00f8r i 2024 enn de senere \u00e5rene. Dette er som ventet etter at marginprosenten (andelen av skatteinngangen som tilbakeholdes for utbetaling av tilgodeskatt) for 2023 ble redusert. Med hilsen \u00d8konomi konsern Dokumentet er godkjent elektronisk. "
}