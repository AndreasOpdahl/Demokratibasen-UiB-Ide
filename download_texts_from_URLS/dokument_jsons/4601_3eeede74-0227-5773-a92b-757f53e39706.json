{
  "dokument_id": "3eeede74-0227-5773-a92b-757f53e39706",
  "doc_type": "case_attachment",
  "kommune": 4601,
  "tittel": "Fagnotat datert 16.10.2024",
  "url": "https://bergen.kommune.no/politikere-utvalg/api/fil/bk360/11334332/Fagnotat-datert-16-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15640-3 (Arbeidssted) Saksbehandler: Mariell Karlsson Vikne Dato: 16.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 168/1225/0/0 Ellerhusens vei 26. Klage p\u00e5 vilk\u00e5r om parkering i vedtak om dispensasjon Hvem klager? Tiltakshaver \u00d8yvind Thomassen ved e-post datert 21.05.2024. Dispensasjon fra KPA2018 \u00a7 17 Parkering for oppf\u00f8ring av enebolig uten Tiltaket parkeringsplass p\u00e5 egen eiendom. Dispensasjonsvedtak p\u00e5 vilk\u00e5r datert 31.07.2024. Det gis dispensasjon fra KPA2018 \u00a7 17 Parkering for oppf\u00f8ring av enebolig uten parkeringsplass p\u00e5 egen eiendom jf pbl. \u00a7 19-2 p\u00e5 vilk\u00e5r om at det skal tilrettelegges for etablering av 1 parkeringsplass med opparbeidet tilkomst til oms\u00f8kte bolig p\u00e5 Vedtaket n\u00e5v\u00e6rende gnr. 168 bnr. 1225 med atkomst via Ellerhusens vei. I denne forbindelse m\u00e5 det dokumenteres tilh\u00f8rende avkj\u00f8ringstillatelse fra Bymilj\u00f8etaten fra Ellerhusens vei. Avkj\u00f8ringstillatelsen m\u00e5 v\u00e6re dokumentert senes ved s\u00f8knad om ferdigattest. KPA2018 viser eiendommen som Ytre fortettingssone og den ligger innenfor hensynssone H570 Eikeviken. En mindre del av eiendommen i s\u00f8r ligger i Planstatus Faresone ras (ikke relevant for oms\u00f8kt dispensasjon). Eiendommen er ikke regulert. Kravene til dispensasjon er oppfylt ogs\u00e5 uten stilt vilk\u00e5r slik at vilk\u00e5ret Klagegrunner fremst\u00e5r som un\u00f8dvendig og ubegrunnet. Behov for ytterligere Nei, ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Dispensasjon p\u00e5 vilk\u00e5r datert 31.07.2024 opprettholdes. Klagen tas ikke til Anbefalt vedtak f\u00f8lge Med hilsen Plan- og bygningsetaten Ulf S\u00e6terdal Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk I DELE-2023/11157 ble det s\u00f8kt om fradeling av 1 parsell fra gnr. 168 bnr. 1225 til boligform\u00e5l. Denne s\u00f8knaden ble avvist den 05.06.2023 fordi den ikke var tilstrekkelig opplyst til \u00e5 kunne realitetsbehandles jf. pbl. \u00a7 21-4. I sak BYGG-2023/11158 ble det s\u00f8kt om, og gitt tillatelse til den 10.07.2023, oppf\u00f8ring av ny enebolig p\u00e5 totalt 135 m2 BYA og 237 m2 BRA, med tilh\u00f8rende oppstillingsplass for 2 biler, samt utomhusanlegg med terrenginngrep og mindre st\u00f8ttemurer. Det ble senere i sak BYGG-2024/14201 s\u00f8kt om dispensasjon fra minimumskrav til parkering i forbindelse med nybygg bolig. Det ble den 31.07.2024 gitt dispensasjon p\u00e5 vilk\u00e5r om at det tilrettelegges for etablering av 1 parkeringsplass med opparbeidet tilkomst til oms\u00f8kte bolig p\u00e5 n\u00e5v\u00e6rende gnr. 168 bnr. 1225 med atkomst via Ellerhusens vei. I denne forbindelse m\u00e5 det dokumenteres tilh\u00f8rende avkj\u00f8ringstillatelse fra Bymilj\u00f8etaten fra Ellerhusens vei. Avkj\u00f8ringstillatelsen m\u00e5 v\u00e6re dokumentert senest ved s\u00f8knad om ferdigattest. Dersom n\u00e5v\u00e6rende eiendom gnr. 168 bnr. 1225 \u00f8nsker fradeling p\u00e5 et senere tidspunkt, skal tilretteleggingen for 1 parkeringsplass med opparbeidet tilkomst til oms\u00f8kte bolig, og med atkomst via Ellerhusens vei, v\u00e6re tinglyst jf. pbl. \u00a7 27-4 og \u00a7 29-11. I denne saken, KLAGE-2024/15640 behandles klage p\u00e5 vilk\u00e5r i gitt dispensasjon. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra Tom Carlsen p\u00e5 vegne av Sameiet Biskophavn 7-9. Merknadene g\u00e5r i hovedsak kort oppsummert p\u00e5: \u2022 \u00d8kende press p\u00e5 infrastruktur kommer b\u00e5de fra skole og sykehjem i n\u00e6rheten, i tillegg til bes\u00f8kende til Biskophavn brygge og n\u00e6rliggende friomr\u00e5de. \u2022 Frykt for \u00f8kt gateparkering dersom ikke parkeringsplassene blir opparbeidet. \u2022 Potensielt flere parkerte biler i svingen vil v\u00e6re trafikkfarlig og b\u00f8r unng\u00e5s S\u00f8ker har kommentert at gateparkering er begrenset og begrunner det med at veien er en blindvei. Det vises videre til at sykehjem og skole har tilfredsstillende parkeringsmuligheter og anf\u00f8rer at omr\u00e5det er fullt bebygget og ny fortetting langs Biskopshavn ikke er s\u00e5 aktuelt. Bymilj\u00f8etaten har gitt uttalelse datert 09.07.2024. Bymilj\u00f8etaten har gitt vedtak om avkj\u00f8rsel i sak 2023/61727 og har ingen ytterligere merknader til tiltaket enn at vilk\u00e5rene i deres vedtak opprettholdes. 2. Om klagen Klager har anf\u00f8rt at kravene til dispensasjon (ikke vesentlig tilsidesettelse av hensyn, samt klar overvekt av fordeler) er oppfylt ogs\u00e5 uten vilk\u00e5ret som settes, slik at vilk\u00e5ret fremst\u00e5r som un\u00f8dvendig. Videre at dette f\u00f8lger av argumentasjonen i vedtaket selv, slik at vilk\u00e5ret fremst\u00e5r som ubegrunnet. Klager forst\u00e5r at den oms\u00f8kte dispensasjonen, uten vilk\u00e5r, etter bygningsmyndighetenes vurdering, oppfyller kravet om at hensynene bak bestemmelsen det dispenseres fra ikke vesentlig tilsidesettes. Saksnummer KLAGE-2024/15640 Side 2 av 5 Klager viser til fordelene ved en dispensasjon, terrengtilpasning og reduksjon i biltrafikk, som er nevnt i vedtaket og anf\u00f8rer at alle disse fordelene gjelder selv om dispensasjon skulle gis uten vilk\u00e5r da de er av samfunnsmessig art og i tr\u00e5d med viktige prinsipper for byutvikling i Bergen kommune. Videre anf\u00f8res det at vedtaket kun nevner \u00e9n ulempe ved en dispensasjon uten vilk\u00e5r, og det er at eiendommen i fremtiden kan omsettes og f\u00e5 nye eiere, som \u00f8nsker parkeringsplass p\u00e5 aktuelle eiendom. Klager mener denne ulempen er av privat og ikke samfunnsmessig art og at en potensiell kj\u00f8per av eiendommen vil v\u00e6re klar over de faktiske forhold p\u00e5 forh\u00e5nd og at ulempen ved \u00e5 ikke ha parkering vil v\u00e6re reflektert i eiendommens markedspris. Etter dette hevder klager at ulempen, at nye eiere ikke har parkering, er klart mindre enn fordelene slik at det foreligger en klar overvekt av fordeler ved dispensasjon ogs\u00e5 uten avb\u00f8tende vilk\u00e5r. Klager anf\u00f8rer i denne forbindelse at ulempene ved vilk\u00e5ret selv er minst like store som ulempen vilk\u00e5ret er ment \u00e5 b\u00f8te p\u00e5. Siden dispensasjon med vilk\u00e5r er funnet \u00e5 ha en klar overvekt av fordeler, f\u00f8lger det i s\u00e5 fall at en dispensasjon uten vilk\u00e5r i desto st\u00f8rre grad har en klar overvekt av fordeler. Klager trekker ogs\u00e5 frem ulemper for den opprinnelige eiendommen, Ellerhusens vei 26, ved at vilk\u00e5ret om etablering av parkeringsplass vil kunne medf\u00f8re parkering av fremmede biler i hagen, \u00e9n om gangen, men potensielt forskjellige biler hvor det er vanskelig \u00e5 forsikre seg om at de tilh\u00f8rer den nye eiendommen, bruk av hagen ogs\u00e5 for all fottrafikk til den nye eiendommen siden det er klart den letteste veien (kortest, minst h\u00f8ydeforskjell) til buss, skole, butikk og dessuten fare for at denne gangforbindelsen blir benyttet som snarvei mellom Ellerhusens vei og blindveien Biskopshavn ogs\u00e5 av utenforst\u00e5ende for \u00e5 rekke buss, skole og til og fra badeplass i Biskopshavn. Adkomst p\u00e5 nedsiden vil kontrolleres av de nye eierne, som kan tenkes \u00e5 ikke ha noe imot at naboene benytter denne snarveien. Det er uklart hvordan eierne av Ellerhusensvei 26 i s\u00e5 fall kan forhindre slik bruk. Klager konkluderer med at vilk\u00e5ret ikke er begrunnet og ber om at vedtaket endres til en dispensasjon uten vilk\u00e5r. Det vises til klagen i sin helhet. 3. Vurdering av klagen For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra, lovens form\u00e5lsbestemmelse eller nasjonale eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. I denne saken er det gitt dispensasjon (p\u00e5 vilk\u00e5r) og det er riktig, slik klager forst\u00e5r det, at det er vurdert at oms\u00f8kt dispensasjon ikke vesentlig tilsidesetter form\u00e5let bak bestemmelsen det dispenseres fra. Vilk\u00e5rene i plan- og bygningsloven \u00a7 19-2 er imidlertid kumulative slik at begge vilk\u00e5rene m\u00e5 v\u00e6re innfridd for at det skal kunne gis dispensasjon slik soms\u00f8kt. Saksnummer KLAGE-2024/15640 Side 3 av 5 I pbl. \u00a7 19-2 f\u00f8rste avsnitt andre setning fremkommer det eksplisitt at det \u00abkan stilles vilk\u00e5r for dispensasjonen\u00bb. Lovteksten sier ikke noe om hvilke vilk\u00e5r som kan stilles. Det f\u00f8lger imidlertid av forarbeidene til loven at rekkevidden av mulighetene for \u00e5 stille vilk\u00e5r er de samme som den alminnelige vilk\u00e5rsl\u00e6ren i forvaltningsretten. Det fremg\u00e5r av forarbeidene (ot.prp. nr. 56 (1984-1985) s. 102) at: \u00abDet er ikke hvilke som helst vilk\u00e5r som kan settes, disse m\u00e5 ligge innenfor rammen av de hensyn loven skal ivareta. Det m\u00e5 ogs\u00e5 v\u00e6re en naturlig sammenheng mellom dispensasjon og vilk\u00e5r, f.eks. slik at vilk\u00e5r s\u00e5 langt som mulig kompenserer for ulemper o.l. dispensasjon ellers kan medf\u00f8re\u00bb Dette er i samsvar med kravet etter den alminnelige ulovfestede vilk\u00e5rsl\u00e6ren om at vilk\u00e5ret m\u00e5 v\u00e6re saklig begrunnet. Vilk\u00e5rsl\u00e6ren oppstiller videre et krav om at vilk\u00e5ret ikke m\u00e5 v\u00e6re uforholdsmessig tyngende for den det gjelder. Vurderingen inneb\u00e6rer en sammenligning av ulempene som vilk\u00e5ret p\u00e5f\u00f8rer den enkelte, og de goder forvaltningen og befolkningen ellers oppn\u00e5r ved \u00e5 stille vilk\u00e5ret. Muligheten til \u00e5 stille vilk\u00e5r for en dispensasjon har ogs\u00e5 sammenheng med at tiltakshaver f\u00e5r tillatelse til et tiltak som er i strid med planen. Bakgrunnen for at tiltakshaver kan p\u00e5legges plikter i form av vilk\u00e5r kan v\u00e6re \u00e5 avb\u00f8te ulemper eller skadevirkninger som tillatelsen vil kunne medf\u00f8re. Det fremg\u00e5r av saksdokumentene at det har v\u00e6rt dialog rundt oppfyllelse av kravet til parkering i saken. Det var i vedtak datert 10.07.2023 i BYGG-2023/11158 gitt rammetillatelse til oppf\u00f8ring av ny enebolig p\u00e5 totalt 135 m2 BYA og 237 m2 BRA, med tilh\u00f8rende oppstillingsplass for 2 biler, samt utomhusanlegg med terrenginngrep og mindre st\u00f8ttemurer. Senere har klager s\u00f8kt om dispensasjon fra minimumskravet til parkering i BYGG- 2024/1420, og denne har blitt innvilget p\u00e5 vilk\u00e5r om at det etableres \u00e9n parkeringsplass. Utgangspunktet etter KPA2018 \u00a7 17 Parkering er at tiltaket har krav om etablering av 2 parkeringsplasser p\u00e5 egen eiendom. Dette kravet er ogs\u00e5 stilt i rammetillatelsen som er gitt. Etter at rammetillatelsen var gitt, har klager \u00f8nsket \u00e5 s\u00f8ke om dispensasjon fra parkeringskravet, og det har v\u00e6rt dialog omkring dette. Kravet til parkering fremg\u00e5r av KPA2018, og med henvisning til forarbeidene, ot.prp. nr. 32 (2007-2008) s. 242 p\u00e5peker vi at avvik fra arealplaner reiser s\u00e6rlige sp\u00f8rsm\u00e5l. De ulike planene er blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Det skal derfor ikke v\u00e6re kurant \u00e5 fravike gjeldende plan. Allerede i planen er det derfor avveid at selv om det er \u00f8nskelig med b\u00e6rekraftig utbyggingsm\u00f8nster og nullvekst i biltrafikk er det likevel \u00f8nskelig at en enebolig av denne st\u00f8rrelsen, i ytre fortettingssone skal ha tilgang p\u00e5 2 parkeringsplasser for \u00e5 sikre parkeringsdekning og dermed unng\u00e5 gateparkering som igjen kan f\u00f8re til trafikkfarlige situasjoner for myke trafikanter som ferdes i gaten. Saksnummer KLAGE-2024/15640 Side 4 av 5 Som f\u00f8lge av at det opprinnelig, og i henhold til plan, er stilt krav om opparbeiding av 2 parkeringsplasser p\u00e5 egen tomt, vurderer vi at vilk\u00e5r om \u00e5 etablere \u00e9n parkeringsplass p\u00e5 n\u00e5v\u00e6rende gnr. 168 bnr. 1225 ikke er uforholdsmessig tyngende for tiltakshaver. Klager har anf\u00f8rt ulemper for den opprinnelige eiendommen som ligger p\u00e5 Ellerhusens vei 26. Dette er ansett som ulemper av privat karakter og vi gj\u00f8r i den forbindelse oppmerksom p\u00e5 at dersom klager ikke \u00f8nsker \u00e5 benytte seg av den gitte dispensasjonen med det gitte vilk\u00e5ret, kan klager opparbeide bolig og tomt med parkering slik det er angitt i rammetillatelse datert 10.07.2023. Hensynet til areal- og ressursdisponering tilsier imidlertid at det b\u00f8r tilrettelegges for at hver bolig har tilgang p\u00e5 minimum \u00e9n parkeringsplass, og dette henger ogs\u00e5 sammen med livsl\u00f8psstandard p\u00e5 boligene. Dette hensynet gj\u00f8r seg gjeldende selv om klager anf\u00f8rer at han selv i sin livssituasjon ikke har behov for parkering i dag. Nullvekstm\u00e5l i biltrafikk inneb\u00e6rer ikke et forbud mot biler og fagetaten p\u00e5peker at det er vanlig standard i ytre fortettingssone at man har tilgang p\u00e5 egen parkeringsplass. Dette ogs\u00e5 for \u00e5 unng\u00e5 uheldig gateparkering. Fagetaten er etter dette kommet til at vilk\u00e5ret ikke er uforholdsmessig tyngende for tiltakshaver og at de goder forvaltningen og befolkningen ellers oppn\u00e5r ved \u00e5 stille vilk\u00e5ret er st\u00f8rre enn ulempene som vilk\u00e5ret p\u00e5f\u00f8rer den enkelte. Etter dette er vi kommet til at vilk\u00e5ret som er stilt er gyldig. 4. Konklusjon Dispensasjon p\u00e5 vilk\u00e5r datert 31.07.2024 opprettholdes. Klagen tas ikke til f\u00f8lge Vedlegg: 1. Oversiktskart 2. Oversiktsfoto 3. Situasjonsplan 4. Klage datert 21.08.2024 5. Dispensasjon p\u00e5 vilk\u00e5r datert 31.07.2024 6. Uttalelse fra Bymilj\u00f8etaten datert 09.07.2024 7. Nabomerknad og tilsvar 8. S\u00f8knad 9. Tegninger Saksnummer KLAGE-2024/15640 Side 5 av 5 "
}