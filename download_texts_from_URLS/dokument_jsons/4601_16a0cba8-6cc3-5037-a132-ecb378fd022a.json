{
  "dokument_id": "16a0cba8-6cc3-5037-a132-ecb378fd022a",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/9860883/Uttalelse-fra-Bymiljoetaten",
  "tekst": " Bymilj\u00f8etaten Til Intern korrespondanse PBE Byggesak Nord (Arbeidssted) v/Arild V\u00e5r referanse: 2023/50670-14 Skurtveit Saksbehandler: Ingvild Lande S\u00f8rensen Dato: 16. september 2023 Fra Bymilj\u00f8etaten Langedalen 60, Intern h\u00f8ring. Uttalelse fra Bymilj\u00f8etaten Saken gjelder Bymilj\u00f8etaten viser til oversendelser fra Plan- og bygningsetaten 22.08.23 (BYGG- 2023/12598-12 og BYGG-2023/12599-12) vedr\u00f8rende s\u00f8knad om tillatelse/legalisering av ny bolig og tillatelse/legalisering av bruksendring fra lager/uthus til bolig. Tiltakene er oms\u00f8kt i separate s\u00f8knader, men ettersom boligene er etablert p\u00e5 samme eiendom og s\u00f8knadene har samme tiltakshaver, s\u00f8ker og prosjekterende, er det i det f\u00f8lgende en vurdering av begge tiltakene. Tiltakene krever dispensasjon fra kommuneplanenes arealdel 2018 med hensyn til \u00a7 3.1 for plankrav og \u00a7 31 for arealform\u00e5l innen LNF-omr\u00e5de. Grunnlag Planforutsetning: Eiendommen er ikke regulert. Kommuneplanens arealdel viser eiendommen som LNF og den ligger innenfor hensynssonene historisk veifar, sammenhengende landbruk og aktsomhetsomr\u00e5de for steinsprang, jord- og flomskred og sn\u00f8skred. Andre overordnede registreringer: S\u00f8r for tiltaksomr\u00e5det g\u00e5r postvegen som b\u00e5de utgj\u00f8r et sv\u00e6rt viktig friluftsomr\u00e5de og en viktig turtras\u00e9 (Kartlegging av friluftsomr\u00e5der i Bergen kommune i regi av Bymilj\u00f8etaten, 2016; Bl\u00e5gr\u00f8nt temakart til KPA). Det er registrert en observasjon av den r\u00f8dlistede arten vipe i omr\u00e5det i 2013 (Artskart). Vurderinger Det s\u00f8kes om tillatelse til ny enebolig med et bebygd areal p\u00e5 68,1m. Det s\u00f8kes ogs\u00e5 om tillatelse til bruksendring av eksisterende uthus/lager til bolig, og tilh\u00f8rende fasadeendring, p\u00e5bygg (takheving), tilbygg og takoverbygg over inngangspartiet. Eksisterende uthus/lager ble oms\u00f8kt og godkjent i 2013. Det fremg\u00e5r av tegninger at eksisterende uthus/lager er 9,5x6m, og at tilbygget inneb\u00e6rer en \u00f8kning p\u00e5 1,6x0,6m. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Da tiltaket ligger i et LNF-omr\u00e5de skal det tas hensyn til landbruk, natur- og kulturmilj\u00f8, friluftsliv og landskap, og ved en eventuell s\u00f8knad om endret arealbruk som ikke er i tr\u00e5d med arealform\u00e5let vil det gjennomf\u00f8res en streng forvaltningspraksis. Vi vurderer at oms\u00f8kte tiltak er av et vesentlig omfang og vi ser alvorlig p\u00e5 ulovlig utf\u00f8rte tiltak av denne st\u00f8rrelsen i LNF-omr\u00e5der. Etablering av ny enebolig og utvidelse av eksisterende bygg bidrar til vesentlig nedbygging og \u00f8kt bygningsmasse innen LNF-omr\u00e5det. Av hensyn til de interesser som skal ivaretas innen LNF-omr\u00e5der burde det i utgangspunktet kun v\u00e6re spredt bebyggelse og begrenset bygningsmasse innen dette arealform\u00e5let. N\u00e5r det er sagt er eiendommen og aktuelle g\u00e5rdstun allerede bebygd og privatisert uavhengig av oms\u00f8kte tiltak, og ogs\u00e5 tilkomstvegen inn p\u00e5 eiendommen fremst\u00e5r privatisert og utilgjengelig. Videre ligger tiltaksomr\u00e5det i et mindre boligomr\u00e5de, med b\u00e5de eneboliger tilgrensende mot \u00f8st og s\u00f8r. Vi vurderer derfor at det er p\u00e5regnelig med noe mer bygningsmasse her med tanke p\u00e5 landskapsbildet, og at oms\u00f8kte tiltak ikke vil endre omr\u00e5dets karakter. Turtraseen like s\u00f8r for tiltaksomr\u00e5det er en viktig friluftsverdi som m\u00e5 ivaretas, og oms\u00f8kte tiltak har begrenset synlighet fra turvegen. Tiltaket p\u00e5virker derfor ikke friluftslivet i nevneverdig grad. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 3.1 og 31. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis tillatelse til oms\u00f8kte tiltak. Med hilsen Bymilj\u00f8etaten Kristin Klokkeide - seksjonsleder Ingvild Lande S\u00f8rensen - naturforvalter/saksbehandler Dokumentet er godkjent elektronisk. "
}