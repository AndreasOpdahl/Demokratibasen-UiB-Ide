{
  "dokument_id": "8d046f41-caab-50ab-b5e8-59318365eb69",
  "doc_type": "case_attachment",
  "kommune": 4601,
  "tittel": "Informasjon ved nabovarsling",
  "url": "https://bergen.kommune.no/politikere-utvalg/api/fil/bk360/11749553/Informasjon-ved-nabovarsling",
  "tekst": " Bergen, 29.11.2024 Informasjon ved nabovarsling \u2013 s\u00f8knad om bruksendring og dispensasjon Det skal s\u00f8kes om mindre bruksendringer i forbindelse med etablering av g\u00e5rdsplass p\u00e5 g/bnr 10/818, samt etablering av lekeareal p\u00e5 g/bnr 10/818 (se vedlagt situasjonsplan). Begge omr\u00e5dene som \u00f8nskes bruksendret er i henhold til KPA2018 registrert med arealform\u00e5l Bebyggelse og anlegg, \u00d8vrig Byggesone. \u00d8nskede bruksendringer er ikke i tr\u00e5d med gjeldende reguleringsplan. Arealet p\u00e5 g/bnr 10/81(819) som \u00f8nskes bruksendret til g\u00e5rdsplass er regulert til felles lekeareal (FL-4), reguleringsbestemmelse \u00a717-1. Arealet p\u00e5 g/bnr 10/818 som \u00f8nskes bruksendret til felles lekeareal, er regulert som blokkbebyggelse og er lagt til grunn for oppfyllelsen av krav til bebyggelsen uteareal jfr. reguleringsbestemmelse \u00a7 6-3. Det s\u00f8kes f\u00f8lgelig om dispensasjon fra de aktuelle bestemmelsene. For at dispensasjon skal gis etter PBL \u00a719-2 stilles det krav til at hensynet bak bestemmelsen det s\u00f8kes dispensasjon fra ikke blir vesentlig tilsidesatt, og at fordelene med \u00e5 gi dispensasjon er klart st\u00f8rre enn ulempene etter en samlet vurdering. Hensynet bak bestemmelse \u00a7 17-1 er at omr\u00e5det skal tilrettelegges tilstrekkelig areal for lek og opphold i forbindelse med \u00e5 sikre og skape gode oppvekstvilk\u00e5r for barn og unge gjennom planlegging og byggesaksbehandling. Hensynet bak bestemmelse \u00a7 6-3 er \u00e5 innfri krav om uteareal til bebyggelsen. Dispensasjon fra \u00a7 17-1 \u00f8nskes gitt p\u00e5 vilk\u00e5r av at det avsettes annet egnet areal til lekeareal, hvor det f\u00f8lgelig s\u00f8kes om dispensasjon fra \u00a7 6-3. Arealet som \u00f8nskes bruksendret til g\u00e5rdsplass er vist med lysebl\u00e5 farge og arealet som skal erstatte delen av dagens lekeareal som n\u00e5 \u00f8nskes brukt som g\u00e5rdsplass er markert med lysegr\u00f8nt p\u00e5 vedlagt situasjonsplan. Hovedargumentasjonen for \u00e5 gi dispensasjon til omdisponering/bruksendring fra felles lekeareal til g\u00e5rdsplass er at dette ikke vil medf\u00f8re redusert uteoppholdsareal da ogs\u00e5 g\u00e5rdsplass, med sosikode 1620, er en underkategori av hovedkategorien uteoppholdsareal. Denne argumentasjonen gjelder ogs\u00e5 omdisponering av blokkbebyggelse (areal avsatt ifm krav til felles uteoppholdsareal) til felles lekeareal, hvor begge form\u00e5l kommer under samme hovedkategori. Ut fra ovenfor utredning vurderes hensynet bak bestemmelse \u00a7 17-1 \u00e5 ikke blir vesentlig tilsidesatt ved at det gis dispensasjon ettersom det skal opprettes et erstatningslekeareal i rimelig n\u00e6rhet. Anbefalinger og retningslinjer i forhold til omdisponering av felles lekeareal er ivaretatt, samt at etablering av g\u00e5rdsplass heller ikke vil redusere tilgjengelig uteoppholdsareal. Videre vurderes det at dispensasjon fra bestemmelse \u00a7 6-3 ved etablering av felles lekeareal heller ikke vil medf\u00f8re redusert uteoppholdsareal. Ette v\u00e5r oppfatning er det ingen nevneverdige ulemper ved at det gis dispensasjon. Vi anser dermed fordelene med \u00e5 gi dispensasjon som klart st\u00f8rre enn ulempene, b\u00e5de ved at det etableres et erstatningsareal p\u00e5 en velegnet plass vest for bebyggelsen og ved at det etableres et felles sosialt samlingssted for alle beboerne i de to sameiene, hvor det ogs\u00e5 er mulighet for kortere opphold for bil p\u00e5 g\u00e5rdsplassen i forbindelse med av/p\u00e5lessing, bud-leveranser, bes\u00f8k fra hjemmehjelp/hjemmesykepleie og bilvask/bilvedlikehold. Tiltaket betinger ikke dispensasjon etter PBL \u00a729-4 Avstand til nabogrense, da nabosameiet, Sameiet Furerinden, stiller seg bak Sameiet Soria Moria Terrasse sin s\u00f8knad. Avtale ang\u00e5ende dette er vedlagt. Med vennlig hilsen For Tippetue Arkitekter AS, Mai Cecilie Stabell Arealplanlegger og ansvarlig s\u00f8ker "
}