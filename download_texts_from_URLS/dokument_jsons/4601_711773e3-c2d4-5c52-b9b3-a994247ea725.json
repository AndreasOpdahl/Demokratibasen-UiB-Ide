{
  "dokument_id": "711773e3-c2d4-5c52-b9b3-a994247ea725",
  "doc_type": "case_attachment",
  "kommune": 4601,
  "tittel": "Botanisk befaring datert 11.08.2020.pdf",
  "url": "https://bergen.kommune.no/politikere-utvalg/api/fil/bk360/9417378/Botanisk-befaring-datert-11-08-2020-pdf",
  "tekst": "R\u00e5dgivende Biologer AS NOTAT Botanisk befaring ved Jakob Kj\u00f8des vei 11 Av: Christine P\u00f6tsch Til: Tippetue Arkitekter AS Dato: 11.08.2020 I forbindelse med planarbeid ved eiendommen Jakob Kj\u00f8des vei 11 (g/bnr 13/107 og 867) er R\u00e5dgivende Biologer bedt om \u00e5 foreta en befaring av tomten og omr\u00e5det rundt, for \u00e5 avdekke eventuelle omr\u00e5der der karplanten ramsl\u00f8k vokser, samt \u00e5 kartlegge eventuelle store/hule eiker og tilstedev\u00e6relse av eventuelle fremmede arter. Funn Under feltunders\u00f8kelsene av omr\u00e5det ble det oppdaget ramsl\u00f8k i den bratte skr\u00e5ningen bak hus nr. 9 (13/104) ned mot tjernet \u00abD\u00f8dehavet\u00bb (figur 1 og Figur 4). Det vokser skog av hovedsakelig platanl\u00f8nn (fremmedart med sv\u00e6rt h\u00f8y risiko) i tresjiktet og mye rips (ogs\u00e5 en fremmedart) i busksjiktet. Andre treslag er ask (r\u00f8dlistet som s\u00e5rbar p\u00e5 grunn av askevisnesyke), hegg og gran. Ramsl\u00f8k forekommer i store mengder over hele skr\u00e5ningen og ogs\u00e5 i flaten ned mot vannet. Figur 1. Ramsl\u00f8kfunn i skr\u00e5ning under hus nummer 9. Edvard Griegs vei 3 Tel: 55 31 02 78 www.radgivende-biologer.no 5059 Bergen post@radgivende-biologer.no Andre planter i feltsjiktet er skvallerk\u00e5l, skogburkne, stankstorkenebb, stornesle og kratthumleblom. Fra huset ovenfor er det blitt kastet hageavfall ned i skr\u00e5ningen og i tillegg til rips er det ogs\u00e5 andre hageplanter som vokser der som gul valmues\u00f8ster (fremmed art med potensielt h\u00f8y risiko) og r\u00f8d lungeurt (fremmedart med lav risiko). Det fins en sti nederst langs vannet, men det er vanskelig \u00e5 bevege seg i selve skr\u00e5ningen. Den er veldig bratt med store steinblokker og greiner av hageplanter og tr\u00e6r som ligger rundt. Det vokser ogs\u00e5 en del stornesler spredt mellom hageplanter og andre st\u00f8rre planter. Det ble funnet tre store eiker i n\u00e6rheten. Den ene, ved Paradisall\u00e9e 20, ble registrert som naturtype i 2013 (se: https://faktaark.naturbase.no/?id=BN00097408) og er den st\u00f8rste av dem (se Figur 2). Den har en omkrets av over 4m. De andre to ble funnet ved Jakob Kj\u00f8des veg 15 og er litt over 2m i omkrets s\u00e5 akkurat stor nok til \u00e5 bli registrert som store eiker. Ingen av dem er synlig hule og barken er ganske glatt og jevn. Det ble ikke gjort noen n\u00e6rmere unders\u00f8kelse av lav og moser p\u00e5 eikene. Ved Paradisall\u00e9e st\u00e5r det ogs\u00e5 to store lindetr\u00e6r. Figur 2. Ramsl\u00f8k i skr\u00e5ningen hvor man ser ogs\u00e5 hageavfall i toppen (t.v.) og den store eiken ved Paradisall\u00e9e 20 (t.h.). Av fremmede arter ble det funnet ulike arter over hele omr\u00e5det blant dem ogs\u00e5, som nevnt fra kommunen, gul lerkespore, men denne ble funnet kun ett sted. Artene som er vanlig forekommende er listet i Tabell 1. I selve planomr\u00e5det ble det funnet r\u00f8dhyll, platanl\u00f8nn, bulkemispel og gul valmues\u00f8ster langs veien mot eiendommen. Hagen rundt huset er ganske overgrodd med blant annet platanl\u00f8nn, store mengder bleikspirea (begge SE) sammen med geitrams, \u00e5kervindel og mj\u00f8lker. I s\u00f8rlige delen av hagen finner man blant mange vanlige hageplanter ogs\u00e5 r\u00f8dhyll (SE), bulkemispel (SE) og kystbj\u00f8rnekjeks i ganske store mengder og flere st\u00f8rre ask (VU). Gul lerkespore (PH) ble funnet i veikant i den s\u00f8rligste delen av planomr\u00e5det sammen med gul valmues\u00f8ster (PH). Rundt D\u00f8dehavet ble det kun funnet en ung eik og oppslag av ask, ellers er det store platanl\u00f8nn, mengder av rips, stornesle, skvallerk\u00e5l og r\u00f8d lungeurt og noen omr\u00e5der som er dekket med stornesle. Der ble det ogs\u00e5 funnet bulkemispel (SE), r\u00f8dhyll (SE), amerikahumleblom (HI) og sildespir (en annen hageplante og fremmed art med lav risiko). R\u00e5dgivende Biologer AS 2 Notat Tabell 1. Vanligste fremmedarter funnet ved Jakob Kj\u00f8des veg 11. Art (norsk) Art (latin) Risikokatergori Forekomst i omr\u00e5de Ble registrert p\u00e5 9 punkt i og Bulkemispel Cotoneaster bullatus SE - Sv\u00e6rt h\u00f8y risiko forkommer over hele omr\u00e5det som ble bes\u00f8kt. Forekommer over hele omr\u00e5det Platanl\u00f8nn Acer pseudoplatanus SE - Sv\u00e6rt h\u00f8y risiko og danner skogen i skr\u00e5ningen mot D\u00f8dehavet. Ble registrert p\u00e5 ved hus R\u00f8dhyll Sambucus racemosa SE - Sv\u00e6rt h\u00f8y risiko nummer 7, 11 og ved D\u00f8dehavet. Forekommer i store mengder Bleikspirea Spirea \u00d7 rubella SE - Sv\u00e6rt h\u00f8y risiko ved hus nummer 7 og 11 og flere steder langs veien. Vokser mest ved skr\u00e5ningen Amerikahumleblom Geum macrophyllum HI - H\u00f8y risiko under husene og langs D\u00f8dehavet. Forekommer over hele omr\u00e5det Gul valmues\u00f8ster Papaver cambricum PH - Potensielt h\u00f8y risiko langs veien, i hagene og i sk\u00e5ningen med ramsl\u00f8k. Ved den store eiken ved Paradisall\u00e9e 20 st\u00e5r det en del fagerfredl\u00f8s (SE). Utenfor planomr\u00e5det i starten av Jakob kj\u00f8des vei ble det ogs\u00e5 registrert parkslirekne ved en byggeplass. Den er kategorisert som h\u00f8yrisikoart og det m\u00e5 tas spesielle forholdsregler for \u00e5 h\u00e5ndtere den (Misfjord & Angell-Pettersen 2018). Figur 3. Bakhagen til Jakob Kj\u00f8des vei 11, overgrodd med bleikspirea og en rekke andre planter. Kystbj\u00f8rnekjeks (o.t.h.) og r\u00f8dhyll (n.t.v.) i en annen del av hagen. Lerkespore langs veien (n.t.h.). R\u00e5dgivende Biologer AS 3 Notat Figur 4. Kart over omr\u00e5det med gps-punktregistreringer for store eik (naturtype \u00abHul eik\u00bb) og fremmede arter og en omtrentlig avgrensing av vokseomr\u00e5det til ramsl\u00f8k. Det er registrert flere fremmede arter p\u00e5 alle punktene. R\u00e5dgivende Biologer AS 4 Notat Figur 5. Omr\u00e5det langs \u00abD\u00f8dehavet\u00bb synlig dekket av stornesle (t.v.) og med en stor platanl\u00f8nn bak og skvallerk\u00e5l framme og rester av b\u00e5ter og tidligere bebyggelse (t.h.). Figur 6. Parkslirekne ved byggeplass p\u00e5 hj\u00f8rnet Jakob Kj\u00f8des vei og Statsminister Michelsens veg. R\u00e5dgivende Biologer AS 5 Notat Referanser: Artsdatabanken 2018. Fremmedartslista 2018. https://www.artsdatabanken.no/fremmedartslista2018 Henriksen, S. & O. Hilmo (red.) 2015. Norsk r\u00f8dliste for arter 2015. Artsdatabanken, Norge. Naturbase: https://kart.naturbase.no Misfjord, K. & S. Angell-Pettersen 2018. H\u00e5ndtering av l\u00f8smasser med fremmede skadelige plantearter og forsvarlig kompostering av planteavfall med fremmede skadelige plantearter. Milj\u00f8direktoratet og Sweco-rapport. M982-2018. R\u00e5dgivende Biologer AS 6 Notat "
}