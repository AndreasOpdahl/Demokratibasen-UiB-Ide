{
  "dokument_id": "84c146c5-e881-5081-a9c9-51ffeb6afcdf",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r vedtak, Langenesvegen 34",
  "url": "https://bergen.kommune.no/politikere-utvalg/api/fil/bk360/11305991/Statsforvalteren-omgjor-vedtak-Langenesvegen-34",
  "tekst": " V\u00e5r dato: V\u00e5r ref: 19.09.2024 2024/8230 Deres dato: Deres ref: Lise Bendixen Bracco Saksbehandler, innvalgstelefon Langenesvegen 32 Marte Ruvang Karlsen, 5557 2116 5258 Blomsterdalen Bergen kommune, gnr. 107 bnr. 308, Langenesvegen 34. Hjortegjerde. Vi viser til Bergen kommunes oversending av klagesak p\u00e5 ovennevnte eiendom, mottatt her den 29.05.2024. Vedtak Statsforvalteren i Vestland omgj\u00f8r Bergen kommunes vedtak av 21.03.2024, sak 105/24. Sakens bakgrunn Bergen kommune, ved Plan- og bygningsetaten, ga i vedtak datert 03.08.2023 avslag p\u00e5 s\u00f8knad om oppf\u00f8ring av innhegning/hjortegjerde p\u00e5 gnr. 107 bnr. 308. Avslaget ble p\u00e5klaget av tiltakshaver Thorolf Magnesen ved brev av 16.08.2023. Klagen ble behandlet av Utvalg for milj\u00f8 og byutvikling (UMBY) som i m\u00f8te den 21.03.2024 tok klagen til f\u00f8lge og fattet vedtak om tillatelse. Vedtaket fra UMBY ble p\u00e5klaget av nabo, Lise B. Bracco, ved brev datert 17.04.2024 og 25.04.2024, samt ved tilleggsmerknader av 26.04.2024 hvor hun var representert av Harris Advokatfirma AS. Klager har i hovedsak anf\u00f8rt at det allerede foreligger ulovlige tiltak p\u00e5 tiltakshavers eiendom, og at et hjortegjerde vil privatisere omr\u00e5de ytterligere, til tross for kommunens og Statsforvalterens p\u00e5legg om ikke \u00e5 privatisere dette omr\u00e5det. Vedtaket ble ogs\u00e5 p\u00e5klaget av Naturvernforbundet i Hordaland (NVH) jf. deres brev av 25.04.2024. Klagen er kort og knytter seg til bekymring for presedens. Videre fremg\u00e5r det at NVH stiller seg bak vurderingen i plan- og bygningsetatens avslag av 03.08.2023. Klagene ble behandlet av Bergen kommune den 29.05.2024. Klagene ble ikke tatt til f\u00f8lge. Saken ble etter dette sendt over til Statsforvalteren i Vestland for endelig avgj\u00f8relse. Vi har den 12.06.2024 mottatt ytterligere merknader fra tiltakshaver. Merknadene gjelder klagers anf\u00f8rsler om tidligere ulovlige tiltak p\u00e5 eiendommen. Tiltakshaver tilbakeviser dette. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Vi viser for \u00f8vrig til sakens dokumenter som vi forutsetter at partene er kjent med. Statsforvalteren finner saken tilstrekkelig opplyst jf. forvaltningsloven (fvl.) \u00a7 33 siste ledd. Regelverk Forvaltningsloven (fvl.) gjelder for Statsforvalterens saksbehandling jf. plan- og bygningsloven (pbl.) \u00a7 1-9 f\u00f8rste ledd. Statsforvalteren har kompetanse til \u00e5 pr\u00f8ve alle sider av saken, herunder ta hensyn til nye omstendigheter. Ved pr\u00f8ving av det frie skj\u00f8nn skal Statsforvalteren legge stor vekt p\u00e5 hensynet til det kommunale selvstyret jf. fvl. \u00a7 34 andre ledd. Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb Planstatus Eiendommen er ikke regulert. I kommuneplanens arealdel (KPA) ligger eiendommen i omr\u00e5de som er satt av til \u00f8vrig byggesone og gr\u00f8nnstruktur, innenfor hensynssonene funksjonell strandsone og gul sone for flyst\u00f8y. Statsforvalterens vurdering Det kan stilles sp\u00f8rsm\u00e5l om NVH har \u00abrettslig klageinteresse\u00bb jf. forvaltningsloven \u00a7 28 om at enkeltvedtak kan p\u00e5klages \u00abav en part eller annen med rettslig klageinteresse\u00bb. Ettersom klagen til nabo Lise B. Bracco har f\u00f8rt frem, finner vi imidlertid ikke grunn til \u00e5 problematisere dette n\u00e6rmere. Statsforvalteren finner ikke grunn til \u00e5 vurdere anf\u00f8rslene knyttet til eventuelle ulovligheter p\u00e5 tiltakshavers eiendom. Dette m\u00e5 i s\u00e5 fall f\u00f8lges opp av Bergen kommune jf. pbl. 32-1 f\u00f8rste ledd om at \u00abKommunen skal forf\u00f8lge overtredelser gitt i eller i medhold av denne loven\u00bb. Vi ser at Bergen kommune i sitt oversendelsesbrev har informert om at ulovlighetssaken som gjelder terrenginngrep er avsluttet av dem. Byggeforbudet lang sj\u00f8 Statsforvalteren ser at Utvalget er av den oppfatning at hensynet bak byggeforbudet langs sj\u00f8 og vassdrag ikke blir \u00abvesentlig tilsidesatt\u00bb i gjeldende sak. Statsforvalteren er ikke enig i dette. Hensynet bak byggeforbudet langs sj\u00f8 er \u00e5 verne strandsonen mot byggetiltak og terrenginngrep. Dette er for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8en reduseres. Det er et overordnet nasjonalt m\u00e5l at det skal praktiseres et strengt strandsonevern. Dette strandsonevernet ble ytterligere skjerpet av Stortinget i 2017. I \u00abStatlige planretningslinjer for differensiert forvaltning av strandsonen langs sj\u00f8en\u00bb er det uttrykkelig fastsl\u00e5tt at det innenfor byggegrensene ikke er tillatt med nye tiltak. Bergen kommune har et stort utbyggingspress p\u00e5 sine strandsonearealer, og det er stor ettersp\u00f8rsel for oppf\u00f8ring av tiltak i disse omr\u00e5dene. I de ovennevnte planretningslinjene er Bergen kommune angitt som sone 2, hvor byggeforbudet skal praktiseres strengt. I tillegg har Bymilj\u00f8etaten i uttalelse av 08.07.2023 trukket frem at strandsoneomr\u00e5det rundt Milde, Hjellestad og deler av Raunefjorden er registrert med sv\u00e6rt viktige verdier. Vi viser ellers til deres uttalelse her: Side: 3/4 \u00abI aktuelle omr\u00e5de g\u00e5r det i dag et gr\u00f8nt belte langs strandsonen som bidrar til kvaliteter av biologisk mangfold og friluftsliv, og sikrer en sammenhengende gr\u00f8nn forbindelse mellom friluftsomr\u00e5det tilgrensende eiendommen mot \u00f8st og friluftsomr\u00e5de s\u00f8rvest for naustomr\u00e5det nedenfor eiendommen. Tiltaksomr\u00e5det utgj\u00f8r del av dette gr\u00f8nne beltet. Vi vurdere at et hjortegjerde vil utgj\u00f8re et fysisk stengsel som reduserer og fragmenterer dette sammenhengende gr\u00f8nne beltet i strandsonen. Selv om tiltaksomr\u00e5det er beplantet med frukttr\u00e6r vurderer vi at det i dag fremst\u00e5r som tilgjengelig for allmenn ferdsel, gitt avstanden til boligen og at terrenget her er skr\u00e5nende og ikke p\u00e5 samme plat\u00e5 som boligen og den opparbeidede hageplenen. Et hjortegjerde vil dermed privatisere og hindre muligheten for allmenn ferdsel i strandsonen\u00bb. Statsforvalteren kan forst\u00e5 tiltakshavers \u00f8nske om \u00e5 beskytte frukttr\u00e6rne sine fra hjort. Vi er likevel av den klare oppfatning at et slikt tiltak i gjeldende omr\u00e5de vil v\u00e6re i strid med hensynet bak byggeforbudet, herunder den nasjonale interessen det er \u00e5 ivareta strandsonevernet. Tiltaket er nesten 15 meter langt, 9-13 meter bredt og 2,2 meter h\u00f8yt. B\u00e5de p\u00e5virkningen av landskapsbildet, og den privatiserende effekten et slik gjerde har, har v\u00e6rt avgj\u00f8rende for vurdering. Vi har ogs\u00e5 lagt vekt p\u00e5 at det aktuelle omr\u00e5de hvor tiltaket er oms\u00f8kt, har en s\u00e6rlig viktig verdi n\u00e5r det gjelder strandsonevern. Vi er etter dette kommet til at hensynet bak byggeforbudet vil bli \u00abvesentlig tilsidesatt\u00bb dersom det blir gitt dispensasjon i gjeldende sak. Plan- og bygningsloven \u00a7 19-2 inneholder to n\u00f8dvendige vilk\u00e5r, som begge m\u00e5 v\u00e6re oppfylt for at det skal kunne bli gitt dispensasjon. Ettersom hensynet bak byggeforbudet blir \u00abvesentlig tilsidesatt\u00bb i gjeldende sak finner vi ikke grunn til \u00e5 vurdere hvorvidt fordelene ved en dispensasjon vil v\u00e6re \u00abklart st\u00f8rre enn ulempene\u00bb. At vilk\u00e5rene for \u00e5 kunne gi dispensasjon fra byggeforbudet ikke er oppfylt, er et selvstendig avslagsgrunnlag. Vi finner det derfor ikke n\u00f8dvendig \u00e5 vurdere om vilk\u00e5rene for dispensasjon fra plankravet er oppfylt. Statsforvalteren finner etter dette \u00e5 m\u00e5tte omgj\u00f8re Bergen kommunes vedtak av 21.03.2024, og gi avslag p\u00e5 s\u00f8knad om tillatelse til oppf\u00f8ring av innhegning/hjortegjerde p\u00e5 gnr. 107 bnr. 308. Statsforvalterens vedtak er endelig og kan ikke p\u00e5klages jf. fvl. \u00a7 28 tredje ledd. Klagerne kan i medhold av fvl. \u00a7 36 kreve dekning for \u00abvesentlige kostnader som har v\u00e6rt n\u00f8dvendige for \u00e5 f\u00e5 endret vedtaket\u00bb. Kravet m\u00e5 settes frem innen tre uker etter at melding om v\u00e5rt vedtak er kommet frem jf. fvl. \u00a7 36 tredje ledd. Med hilsen Anne-Kjersti Sande Stine Ross Ids\u00f8 fung. seksjonsleder seniorr\u00e5dgiver Dokumentet er elektronisk godkjent Side: 4/4 Kopi til: BERGEN KOMMUNE Postboks 7700 5020 BERGEN Thorolf Magnesen Langenesvegen 34 5258 Blomsterdalen Mette Hordnes Langenesvegen 34 5258 Blomsterdalen Mottakerliste: Lise Bendixen Bracco Langenesvegen 32 5258 Blomsterdalen NATURVERNFORBUNDET Tverrgaten 4 5017 BERGEN HORDALAND HARRIS ADVOKATFIRMA AS Postboks 4115 5835 BERGEN Sandviken "
}