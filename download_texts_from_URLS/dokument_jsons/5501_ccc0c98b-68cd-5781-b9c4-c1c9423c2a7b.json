{
  "dokument_id": "ccc0c98b-68cd-5781-b9c4-c1c9423c2a7b",
  "doc_type": "case_presentation",
  "kommune": 5501,
  "tittel": "S\u00f8knad om frafall / utsettelse av husleie for Troms\u00f8 Klatresenter AS",
  "url": "https://innsyn.tromso.kommune.no/application/getMoteDokument?dokid=2001904987",
  "tekst": "Arkivsaksnr. 24/20126-1 Saksbehandler Trond Eliassen Saksgang M\u00f8tedato Formannskapet 03.12.2024 Kommunestyret 18.12.2024 S\u00f8knad om frafall / utsettelse av husleie for Troms\u00f8 Klatresenter AS Kommunedirekt\u00f8rens innstilling til vedtak: Troms\u00f8 kommune har ikke mulighet \u00e5 innvilge frafall eller utsettelse av husleie for Troms\u00f8 Klatresenter AS for \u00e5rene 2024 og 2025 for drift av klatrehallen i Troms\u00f8badet. Kommunedirekt\u00f8ren vil i l\u00f8pet av 1 kvartal 2025 komme tilbake med egen sak vedr\u00f8rende revidering av leiekontrakt for drift av klatrehallen i Troms\u00f8badet. I forbindelse med revidering av leiekontrakt skal kommunen vurdere \u00e5rlig leiesum, fordeling av fellesinntekter og felleskostnader og kommunal bruk av anlegget slik at en legger til rette for en mer b\u00e6rekraftig drift av klatrehallen i Troms\u00f8badet. Stig Tore Johnsen Kommunedirekt\u00f8r 1 Hva saken gjelder Troms\u00f8 Klatresenter AS, som eies 100 % av Troms\u00f8 klatreklubb (TKK), har \u00f8konomiske utfordringer i forhold til drift av klatrehallen i Troms\u00f8badet. Selskapet har s\u00f8kt Troms\u00f8 kommune frafall og / eller utsettelse av \u00e5rlig husleie, p\u00e5lydende totalt kr 1,1 millioner kroner ekskl. mva. for \u00e5rene 2024 og 2025. For kommunens del vil en innvilgelse av frafall / utsettelse av husleie f\u00f8res som et utl\u00e5n i investeringsregnskapet. Finansiering av utl\u00e5net kan ikke l\u00e5nefinansieres, men m\u00e5 enten dekkes av overf\u00f8ring fra drift, salg av anleggsmidler eller bruk av fondsmidler. Saksutredning Innledning Troms\u00f8 Klatresenter AS ble etablert i 2019 og eies 100 % av Troms\u00f8 Klatreklubb (TKK). TKK er medlem av Norges klatreforbund og er en av Norges st\u00f8rste klatreklubber, med over 2100 medlemmer. Klatreinteressen har over lang tid v\u00e6rt stor i Troms\u00f8 og det ble jobbet over flere \u00e5r for \u00e5 etablere et bedre tilbud for innend\u00f8rs klatring enn det som fantes. Opprinnelig plan var \u00e5 reise en egen klatrehall, men da planene om Troms\u00f8badet ble kjent ble det etablert en dialog med Troms\u00f8 kommune om \u00e5 kombinere sv\u00f8mmeanlegg og klatrehall. TKK valgte \u00e5 etablere Troms\u00f8 Klatresenter AS for \u00e5 drifte klatrehallen og i 2019 ble det inng\u00e5tt en 40 \u00e5rs leieavtale med Troms\u00f8 kommune. Klatrehallen i Troms\u00f8badet er et moderne anlegg som legger til rette for b\u00e5de konkurranse, trening og instruksjon. Det avholdes av rekke klatrekurs rettet mot alle aldersgrupper og ferdigheter. \u00c5rlig leiesum er fastsatt til kroner 550 000 ekskl mva. I tillegg dekker Troms\u00f8 klatresenter AS fellesutgifter i forhold til en avtalt fordelingsn\u00f8kkel. Troms\u00f8 Klatresenter AS sliter \u00f8konomisk med stadig st\u00f8rre ubalanse i driften. \u00c5rsregnskapet for 2023 viste et underskudd p\u00e5 n\u00e6rmere 1,1 millioner kroner, og egenkapitalen er kraftig redusert de senere \u00e5r. For \u00e5 sikre likviditeten har eierne, TKK, tilf\u00f8rt selskapet 1 millioner kroner i ny egenkapital. Det anses dog ikke som tilstrekkelig for \u00e5 sikre n\u00f8dvendig likviditet i en omstillingsfase s\u00e5 Troms\u00f8 Klatresenter AS har s\u00f8kt Troms\u00f8 kommune om \u00f8konomisk bistand gjennom ulike alternativ knyttet til frafall / utsettelse av husleie: 1. Husleien for 2024 og 2025 frafalles i sin helhet 2. Husleien for 2024 og 2025 flyttes, slik at leiekontrakten forlenges med to \u00e5r 3. Husleien for 2024 og 2025 fordeles ut over gjenv\u00e6rende l\u00f8petid p\u00e5 leiekontrakten 2 \u00d8konomisk status \u2013 Troms\u00f8 Klatresenter AS Tabellen nedenfor viser sentrale \u00f8konomiske n\u00f8kkeltall for Troms\u00f8 Klatresenter de senere \u00e5r: \u00d8konomisk utvikling \u2013 Troms\u00f8 Klatresenter AS \u00d8konomiske n\u00f8kkeltall (i hele 1000) 2023 2022 Driftsinntekter 7 000 8 337 Brutto driftsresultat -1 093 -430 \u00c5rsresultat/regnskapsmessig mindreforbruk -1 144 -407 Sum eiendeler 3 478 4 568 Sum egenkapital 618 1 762 Sum gjeld 2 860 2 806 Driftsmargin/brutto driftsresultat i % av driftsinntekter -15,61 % -5,16 % Likviditetsgrad 1 (oml\u00f8psmidler/kortsiktig gjeld) 0,64 1,06 Egenkapitalandel 17,80 % 38,60 % Gjeldsgrad (gjeld/egenkapital) 4,63 1,59 Totalrentabilitet/avkastning p\u00e5 totalkapitalen -31,30 % -9,40 % Som mange idrettslag /-selskaper sliter Troms\u00f8 Klatresenter med \u00f8konomien for tiden. Bes\u00f8kstallene i klatreanlegget gikk ned med 28% fra 2022 til 2023, og dette er hoved\u00e5rsaken til at regnskapet for 2023 viser et negativt resultat p\u00e5 om lag 1,1 millioner kroner. Fallende bes\u00f8kstall forklares med \u00f8kt renteniv\u00e5, svak reall\u00f8nnsvekst, innf\u00f8ring av bompenger og en nyetablert konkurrerende virksomhet i byen, i form av Buldreterminalen. Konsekvensen av to \u00e5r med underskudd er at mye av egenkapitalen er tapt (egenkapitalen pr 31.12.2023 er p\u00e5 kr 617.861). Likviditeten i innev\u00e6rende \u00e5r har v\u00e6rt sikret gjennom kapitaltilf\u00f8rsel fra eierne p\u00e5 1 millioner kroner, samt at de ikke har betalt inn p\u00e5 \u00e5rlig husleie til Troms\u00f8 kommune. Troms\u00f8 Klatresenter AS har innf\u00f8rt kostnadsreduserende tiltak samt \u00e5 iverksette diverse tiltak for \u00e5 \u00f8ke inntekter. Det er gjennomf\u00f8rt markedsf\u00f8ringskampanjer, diverse arrangement, m\u00e5lrettede tiltak mot enkeltgrupper mv., jfr. vedlagte tiltaksliste pr. okt. 24. Forel\u00f8pig har tiltakene gikk lite \u00f8konomisk effekt og pr. 30.09.24 viste driften et negativt resultat p\u00e5 kr 446.000. I disse tallene er det heller ikke bokf\u00f8rt noen kostnader knyttet til husleie til kommunen. Klatresenteret er bekymret for at for sterke kostnadskutt vil forverre tilbudet til brukerne slik at omsetningen faller ytterligere, samt at det vil p\u00e5virke det idrettslige tilbudet til medlemmene i TKK. 3 For kommunens del vil frafall og utsettelse av husleiekrav ovenfor Troms\u00f8 Klatresenter AS i 2024 og 2025, totalt 1,1 millioner kroner ekskl. mva, f\u00f8res som et utl\u00e5n i investeringsregnskapet. Finansiering av utl\u00e5net kan ikke l\u00e5nefinansieres, men m\u00e5 enten dekkes av overf\u00f8ring fra drift, salg av anleggsmidler eller bruk av fondsmidler. Dagens leiekontrakt \u2013 juridiske aspekter Dagens leieavtale ble inng\u00e5tt mellom Troms\u00f8 kommune og Troms\u00f8 Klatreklubb (TKK) for drift av klatreveggen i Troms\u00f8badet i 2019. Troms\u00f8 Klatresenter AS ble s\u00e5 etablert for \u00e5 drifte anlegget med tilh\u00f8rende fasiliteter. Kommunen hadde et \u00f8nske om \u00e5 skape et grunnlag for et idrettslig senter rundt Troms\u00f8badet, og det var naturlig at TKK som st\u00f8rste akt\u00f8r ble invitert til et samarbeid om drift av anlegget. Det ble inng\u00e5tt en langsiktig leieavtale p\u00e5 40 \u00e5r for \u00e5 skape forutsigbarhet for begge parter. Grunnlaget for beregning av \u00e5rlig leiesum var at TKK / Troms\u00f8 Klatresenter skulle dekke en viss prosentvis andel av prosjektkostnader ved etablering av Troms\u00f8badet. Begge parter var enige om at 40 millioner kroner var prosjektkostnaden knyttet til klatrehallen i Troms\u00f8badet. Det ble s\u00e5 beregnet en \u00e5rlig leiesum p\u00e5 kr 550.000 ekskl. mva. Leiesummen er fast og justeres ikke ift. KPI eller \u00f8kning i renteniv\u00e5. I tillegg til \u00e5rlig leiesum dekker Troms\u00f8 Klatresenter AS fellesutgifter i forhold til en avtalt fordelingsn\u00f8kkel. Det var en erkjennelse fra kommunens side at det ikke var mulig \u00e5 kreve markedsmessig leie for drift av klatreveggen i Troms\u00f8badet. For \u00e5 ikke komme i strid med statsst\u00f8tteregelverket har EFTAs Overv\u00e5kningsorgan (ESA) godkjent den beregningsm\u00e5ten kommunen har satt for drift av klatrehallen i Troms\u00f8badet. Kommunen har over en viss tid v\u00e6rt i dialog med klatresenteret for \u00e5 revidere dagens leieavtale. Det er s\u00e6rlig forhold knyttet til fordeling av felleskostnader, bruk av parkeringsplasser og kommunal bruk av anlegget som har v\u00e6rt vurdert endret. Som det fremkommer i s\u00f8knad er det blant annet inntatt f\u00f8lgende i avtalens pkt. 17; \u201cPartene har sett for seg Troms\u00f8 kommune som en betydelig bruker av Klatrehallen, mot vanlig vederlag.\u201d Kommunen har i liten grad hatt mulighet \u00e5 f\u00f8lge opp dette punktet i avtalen. Oppsummering Kommunedirekt\u00f8ren har det siste \u00e5ret hatt dialog med Troms\u00f8 Klatresenteret for \u00e5 se p\u00e5 mulige l\u00f8sninger p\u00e5 de \u00f8konomiske utfordringer selskapet har ved drift av klatrehallen i Troms\u00f8badet. Driften av klatrehallen har de senere \u00e5r g\u00e5tt med underskudd med konsekvens av at mye av egenkapitalen er tapt og likviditeten er krevende. Klatresenteret har iverksatt diverse tiltak, men de har forel\u00f8pig gitt liten \u00f8konomisk effekt og driften ser ut til \u00e5 g\u00e5 mot et til dels stort underskudd ogs\u00e5 i 2024. Troms\u00f8 Klatresenter AS har sett seg n\u00f8dt til \u00e5 s\u00f8ke Troms\u00f8 kommune om \u00f8konomisk bistand gjennom ulike alternativ knyttet til frafall / utsettelse av husleie. Skulle kommunen innvilge s\u00f8knaden om frafall / utsettelse av husleie p\u00e5 totalt 1,1 millioner kroner ekskl. mva for \u00e5rene 2024 og 2025 vil det m\u00e5tte bokf\u00f8res som et utl\u00e5n p\u00e5 investeringsregnskapet. Finansiering av utl\u00e5net kan ikke l\u00e5nefinansieres, men m\u00e5 enten dekkes av overf\u00f8ring fra drift, salg av anleggsmidler eller bruk av fondsmidler. Dette vil v\u00e6re sv\u00e6rt krevende i den \u00f8konomiske situasjonen Troms\u00f8 kommune befinner seg i. Kommunedirekt\u00f8ren anser det ogs\u00e5 som et kortsiktig tiltak hvor klatresenteret bare skyver kostnadene foran seg og hvor omstillingsbehovet p\u00e5 lengre sikt vil v\u00e6re enda mer krevende. 4 Kommunedirekt\u00f8ren vil dog anbefale at dagens leieavtale revideres med henblikk \u00e5 sikre en mer b\u00e6rekraftig drift av klatrehallen i Troms\u00f8badet. Herunder m\u00e5 forhold som fordeling av felleskostnader, utgifter og inntekter fra parkering, \u00f8kt kommunal bruk av anlegget samt niv\u00e5et p\u00e5 \u00e5rlig leie vurderes n\u00e6rmere. Kommunedirekt\u00f8ren foresl\u00e5r \u00e5 fremme egen politisk sak vedr\u00f8rende revidering av dagens leieavtale i l\u00f8pet av 1. kvartal 2025. Konklusjon Kommunedirekt\u00f8ren anbefaler ikke \u00e5 innvilge s\u00f8knad om frafall eller utsettelse av husleie for Troms\u00f8 Klatresenter AS for \u00e5rene 2024 og 2025 for drift av klatrehallen i Troms\u00f8badet. Kommunedirekt\u00f8ren vil i l\u00f8pet av 1 kvartal 2025 komme tilbake med egen sak vedr\u00f8rende revidering av leiekontrakt for drift av klatrehallen i Troms\u00f8badet. I forbindelse med revidering av leiekontrakt skal kommunen vurdere \u00e5rlig leiesum, fordeling av fellesinntekter og felleskostnader og kommunal bruk av anlegget slik at en legger til rette for en mer b\u00e6rekraftig drift av klatrehallen i Troms\u00f8badet. Vedtakskompetanse Kommunestyret Vedlegg S\u00f8knad om frafall eller utsettelse av husleie, Troms\u00f8 Klatresenter AS.docx (2) (1) Troms\u00f8 Klatresenter AS Offentlig regnskap 2023 signert Regnskap, september 2024 - Resultatfordeling & balanse TILTAKSRAPPORT TROMS\u00d8 KLATRESENTER AS (1) 2019 04 02 TKK Leieavtalen signert2604 5 "
}