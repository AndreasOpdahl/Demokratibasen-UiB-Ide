{
  "dokument_id": "cb7382ad-b474-55f1-95dc-ee4b5081d338",
  "doc_type": "case_attachment",
  "kommune": 4601,
  "tittel": "Fagnotat datert 04.09.2024",
  "url": "https://bergen.kommune.no/politikere-utvalg/api/fil/bk360/11327198/Fagnotat-datert-04-09-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15752-3 (Arbeidssted) Saksbehandler: Herman Gr\u00f8m Dato: 04.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/53/0/0 Minde all\u00e9 35. Klage p\u00e5 avslag. Bruksendring forretning/salgslokaler CMS Kluge Advokatfirma AS klager, p\u00e5 vegne av tiltakshaver Frydenb\u00f8 Hvem klager? Minde AS, i brev datert 26.08.2024. Det er s\u00f8kt om bruksendring av areal p\u00e5 plan 1 og 3 fra bilforretning/verksted til engroshandel av n\u00e6ringsmidler til restaurant og hotellbransjen. Totalt areal Tiltaket som s\u00f8kes bruksendret er 3043 m2 BRA. Det er s\u00f8kt om dispensasjoner fra reguleringsplan 61140000 \u00a7 2.1.1 om plankrav og \u00a7 3.1 rekkef\u00f8lgekrav. Det er ogs\u00e5 s\u00f8kt om unntak fra byggteknisk forskrift \u00a7\u00a7 14-2 og 14-3. S\u00f8knaden ble avsl\u00e5tt den 22.08.2024, jf. reguleringsplan 61140000 \u00a7 2.1 om Vedtaket plankrav, \u00a7 1.12 om parkering og pbl. \u00a7 27-4 om atkomst. Tiltaket er ikke regulert. Eiendommen omfattes blant annet av omr\u00e5dereguleringsplan 6114000 \u00c5rstad. Del av gnr 159, 15 og 17 mfl., Mindemyren fra 2015 og vist i hovedsak som Sentrumsform\u00e5l S14. Eiendommen ber\u00f8res i tillegg av flere planer. KPA2018 viser eiendommen i Planstatus hovedsak som byfortettingssone, og delvis som sentrumskjerne S19, innenfor hensynssonene gul sone luftkvalitet, veist\u00f8y gul sone og r\u00f8d sone, konsesjonsomr\u00e5de for fjernvarme og historiske jernbanetras\u00e9er. Det p\u00e5g\u00e5r detaljregulering av eiendommen i plan 66350000 S14 Mindemyren. Se 1.3 Klagen anf\u00f8rer prinsipalt at tiltaket ikke er s\u00f8knadspliktig. Dernest menes at krav til parkering er i samsvar med plan, at forhold ved atkomst og avkj\u00f8rsler Klagegrunner er sikret, og at det kan innvilges dispensasjon fra plankravet. Dispensasjon fra rekkef\u00f8lgekravet er ikke n\u00f8dvendig for en tillatelse. Behov for ytterligere Se under pkt. 3.5 og 3.6. saksbehandling ved eventuell omgj\u00f8ring Anbefalt vedtak Avslag datert 22.08.2024 opprettholdes, klagen f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 26.04.2024 og gjaldt s\u00f8knad i ett trinn for bruksendring til forretning/salgslokaler, og s\u00f8knad om dispensasjon fra plankravet i \u00a7 2 og rekkef\u00f8lgekravet i \u00a7 3.1 i omr\u00e5dereguleringsplanen, byggegrenser og unntak for tekniske energikrav. S\u00f8knaden ble behandlet med avslag datert 22.08.2024, jf. reguleringsplan 61140000 \u00a7 2.1 om plankrav, \u00a7 1.12 om parkering, og pbl. \u00a7 27-4 om atkomst. Oms\u00f8kte dispensasjoner fra byggegrense til vei og byggegrense til nabo etter lov og plan ble ikke vurdert som n\u00f8dvendige, ettersom reguleringsplanens \u00a7 1.5 angir form\u00e5lsgrensen i planen som byggegrense. I sak BYGG-2023/10185 ble det gitt tillatelse til bygningsmessige tiltak den 03.04.2023 og senere endringer. Form\u00e5let med s\u00f8knaden var \u00e5 tilrettelegge for nye virksomheter i bygningsmassen, inkludert nytt varemottak, nye inngangspartier og innvendige ombygging. S\u00f8knaden omfattet ikke bruksendringer. Det ble stilt vilk\u00e5r for tiltaket etablering av tilbygg p\u00e5 28 m2 med varemottak at dette rives n\u00e5r p\u00e5g\u00e5ende reguleringsplan for S14 blir vedtatt. Utvalg for milj\u00f8 og byutvikling vedtok p\u00e5 m\u00f8te 09.11.2023 \u00e5 ta ut vilk\u00e5ret. Det ble gitt midlertidig brukstillatelse til deler av tiltaket i desember 2023. Den 03.04.2024 ble det s\u00f8kt om brukstillatelse for blant annet lokalene til Storcash. S\u00f8knaden ble avvist fordi den ikke var tilstrekkelig opplyst til \u00e5 kunne realitetsbehandles, i hovedsak fordi bruken av bygningsmassen ikke var godkjent. Det ble orientert om at den tiltenkte bruken var en s\u00f8knadspliktig bruksendring. Bygningsmassen er tenkt brukt av 3 ulike n\u00e6ringsakt\u00f8rer. Det er s\u00f8kt om relevante bruksendringer i 3 saker. Foreliggende sak gjelder bruksendring til engros-handel for Storcash. I sak BYGG-2024/11633 er det s\u00f8kt bruksendring til kaf\u00e9 og bakeri for Godt Br\u00f8d. Det ble gitt rammetillatelse til dette 20.06.2024, men s\u00f8knad om dispensasjon fra rekkef\u00f8lgekravet i \u00a7 3.1 ble ikke innvilget. Dette dispensasjonsvedtaket ble p\u00e5klaget, og saken ligger for tiden til klagebehandling i plan- og bygningsetaten. V\u00e5rt saksnummer er KLAGE-2024/14862. I sak BYGG-2023/16441 er det s\u00f8kt om bruksendring i plan 3 til tjenesteyting for Signo Dokken. Det ble gitt rammetillatelse den 15.08.2024. For Signo Dokken ble det gitt midlertidig dispensasjon fra rekkef\u00f8lgekravet i \u00a7 3.1 med varighet til 31.12.2024, gjennom politisk behandling i sak 2024/05737. Det ble s\u00f8kt om lengre varighet for dispensasjonen, men denne s\u00f8knaden ble avsl\u00e5tt av fagetaten. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det er opplyst at det er unnlatt \u00e5 varsle gjenboere p\u00e5 gnr 159 bnr 52, fordi deres interesser ikke ber\u00f8res av tiltaket. Bymilj\u00f8etaten ved transformasjonsseksjonen har gitt uttale datert 25.06.2024 til s\u00f8knad om dispensasjon fra reguleringsplan 61140000 \u00a7 3.1 om krav til infrastruktur som m\u00e5 v\u00e6re sikret opparbeidet f\u00f8r det kan gis igangsettingstillatelse til nye tiltak. Det inntas fra uttalen: Saksnummer KLAGE-2024/15752 Side 2 av 14 Ut fr\u00e5 \u00a7 3.2 i planf\u00f8resegnene er det aktuelt \u00e5 inng\u00e5 utbyggingsavtale for \u00e5 innfri det aktuelle rekkjef\u00f8lgjekravet. Til orientering har tiltakshavar tatt initiativ til \u00e5 framforhandle ei utbyggingsavtale som omfattar tiltaket dispensasjonss\u00f8knaden gjeld. F\u00f8resett at det vert inng\u00e5tt ei utbyggingsavtale som omfattar tiltaket s\u00f8knaden gjeld, har ikkje Transformasjonsseksjonen innvendingar mot at det vert gitt dispensasjon fr\u00e5 det nemnde rekkjef\u00f8lgjekravet i \u00a7 3.1. Bymilj\u00f8etaten som veimyndigheten har gitt uttale datert 27.06.2024 til s\u00f8knad om dispensasjon fra byggegrense og endret bruk av avkj\u00f8rsel. Uttaleparten er uenige i at s\u00f8knaden medf\u00f8rer en reduksjon i trafikktallet, og har beregnet at bruksendringen vil medf\u00f8re en liten \u00f8kning forutsatt at antallet ansatte dobles, eventuelt en liten reduksjon dersom ansatte ikke f\u00e5r fast parkering. Det kan ikke ses at salgsvirksomhetens art vil gi kollektivreisende kunder, samtidig som bes\u00f8kstallet s\u00f8ker har lagt til grunn virker lavt for bedriften. Bygningsmyndigheten er derfor negativ til s\u00f8knad om endret bruk av avkj\u00f8rsel, og viser til at avkj\u00f8rsel og rampe har en uheldig utforming hvor det er krevende \u00e5 m\u00f8te en bil ved inn- og utkj\u00f8ring, som kan legge til rette for rygging ut i areal avsatt til torgform\u00e5l. Dette vurderes som en lite trafikksikker l\u00f8sning. Det er \u00f8nskelig med en vesentlig reduksjon i trafikken i areal avsatt til torgform\u00e5l. Det stilles ogs\u00e5 sp\u00f8rsm\u00e5l ved om denne typen bilavhengig virksomhet er \u00f8nskelig i omr\u00e5det. Tiltaket vil generere h\u00f8yere trafikk enn \u00f8nskelig, og det stilles sp\u00f8rsm\u00e5l ved om form\u00e5let er i samsvar med gjeldende krav i kommuneplanen og omr\u00e5deplanen for Mindemyren. Tiltaket ber\u00f8rer ikke veiinteresser p\u00e5 en m\u00e5te som er til hinder for veivedlikehold eller fremtidige veiutvidelser. Dersom det skal innvilges dispensasjon fra byggegrense kreves at ingen deler av tiltaket kommer n\u00e6rmere midtlinje kommunal vei enn ca. 5,5 meter. Statens Vegvesen har gitt uttale datert 25.06.2024 som statlig fagmyndighet med sektoransvar innenfor veitransport, herunder kompakte og b\u00e6rekraftige byer og tettsteder. Det er ikke merknader til dispensasjon fra avstand til europavei. Til plankravet finner Statens Vegvesen det uheldig om det innvilges dispensasjon ettersom transformasjonsomr\u00e5det er under detaljplanlegging. Det bes om at kommunen vurderer om tiltaket kan v\u00e6re til hinder for gjennomf\u00f8ring av plan som er under utarbeidelse f\u00f8r det eventuelt gis dispensasjon. Det frar\u00e5des videre \u00e5 gis dispensasjon fra rekkef\u00f8lgekravet, og vises til at transformasjonsomr\u00e5det er avhengig av at alle bidrar gjennom utbyggingsavtaler, og at det offentlige har bidratt med store summer til opparbeiding av bybane, sykkelstamvei med mer. Resterende deler skal opparbeides gjennom utbyggerbidrag gjennom rekkef\u00f8lgekravene. En dispensasjon i saken vil uthule prinsippet om at alle skal bidra. Vestland Fylkeskommune har ikke uttalt seg til s\u00f8knaden. S\u00f8knaden er ikke sendt til Statsforvalteren i Vestland for uttale ettersom de p\u00e5 s\u00f8knadstidspunktet hadde en praksis hvor de ikke \u00f8nsket dispensasjonss\u00f8knader oversendt. Vedtaket ble sendt til Statsforvalteren for klagevurdering. 1.3 Planstatus Eiendommen omfattes av omr\u00e5dereguleringsplan 6114000 \u00c5rstad. Del av gnr 159, 15 og 17 mfl., Mindemyren fra 2015 og vist i hovedsak som Sentrumsform\u00e5l S14. Saksnummer KLAGE-2024/15752 Side 3 av 14 I tillegg ber\u00f8res eiendommen av detaljreguleringsplan 64860000 \u00c5rstad. Bybanen Bergen sentrum-Fyllingsdalen, delstrekning 2- Mindemyren fra 2017, og er regulert til bebyggelse og anlegg, offentlig fortau og offentlig sykkelvei. Eiendommen ber\u00f8res videre av detaljreguleringsplan 66070000 \u00c5rstad. FV 254 Minde All\u00e9- Fabrikkgaten (EG39), utvidelse av sykkelvei med fortau fra 2020 og er regulert til offentlig sykkelvei og fortau og vist i hensynssone bevaring kulturmilj\u00f8, offentlig torg og bestemmelsesomr\u00e5de #2 utforming. KPA2018 viser eiendommen i hovedsak som byfortettingssone, og delvis som sentrumskjerne S19, og innenfor hensynssonene gul sone luftkvalitet, veist\u00f8y gul sone og r\u00f8d sone, konsesjonsomr\u00e5de for fjernvarme, og historiske jernbanetras\u00e9er. Det p\u00e5g\u00e5r detaljregulering av eiendommen, S14 Mindemyren, planid 66350000. V\u00e5rt saksnummer er PLAN-2022/20545. Det ble avholdt offentlig ettersyn i november og desember 2023. Planforslaget slik det forel\u00e5 til offentlig ettersyn inneb\u00e6rer transformasjon av \u00f8stre del av planomr\u00e5det fra n\u00e6ring til bolig, og delvis transformasjon av vestre del til ny n\u00e6ring. Planomr\u00e5det dekker delfelt S14 p\u00e5 Mindemyren, mellom Fj\u00f8sangerveien og Kanalveien og bybanen, fra bybanestoppet p\u00e5 Mindemyren i s\u00f8r. Eiendommen i klagesaken her ligger lengst s\u00f8rvest i planomr\u00e5det. I planforslaget foresl\u00e5s transformasjon av eksisterende bebyggelse fra n\u00e6ring til delvis ny n\u00e6ring. 2. Om klagen CMS Kluge Advokatfirma AS klager, p\u00e5 vegne av tiltakshaver Frydenb\u00f8 Minde AS, i brev datert 26.08.2024. Klagen anf\u00f8rer prinsipalt at tiltaket ikke er en s\u00f8knadspliktig bruksendring. Videre gjelder vedtakets punkter knyttet til parkering, atkomst og plankrav. \u00d8vrige punkter, inkludert rekkef\u00f8lgekravet, mener klagersiden at ikke p\u00e5virker om det kan gis en tillatelse. Om rekkef\u00f8lgekravet anf\u00f8res prinsipalt at dette ikke gjelder for tiltaket, dernest at kravet l\u00f8ses ved utbyggingsavtale parallelt. Knyttet til parkeringsplassene er s\u00f8ker enig i fagetatens utregning av maksimalt tillate parkeringsplasser p\u00e5 eiendommen, og \u00f8nsker \u00e5 redusere s\u00f8knaden tilsvarende fra 29 til 28 plasser. Det framholdes at det ikke er s\u00f8kt om nye parkeringsplasser, og at dette ikke kan utgj\u00f8re et avslagsgrunnlag. Om avkj\u00f8rsler menes at eksisterende tillatelser er tilstrekkelig, og at det ikke er av betydning at s\u00f8knaden er i strid med regulerte avkj\u00f8rsler. Det anf\u00f8res at vurderingene av dispensasjonssp\u00f8rsm\u00e5let om plankrav har en rekke feil. Klagen understreker at tiltakshaver lojalt har rettet seg etter kommunens \u00f8nske om transformasjon i omr\u00e5det, og har flyttet arealkrevende og st\u00f8yende virksomheter bort fra Mindemyren. Bygningsmassen er fortsatt godkjent til bruk med bilsalg, bilutleie og verksted, men for \u00e5 im\u00f8tekomme \u00f8nsket om transformasjon har tiltakshaver valgt \u00e5 legge til rette for mindre arealkrevende og belastende virksomhetstyper. Det er hensiktsmessig at arealene deles opp til 3 ulike virksomheter i stedet for tidligere godkjent bruk som bilsenter. Det vises blant annet til at det gitt dispensasjoner fra kravet tidligere, og en rekke hensyn klager mener er utenforliggende dispensasjonsvurderingen. Det anf\u00f8res at en dispensasjon ikke vesentlig vil tilsidesette hensynene bak bestemmelsen, og at fordelene er klart st\u00f8rre enn ulempene. Saksnummer KLAGE-2024/15752 Side 4 av 14 Det vises til klagen i sin helhet. 3. Vurdering av klagen 3.1 Innledende om s\u00f8knadsplikt og behandling av s\u00f8knaden Tiltak som nevnt i pbl. \u00a7 20-1 er omfattet av byggesaksbestemmelsene i loven, og er underlagt s\u00f8knadsplikt etter \u00a7 20-2. Etter \u00a7 20-1 bokstav d er varig eller tidsbestemt bruksendring omfattet av ordningen. Etter byggesaksforskriften \u00a7 2-1 er varig eller tidsbestemt bruksendring s\u00f8knadspliktig dersom byggverk tas i bruk til eller blir tilrettelagt for annet enn det som f\u00f8lger av tillatelse eller lovlig etablert bruk, eller endret bruk av byggverk kan p\u00e5virke de hensyn som skal ivaretas i plan- og bygningslovgivningen. Det gjelder ingen unntak for s\u00f8knadsplikt etter pbl. \u00a7 20-5. Det er s\u00f8knadsplikt b\u00e5de for varige og tidsbestemte endringer. Ordningen har bakgrunn i planmyndighetens myndighet til \u00e5 styre arealbruken, og kontrollere bruken opp mot plangrunnlaget. S\u00f8ker har i utgangspunktet ment at bruken ikke er s\u00f8knadspliktig. Fagetaten har behandlet s\u00f8knad om bruksendring fordi den er oms\u00f8kt. Vi mener videre at bruken er s\u00f8knadspliktig. Det aktuelle arealet som skal brukes av Storcash er godkjent som bilforretning. Virksomheten til Storcash er en annen, og basert p\u00e5 redegj\u00f8relsene vi har f\u00e5tt fra s\u00f8ker vurderes den som engros-handel. Vi er kjent med at s\u00f8ker ikke er enig i denne begrepsbruken. Bruken endrer seg blant annet i form av kvantum og type kundegrunnlag bruken legger opp til, kvantum og type tilkomst, inkludert parkering, avkj\u00f8ring og varelevering, samt varetypen virksomheten f\u00f8rer og hvor arealkrevende virksomheten er. Eksisterende bruk er i hovedsak forbrukerrettet handel, mens ny oms\u00f8kt bruk retter seg mot n\u00e6ringsdrivende. Mobilitetsplan vedlagt s\u00f8knaden viser at virksomheten legger opp til en annen trafikkavvikling for omgivelsene. Vi viser videre til at kommuneplanen legger opp til \u00e5 skille ut bruk som engros-handel fra annen handelsvirksomhet, samt skiller mellom grader av arealkrevende handel, blant annet i krav til parkering. Omr\u00e5dereguleringsplanen for Mindemyren skiller ikke mellom ulike typer handel, n\u00e5r dette er s\u00f8kt l\u00f8st ved detaljregulering av de enkelte delomr\u00e5dene. Det er s\u00f8kt om varig bruksendring. Kommunen m\u00e5 behandle s\u00f8knaden slik den foreligger, og det er derfor i utgangspunktet ikke mulig \u00e5 gi tillatelse med begrensninger i varigheten. P\u00e5 grunn av arten av tiltak, plangrunnlaget, og politiske \u00f8nsker om transformasjon og bruk av omr\u00e5det, finner fagetaten det likevel riktig \u00e5 kommentere p\u00e5 varigheten av tiltaket. Dette med bakgrunn i at det for tiden p\u00e5g\u00e5r detaljreguleringsarbeid i omr\u00e5det, og fordi s\u00f8ker i s\u00f8knaden har lagt til grunn at tiltaket ikke vil v\u00e6re permanent. Det er videre ikke \u00f8nskelig at bygningsmassen st\u00e5r ubrukt mens reguleringsarbeidet p\u00e5g\u00e5r. Fagetaten finner det ikke hensiktsmessig \u00e5 legge opp til arealbruk som kan vanskeliggj\u00f8re gjennomf\u00f8ringen av planarbeid. Omr\u00e5de S14 p\u00e5 Mindemyren er for tiden under detaljregulering, selv om det ikke er vedtatt noen plan. Endret bruk av arealene knyttet til denne sentrale eiendommen i delomr\u00e5det, i n\u00e6r tilknytning til bybanestopp og torg, kan legge begrensninger eller f\u00f8ringer som ikke er \u00f8nskelige for reguleringsarbeidet. N\u00e5r videre s\u00f8knaden ikke er i samsvar med eksisterende plangrunnlag for Mindemyren, er det ikke Saksnummer KLAGE-2024/15752 Side 5 av 14 \u00f8nskelig \u00e5 gi tillatelse til varige tiltak. Dersom det hadde v\u00e6rt s\u00f8kt om midlertidige tiltak hadde det v\u00e6rt mer aktuelt \u00e5 innvilge midlertidig dispensasjon fra plankravet, siden det allerede p\u00e5g\u00e5r detaljreguleringsarbeid som kan hensynta eiendommen. Av hensyn til hensiktsmessig bruk av bygningsmassen under transformasjonsperioden kan det v\u00e6re hensiktsmessig \u00e5 gi midlertidig dispensasjon til rekkef\u00f8lgekrav, og tillate et midlertidig opplegg for trafikkavvikling. Midlertidighet ved tiltaket kan settes med begrensning fram til vedtakelse av detaljreguleringsplanen for delomr\u00e5det, eller med en tidsbegrensning p\u00e5 et lite antall \u00e5r med mulighet for forlengelse. S\u00f8knad om tidsbestemt bruksendring og midlertidige dispensasjoner krever ny s\u00f8knad, se pbl. \u00a7 20-1 bokstav d, jf. \u00a7 20-2, og \u00a7 19-3. Det er s\u00f8kt og behandlet tiltak som ettrinnss\u00f8knad. Det er s\u00f8kt bl.a. om dispensasjon som oppstiller krav som m\u00e5 oppfylles f\u00f8r s\u00f8knad om igangsettingstillatelse. Dersom det skal gis tillatelse til tiltak i ett trinn, m\u00e5 kravet v\u00e6re oppfylt f\u00f8r tillatelsen kan treffes. S\u00f8knaden kan ogs\u00e5 deles opp som en rammes\u00f8knad etter s\u00f8kers \u00f8nske, se pbl. \u00a7 21-4 fjerde ledd og byggesaksforskriften \u00a7\u00a7 5-4 og 6-4. 3.2 Plankrav Omr\u00e5deplanen for Mindemyren fastsetter i \u00a7 2.1.1 at f\u00f8r rammes\u00f8knad kan behandles eller vedtas, stilles det krav om vedtatt detaljreguleringsplan for delomr\u00e5det tiltaket befinner seg i. Det er s\u00f8kt om varig dispensasjon fra bestemmelsen. Tiltaksomr\u00e5det befinner seg lengst s\u00f8r i delomr\u00e5de S14. Det p\u00e5g\u00e5r detaljregulering av delomr\u00e5det i sak PLAN-2022/20545. Planforslaget ligger i bearbeidingsfasen etter gjennomf\u00f8rt offentlig ettersyn. Det er ikke vedtatt noen detaljreguleringsplan. S\u00f8ker anf\u00f8rer prinsipalt at tiltaket kan unntas fra plankravet, etter \u00a7 2.1.3. Etter \u00a7 2.1.3, jf. \u00a7 2.1.1, gjelder det ikke plankrav for mindre tilpasninger i eksisterende bygningsmasse innenfor samme virksomhet og form\u00e5l og som ikke hindrer den langsiktige utviklingen av delomr\u00e5det og skal ha et tidsbegrenset perspektiv. Fagetaten finner det klart at oms\u00f8kte tiltak ikke kan omfattes av \u00a7 2.1.3. Unntaket gjelder for \u00abmindre tilpasninger i eksisterende bygningsmasse\u00bb, og spiller derfor p\u00e5 bygningsmessige endringer. Det er ikke s\u00f8kt om fysiske endringer i byggverket, og vi kan ikke se at bruksendringer skal v\u00e6re omfattet av unntaket. Det kreves at endringene skjer \u00abinnenfor samme virksomhet og form\u00e5l\u00bb. Det er klart at bruken av lokalene vil skje av annen virksomhet. Det er videre s\u00f8kt om permanent tiltak, mens unntaket krever midlertidighet. Fagetaten vurderer ogs\u00e5 at oms\u00f8kt tiltak vil legge opp til bruk og l\u00f8sninger som ikke er i samsvar med plangrunnlaget, og som vil vanskeliggj\u00f8re realisering av planen. Kommunen kan gi varig eller midlertidig dispensasjon fra bestemmelser gitt i medhold av loven, forutsatt at dispensasjon ikke vesentlig tilsidesetter hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, se pbl. \u00a7 19-2. I tillegg m\u00e5 fordelene v\u00e6re klart st\u00f8rre enn ulempene. Saksnummer KLAGE-2024/15752 Side 6 av 14 Plankravet skal sikre en bred, helhetlig og grundig vurdering av arealbruken i omr\u00e5det, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen fram mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet ivaretar. Det s\u00f8kes om bruksendring av arealer i plan 1 og 3 fra bilforretning/verksted til engros- handel for n\u00e6ringsmidler til restaurant og hotellbransjen for Storcash. Totalt areal som s\u00f8kes bruksendret er oppgitt til 3043 m2 BRA. Tilknyttet virksomheten er det vist 29 bilparkeringsplasser, inkludert 2 HC-plasser, 17 sykkelparkeringsplasser i plan 2 og endret l\u00f8sning for trafikkavvikling og avkj\u00f8rsler. S\u00f8ker begrunner dispensasjonss\u00f8knaden blant annet med at tiltakshaver er medvirkende i det p\u00e5g\u00e5ende planarbeidet p\u00e5 eiendommen, men at ferdigstilling vil ta noe tid. Tiltaket gjelder sikring av videre bruk av et eksisterende bygg, og hensynene bak plankravet gj\u00f8r seg derfor ikke like gjeldende. Det er ikke \u00f8nskelig med store bygningsmasser som ligger brakk i p\u00e5vente av p\u00e5g\u00e5ende planprosesser. S\u00f8ker vurderer videre oms\u00f8kt bruk til \u00e5 v\u00e6re i samsvar med regulerte form\u00e5l, og kan derfor ikke se at hensynene bak plankravet aktualiserer seg. Det vises videre til \u00f8vrige saker p\u00e5 eiendommen der det ble innvilget dispensasjon fra plankravet. Det menes at denne saken m\u00e5 behandle p\u00e5 samme m\u00e5te. Fagetaten vurderer det som klart at oms\u00f8kte tiltak medf\u00f8rer endret bruk som aktualiserer hensynene bak plankravet, s\u00e6rlig knyttet til trafikkavvikling, avkj\u00f8rsler og parkering. Dette er forhold i kjernen av plankravet. Samtidig vil vi trekke fram at det p\u00e5g\u00e5r detaljreguleringsarbeid for omr\u00e5det, som er godt egnet til \u00e5 avklare arealbruken. Selv om dette ikke i seg ikke vesentlig tilsidesetter hensynene bak plankravet, kan det tilsi at endret bruk i en overgangsperiode b\u00f8r v\u00e6re begrenset i p\u00e5virkning p\u00e5 omgivelsene og ikke vanskeliggj\u00f8re planarbeidet eller gjennomf\u00f8ring av planen. I s\u00f8knaden er det redegjort for at tiltaket har en parkeringsdekning med 29 biloppstillingsplasser og 17 sykkelparkeringsplasser. Det er i klageomgangen presisert at s\u00f8knaden legger opp til parkeringsdekning i tr\u00e5d med makskravene i omr\u00e5deplanen, og dermed redusert til 28 plasser for bil. Det vektlegges at p\u00e5g\u00e5ende detaljreguleringsarbeid for delomr\u00e5det legger opp til lavere parkeringsdekning enn omr\u00e5deplanen. \u00c5 legge opp til en varig arealbruk med h\u00f8yere parkeringsdekning vil vanskeliggj\u00f8re gjennomf\u00f8ringen av planarbeidet. For sykkelparkering ser vi at plassene er plassert innend\u00f8rs og avstengt for kunder, og legger derfor til grunn at kundetrafikken i hovedsak vil v\u00e6re bilbasert. Mobilitetsplan innsendt med s\u00f8knaden (siste versjon datert 27.05.2024) viser ny situasjon i strid med f\u00f8ringene i eksisterende plangrunnlag, og med detaljreguleringsplanen som planlegges for omr\u00e5det. Det legges opp til endret trafikkavvikling, kj\u00f8rem\u00f8nster, avkj\u00f8rsler, gangforbindelser og parkeringsdekning. Dette inkluderer 2 avkj\u00f8rsler hvor bruken ikke er permanent avklart, avkj\u00f8rsel fra Kanalveien i \u00f8st og avkj\u00f8rsel til rampe over torg. Disse er kun tillatt videref\u00f8rt midlertidig frem til endelig avklaring er gitt i detaljreguleringen, se omr\u00e5deplan 6486000 \u00a7 11.1.2 og reguleringsplan 66070000 \u00a7 4.4.4. Tiltak som legger opp til permanent videref\u00f8ring av rampe med kj\u00f8ring over offentlig torg (i omr\u00e5deplanen) vanskeliggj\u00f8r realisering av planen og framtidig detaljregulering. Et viktig hensyn er \u00e5 sikre universell utforming av gangforbindelse fra Fj\u00f8sangerveien til bybanestoppet Mindemyren. Denne gangforbindelsen anses sv\u00e6rt viktig for omr\u00e5det. En tillatelse til etablering av Saksnummer KLAGE-2024/15752 Side 7 av 14 virksomheten kan kun skje dersom det sikres at kj\u00f8rerampen rives og kj\u00f8ring over torgflaten opph\u00f8rer. Klagen viser til at det har blitt innvilget dispensasjon fra plankravet for de to \u00f8vrige virksomhetene i bygget. Fagetaten vurderer ikke dette som avgj\u00f8rende. Virksomhetene er forskjellige, hvor bruksendring til engros-handel i denne saken er den klart st\u00f8rste. S\u00f8knaden beskriver bruken og parkeringsdekningen det legges opp til, og mobilitetsplanen viser trafikkforhold som endrer seg vesentlig, og i mye st\u00f8rre grad enn for de to \u00f8vrige virksomhetene. Vi er likevel enige i at det er \u00f8nskelig \u00e5 opprettholde virksomhet i bygningsmassen i en overgangsperiode, selv om vi mener bruken det legges opp til m\u00e5 v\u00e6re mindre belastende for omgivelsene. Klagen er uenig i fagetatens beskrivelse av trafikkforholdene, og mener at redegj\u00f8relsen for parkeringsdekning ikke er relevant i vurderingen. Det vises ogs\u00e5 til en rekke andre hensyn som er vektlagt som klager mener er utenforliggende i vurderingen. Det pekes ogs\u00e5 p\u00e5 at et vilk\u00e5r om midlertidighet og riving av kj\u00f8rerampen ikke vil v\u00e6re lovlig. Fagetaten har lagt til grunn beskrivelsene i s\u00f8knaden inkludert mobilitetsplanen og vurdert disse opp mot eksisterende situasjon. Vi framholder at det er \u00f8nskelig med reduksjon i trafikktallet i omr\u00e5det, parkeringsdekningen, og at nye tiltak ikke vanskeliggj\u00f8r gjennomf\u00f8ringen av planer. Trafikkforhold, inkludert avkj\u00f8rsler, gangforbindelser, s\u00e5 vel som parkeringsforhold og hvilken parkeringsdekning tiltaket legger opp til er viktige hensyn bak plankravet, som aktualiserer kravet og belyser hvorvidt det b\u00f8r innvilges dispensasjon fra bestemmelsen eller ikke. Ang\u00e5ende eventuelle krav om riving av rampe har ikke fagetaten behandlet dette, men viser til at det er lagt opp til midlertidige l\u00f8sninger i omr\u00e5deplanen, og at dette forholdet b\u00f8r l\u00f8ses gjennom detaljreguleringen. Vi viser til at ved dispensasjon har bygningsmyndigheten en utvidet adgang til \u00e5 stille vilk\u00e5r til tillatelser, se pbl. \u00a7 19-2 f\u00f8rste ledd siste setning, og at dette kan v\u00e6re en hensiktsmessig m\u00e5te \u00e5 avhjelpe ulemper ved dispensasjonen. Bymilj\u00f8etaten som vegmyndighet (Kanalveien) har uttalt seg til s\u00f8knaden, knyttet til dispensasjon fra byggegrense og endret bruk av avkj\u00f8rsel. Bymilj\u00f8etaten skriver blant annet at de er uenige i trafikktallet virksomheten medf\u00f8rer, som s\u00f8ker har redegjort for i s\u00f8knaden. De legger til grunn at virksomheten vil medf\u00f8re en liten \u00f8kning i trafikktall fra eksisterende situasjon, eller eventuelt en liten reduksjon dersom ansatte ikke f\u00e5r fast parkeringsplass. Bymilj\u00f8etaten anser samtidig virksomheten som bilbasert, og kan ikke se at det er aktuelt for kunder \u00e5 reise kollektivt eller mykt. Bymilj\u00f8etaten er negativ til endret bruk av avkj\u00f8rselen. Avkj\u00f8rsel og rampe har uheldig utforming, hvor det er krevende \u00e5 m\u00f8te en bil ved inn- og utkj\u00f8ring. Det uttrykkes bekymring for behov for rygging ut p\u00e5 torgflaten. Dette vurderes som en lite trafikksikker l\u00f8sning. Bymilj\u00f8etaten stiller videre sp\u00f8rsm\u00e5l ved om det er \u00f8nskelig med denne typen bilavhengig virksomhet i omr\u00e5det. Statens Vegvesen som vegmyndighet (Fj\u00f8sangerveien) har uttalt seg til s\u00f8knad om dispensasjon fra plankravet. Vegvesenet uttaler at det er uheldig at det innvilges dispensasjon i et omr\u00e5de under detaljplanlegging, og er skeptiske til dette. Fagetaten vurderer at en dispensasjon vil vesentlig tilsidesette hensynene bak plankravet, ettersom brukens p\u00e5virkning p\u00e5 omgivelsene er st\u00f8rre enn det som b\u00f8r tillates i en overgangsperiode under detaljreguleringen. Saksnummer KLAGE-2024/15752 Side 8 av 14 Klagen viser til at tiltaket ikke vil v\u00e6re til hinder for realisering av offentlig torg eller gangforbindelser, og mener dette ikke kan vektlegges som en ulempe. Fagetaten er enig i at tiltaket ikke gj\u00f8r fysiske inngrep i arealene avsatt til disse form\u00e5lene, men viser til at bruken som kan forventes av virksomheten, og slik s\u00f8knaden beskriver tiltaket vil legge opp til, er uhensiktsmessig bruk av arealene. Bymilj\u00f8etaten har videre trukket fram at l\u00f8sningen kan redusere trafikksikkerhet. Dette er reelle objektive ulemper som blir muliggjort ved \u00e5 innvilge en dispensasjon, og som kan vektlegges i vurderingen. Ulempene ved \u00e5 innvilge en dispensasjon er videre \u00e5 legge opp til en varig bruk i strid med \u00f8nsket utvikling i omr\u00e5det, og som kan vanskeliggj\u00f8re transformasjonen. Dette knytter seg s\u00e6rlig til trafikkforhold og parkeringsdekningen tiltaket legger opp til. Mindemyren er et viktig transformasjonsomr\u00e5de hvor det legges opp til tett og effektiv arealbruk, i n\u00e6r tilknytning til bybane og andre kollektivkorridorer, og tiltak som p\u00e5virker arealbruken under detaljplanleggingen eller utsetter denne er en betydelig ulempe. Fordelene med tiltaket er sikring av fortsatt bruk av den eksisterende bygningsmassen i overgangsperioden. N\u00e6ring er \u00f8nsket bruk, og legges opp til arbeidsplasser i n\u00e6r tilknytning til kollektivkorridorer. Ettersom det s\u00f8kes om permanent virksomhet reduseres likevel fordelene ved tiltaket betydelig. Det p\u00e5g\u00e5r detaljregulering av omr\u00e5det, og framtidig varig bruk av arealene blir bedre avklart der. Fagetaten kan ikke se at fordelene ved \u00e5 innvilge dispensasjon er klart st\u00f8rre enn ulempene. 3.3 Rekkef\u00f8lgekrav Samtidig med s\u00f8knad om bruksendring er det s\u00f8kt om varig dispensasjon fra rekkef\u00f8lgekrav. Etter reguleringsplan 61140000 Omr\u00e5deregulering Mindemyren \u00a7 3.1 m\u00e5 en rekke infrastrukturtiltak v\u00e6re opparbeidet eller sikret opparbeidet f\u00f8r det kan gis igangsettingstillatelse. Kravet gjelder for tiltak etter plan- og bygningsloven \u00a7 20-1 bokstavene a, b, d og j. S\u00f8knadspliktig bruksendring er omfattet av bokstav d, uavhengig av om den er varig eller tidsbestemt. Det kan derfor ikke gis igangsettingstillatelse til tiltaket f\u00f8r rekkef\u00f8lgekravet er oppfylt. Det f\u00f8lger videre av \u00a7 3.2 at dersom det er inng\u00e5tt utbyggingsavtale med kommunen er dette tilstrekkelig for at det skal v\u00e6re sikret opparbeidelse etter \u00a7 3.1. Byr\u00e5d for byutvikling vurderte i sak knyttet til Signo Dokken at samme rekkef\u00f8lgekrav gjorde seg gjeldende for bruksendringen i den saken, etter en vurdering av kravets tilknytning til tiltaket. Fagetaten legger dette til grunn, og kan ikke se noen grunner for at rekkef\u00f8lgekravet skal ha fjernere tilknytning til tiltaket i foreliggende sak. Til vurderingen av dispensasjon fra rekkef\u00f8lgekravet har byr\u00e5den lagt til grunn at bruksendring som \u00f8ker bruken av infrastrukturen, taler for at det er rimelig at tiltakshaver bidrar \u00f8konomisk til oppgraderingen, videre at en dispensasjon kan undergrave rekkef\u00f8lgekravet som planverkt\u00f8y. Bestemmelsen stiller krav om at det m\u00e5 sikres opparbeiding av tiltakene f\u00f8r det kan gis igangsettingstillatelse. Det er dermed ikke avgj\u00f8rende for foreliggende s\u00f8knad at dispensasjon innvilges til en eventuell rammetillatelse dersom det innvilges rammetillatelse. Saksnummer KLAGE-2024/15752 Side 9 av 14 S\u00f8knaden er utformet som ettrinnss\u00f8knad, men kan deles opp etter s\u00f8kers \u00f8nske, se pbl. \u00a7 21-4 fjerde ledd. Virkningen av kravet er at rekkef\u00f8lgekravet m\u00e5 v\u00e6re oppfylt ved s\u00f8knad om igangsettingstillatelse, og har ikke i seg selv virkninger for en eventuell rammetillatelse. Dersom det skal gis tillatelse i ett trinn, m\u00e5 kravet v\u00e6re oppfylt f\u00f8r det gis tillatelse. Hensynet bak rekkef\u00f8lgekravet er \u00e5 sikre at n\u00f8dvendig infrastruktur for omr\u00e5det blir opparbeidet eller sikret opparbeidet f\u00f8r det gis tillatelse til nye tiltak. Kravet gjelder veier, gangveier, fortau, friomr\u00e5der, lekeplasser, parker med mer i hele omr\u00e5deplanomr\u00e5det. Et omfattende rekkef\u00f8lgekrav med vidt nedslagsfelt som i denne saken tilsier at infrastrukturforhold er sentralt for gjennomf\u00f8ringen av planen, og n\u00f8dvendig f\u00f8r transformasjonen starter. Rekkef\u00f8lgekravet er videre gitt til hele omr\u00e5deplanen, og dette tilsier derfor at infrastrukturforhold skal avklares n\u00e6rmere i detaljreguleringene av de enkelte delfeltene. S\u00f8ker viser til at det p\u00e5g\u00e5r forhandlinger om utbyggingsavtale parallelt med s\u00f8knaden, men at denne ikke er inng\u00e5tt enn\u00e5. Det vises videre til at kravene er omfattende, og at infrastrukturtiltaket ikke har n\u00e6r tilknytning til det enkelte delfeltet eller bruksendringer i eksisterende bygningsmasse, og at det derfor b\u00f8r v\u00e6re lav terskel for \u00e5 gi dispensasjon. Kostnadsoverslaget for infrastrukturen p\u00e5 Mindemyren medregner kun ny bebyggelse, og tar ikke h\u00f8yde for bruksendringer. Det b\u00f8r derfor utvises varsomhet med \u00e5 h\u00e5ndheve rekkef\u00f8lgekravene i disse sakene. Det vises til at tiltaket ligger helt i ytterkanten av form\u00e5let rekkef\u00f8lgekravet skal beskytte, og flere av infrastrukturtiltakene retter seg i hovedsak mot framtidig boligbebyggelse. Fagetaten vurderer at hovedhensynet bak rekkef\u00f8lgekravet er \u00e5 sikre koordinere av utbyggingen i omr\u00e5det, og til riktig tid. Det konkrete kravet er tydelig i sin utforming, om enn omfattende. Kjernen i kravet er at infrastrukturforhold i omr\u00e5det skal v\u00e6re sikret opparbeidet f\u00f8r transformasjonen skjer, f\u00f8r utbygging av ny bebyggelse og etablering av nye virksomheter. Kravet gjelder alle s\u00f8knadspliktige bruksendringer, og det legges derfor til grunn at alle slike tiltak er ment omfattet av rekkef\u00f8lgekravet. Det er videre stort rom til \u00e5 skifte hvilke n\u00e6ringsdrivende som opererer i den eksisterende bygningsmassen og med samme bruk, s\u00e5 langt bruken ikke endres i s\u00e5 stor grad at bruken blir s\u00f8knadspliktig, slik som i denne saken. Samtidig ser vi at realisering av hele rekkef\u00f8lgekravet vil ha en kostnadsramme som er uoverkommelig for dette tiltaket. Til dette viser vi til at det ikke har v\u00e6rt intensjonen at tiltak som i denne saken skal sikre opparbeiding av alle kravene: men heller rammes av langt mindre vidtrekkende rekkef\u00f8lgekrav slik det blir utformet i detaljreguleringsplan for delfeltet. Planen er under utarbeidelse, og ikke vedtatt enn\u00e5. Det legges blant annet opp til rekkef\u00f8lgekrav om opparbeiding av torgflaten \u00f8st/s\u00f8r\u00f8st for bygningen, samt en viktig gangforbindelse fra Fj\u00f8sangerveien til bybanestoppet. Fjerning av eksisterende kj\u00f8rerampe er avgj\u00f8rende for \u00e5 kunne opparbeide torget, og som vil eliminere muligheten for oppkj\u00f8ring til mesaninniv\u00e5et i plan 2. Det er derfor ikke \u00f8nskelig med tiltak som legger opp til bruk av denne over tid. Statens vegvesen viser i sin uttalelse til at en dispensasjon fra kravet i denne saken vil uthule prinsippet om at alle skal bidra i det store spleiselaget transformasjonen er avhengig av, og at det offentlige allerede har bidratt med store summer. Resterende opparbeidelse forutsettes finansier gjennom utbyggerbidrag. En vellykket transformasjon av Mindemyren er Saksnummer KLAGE-2024/15752 Side 10 av 14 avhengig av at alle bidrar gjennom oppfylling av rekkef\u00f8lgekrav til opparbeiding av infrastruktur som gater, torg og kanaler. Bymilj\u00f8etaten ved transformasjonsseksjonen har uttalt seg vedr\u00f8rende transformasjonshensyn og utbyggingsavtaler. Bymilj\u00f8etaten legger for det f\u00f8rste til grunn at bruksendringen er omfattet av rekkef\u00f8lgekravet, og vurderer tiltaket som omfattende p\u00e5 grunn av st\u00f8rrelsen. Bymilj\u00f8etaten viser videre til at tiltakshaver har tatt initiativ til \u00e5 framforhandle utbyggingsavtale som omfatter det oms\u00f8kte tiltaket. Dersom det blir inng\u00e5tt slik utbyggingsavtale har ikke transformasjonsseksjonen innvendinger mot at det blir gitt dispensasjon. Det er tidligere behandlet s\u00f8knader om dispensasjon fra rekkef\u00f8lgekravet for de to andre bruksendringene i samme bygning. I saken knyttet til bruksendring for Godt Br\u00f8d, BYGG- 2024/11633 ble s\u00f8knaden avsl\u00e5tt. Vedtaket er p\u00e5klaget, og ligger for tiden til klagebehandling. I sak knyttet til Signo Dokken, BYGG-2023/16441 ble det innvilget dispensasjon, fordi denne var oms\u00f8kt midlertidig med varighet til 31.12.2024. Senere s\u00f8knad om lengre varighet for dispensasjonen ble avsl\u00e5tt. Avgj\u00f8rende for innvilgelse av den midlertidige dispensasjonen var dennes varighet, og at midlertidig unntak fra kravet gir tiltakshaver bedre anledning til \u00e5 sikre opparbeidelse gjennom utbyggingsavtale. Fagetaten vurderer at en permanent dispensasjon vil vesentlig tilsidesette hensynene bak bestemmelsen. En permanent dispensasjon vil redusere tiltakshavers oppfordring til \u00e5 inng\u00e5 utbyggingsavtale, og kan fordr\u00f8ye transformasjonen i omr\u00e5det. Fordelene med tiltaket er sikring av fortsatt bruk av den eksisterende bygningsmassen i overgangsperioden. N\u00e6ring er \u00f8nsket bruk, og legges opp til arbeidsplasser i n\u00e6r tilknytning til kollektivkorridorer. Ettersom det s\u00f8kes om permanent virksomhet reduseres likevel fordelene ved tiltaket betydelig. Det p\u00e5g\u00e5r detaljregulering av omr\u00e5det, og framtidig varig bruk av arealene blir bedre avklart der. Ulempene ved \u00e5 innvilge en dispensasjon er \u00e5 legge til rette for en varig bruk i strid med \u00f8nsket utvikling i omr\u00e5det, og som kan vanskeliggj\u00f8re transformasjonen. En permanent dispensasjon vil uthule prinsippene bak rekkef\u00f8lgekravet, hvor det offentlige og andre grunneiere allerede har bidratt betydelig. Endret bruk av infrastrukturen i omr\u00e5det som s\u00f8knaden legger opp til viser aktualiseringen av behovet for \u00e5 oppgradere infrastrukturen i omr\u00e5det, samt \u00e5 f\u00e5 avklart omfanget av tiltakshavers bidrag gjennom detaljregulering og/eller utbyggingsavtale. Fagetaten kan ikke se at fordelene er klart st\u00f8rre enn ulempene. 3.4 Parkering I s\u00f8knaden var det redegjort for 29 biloppstillingsplasser, inkludert 2 HC-plasser. Dette var opplyst som f\u00f8lge av s\u00f8kers beregning av maksimalt tillate parkeringsplasser i omr\u00e5deplanen for Mindemyren \u00a7 1.12. Det er videre opplyst at det ikke vil v\u00e6re n\u00f8dvendig \u00e5 etablere nye plasser, og dermed ikke s\u00f8kt om bygningsmessige endringer eller biloppstillingsplasser i denne s\u00f8knaden. Saksnummer KLAGE-2024/15752 Side 11 av 14 I omr\u00e5deplanen for Mindemyren er det ikke skilt mellom parkeringskrav for ulike typer handel, og det er vist maksimum 10 parkeringsplasser for bil og minimum 6 for sykkel per 1000 m2 BRA for forretning/handel, se \u00a7 1.12. Av beregnede plasser skal minst 5 % v\u00e6re utformet og reservert for bevegelseshemmede. I klageomgangen er klager enig i at utregningen deres var feil, og framholder at s\u00f8ker \u00f8nsker \u00e5 s\u00f8ke om parkeringsdekning i samsvar med plangrunnlaget. Tiltakshaver aksepterer at det i en tillatelse settes et tak p\u00e5 28 parkeringsplasser for bil i samsvar med kravet. Det anf\u00f8res samtidig at det utgj\u00f8r en saksbehandlingsfeil at kommunen ved behandlingen av s\u00f8knaden ikke la fram regnefeilen for s\u00f8ker n\u00e5r denne ble oppdaget slik at sp\u00f8rsm\u00e5let kunne v\u00e6rt ryddet av veien. Det menes videre at denne feilen er en saksbehandlingsfeil som ikke kan utelukkes \u00e5 ha hatt betydning for utfallet. Fagetaten viser til at ved alle s\u00f8knader skal det redegj\u00f8res for parkering, se KPA2018 \u00a7 17.1.1. Det er ikke behandlet s\u00f8knad om etablering av nye parkeringsplasser. Redegj\u00f8relsen skal bidra til \u00e5 gi opplysninger om tiltaket og virkninger for omgivelsene. N\u00e5r det er gitt avslag i omr\u00e5deplanens \u00a7 1.12 skyldes dette at det var vist parkeringsdekning som overskyter maksimalkravet med 1 plass. N\u00e5r tiltakshaver i klageomgangen har godtatt at parkeringsdekning for bil settes til 28 plasser, utgj\u00f8r ikke parkeringsdekningen lenger et avslagsgrunnlag for s\u00f8knaden. Sykkelparkering er s\u00f8kt l\u00f8st med 17 plasser i byggets plan 2. Fagetaten har ikke kommentarer denne l\u00f8sningen. 3.5 Atkomst og avkj\u00f8rsler Etter pbl. \u00a7 27-4 skal byggetomta v\u00e6re sikret lovlig atkomst til veg som er \u00e5pen for alminnelig ferdsel. I tillegg m\u00e5 avkj\u00f8rsel fra offentlig veg v\u00e6re godkjent av vegmyndigheten i henhold til veglova. Det er videre lagt til grunn at disse forholdene m\u00e5 v\u00e6re sikret f\u00f8r det kan gis tillatelse. I s\u00f8knaden er det ikke dokumentert at eiendommen er sikret lovlig atkomst, og det legges til grunn at s\u00f8ker ikke vurderte dette som n\u00f8dvendig for \u00e5 opplyse tiltaket. Fagetaten har vurdert at tiltaket ikke er sikret lovlig atkomst eller avkj\u00f8ringstillatelse, og at det ikke kan gis tillatelse til tiltaket f\u00f8r disse forholdene er sikret. Klager er uforst\u00e5ende til at pbl. \u00a7 27-4 kan utgj\u00f8re en avslagshjemmel, og viser for \u00f8vrig til at eksisterende bruk er sikret atkomst og avkj\u00f8rsler. Ordlyden i bestemmelsen viser at kravet gjelder \u00abF\u00f8r opprettelse eller endring av eiendom til bebyggelse eller oppf\u00f8ring av bygning blir godkjent\u00bb. Ordlyden tyder derfor p\u00e5 at det er fysiske bygningsmessige endringer, nybygg og deling av eiendom bestemmelsen gjelder for. Det er likevel lagt til grunn at kravet ogs\u00e5 gjelder for bruksendringer eller vesentlig utvidelse av bruken. Pedersen mfl. skriver i Plan- og bygningsrett, del II (2018) i punkt 24.1.6.3 om hvilke tiltak som utl\u00f8ser krav om atkomst ved tiltak p\u00e5 eksisterende bygning: Saksnummer KLAGE-2024/15752 Side 12 av 14 Ved lovendringen i 1995 ble \u00a7 87 nr. 2 endret slik at alle bestemmelsene i plan- og bygningslovgivningen i utgangspunktet fikk anvendelse p\u00e5 bygningsmessige arbeider p\u00e5 eksisterende bygning. Det gjaldt hovedombygging, p\u00e5bygging, tilbygging, underbygging, bruksendring og vesentlig utvidelse av bruken. Bestemmelsen er videref\u00f8rt i \u00a7 31-2, men kasuistikken er sl\u00f8yfet. Forutsetningen for at slike tiltak skal utl\u00f8se krav etter \u00a7 27-4, er at det f\u00f8rer til at eksisterende atkomst ikke lenger anses tilfredsstillende, for eksempel fordi det foretas utvidelser eller bruksendring av eksisterende bebyggelse \u2013 se Ot.prp. nr. 45 (2007\u201308) s. 348 om kravet til sammenheng mellom kravet og tiltaket. Ved slike utvidelser og omlegginger kan det ogs\u00e5 oppst\u00e5 sp\u00f8rsm\u00e5l om det kreves ny avkj\u00f8rselstillatelse \u2013 se pkt. 1.4.3. Oms\u00f8kt l\u00f8sning for atkomst og avkj\u00f8rsler er ikke i samsvar med plangrunnlaget. Fremtidig endret bruk og ny bebyggelse i omr\u00e5det er forutsatt avklart gjennom detaljregulering. Detaljreguleringsarbeid er p\u00e5g\u00e5ende for eiendommen. Det er gitt bestemmelser i omr\u00e5deplanen og gjeldende detaljreguleringsplaner som p\u00e5virker l\u00f8sninger for trafikk- og kj\u00f8rem\u00f8nster, midlertidig for eksisterende virksomheter i transformasjonsperioden. Oms\u00f8kt l\u00f8sning strider mot disse forutsetningene, og det er ikke s\u00f8kt om l\u00f8sning i samsvar med reguleringene, eller s\u00f8kt dispensasjon. Avkj\u00f8rsler krever godkjenning for teknisk utforming og bruk fra vedkommende vegmyndigheter, etter veglova \u00a7 43. Det er vist avkj\u00f8rsler til kommunal vei (Bymilj\u00f8etaten) og fylkesvei (Vestland Fylkeskommune). Det er ikke dokumentert godkjenning for avkj\u00f8rsler, og det kan derfor ikke gis tillatelse til tiltaket, jf. pbl. \u00a7 27-4. 3.6 Unntak fra tekniske krav For eksisterende byggverk kan kommunen etter pbl. \u00a7 31-4 gi helt eller delvis unntak fra tekniske krav, dersom det vurderes som forsvarlig ut fra sikkerhet, helse og milj\u00f8. I vurderingen skal kommunen legge vekt p\u00e5 byggverkets alder, formell vernestatus, type, form\u00e5l, plassering, varigheten av tiltak og n\u00e5v\u00e6rende tekniske tilstand, forhold som kan redusere negative konsekvenser ved at det gis unntak og fordeler som oppn\u00e5s ved tiltaket. Det kan stilles vilk\u00e5r som kan redusere ulemper eller skadevirkninger tillatelsen kan f\u00f8re til. Det er s\u00f8kt om unntak fra tekniske krav i byggteknisk forskrift \u00a7\u00a7 14-2 og 14-3 om krav til energieffektivitet. Bestemmelsene gjelder krav til maksimalt totalt netto energibehov for bygninger og minimumsniv\u00e5 for energieffektivitet. Fagetaten vurderer at det kan v\u00e6re aktuelt \u00e5 innvilge unntak fra energikravene slik oms\u00f8kt, og viser til at virksomheten legges til grunn \u00e5 ha midlertidig preg, at eksisterende bygningsmasse ble oppf\u00f8rt p\u00e5 60-tallet og at det er gjennomf\u00f8rt andre avb\u00f8tende tiltak. Vi vil likevel bemerke at argumentet om midlertidighet ikke f\u00e5r like stor betydning ettersom det er s\u00f8kt om permanente tiltak. 4. Konklusjon Avslag datert 22.08.2024 opprettholdes. Klagen f\u00f8rer ikke fram. Saksnummer KLAGE-2024/15752 Side 13 av 14 Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 22.08.2024 5. Klage datert 26.08.2024 6. Uttale bymilj\u00f8etaten ved transformasjonsseksjonen datert 25.06.2024 7. Uttale bymilj\u00f8etaten ved veiforvaltningsseksjonen datert 27.06.2024 8. Uttale Statens vegvesen datert 25.06.2024 9. S\u00f8knad 10. Mobilitetsplan \u2013 ny situasjon 11. Mobilitetsplan \u2013 eksisterende situasjon 12. Tegninger Saksnummer KLAGE-2024/15752 Side 14 av 14 "
}