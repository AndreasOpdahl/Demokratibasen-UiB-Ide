{
  "dokument_id": "35dc6977-67ed-586b-8ff9-e6360fa8397d",
  "doc_type": "case_presentation",
  "kommune": 4601,
  "tittel": "S\u00f8knad om skj\u00f8nnsmidler til fornyelse og innovasjon 2025",
  "url": "https://bergen.kommune.no/politikere-utvalg/api/fil/bk360/11226041/Framstilling-Soknad-om-skjonnsmidler-til-fornyelse-og-innovasjon-2025",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/112589-31 S\u00f8knad om skj\u00f8nnsmidler til fornyelse og innovasjon 2025 Hva saken gjelder: I brev av 9. august 2024 fra Statsforvalteren i Vestland er kommunene i Vestland invitert til \u00e5 s\u00f8ke om prosjektmidler fra en skj\u00f8nnspott som Statsforvalter har til disposisjon for \u00abfornyings- og innovasjonsprosjekt\u00bb i kommunene for 2025. Prosjektskj\u00f8nnsmidlene skal bidra til fornying og utvikling i kommunene. Form\u00e5let er \u00e5 gi st\u00f8tte til \u00e5 pr\u00f8ve ut nye l\u00f8sninger for \u00e5 gj\u00f8re tjenestene bedre for innbyggerne, og f\u00e5 frem tiltak som kan gi grunnlag for effektivisering og innsparing. Gjennom midlene \u00f8nsker Statsforvalteren \u00e5 stimulere kommunene til prosesser i og mellom kommuner for \u00e5 utvikle tjenestetilbudet, bruke ny teknologi og gi grunnlag for effektivisering og innsparing i driften. Samarbeidsprosjekter som omfatter flere kommuner vil bli prioritert, blant annet for at prosjektmidlene skal f\u00e5 st\u00f8rre nedslagsfelt og gi bedre l\u00e6ringseffekt. For 2025 videref\u00f8res de samme s\u00f8knadsform\u00e5l som for 2024. Statsforvalteren \u00f8nsker at kommunene s\u00e6rlig vurderer f\u00f8lgende form\u00e5l for s\u00f8knadene: - Kommunale tjenester til helse og omsorg - Boligsosialt arbeid - Kommunale tjenester til barnehage og skole - Kommunal tjenesteutvikling for utsatte barn og unge - Digital forvaltning - Interkommunalt planarbeid - Samfunnssikkerhet og beredskap - Klima- og milj\u00f8utfordringer Det blir lagt vekt p\u00e5 at prosjektene har en overf\u00f8ringsverdi, er forankret i kommuneledelsen og hos ansatte. Prosjektene b\u00f8r gi klare kvalitetsforbedringer eller effektiviseringsgevinster. Konkrete gjennomf\u00f8ringsprosjekter vil bli prioritert fremfor utredningsprosjekter. Det gis ikke st\u00f8tte til kj\u00f8p av utstyr. Det er ikke lenger et krav om kommunal egenfinansiering, men prosjekter med minst 50 prosent egenfinansiering vil bli prioritert. Frist for \u00e5 s\u00f8ke om prosjektmidler er satt til 1. november 2024. S\u00f8knadene vil registreres elektronisk av de respektive byr\u00e5dsavdelinger p\u00e5 Statsforvalterens hjemmesider. Byr\u00e5dsavdelingene er blitt bedt om \u00e5 komme med prosjektkandidater innenfor de prioriterte omr\u00e5der som er skissert i brevet fra Statsforvalteren. Form\u00e5let med denne saken er \u00e5 gi en 1 samlet informasjon om de prosjekter som avdelingene \u00f8nsker \u00e5 s\u00f8ke st\u00f8tte til, og \u00e5 tilfredsstille Statsforvalterens krav om forankring i kommuneledelsen. Tabellen under gir en oversikt over innspillene fra de aktuelle byr\u00e5dsavdelingene, med avdelingens egne prioritering p\u00e5 innspillstidspunktet. Avd. Prosjekt S\u00f8knads- Egen- Prosjekt- Egen- Pri bel\u00f8p andel (kr) kostnad andel BBS Emosjonelle krav i 830 000 830 000 1 660 000 50 % 1 barnehagesektoren BBSM Digitalt opps\u00f8kende barne- 821 300 823 300 1 644 600 50 % 1 og ungdomsarbeid BEHO Ny modell for organisering 950 000 950 000 1 900 000 50 % 2 og drift av aktivitetssentre BBU KI-pilot med RAG og VisGI 1 959 000 891 000 2 850 000 31 % 1 BEHO Interkommunalt 574 800 500 000 1 074 800 47 % 3 kompetansel\u00f8p for forbedringsarbeid til kommuner i Bergensomr\u00e5det BEHO Implementering av effektiv 950 000 1 500 000 2 450 000 61 % 1 hjelpemiddelformidling i Bergen kommune BFIN Enkel booking av lokaler, 962 000 962 000 1 924 000 50 % 2 anlegg, uteomr\u00e5der og utstyr p\u00e5 tvers av kommuner BFIN/ Klarspr\u00e5k i DigiBarnevern 1 000 000 1 000 000 2 000 000 50 % 1 DigiVestland BNKI Innovative anskaffelser 2 000 000 2 000 000 4 000 000 50 % 2 BNKI One Ocean Youth Panel 350 000 1 150 000 1 500 000 77 % 1 Statsforvalteren ber om at prosjektene det s\u00f8kes om midler til er prioritert i forhold til hverandre. Dette kan v\u00e6re utfordrende, da prosjektene er knyttet til ulike tjenesteomr\u00e5der. I oversikten ovenfor er byr\u00e5dsavdelingenes egen prioritering vist ved tallene 1, 2 og 3. Samlet prioritering fremg\u00e5r av tabellen under byr\u00e5dens anbefaling. Prioriteringene ivaretar grad av egenandel (det vises til at Statsforvalter vil prioritere \u00e5 st\u00f8tte prosjekter med minst 50% egeninnsats), fordeling mellom tjenesteomr\u00e5dene, samt avdelingenes interne prioriteringer av prosjektene. Allerede igangsatte og prioriterte prosjekter prioriteres fremfor nye. Bergen kommune er vertskommune for digitaliseringssamarbeidet DigiVestland. Bergen kommunes digitaliseringsdirekt\u00f8r leder styringsgruppen. Her er kommunens fagmilj\u00f8er representert i faggrupper innen personvern og informasjonssikkerhet, plan, bygg og geodata, e-helse, oppvekst og virksomhetsarkitektur der ulike forslag til samarbeidsprosjekter utarbeides. Med utgangspunkt i Statsforvalters krav om kommunesamarbeid, har det sentrale digitaliseringsmilj\u00f8et i Bergen kommune ved tidligere s\u00f8knadsrunder ikke fremmet egne digitaliseringsprosjekter ut over prosjektene som DigiVestland har s\u00f8kt om midler til. Som ved tidligere \u00e5r, er s\u00f8knaden knyttet til det regionale digitaliseringssamarbeidet DigiVestland prioritert over andre digitaliseringstiltak. Her s\u00f8ker Bergen kommune om midler til \u00e5 fortsette samarbeidet til DigiVestland og andre diginettverk om klarspr\u00e5k i DigiBarnevern. 2 DigiVestland st\u00e5r i 2024 midt i en reforhandling av samarbeidsavtalen, og vil derfor ikke fremme egne prosjekter for 2025. S\u00f8knaden vil derfor sendes av Bergen kommune som vertskommune for samarbeidet p\u00e5 vegne av samarbeidskommunene. \u00d8konomiske konsekvenser: Det forutsettes at egenandeler kan dekkes innenfor byr\u00e5dsavdelingenes egne budsjettrammer, og at avdelingene vil ha kapasitet til \u00e5 gjennomf\u00f8re de prosjektene det s\u00f8kes om midler til. Byr\u00e5dens vurdering og anbefaling/konklusjon: Som tidligere \u00e5r, holdes prosjekt fra DigiVestland utenom Bergen kommunes egen liste over prosjektkandidater. I denne sammenheng f\u00f8lger Bergen kommune de etablerte samstyringsstrukturene for digitaliseringsomr\u00e5det som kommunen har forpliktet seg til, og stiller seg bak DigiVestlands s\u00f8knader. Finansbyr\u00e5den anbefaler derfor at Bergen kommune sender s\u00f8knad om skj\u00f8nnsmidler p\u00e5 vegne av digitaliseringssamarbeidet DigiVestland til prosjektet: 1. Klarspr\u00e5k i DigiBarnevern Det anbefales at de andre innmeldte og omtalte prosjekter i denne saken, legges til grunn for s\u00f8knaden til Statsforvalteren i Vestland om skj\u00f8nnsmidler til fornyings- og innovasjonsprosjekter for 2025, i tr\u00e5d med f\u00f8lgende prioriteringsliste: 1. Implementering av effektiv hjelpemiddelformidling i Bergen kommune (BEHO) 2. KI-pilot med RAG og VisGI (BBU) 3. Digitalt opps\u00f8kende barne- og ungdomsarbeid (BBSM) 4. Emosjonelle krav i barnehagesektoren (BBS) 5. Innovative anskaffelser (BNKI) 6. Enkel booking av lokaler, anlegg, uteomr\u00e5der og utstyr p\u00e5 tvers av kommuner (BFIN) 7. Ny modell for organisering og drift av aktivitetssentre (BEHO) 8. Interkommunalt kompetansel\u00f8p for forbedringsarbeid til kommuner i Bergensomr\u00e5det (BEHO) 9. One Ocean Youth Panel (BNKI) Vedtakskompetanse: Byr\u00e5dets fullmakter \u00a7 2.4 Driftsansvar vedtatt av bystyret 16.12.2020 i sak 378/20: \u00abByr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet\u00bb Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Innmeldte prosjekts\u00f8knader til fornying og innovasjon legges til grunn for s\u00f8knaden til Statsforvalteren i Vestland, i tr\u00e5d med prioriteringslisten som fremg\u00e5r av saken. 2. Melding om vedtak oversendes Bystyrets kontor. Dato: 22. oktober 2024 Jacob M\u00e6hle Byr\u00e5d for finans Dokumentet er godkjent elektronisk. 3 Saksframstilling: I det f\u00f8lgende gis en beskrivelse av prosjektene spilt inn av byr\u00e5dsavdelingene. Byr\u00e5dsavdeling for barnehage og skole 1. Emosjonelle krav i barnehagesektoren Etat for barnehage fikk innvilget 500 000,- i skj\u00f8nnsmidler i 2024. Prosjektet er p\u00e5g\u00e5ende, med f\u00f8lgende m\u00e5l: \u00abOppn\u00e5 reduksjon av sykefrav\u00e6ret gjennom \u00e5 identifisere faktorer knyttet til emosjonelle krav, og etablere metode for oppf\u00f8lging av barnehageansatte. (Prosjekt 1). Det s\u00f8kes n\u00e5 om midler til videref\u00f8ring av prosjektet. For at dette innovasjonsarbeidet skal lykkes, m\u00e5 det settes av midler i utpr\u00f8ving og iverksetting for \u00e5 f\u00e5 \u00f8nskede resultater. Det er avgj\u00f8rende \u00e5 holde fast i dette arbeidet over tid, for at vi skal sikre det systematiske arbeidet. Midler i del 2 av prosjektet vi bidra til at arbeidet kan digitaliseres og deles med andre kommuner i Vestland. Tekstomtale av prosjektet Prosjektet vil pr\u00f8ve ut m\u00e5lrettede tiltak for reduksjon av langtidsfrav\u00e6r i barnehagene. Prosjektet vil pr\u00f8ve ut metoder som setter s\u00f8kelyset p\u00e5 faktorer som kan knyttes til emosjonelle krav i yrkesut\u00f8velsen. Nyere forskning peker p\u00e5 emosjonelle krav som viktige faktorer for sykefrav\u00e6r. Dette er et omr\u00e5de det i liten grad er fokusert p\u00e5 i arbeidet med sykefrav\u00e6r, men som nyere forskning l\u00f8fter frem som avgj\u00f8rende i virksomheter som barnehager. Relasjonelle og emosjonelle faktorer er noe som preger yrkesut\u00f8velsen i barnehagene, og vi trenger et mer systematisk arbeid for \u00e5 f\u00f8lge opp dette. Prosjektkostnader \u2013 aktiviteter Arbeidet omfatter: \u2022 Identifisere faktorer knyttet til emosjonelle krav i samarbeid med Bedriftshelsetjenesten og i tr\u00e5d med aktuell forskning (Prosjekt del 1) \u2022 Teste system for lederst\u00f8tte og kollegast\u00f8tte/veiledning knyttet til emosjonelle krav, ved utpr\u00f8ving av pilot (Prosjekt del 2) \u2022 Ferdigstille og Implementere metode og verkt\u00f8y for lederst\u00f8tte og kollegaveiledning knyttet til emosjonelle krav (Prosjekt 2) Fase 1 i prosjektet: Vi er godt i gang med arbeidet basert p\u00e5 innovasjonsmidler for 2024. Etat for barnehage har knyttet til seg Design Lab og en forsker fra Oslo Met Anne Marthe Rustad Indregaard, i arbeidet med \u00e5 skaffe seg ytterligere innsikt i de utfordringene barnehagene st\u00e5r i. M\u00e5let er \u00e5 operasjonalisere det forsker sier virker i arbeidet med emosjonelle krav til barnehage, slik at dette kan tilpasses og v\u00e6re mulig \u00e5 gjennomf\u00f8re i barnehagene. For at denne innovasjonsarbeidet skal lykkes, m\u00e5 det settes av midler i utpr\u00f8ving og iverksetting skal vi f\u00e5 \u00f8nskede resultater. Fase 2 er \u00e5 utvikle noen prototyper for leder- og kollegast\u00f8ttesystem. Fase 3 er \u00e5 teste prototypene som vi utvikler. Vi har knyttet til oss en referansegruppe av styrere, hovedtillitsvalgte og hovedverneombud, og ikke minst bedriftshelsetjenesten. Arbeidet vil og inkludere muligheten for digitalisering av arbeidet som kan deles med andre kommune i Vestland. 4 Fase 4 er siste fase i prosjektet, implementeringsfasen. \u00c5 sikre at systemet blir tatt i bruk av styrere og ansatte i barnehagen. Arbeid med emosjonelle krav er en viktig del av arbeidsmilj\u00f8arbeidet, og det er derfor viktig at vi ogs\u00e5 kobler p\u00e5 de partssammensatte Arbeidsmilj\u00f8gruppene i denne fasen. En implementeringsfase vil inneb\u00e6re teste ut gjennompilot, oppl\u00e6ring av b\u00e5de ansatte, ledere og arbeidsmilj\u00f8gruppene (AMG) i systemet vi utvikler. Denne s\u00f8knaden er spesielt for fase 3 -4, da vi vil ha behov for \u00e5 frikj\u00f8pe personer for ferdigstille arbeidet, sikre n\u00f8dvendig kompetanseheving og oppl\u00e6ring. Kategori Kostnad (kr) Kommentar Teste pilot og ferdigstille verkt\u00f8y/ 500 000 Timer til forsker 150.000,- metode i samarbeid med forsker Utgifter til pilot og ferdigstille 350.000,- Oppl\u00e6ring og frikj\u00f8p av ansatte 1 160 000 Oppl\u00e6ring av dedikerte personer som skal ha ansvar for kollegast\u00f8tteordning, inkludert oppl\u00e6ring av ledere. Oppl\u00e6ring arbeidsmilj\u00f8gruppene barnehagen (AMG) frikj\u00f8p ca 370 personer halvdag. Sum prosjektkostnader 1 660 000 Egeninnsats 50% stilling egeninnsats 460 000 Egen prosjektmedarbeider Egeninnsats oppl\u00e6ring ledere 370 000 Sum egeninnsats 830 000 S\u00f8knadsbel\u00f8p 830 000 Byr\u00e5dsavdeling for finans 1. Klarspr\u00e5k DigiBarnevern (DigiVestland) Innf\u00f8ring av DigiBarnevern, og kanskje s\u00e6rlig innbyggerl\u00f8sningen som gir innsyn i tekstene der brukeren er, gjerne uten veiledning fra saksbehandler, setter enda st\u00f8rre krav til tekster som er forst\u00e5elige for leseren, enn tidligere. Samtidig skal tekstene v\u00e6re juridisk dekkende og faglig forsvarlige. DigiVestland hevder p\u00e5 vegne av egne kommuner, at kommunene vanskelig kan lykkes fullt ut med dette, n\u00e5r det er opp til kommunene selv \u00e5 utarbeide sin versjon av tekstene og legge dem inn i fagsystemet. KS startet i 2023 et pilotprosjekt der de utviklet de f\u00f8rste tekstene for bruk i barnevernstjenestene. Tekstene er per i dag ikke publisert eller distribuert til kommunene. Arbeidet stoppet opp i v\u00e5r fordi finansieringen av prosjektet tok slutt. Vi antar at det vil koste rundt 2 millioner \u00e5 ferdigstille arbeidet. Det gjenst\u00e5r n\u00e5 rundt 30 brev som burde v\u00e6rt utviklet. Brevene kan ha elementer som g\u00e5r igjen i flere brev, slik at enkelte tekster gjenbrukes i flere brev. DigiBarnevern har v\u00e6rt et prosjekt som har utfordret leverand\u00f8rmarkedet p\u00e5 nye m\u00e5ter, i at produktene skal lages etter kommunenes krav i st\u00f8rre grad enn tidligere. KS sine klarspr\u00e5kressurser har s\u00e5 vidt vi har 5 h\u00f8rt, etablert dialog med begge leverand\u00f8rene, og st\u00e5r i en unik posisjon til \u00e5 bidra til \u00e5 gj\u00f8re fagsystemene bedre til det beste for alle brukerne. Som en del av innf\u00f8ringen av DigiBarnevern i Bergen kommune, ser vi fordelene med felles utviklingsarbeid av tekster og felles utviklingsarbeid av oppl\u00e6ring i \u00e5 skrive fritekst som skal g\u00e5 sammen med standardtekstene. Diginettverkene mener det vil v\u00e6re sv\u00e6rt hensiktsmessig \u00e5 samkj\u00f8re arbeidet, og spare kommunene for arbeid som heller kan brukes p\u00e5 oppf\u00f8lging av brukerne av tjenestene. DigiVestland har tidligere bevilget midler til prosjektet, men n\u00e5r prosjektet n\u00e5 tas videre er det naturlig at en av kommunene kan ta ansvar for \u00e5 fullf\u00f8re arbeidet. Bergen kommune har en sentral rolle i Samarbeidsforum, der beslutninger knyttet til DigiBarnevern tas. Vi \u00f8nsker derfor \u00e5 gjennomf\u00f8re et prosjekt som kan fullf\u00f8re det arbeidet som er startet, og \u00e5 koble dette tett til innbyggertjenester i DigiBarnevern. Det er naturlig \u00e5 gj\u00f8re dette i tett samarbeid med de andre kommunene i Samarbeidsforum, der det er opprettet gode kanaler for dialog med leverand\u00f8ren Netcompany. Det vil ogs\u00e5 v\u00e6re en fordel dersom man kan trekke p\u00e5 den erfaringen som klarspr\u00e5kgruppen i KS har opparbeidet seg gjennom piloten, mens prosjektorganisasjonen fortsatt er etablert. Prosjektet skal utvikle minimum 30 brev, som brukertestes og kvalitetssikres juridisk og barnevernsfaglig f\u00f8r disse distribueres for bruk i kommunene. Det er antatt tilstrekkelig med 2 millioner kroner for \u00e5 finansiere prosjektet. I tillegg er det behov for egeninnsats fra diginettverkene i form av deltagelse i arbeidsgrupper og prosjektorganisasjon. Vi \u00f8nsker \u00e5 starte arbeidet s\u00e5 snart som mulig, men antatt varighet ca ett \u00e5r. Kategori Kostnad (kr) Kommentar 100% ressurs utvikling og 900 000 brukertesting av tekster 40% ressurs administrasjon og 350 000 koordinering 30% innleie konsulentressurs 750 000 Sum prosjektkostnader 2 000 000 Sum egeninnsats 1 000 000 S\u00f8knadsbel\u00f8p 1 000 000 2. Enkel booking av lokaler, anlegg, uteomr\u00e5der og utstyr p\u00e5 tvers av kommuner Kommunesamarbeidet Aktiv kommune best\u00e5r i dag av 18 kommuner og er tilgjengelig for 1,2 millioner innbyggere. Datasystemet er i dag organisert per kommune, men med mulighet for s\u00f8k p\u00e5 kryss av instanser. Neste steg i utviklingen er \u00e5 bygge en overliggende masterdatabase med datautveksling med nasjonale anleggsregistre. Anlegg som er registrert i Aktiv kommune har h\u00f8y datakvalitet. Ideen er \u00e5 h\u00f8ste data fra Matrikkelen, og gradvis foredle datasettet med rom, komponenter og utstyr. Systemet gir ogs\u00e5 store muligheter i et EN\u00d8K-perspektiv ved at bruk av ressurser skal kunne synkroniseres med standard Outlook-kalender per organisasjon, hvor leverand\u00f8rer av SD- anlegg kan hente input til styringsdata. Masterdatabasen skal kunne utveksle data med ulike 6 fagsystem som der identifikasjon av komponenter f\u00f8lger en felles standard ontologi for bygd milj\u00f8. Det er to umiddelbare effekter: - Enkel tilgang til ressurser p\u00e5 tvers av kommuner via felles portal - Input til bedre styring av energi/ inneklima Arbeidet vil omfatte: - Kartlegge relevante tekniske l\u00f8sninger og standarder - Utvikle database(r) - Legge til rette for spatial informasjon (for s\u00f8k i kart) - Utvikle grensesnitt for utveksling av data - Utvikle rutiner og prosesser for foredling/ berikelse av data Arbeidet vil benytte det etablerte kommunesamarbeidet med eksisterende utviklingsteam. Det s\u00f8kes om midler til ekstra utvikler i 5 m\u00e5neder. Bergen kommune bidrar med egen utvikler/ systemarkitekt og prosjektleder. Stavanger kommune bidrar med (egen) designer og innleid utvikler. Kostnadsbilde for prosjektet: Kategori Kostnad (kr) Kommentar 5 mnd innleid utvikler 962 000 Estimert 1300 pr time 1 \u00e5rsverk egeninnsats 962 000 Andel Bergen + innbetaling til komunesamarbeidet Sum prosjektkostnader 1 924 000 Sum egeninnsats 962 000 S\u00f8knadsbel\u00f8p 962 000 Byr\u00e5dsavdeling for barnevern og sosiale tjenester 1. Digitalt opps\u00f8kende barne- og ungdomsarbeid Kunnskap fra forskning, medarbeidere og brukere peker p\u00e5 at flere barn og unge med bekymringsfull adferd og hjelpebehov oppholder seg mer p\u00e5 digitale plattformer enn tidligere. Samtidig har hjelpeapparatet begrenset kompetanse og tilstedev\u00e6relse p\u00e5 omr\u00e5det. For \u00e5 n\u00e5 denne m\u00e5lgruppen, m\u00e5 vi \u00f8ke n\u00e6rv\u00e6ret og kompetansen p\u00e5 disse plattformene. Tidlig innsats p\u00e5 digitale arenaer fremst\u00e5r v\u00e6re en forutsetning for \u00e5 lykkes \u00e5 n\u00e5 flere unge med hjelpebehov i en tidlig fase. Etat for barn og familie ved Utekontakten i Bergen har siden pandemien i 2021 pr\u00f8vd ut strategier og metodikk for opps\u00f8kende sosialt arbeid p\u00e5 digitale plattformer som sosiale medier og kommunikasjons- og spillforum. Dette er et nybrottsarbeid, som allerede har vakt interesse i andre kommuner, KS\u2019s storbynettverk mot ungdomskriminalitet og KORUS kompetansesenter. Statsforvalterne har ogs\u00e5 m\u00e5lrettet innsats for \u00e5 styrke det opps\u00f8kende rusarbeidet i kommunene, herunder fokus p\u00e5 utvikling av digitale tjenestetilbud. Bystyret i Bergen kommune vedtok i september 2024 flere tiltak for \u00e5 forebygge ungdomskriminalitet. Blant disse tiltakene, er utvikling av opps\u00f8kende digitalt arbeid nevnt spesifikt: \"Bergen kommune har i Utekontakten etablert digitalt opps\u00f8kande arbeid, der kompetente vaksne m\u00f8ter barn og unge p\u00e5 deira premiss. (...). Det er ynskjeleg \u00e5 vidareutvikle dette tilbodet, og det m\u00e5 vidare kartleggast korleis kommunen kan styrke tilbodet anten ved \u00e5 omdisponere ressursar, s\u00f8ke tilskot eller utvide tilbodet med ekstra 7 finansiering. Dette er ogs\u00e5 eit tiltak som kan bidra til \u00e5 avdekke hatprat og u\u00f8nska trendar og utvikling i ungdomsmilj\u00f8et\u201d. Utekontakten i Bergen har v\u00e6rt sentrale i utviklingen p\u00e5 dette relativt unge feltet og \u00f8nsker \u00e5 kunne fortsette med \u00e5 utvikle treffsikre, digitale tjenester for barn og unge. Vi \u00f8nsker \u00e5 benytte kunnskapen fra Utekontakten i Bergen sitt digitale opps\u00f8kende arbeid rettet mot barn og unge som oppholder seg p\u00e5 digitale arenaer, og som ikke n\u00e5s av \u00f8vrig hjelpeapparat, i kombinasjon bruk av erfaringskonsulenter og Korus sin innsats til \u00e5 gjennomf\u00f8re et prosjekt med m\u00e5l om \u00e5: Videreutvikle strategier og metodikk for digitalt opps\u00f8kende ungdomsarbeid p\u00e5 digitale plattformer. \u2022 Revidere n\u00f8dvendig personverndokumentasjon som DPIA, ROS- analyser og behandlingsprotokoll. \u2022 Bist\u00e5 i nasjonalt utviklingsarbeid innen digitalt opps\u00f8kende arbeid. \u2022 Videre tett samarbeid med skoler og andre relevante instanser. \u2022 Digitale felt\u00f8kter og rapportering av funn til relevante instanser. \u2022 Dele relevant og ungdomsvennlig informasjon om Utekontakten og andre instansers tjenester i Utekontaktens ulike sosiale medier. Arbeidet vil kreve tett samhandling p\u00e5 tvers av b\u00e5de etater, faggrupper og politikkomr\u00e5der og er avhengig av en tydelig prosjektledelse. Det s\u00f8kes om midler til 100 % prosjektleder. Bergen kommune bidrar med egeninnsats. Kostnadsbilde for prosjektet: Kategori Kostnad (kr) Kommentar 1 \u00e5rsverk prosjektleder 821 300 Prosjektleder 1 \u00e5rsverk egeninnsats 823 300 Digital feltarbeider Sum prosjektkostnader 1 644 600 Sum egeninnsats 823 300 S\u00f8knadsbel\u00f8p 821 300 Byr\u00e5dsavdeling for eldre, helse og omsorg 1. Implementering av effektiv hjelpemiddelformidling i Bergen kommune Kommunen har ansvar for n\u00f8dvendige hjelpemidler og ergonomiske tiltak rundt den enkelt pasient og bruker. Bergen kommune erfarer at det stilles store krav til organisering knyttet til hjelpemiddelformidling. Oppgaver knyttet til formidling av hjelpemidler involverer et stort antall kommunalt ansatte p\u00e5 mange niv\u00e5. I mars 2024 startet prosjektet kalt RIGG med \u00f8konomisk st\u00f8tte til prosjektledelse fra Statsforvalteren i Vestland og man s\u00f8ker n\u00e5 st\u00f8tte for \u00e5 videref\u00f8re prosjektet i 2025. Effektivisering og bedre flyt av hjelpemiddelh\u00e5ndtering vil: \u2022 v\u00e6re et viktig tiltak som kan medvirke til at kommunens innbyggere mestrer hverdagen, kan bo lenger hjemme og opplever \u00e5 kunne leve et aktivt meningsfylt liv. 8 \u2022 tilrettelegge for at helsepersonell i fremtiden i st\u00f8rre grad utf\u00f8rer sine prim\u00e6roppgaver. Bergen kommune har i 2024 g\u00e5tt til innkj\u00f8p av en l\u00f8sning som vil digitalisere hjelpemiddelprosessen. P\u00e5kobla Hjelpemiddel er en nettbasert l\u00f8sning, utviklet av Kristiansund kommune, som skal kvalitetssikre og effektivisere formidlingen av hjelpemidler. Bergen kommune deltar n\u00e5 i videreutvikling av P\u00e5kobla som del av et interkommunalt samarbeid med kommunene Kristiansund, Molde, Hustadvika og Nordre Follo. M\u00e5let er \u00e5 skreddersy en nasjonal l\u00f8sning tilpasset hver kommunes behov. Arbeidet vil omfatte: P\u00e5kobla er en nettbasert l\u00f8sning med flere moduler. Det er laget fremdriftsplan for utvikling og innf\u00f8ring av de ulike modulene: P\u00e5kobla er forventet \u00e5 gi stor effekt p\u00e5 flere omr\u00e5der n\u00e5r den er ferdig utviklet og implementert. Tidsbesparelse, bedre arbeidsflyt, bedre samhandling, h\u00f8yere gjenbruk og mindre svinn knyttet hjelpemidler er noen forventede effekter. I tillegg vil innbyggerne f\u00e5 st\u00f8rre mulighet til \u00e5 ta del i egen hjelpemiddelformidling og helsepersonell f\u00e5r mer tid til \u00e5 utf\u00f8re sine prim\u00e6roppgaver. Blant annet planlegger Bergen kommune \u00e5 teste ut en pakkeautomat for utlevering og innlevering av hjelpemidler som skal v\u00e6re integrert digitalt. M\u00e5let er \u00e5 f\u00e5 en s\u00f8ml\u00f8s l\u00f8sning hvor innbyggere f\u00e5r SMS med instruksjoner for \u00e5pning og lukking av skap med hjelpemidler i en pakkeautomat. Bergen kommune har allerede tatt i bruk P\u00e5kobla Hjelpemiddel Lagermodul med stor suksess. Vi erfarer at godt implementeringsarbeid er en av de viktigste suksessfaktorene i innovasjons- og utviklingsarbeid. Vi ser at det vil v\u00e6re krevende \u00e5 innf\u00f8re dette vellykkede utviklingsarbeid P\u00e5kobla i en s\u00e5 stor kommune som Bergen. Vi s\u00f8ke derfor om skj\u00f8nnsmidler til prosjektledelse av implementeringsarbeid. Arbeidet vil kreve tett samhandling mellom flere etater og byr\u00e5dsavdelinger og vi er derfor avhengig av en tydelig prosjektledelse. Det s\u00f8kes om videre st\u00f8tte til en 100% prosjektleder i 1 \u00e5r. Bergen kommune bidrar med tilsvarende egeninnsats og innkj\u00f8p av utstyr og programvare. Kostnadsbilde for prosjektet: Kategori Kostnad (kr) Kommentar 1 \u00e5rsverk Prosjektleder i BEHO \u2013 950 000 Estimert 100% stilling 700 000 + Byr\u00e5dsavdeling for eldre, helse og 35% omsorg 1,2 \u00e5rsverk egeninnsats 1 050 000 Anskaffelse av pakkeautomat 150 000 Lisensutgifter 300 000 Sum prosjektkostnader 2 450 000 9 Sum egeninnsats 1 500 000 61,2% S\u00f8knadsbel\u00f8p 950 000 2. Interkommunalt kompetansel\u00f8p i forbedringsarbeid til kommuner i Bergensomr\u00e5det Kommunehelsetjenesten st\u00e5r overfor stadig \u00f8kende krav til kvalitet og effektivitet. Tjenestetilbud skal utvikles og gevinstene skal synliggj\u00f8res. For \u00e5 m\u00f8te disse utfordringene, er det viktig og investerte i kompetanseheving om systematisk forbedringsarbeid. M\u00e5let med kompetansel\u00f8p i forbedringsarbeid for ansatte i kommunale helse og omsorgstjenester i de 18 kommune i Bergensomr\u00e5det er \u00e5 styrke kompetansen til ansatte, forbedre arbeidsprosesser og \u00f8ke kvaliteten p\u00e5 tjenestene. Vi tror kompetansel\u00f8pet vil ha betydelig positiv innvirkning p\u00e5 kommunehelsetjenesten, b\u00e5de for ansatte, brukere, p\u00e5r\u00f8rende og for innbyggere. Kompetansen vil bidra til at ansatte etterlever kravene i forskrift om ledelse og kvalitetsforbedring i helse og omsorgstjenestene. M\u00e5l for kompetansel\u00f8pet: \u2022 \u00d8kt kompetanse (Forbedringsmetodikk, kvalitetsforbedring og brukermedvirkning \u2022 Styrke samarbeid (Erfaringsutveksling, redusere silo-tenkning) \u2022 Forbedrede arbeidsprosesser (Identifiserer effektive l\u00f8sninger som gir mer tid til pasientbehandling og forbedrer kvaliteten p\u00e5 tjenestene) \u2022 \u00d8kt pasienttilfredshet (Fokus p\u00e5 kontinuerlig forbedring og brukermedvirkning) \u2022 M\u00e5lbar resultatutvikling (Konkrete m\u00e5lbare indikatorer som vurderer effekten av prosesser) \u2022 B\u00e6rekraftig kultur for forbedring (Bidra til etablering av varig kultur for forbedring) Vi planlegger \u00e5 gjennomf\u00f8re: \u2022 Fagdager/workshops som fokuserer p\u00e5 verkt\u00f8y i forbedringsreisen \u2022 Erfaringsutveksling for \u00e5 l\u00e6re av suksesshistorier og utfordringer \u2022 Implementering av forbedringsprosjekter Utviklingssenter for sykehjem og hjemmetjenester (USHT) er prosjektleder. 2 m\u00e5neder m\u00e5 brukes til informasjon, rekruttering og ledelsesforankring. Deretter gjennomf\u00f8rer vi kompetansel\u00f8pet fra september 2025 til juni 2026. Kostnadsbilde for prosjektet: Kategori Kostnad (kr) Kommentar 1\u20442 \u00e5rsverk prosjektleder USHT 500 000 Estimert 50% stilling 500.000 inkl Byr\u00e5dsavdeling for eldre, helse og arb.avgift og sos.utg omsorg 3 fysiske samlinger x 36 deltakere x 64 800 600 kr per dagpakke p\u00e5 hotell Eksterne forelesere (reise og opphold) 10 000 1\u20442 \u00e5rsverk egeninnsats 500 000 Sum prosjektkostnader 1 074 800 10 Sum egeninnsats 500 000 46,52% S\u00f8knadsbel\u00f8p 574 800 3. Ny modell for organisering og drift av aktivitetssentre I Perspektivmeldingen peker man p\u00e5 kommunene ikke kan l\u00f8se helse- og omsorgstjenester alene, men at omsorgsoppgavene m\u00e5 l\u00f8ses i samarbeid med brukere, p\u00e5r\u00f8rende, n\u00e6ringsliv, frivillighet og lokalsamfunn. Bergen kommune vil etablere en ny modell fro organisering og drift av aktivitetssenter for hjemmeboende eldre i \u00c5sane bydel. Aktivitetssenter for eldre er et tjenestetilbud som har flere funksjoner. Tilbudet kan avlaste p\u00e5r\u00f8rende, forebygge sosiale isolasjon, og bremse funksjonsfall. Kommunen har plikt til \u00e5 tilby dagaktivitetstilbud til hjemmeboende personer med demens. I dette prosjektet vil vi pilotere en modell for b\u00e6rekraftig aktivitetssenter for eldre. Det er et uutnyttet potensial i \u00e5 bruke ressurser i n\u00e6rmilj\u00f8et inn i kommunale tjenester. I dette prosjektet vil vi invitere lokalt n\u00e6ringsliv, frivillige organisasjoner og ildsjeler til et likeverdig samarbeid med m\u00e5l om \u00e5 utvikle et godt og variert aktivitetstilbud for eldre brukere av aktivitetssentre. I prosjektet vil vi utvikle en modell for samskaping av framtidens aktivitetssentre sammen med n\u00e6ringslivet, kulturlivet, frivilligheten og andre deler av Bergen Kommune. Hensikten er at brukerne skal f\u00e5 et allsidig og godt aktivitetstilbud n\u00e5r de er p\u00e5 aktivitetssenteret. Arbeidet vil omfatte: \u2022 Ferdigstilt kartlegging av ressurser i n\u00e6rmilj\u00f8et: Q2 2025 \u2022 Samarbeidsarena med aktuelle ressurser er etablert: Q3 2025 \u2022 Intensjonsavtale for utvikling av modell er etablert: Q4 2025 \u2022 Utpr\u00f8ving av modell: Q2 2026 Arbeidet vil kreve tett samhandling mellom kommunens helse- og omsorgstjenester, n\u00e6ringsliv og frivillighet. Vi er derfor avhengig av en tydelig prosjektledelse. Det s\u00f8kes om midler til 100% prosjektleder i 1 \u00e5r. Bergen kommune bidrar med tilsvarende egeninnsats. Kostnadsbilde for prosjektet: Kategori Kostnad (kr) Kommentar 1 \u00e5rsverk prosjektleder i etat for 950 000 Estimert 100% stilling 700 000 + hjemmebasert tjenester 35% 1 \u00e5rsverk egeninnsats 950 000 Sum prosjektkostnader 1 900 000 Sum egeninnsats 950 000 50% S\u00f8knadsbel\u00f8p 950 000 Byr\u00e5dsavdeling for n\u00e6ring, kultur og idrett 11 1. One Ocean Youth Panel \u2013 de unges havpanel Bergen er en internasjonal havby. Havet er b\u00e5de grunnlaget byen og er avgj\u00f8rende for byens fremtid. Det gjelder alt fra forsking og innovasjon og b\u00e6rekraftig forvaltning av havet, til hvordan byens innbyggere er involvert, samt hvordan et kystsamfunn m\u00f8ter klimaendringer og havniv\u00e5stigning. I april 2024 opprettet Bergen kommune et internasjonalt havpanel kalt One Ocean Youth Panel, best\u00e5ende av 16 unge i alderen 18-28 \u00e5r. Hensikten var \u00e5 fremme unges stemme og fremtid p\u00e5 viktige beslutningsarenaer, og utfordre p\u00e5 sp\u00f8rsm\u00e5l om klima og milj\u00f8. Dette etter inspirasjon fra internasjonale h\u00f8yniv\u00e5panelet for en b\u00e6rekraftig hav\u00f8konomi, som statsminister Jonas Gahr St\u00f8re leder. Initiativet har blitt tatt s\u00e6rdeles godt imot, b\u00e5de blant ungdommene i panelet, men og ellers i Bergen og verden. 5.-11. april 2025 vil Bergen kommune igjen arrangere One Ocean Week hvor disse sp\u00f8rsm\u00e5lene vil v\u00e6re i fokus. De unges havpanel inviteres til Bergen for \u00e5 delta i diskusjoner, m\u00f8te politikere og samfunnsakt\u00f8rer for \u00e5 sette klima og milj\u00f8 p\u00e5 dagsorden. Selve uken vil omfavne alt av sentrale havmilj\u00f8er i Bergen, nasjonalt og internasjonalt. Uken vil ogs\u00e5 inkludere innbyggere og sivilsamfunn, familier, barn og unge med ulike program. I den forbindelse \u00f8nsker vi \u00e5 legge til rette for \u00e5 utveksle erfaring gjennom m\u00f8ter og aktiviteter med havpanelet som inviteres hit. Det kan ogs\u00e5 nevnes at Frankrike har tatt initiativ til \u00e5 lage en allianse best\u00e5ende av mellomstore kystbyer over hele verden, hvor Bergen jobber for \u00e5 v\u00e6re en del av dette. Form\u00e5let er \u00e5 g\u00e5 klimaendringene i m\u00f8te og l\u00f8se lokale problemstillinger. \u2022 De unges havpanel (oneocean.world) \u2022 Bergen kommune - Ungt havpanel utfordret statsminister Jonas Gahr St\u00f8re \u2022 Klima, HAV | Havuken: St\u00f8re ble grillet om gruvedrift under vann (ba.no) \u2022 Vil samle kystbyer over hele verden (oneocean.world) Bergen kommune har satt av ressurser til prosjektledelse i et halvt \u00e5rsverk fordelt p\u00e5 to fast ansatte. I tillegg tar kommunen sikte p\u00e5 \u00e5 dekke ungdommens utgifter til reise og opphold her, samt en andel av utgiftene til gjennomf\u00f8ring av aktiviteter. For \u00e5 sikre god og bred forankring og gjennomf\u00f8ring, s\u00f8kes det st\u00f8tte til sikre flere av havpanelets aktiviteter gjennom uken. Aktivitetene inkluderer: \u2022 workshops \u2022 forberedelser og deltakelse p\u00e5 One Ocean Summit (h\u00f8yniv\u00e5m\u00f8te) \u2022 et \u00e5pent seminar der de unges havpanel m\u00f8ter byens befolking \u2022 utveksling og m\u00f8ter med unge i Bergen (studenter, forskere, ungdomsorganisasjoner osv) \u2022 m\u00f8ter med politikere, ledere og beslutningstakere i Bergen. Kostnadsbilde for prosjektet: Kategori Kostnad (kr) Kommentar Prosjektkostnader \u2013 aktiviteter One 610 000 Ocean Youth Panel under One Ocean week 1/2 \u00e5rsverk egeninnsats Sum prosjektkostnader 1 500 000 12 Sum egeninnsats 1 150 000 76,7% S\u00f8knadsbel\u00f8p 350 000 2. Innovative anskaffelser (IOA) Samfunnet er i omstilling og det er et \u00f8kende behov for \u00e5 levere smarte og nye l\u00f8sninger til v\u00e5re innbyggere. Bergen kommune \u00f8nsker \u00e5 stimulere til dette gjennom innovative offentlige anskaffelser. Vi har tidligere gjennomf\u00f8rt et titalls IOA-prosjekter (utslipps- og avfallsfrie byggeplasser, 1000 bygg \u2013 10 000 muligheter, ubemannet enhet for rengj\u00f8ring av tunnelbasseng, nye fallunderlag m.fl.) som har f\u00e5tt stor oppmerksomhet og gitt milj\u00f8gevinster og kostnadsbesparelser. Vi vil n\u00e5 f\u00e5 opp takten p\u00e5 dette gjennom \u00e5 forenkle prosessen. I den sammenheng er det behov for \u00e5 sette av ressurser til \u00e5 etablere en god intern organisering i kommunen. Arbeidet best\u00e5r i \u00e5 bedre avdekke kommunens egne behov for nye l\u00f8sninger og kommunisere dette til innovasjonsmilj\u00f8ene. Samtidig forenkle dialogen med akt\u00f8rene. Det er ogs\u00e5 behov for risikokapital til gjennomf\u00f8ring av de f\u00f8r kommersielle anskaffelsene. Bergen kommune \u00f8nsker i f\u00f8rste omgang \u00e5 sette av til sammen 2 millioner kroner til prosjektet i egeninnsats. Kostnadsbilde for prosjektet: Kategori Kostnad (kr) Kommentar Prosjektledelse 1 000 000 Frikj\u00f8p av interne ressurser i Bergen 3 000 000 kommune Sum prosjektkostnader 4 000 000 Sum egeninnsats 2 000 000 S\u00f8knadsbel\u00f8p 2 000 000 S\u00f8knad om midler til KI-pilot med RAG og VisGI Byr\u00e5dsavdeling: Byr\u00e5dsavdeling for byutvikling (BBU) 1. KI-pilot med RAG og VisGI Byr\u00e5dsavdeling for byutvikling i Bergen kommune s\u00f8ker midler til \u00e5 gjennomf\u00f8re en pilot for \u00e5 integrere Retrieval Augmented Generation (RAG) med VisGI, en egenutviklet l\u00f8sning for visning av geografisk informasjon (VisGI: Vis Geografisk Informasjon). Prosjektet har som m\u00e5l \u00e5 effektivisere og forbedre saksbehandling og arbeidsprosesser ved \u00e5 utnytte kunstig intelligens (KI). Bakgrunn: Plan- og bygningsetaten ved seksjon for kart og oppm\u00e5ling, GIS og plandata har utviklet VisGI, som kobler sammen alle relevante tema og planer for et gitt omr\u00e5de eller punkt i kartet. VisGI har en funksjon for Digital befaring, som gir en oversikt over alle dokumenter, planer, temaer og strategier for valgt objekt/omr\u00e5de i kartet. Dette inkluderer kommuneplanens arealdel (KPA) og kommuneplanens samfunnsdel (KPS), samt over 100 dokumentkilder b\u00e5de internt i kommunen og via API fra eksterne kilder. Beskrivelse av VisGI: VISGI er et fagsystem som skal v\u00e6re GIS-plattform for hele Bergen kommune. Det er et produksjonsmilj\u00f8 for nettleserbasert kartl\u00f8sning for ansatte i Bergen kommune (intranett) levert av Geodata AS. Tjenestebaserte applikasjoner er bygget p\u00e5 13 ArcGIS Server og ArcSDE geodatabase (MsSQL) fra ESRI, samt datakonvertering basert p\u00e5 FME fra Safe Software. Prosjektbeskrivelse: Prosjektet vil fokusere p\u00e5 \u00e5 integrere VisGI med Azure AI for \u00e5 kj\u00f8re RAG, med f\u00f8lgende hensikter: 1. Digital befaring videreutvikles - \u201cKarthjelper KI\u201d: Gi saksbehandlere en oversikt over relevante dokumenter og planer for et valgt objekt/omr\u00e5de i kartet. En digital befaring er et kraftig verkt\u00f8y, men det er tidkrevende for saksbehandler \u00e5 gjennomg\u00e5 de tilknyttede dokumentene i saksbehandlings\u00f8yemed. 2. Chatbot-l\u00f8sning: Utvikle en chatbot, med utgangspunkt i resultatene fra en digital befaring, som kan svare p\u00e5 sp\u00f8rsm\u00e5l basert p\u00e5 informasjon fra VisGI, tilpasset ulike fagomr\u00e5der. Randaberg-modellen i grunnskolen ligger til grunn, hvor en chatbot kan konfigureres til \u00e5 svare etter bestemte retningslinjer. I denne kontekst for eksempel som saksbehandler hos Byantikvaren eller som jurist i Plan- og bygningsetaten. 3. Effektivisering og \u00f8kt kvalitet: Automatisere rutineoppgaver og gi saksbehandlere raskere tilgang til relevant informasjon og bidra til at fagkompetansen i st\u00f8rre grad bidrar til \u00f8kt kvalitet. 4. Skalerbarhet: Piloten vil f\u00f8rst implementeres hos Byantikvaren, men l\u00f8sningen skal raskt kunne skaleres til andre enheter og avdelinger. 5. Innbyggerengasjement: P\u00e5 lengre sikt vil l\u00f8sningen kunne tilbys direkte til innbyggerne, integrert for eksempel med Bergenskart (https://www.bergenskart.no/), for \u00e5 gi dem mulighet til \u00e5 finne svar p\u00e5 egne sp\u00f8rsm\u00e5l tilpasset sine behov og kunnskapsniv\u00e5. Dette kan hjelpe innbyggere til \u00e5 stille bedre og mer informerte sp\u00f8rsm\u00e5l i m\u00f8te med kommunen eller skape engasjement og forst\u00e5else for materiale som ellers kan v\u00e6re vanskelig tilgjengelig, da det krever kompetanse for \u00e5 lese og forst\u00e5 den store mengde dokumentasjon tilgjengelig fra kommunen. Faser og visjon: 1. Fase 1 - Etablering av RAG-tjeneste i Azure AI: a. For \u00e5 kunne benytte Azure AI og RAG, er det n\u00f8dvendig at kommunens Ansattservice etablerer en RAG-tjeneste i Azure AI som kan tas i bruk av kommunens enheter etter behov. P\u00e5 grunn av begrenset kapasitet og ressurser i Ansattservice, vil pilotens f\u00f8rste fase fokusere p\u00e5 \u00e5 etablere RAG i en egen tenant i Microsoft 365 for \u00e5 unng\u00e5 sammenblanding med kommunens egen tenant. Dette for \u00e5 redusere risikoer knyttet til informasjonssikkerhet, personvern og driftsperspektiver som skalerbarhet og brukervennlighet i pilotfasen. b. Kostnadsoppstilling: a. Microsoft 365 tenant: Kr. 200 000,- b. Ansattservice (oppsett og vedlikehold): Kr. 150 000,- c. Totalt: Kr. 350 000,- 2. Fase 2 - Fornying eller utvikling av VisGI: a. VisGI har en selvp\u00e5lagt end of life i 2026. Plan- og bygningsetaten (PBE) har identifisert at det ikke finnes hyllevare som kan erstatte all funksjonalitet i VisGI. Derfor m\u00e5 kommunen enten g\u00e5 i dialog med leverand\u00f8rer for \u00e5 utvikle manglende funksjonalitet eller beslutte \u00e5 g\u00e5 videre med en egenutviklet l\u00f8sning. Dette kan inneb\u00e6re en fornying av eksisterende l\u00f8sning samarbeid med andre kommuner eller offentlige akt\u00f8rer for \u00e5 etablere en felles l\u00f8sning. b. Kostnadsoppstilling: i. Dialog med leverand\u00f8rer/utvikling: Kr. 500 000,- ii. Egenutvikling/samarbeid: Kr. 600 000,- iii. Totalt: Kr. 1 100 000,- 14 3. Fase 3 - Full integrasjon med Azure AI: a. En full integrasjon mot Azure AI, eller andre leverand\u00f8rer som Amazon eller Google, fra en VisGI-l\u00f8sning vil v\u00e6re fremtidsrettet for \u00e5 kunne ta i bruk kunstig intelligens p\u00e5 en enkel og effektiv m\u00e5te. Denne typen erfaringer vil v\u00e6re sv\u00e6rt relevant for \u00e5 kunne f\u00e5 andre RAG-prosjekter etablert og gjennomf\u00f8rt, og spiller godt inn i arbeid med virksomhets- og integrasjonsarkitektur. b. Kostnadsoppstilling: i. Integrasjon med Azure AI: Kr. 400 000,- ii. Totalt: Kr. 400 000,- Nasjonal digitaliseringsstrategi: Den nye nasjonale digitaliseringsstrategien legger vekt p\u00e5 betydningen av tilgjengelige data og mulighetene som ligger i kunstig intelligens. Dette prosjektet st\u00f8tter opp om flere av strategiens m\u00e5l, inkludert: \u2022 \u00d8ke datadelingen og utnytte mulighetene i data og datadreven innovasjon: Prosjektet vil bidra til \u00e5 gj\u00f8re data fra VisGI tilgjengelige og nyttige for saksbehandlere og innbyggere. \u2022 Utnytte mulighetene i kunstig intelligens: Ved \u00e5 integrere RAG med VisGI, vil prosjektet belyse hvordan KI kan brukes til \u00e5 forbedre offentlige tjenester og effektivisere arbeidsprosesser. \u2022 Styrke sikkerheten og personvernet: Ved \u00e5 etablere RAG i en egen tenant i Microsoft 365, vil prosjektet sikre at informasjonssikkerhet og personvern ivaretas. \u2022 Prosjektkostnader \u2013 aktiviteter: \u2022 Utvikling av RAG-chatbot og integrasjon med VisGI \u2022 Intern testing og evaluering \u2022 Justering av chatboten basert p\u00e5 tilbakemeldinger \u2022 Utvidelse av chatboten til andre avdelinger \u2022 Tilgjengeliggj\u00f8ring av chatboten for en liten m\u00e5lgruppe innbyggere St\u00f8nadsbel\u00f8p: Det s\u00f8kes om midler til 100% prosjektleder og teknisk prosjektleder i 6 m\u00e5neder. Bergen kommune bidrar med tilsvarende egeninnsats. Samlet prosjektkostnad: Samlet prosjektkostnad er kr. 2 850 000,-, hvorav egenfinansiering utgj\u00f8r 891 000 kr (1,1 \u00e5rsverk egeninnsats). Kostnadsbilde for prosjektet: Kategori Kostnad (kr) Kommentar 1 \u00e5rsverk prosjektleder og 1 \u00e5rsverk 810 000 (estimert 100% stilling 600.000, - teknisk prosjektleder over 6 m\u00e5neder + 35%) Egeninnsats, faktor 1,1 891 000 Etablering av RAG-tjeneste i Azure AI 350 000 i egen tenant hos Microsoft Fornying/ utvikling av VisGI 1 100 000 Full integrasjon med Azure AI 400 000 Sum prosjektkostnader 2 850 000 Sum egeninnsats 891 000 S\u00f8knadsbel\u00f8p 1 959 000 15 "
}