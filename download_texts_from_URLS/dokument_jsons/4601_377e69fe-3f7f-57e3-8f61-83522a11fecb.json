{
  "dokument_id": "377e69fe-3f7f-57e3-8f61-83522a11fecb",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 32 fra Thor Haakon Bakke (MDG)  om tilskudd til Bybonden - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/10445285/Svar-pa-skriftlig-sporsmal-nr-32-fra-Thor-Haakon-Bakke-MDG-om-tilskudd-til-Bybonden-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor v/ Tina Omdahl Hayes V\u00e5r referanse: 2024/72903-3 Saksbehandler: Elin Monstad Fra Dato: 16. mai 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 32 fra Thor Haakon Bakke (MDG) om tilskudd til Bybonden - Utvalg for barnehage, skole og idrett Representanten Thor Haakon Bakke (MDG) har 29.04.2024 sendt inn f\u00f8lgende skriftlige sp\u00f8rsm\u00e5l: Bakgrunn: Bybonden fikk nei p\u00e5 en s\u00f8knad om en mindre tilskudd fra Byr\u00e5dets tilleggsbevilgningskonto. Representanten synes det er vanskelig \u00e5 forst\u00e5 hvilke prinsipper og retningslinjer som ligger til grunn for \u00e5 f\u00e5 midler fra denne kontoen. Sp\u00f8rsm\u00e5l til byr\u00e5den: 1. Finnes det noen retningslinjer/prinsipper for hvem som f\u00e5r midler fra kontoen? 2. Hvilke akt\u00f8rer, og med hvilke form\u00e5l, har det blitt bevilget penger fra denne kontoen siden 2021? 3. Hvorfor valgte byr\u00e5det \u00e5 ikke gi penger til Bybonden? Vi viser til Rutine for skriftlige sp\u00f8rsm\u00e5l i Allmenningen. Svar fra byr\u00e5den: P\u00e5 sp\u00f8rsm\u00e5l 1. og 2. er det innhentet svar fra Byr\u00e5dsleders avdeling da de har ansvar for \u00e5 forvalte tilleggsbevilgningskontoen. Svar p\u00e5 sp\u00f8rsm\u00e5l 1. Tilleggsbevilgningskontoen er ikke en ordin\u00e6r tilskuddsordning med s\u00f8knadsprosess og kriterier, men en konto som byr\u00e5det kan benytte i helt spesielle tilfeller. Det betyr at det i utgangspunktet kun skal dreie seg om nye og uforutsette forhold som dukker opp, og som det ikke har v\u00e6rt tatt h\u00f8yde for i den ordin\u00e6re budsjettprosessen. Tilleggsbevilgningskontoen skal normalt ikke benyttes til driftsrelaterte aktiviteter eller forhold. I forbindelse med det \u00e5rlige budsjettvedtaket, bevilger bystyret rammene for kontoen. Det er den enkelte byr\u00e5d som selv fremmer sak til byr\u00e5det om bruk av tilleggsbevilgningskontoen. Siden det er kjent at byr\u00e5det (tidligere formannskapet) har en tilleggsbevilgningskonto, mottar kommunen henvendelser fra organisasjoner, forening og lag om tilskudd fra denne kontoen. I de fleste tilfeller blir de da henvist til kommunens tilskuddsportal der de finner en samlet oversikt over tilgjengelige kommunale tilskuddsordninger. Dersom det ved \u00e5rsslutt er penger igjen p\u00e5 tilleggsbevilgningskontoen har det v\u00e6rt tradisjon for at byr\u00e5det p\u00e5 sitt siste m\u00f8te f\u00f8r jul bevilger et bel\u00f8p til ett eller flere allmennyttige form\u00e5l. Svar p\u00e5 sp\u00f8rsm\u00e5l 2. Siden 2021 har f\u00f8lgende akt\u00f8rer og form\u00e5l f\u00e5tt bevilget penger fra kontoen: Bergen kirkelige fellesr\u00e5d med form\u00e5l \u00e5 holde Mariakirken \u00e5pen i sommersesongen Bergen kirkelige fellesr\u00e5d til en utredning om etablering av et kirkelig kultursenter p\u00e5 Vestlandet Bergen Metal Fest for sitt viktige arbeid og bidrag til \u00e5 gj\u00f8re Bergen til en levende by Bergen R\u00f8de Kors for arrangementer i tilknytning til \u00abBergen for alle\u00bb Bergen slumstasjon (juletilskudd) Bergen Spillfestival for sitt viktige arbeid og bidrag til \u00e5 gj\u00f8re Bergen til en levende by CARE som gave i forbindelse med \u00e5pning av Vestlandshuset Det Vestnorske Teater til prosjektet Fosse - ord for ord Dragefjellet Minifestival for sitt viktige arbeid og bidrag til \u00e5 gj\u00f8re Bergen til en levende by For Bergen AS til Lysdans p\u00e5 Ulriken Frank Hammersland stipend for l\u00e5tskrivere 2023 Frelsesarmeen (juletilskudd) Handelsfl\u00e5tens venner for \u00e5 reise et monument over mottakere av Krigskorset i Handelsfl\u00e5ten \u2013 andre verdenskrig Helsesenteret for papirl\u00f8se migranter Bergen (juletilskudd) Kirkens Bymisjon (juletilskudd \u00f8remerket tiltak rettet mot barn og unge) Kirkens N\u00f8dhjelp \u00f8remerket humanit\u00e6r bistand til Gaza Mennesker i limbo \u2013 Bergen (juletilskudd) Mennesker i limbo og Helsesenter for papirl\u00f8se for reise- og boutgifter til mottaksbeboere fra Stord og Flor\u00f8 som skal delta p\u00e5 deres bidrag til FNs Internasjonal uke 2021 M\u00f8hlenpris idrettslag for \u00e5 gjennomf\u00f8re kultur- og idrettsarrangementet \u00abBergen for alle\u00bb 18. september 2021 M\u00f8hlenpris idrettslag MIL (juletilskudd) Norges R\u00f8de Kors \u00f8remerket humanit\u00e6r bistand til Gaza Norsk Folkehjelp til st\u00f8ttemarkering for Ukraina i Bergen Regnbuedagene i Bergen for utgifter til innleie av scene, lyd og lydpersonell ved gjennomf\u00f8ringen av Skeiv solidaritetsmarkering 1. juli 2022 Robin Hood Huset (juletilskudd) R\u00f8de Kors B\u00e5ten Hordaland Kurs og Kompetansesenter AS til innkj\u00f8p av ny redningsb\u00e5t Sj\u00f8scenen AS til gjennomf\u00f8ring av tre julekonserter for ukrainske flyktninger Stiftelsen Det norske arboret som tilskudd til \u00e5 anskaffe utstyr og programvare for telling av bes\u00f8kende Stiftelsen Espeland fangeleir og Gestapohuset i Veiten 3 til form\u00e5let transport av elever fra og til Espeland fangeleir Stiftelsen Krigsveteranenes Minne Kronstad Hovedg\u00e5rd til gjennomf\u00f8ringen av 50 \u00e5rs jubileum Stiftelsen Krigsveteranenes Minne Kronstad Hovedg\u00e5rd til vedlikehold av Kronstad Hovedg\u00e5rd Studentlekene Bergen Challenge til studentlekene Bergen Challenge 2022 Studentsamskipnaden Sammen til faddervaktordningen 2021, 2022 og 2023 TV-aksjonen NRK 2021 Plan til driftsst\u00f8tte TV-aksjonen NRK 2021 Plan til kommunebidrag TV-aksjonen NRK 2022 Leger uten grenser til driftst\u00f8tte TV-aksjonen NRK 2022 Leger uten grenser til kommunebidrag TV-aksjonen NRK 2023 Redd barna til driftsst\u00f8tte TV-aksjonen NRK 2023 Redd barna til kommunebidrag Mer informasjon om hver enkelt tildeling som er gjort finnes p\u00e5 kommunens nettside under saker behandlet av byr\u00e5det. Svar p\u00e5 sp\u00f8rsm\u00e5l 3. Det ble dessverre ikke funnet rom til Bybonden i budsjettprosessen. Det l\u00e5 heller ikke inne midler i byr\u00e5det Bakervik sitt budsjettforslag for 2024. Midler til Bybonden faller heller ikke inn under retningslinjene som gjelder for byr\u00e5dets tilleggsbevilgningskonto, om nye og uforutsette forhold som det ikke har v\u00e6rt tatt h\u00f8yde for i den ordin\u00e6re budsjettprosessen, slik det er vist til foran Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}