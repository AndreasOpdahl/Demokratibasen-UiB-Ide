{
  "dokument_id": "3ef2c2ef-d622-54c4-ba50-59e8c672e84e",
  "doc_type": "case_attachment",
  "kommune": 4601,
  "tittel": "Fagnotat, datert 17.11.2023",
  "url": "https://bergen.kommune.no/politikere-utvalg/api/fil/bk360/9463940/Fagnotat-datert-17-11-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: BYGG-2022/15502-17 (Arbeidssted) Saksbehandler: Trond H\u00e5kon Stadheim Dato: 17.11.2023 Fra PBE Byggesak S\u00f8r (Arbeidssted) ANMODNING OM OMGJ\u00d8RING: 106/226/0/0 Eikeneset 33, nybygg bolig Sweco v/ Eveline Warpe Carlsen p\u00e5 vegne av tiltakshaver B Telle Anmoder: Eigedom AS. Nybygg bolig, der det ble gitt tillatelse p\u00e5 vilk\u00e5r i vedtak datert Tiltaket 20.06.2018. Det ble gitt rammetillatelse p\u00e5 vilk\u00e5r i vedtak datert 20.06.2018. Det ble Vedtaket s\u00f8kt om endring den 17.03.2023, som ble avvist i vedtak datert 09.06.2023. Det er n\u00e5 anmodet omgj\u00f8ring av vedtak datert 20.06.2018. Eiendommen inng\u00e5r i reguleringsplan 311280000, som tr\u00e5dte i kraft 09.04.1968, og er her avsatt til bolig. Eiendommen er i KPA2018 avsatt til bebyggelse og anlegg, \u00f8vre byggesone. Deler av arealet ligger innenfor Planstatus hensynssone funksjonell strandsone. I tidligere kommuneplan l\u00e5 del av tomten innenfor hensynssone funksjonell strandsone, lenger vekk fra sj\u00f8en enn 25 meter, samt avsatt til bebyggelse og anlegg i KPA2010. Det er i anmodningen vist til at det er praktisk umulig \u00e5 bevare alle Grunnlag for tr\u00e6rne, da seks av tr\u00e6rne ligger s\u00e5 n\u00e6rme godkjent enebolig at bygging i omgj\u00f8ring praksis er umulig uten \u00e5 \u00f8delegge rotsonen. Enkelte tr\u00e6r har allerede f\u00e5tt store rotskader, slik at de ikke kan reddes. Behov for ytterligere Nei. saksbehandling ved eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble gitt rammetillatelse i vedtak datert 20.06.2018 i sak 201800004 Ytrebygda gnr 106 bnr 226 Eikeneset 33. Nybygg bolig, gjeldende oppf\u00f8ring av enebolig. Dette vedtaket ble p\u00e5klaget av naboer. I forbindelse med den politiske behandlingen av klagen i kommunen, ble det fattet f\u00f8lgende vedtak av dav\u00e6rende Komit\u00e9 for byutvikling, n\u00e5 Utvalg for milj\u00f8 og byutvikling, i m\u00f8te 09.05.2019 sak 163/19: \u00ab1. Fagetaten sitt l\u00f8yve datert 20.06.2018 vert oppretthalde. 2. Det vert stilt vilk\u00e5r om at trea markert med svart i illustrasjonsplan datert 07.12.2017 skal bevarast. 3. Klagen vert ikkje teken til f\u00f8lgje.\u00bb Dette vedtaket ble stadfestet av Fylkesmannen i Vestland, n\u00e5 Statsforvalteren i Vestland, i vedtak datert 23.07.2019 i sak 2019/11182. Det er i ettertid gitt igangsettingstillatelse for deler av tiltaket, blant annet 07.01.2022 gjeldende grunnarbeider for r\u00f8r, plassering av tiltak og rivning garasje, 11.01.2022 for grunnarbeider og 18.05.2022 for betongarbeider inklusiv radontetting. Det ble den 17.03.2023 s\u00f8kt om endringer av tidligere tillatelse, gjeldende vilk\u00e5ret om at tr\u00e6rne som er markert i svart i illustrasjonsplan datert 07.12.2017 skal bevares. Denne s\u00f8knaden ble avvist i vedtak datert 09.06.2023, da endringen gjaldt gitte vilk\u00e5r. Dette kan ikke realitetsbehandles etter plan- og bygningsloven, men m\u00e5 i tilfelle vurderes etter forvaltningsloven \u00a7 35. Da det var Statsforvalteren som hadde fattet siste vedtak i saken, la Plan- og bygningsetaten til grunn at kommunen ikke kunne gj\u00f8re om klageinstansens vedtak. Det ble deretter sendt anmodning om omgj\u00f8ring til Statsforvalteren i Vestland. Statsforvalteren sa seg enig i fagetatens vurdering om at s\u00f8knaden ikke kunne realitetsbehandles som en endringss\u00f8knad i brev datert 19.07.2023, men i tilfelle m\u00e5 behandles som en begj\u00e6ring om omgj\u00f8ring. Statsforvalteren kom videre frem til at kommunen i denne konkrete saken var n\u00e6rmest til \u00e5 vurdere sp\u00f8rsm\u00e5let om omgj\u00f8ring, da grunnlaget er knyttet til nye opplysninger i saken og det s\u00e5ledes ikke er tale om en overpr\u00f8ving av klageinstansen vurdering. Da vilk\u00e5ret som er anmodet omgjort er gitt i forbindelse med den politiske behandlingen av saken, anser fagetaten det som n\u00f8dvendig at anmodningen oversendes til politisk behandling. 1.2. Opplysninger av vesentlig betydning for behandling av klagen I forbindelse med endringss\u00f8knaden, som senere ble avvist, ble det foretatt nabovarsling. Det kom her merknader fra naboer. Eier av gnr. 106, bnr. 496, Frode Karlsen og Britt H. Danielsen Karlsen, hvor det er anf\u00f8rt at n\u00e5r vilk\u00e5rene ikke lar seg oppfylle, m\u00e5 tillatelsen anses som bortfalt. Videre m\u00e5 tiltaket vurderes utfra KPA2018. Det anf\u00f8res at det reelt sett s\u00f8kes om ny byggetillatelse/ny dispensasjon med andre vilk\u00e5r enn det som f\u00f8lger av tidligere tillatelse. Det er ikke s\u00f8kt om dispensasjon fra byggegrense mot sj\u00f8 eller rekkef\u00f8lgekrav i KPA2018 \u00a7 4.3.3.. Det er videre bedt om at de tr\u00e6rne som er skadet utgj\u00f8r en fare, og derfor blir fjernet. Saksnummer BYGG-2022/15502 Side 2 av 6 Det har ogs\u00e5 kommet en nabomerknad fra eier av gnr. 106, bnr. 226, Henning Madsen, hvor det fremg\u00e5r at det er \u00f8nskelig med tr\u00e6r/hekk langsmed grensen, og to tr\u00e6r de \u00f8nsker fjernet og forhold mellom tr\u00e6r og naboloven. Det vises til nabomerknadene i sin helhet, samt kommentarer til nabomerknadene fra Sweco. Det bemerkes at kommentarene til nabomerknadene fremg\u00e5r av f\u00f8lgeskriv til endringss\u00f8knaden, side 6. Denne inng\u00e5r som del av grunnlaget i anmodning om omgj\u00f8ring. P\u00e5 bakgrunn av henvendelse fra Sweco til Bymilj\u00f8etaten, s\u00e5 har Bymilj\u00f8etaten i brev datert 09.03.2023 uttalt: \u00abDet ble stilt et vilk\u00e5r for byggetillatelse av bolig, og Bymilj\u00f8etaten anser det som sv\u00e6rt uheldig at det da ikke har blitt gjort tilstrekkelige tiltak for \u00e5 sikre tr\u00e6rne. Begrunnelsen for gitt vilk\u00e5r var skjerming og \u00e5 redusere husets fjernvirkning fra sj\u00f8. S\u00e6rlig furutr\u00e6rne er store, og det vil ta lang tid \u00e5 erstatte den funksjonen disse tr\u00e6rne har hatt, b\u00e5de biologisk og landskapsmessig. Selv med planting av nye tr\u00e6r, vil det ta lang tid \u00e5 f\u00e5 tilbake funksjonene det var som hensikt \u00e5 bevare i gitt vilk\u00e5r. Slik tr\u00e6rne st\u00e5r n\u00e5 som f\u00f8lge av byggetiltak, utgj\u00f8r de en risiko pga ustabilitet og det er vurdert av arborist at de b\u00f8r fjernes. Bymilj\u00f8etaten har f\u00e5tt tilsendt rapport og bilder, og er enig i at tr\u00e6rne b\u00f8r fjernes av sikkerhetsmessige grunner. Det blir foresl\u00e5tt \u00e5 plante seks nye tr\u00e6r som et avb\u00f8tende tiltak, tre furutr\u00e6r og tre bj\u00f8rketr\u00e6r. Utklipp fra illustrasjonsplan til venstre viser tr\u00e6r som m\u00e5 fjernes (markert i gult). Utklipp fra illustrasjonsplan til h\u00f8yre viser planteplan for nye tr\u00e6r (r\u00f8de markeringer er bj\u00f8rk, gr\u00f8nne er furu). Bymilj\u00f8etaten vurderer at beplantning av nye tr\u00e6r vist i illustrasjonsplan er et tilstrekkelig avb\u00f8tende tiltak. Dette ettersom skaden allerede er skjedd p\u00e5 de eksisterende tr\u00e6rne og det ikke lar seg gj\u00f8re \u00e5 bevare disse. Bymilj\u00f8etaten vurderer at det m\u00e5 stilles nytt vilk\u00e5r om at de nye tr\u00e6rne blir plantet slik som illustrert, og det m\u00e5 sikres at tr\u00e6rne har tilstrekkelig plass og gode levevilk\u00e5r. Det gjelder ogs\u00e5 de gjenv\u00e6rende tr\u00e6rne av de som skulle bevares.\u00bb Saksnummer BYGG-2022/15502 Side 3 av 6 2. Om anmodningen Det er i anmodningen vist til at seks av tr\u00e6rne som det var stilt vilk\u00e5r om, kommer i konflikt med etablering av bolig som er godkjent. Det er dermed umulig \u00e5 realisere boligen, samtidig som enkelte av de er skadet og kan ikke reddes. Det er dermed praktisk umulig \u00e5 innfri vilk\u00e5ret som er stilt i tillatelsen, gjeldende alle de 14 tr\u00e6rne. I begj\u00e6ringen fremg\u00e5r det: \u00abVi ber om at vilk\u00e5ret fjernes, eller at ordlyden omformuleres slik at hensynet bak vilk\u00e5ret fortsatt ivaretas, men at det blir gjennomf\u00f8rbart i praksis med tanke p\u00e5 de skadde tr\u00e6rne og de 6 tr\u00e6rnes plassering i forhold til godkjent enebolig. Tiltakshaver har foresl\u00e5tt \u00e5 plante 6 nye tr\u00e6r p\u00e5 eiendommen; 3 furutr\u00e6r og 3 bj\u00f8rketr\u00e6r, se vedlagte s\u00f8knad om endring av vilk\u00e5r for n\u00e6rmere beskrivelse.\u00bb Anmodningen m\u00e5 ses i sammenheng med s\u00f8knad av 17.03.2023. Det vises derfor til s\u00f8knad og anmodningen i sin helhet. 3. Rettslig grunnlag for vurdering av anmodningen Det f\u00f8lger av forvaltningsloven (fvl.) \u00a7 35 f\u00f8rste ledd bokstav a til c at et forvaltningsorgan \u00abkan\u00bb gj\u00f8re om sitt eget vedtak utenom klage, dersom a) endringen ikke er til skade for noen som vedtaket retter seg mot eller direkte tilgodeser eller b) underretning om vedtaket ikke er kommet fram til vedkommende og vedtaket heller ikke er offentlig kunngjort eller c) vedtaket m\u00e5 anses som ugyldig. Det er i \u00abForvaltningsloven med kommentarer\u00bb av Geir Woxholth p\u00e5 side 570 vist til Sivilombudet sin \u00e5rsmelding 1980 s. 104, der sp\u00f8rsm\u00e5l om vedtak i byggesaker kan sies \u00e5 v\u00e6re rettet mot eller direkte tilgodese naboer. Sivilombudet uttalte at vedtak i byggesaker som utgangspunkt ikke kan anses som rettet mot eller direkte \u00e5 tilgodese naboer, og at omgj\u00f8ringsadgangen dermed ikke kunne forst\u00e5s slik at den var avsk\u00e5ret. Fagetaten vil p\u00e5peke at det ikke foreligger noe rettskrav p\u00e5 at en anmodning om omgj\u00f8ring skal tas til f\u00f8lge, men det m\u00e5 foretas en konkret vurdering i den enkelte sak, jf. ordlyden \u00abkan\u00bb. I denne vurderingen er det sentralt hvilke momenter og hensyn som gjorde seg gjeldende p\u00e5 vedtakstidspunktet, herunder faktum, men ogs\u00e5 hvilke hensyn som fremdeles gj\u00f8r seg gjeldende i den enkelte sak. Fagetaten vil for \u00f8vrig bemerke at dersom en anmodning om omgj\u00f8ring ikke tas til f\u00f8lge, s\u00e5 er dette i tilfelle ikke et vedtak som kan p\u00e5klages. Det er i tilfelle tale om en beslutning. Dersom anmodningen tas til f\u00f8lge, er det tale om et enkeltvedtak som kan p\u00e5klages. I denne saken er det tale om vurdering om omgj\u00f8ring etter fvl. \u00a7 35 bokstav a. Det er i anmodningen vist til nye faktiske forhold, som ikke tidligere var kjent p\u00e5 vedtakstidspunktet, Saksnummer BYGG-2022/15502 Side 4 av 6 herunder utbredelsen av r\u00f8tter som kommer i konflikt med tiltaket som er godkjent. Det er ogs\u00e5 vist til at r\u00f8ttene p\u00e5 enkelte tr\u00e6r har f\u00e5tt en slik skade, at det ikke vil v\u00e6re mulig \u00e5 redde disse. Det er videre i anmodningen vist til at de tr\u00e6rne som endringen knytter seg til, vil bli erstattet. Erstatningen inneb\u00e6rer likevel tr\u00e6r som er lavere, men dette m\u00e5 ses i sammenheng med hva som er praktisk mulig. N\u00e5r det gjelder nabomerknaden i saken, som knytter seg til forholdet til bortfall av tillatelse og de f\u00f8ringene som f\u00f8lger av KPA2018, s\u00e5 er dette noe som i tilfelle m\u00e5 ses i sammenheng med en endringss\u00f8knad, som omhandler selve tiltaket som er oms\u00f8kt. De \u00f8vrige merknadene er av mer privatrettslig karakter, gjeldende felling av tr\u00e6r. Det vises til tilsvar til nabomerknader, som fremg\u00e5r av redegj\u00f8relse til s\u00f8knad datert 17.03.2023. Vilk\u00e5ret som s\u00e5dan, som i utgangspunktet var s\u00f8kt endret, er ikke noe som kan realitetsbehandles etter plan- og bygningsloven. Slike endringer m\u00e5 i tilfelle forutsette en vurdering etter fvl. \u00a7 35. Vi viser i den forbindelse til avvisning av s\u00f8knad datert 09.06.2023 og Statsforvalteren sitt brev av 19.07.2023. I den sammenheng m\u00e5 det foretas en konkret vurdering av hensynene som gjorde seg gjeldende p\u00e5 vedtakstidspunktet den 09.05.2019 og for vilk\u00e5rsstillelsen, og i hvilken grad de fremdeles gj\u00f8r seg gjeldende. Herunder om de eventuelt kan lempes p\u00e5, ved at hensynene bak vilk\u00e5rene kan ivaretas p\u00e5 annen m\u00e5te. N\u00e5r det gjelder forholdet til KPA2018, og bortfall av tillatelsen, s\u00e5 m\u00e5 vurderingen av begj\u00e6ringen ta utgangspunkt i den tillatelsen som er gitt og hva som reelt sett er bedt om blir omgjort. I tilfelle der det hadde v\u00e6rt tale om \u00f8kning av bygningsmasse, annen lokalisering av bygningsmasse eller lignende, s\u00e5 er dette forhold som i tilfelle ville fordret en ny behandling og tillatelse etter plan- og bygningsloven. I slikt tilfelle ville alts\u00e5 de f\u00f8ringene og bestemmelsene som f\u00f8lger av KPA2018 v\u00e6re relevante. Det er likevel ikke tilfelle i forbindelse med begj\u00e6ringen som n\u00e5 er fremmet, som knytter seg til vilk\u00e5r om varetakelse av 14 tr\u00e6r. P\u00e5 generelt grunnlag vil fagetaten bemerke at selv om vilk\u00e5rene som er gitt er en forutsetning for en tillatelse i den enkelte sak, vil ikke dette n\u00f8dvendigvis v\u00e6re til hinder for at vilk\u00e5ret blir lempet p\u00e5 i ettertid ved eventuell omgj\u00f8ring, dersom det er grunnlag for dette. En slik anmodning krever heller ikke nabovarsling, men god forvaltningsskikk vil tilsi at ber\u00f8rte parter som tidligere har uttalt seg i en sak blir gjort kjent med anmodningen og utfallet av behandlingen, slik at de eventuelt kan p\u00e5klage vedtaket dersom anmodningen tas helt eller delvis til f\u00f8lge. Siden det var dav\u00e6rende Komit\u00e9 for byutvikling, n\u00e5 Utvalg for milj\u00f8 og byutvikling, som stilte vilk\u00e5ret i forbindelse med sin behandling av saken, g\u00e5r ikke fagetaten n\u00e6rmere inn p\u00e5 vurderingen. Det vises derfor til anmodningen slik den er fremmet, som m\u00e5 ses i sammenheng med endringss\u00f8knaden som ble sendt den 17.03.2023. Saksnummer BYGG-2022/15502 Side 5 av 6 4. Konklusjon Oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Anmodning om omgj\u00f8ring 5. Brev fra Statsforvalteren, datert 19.07.2023 6. Avvisning av s\u00f8knad, datert 09.06.2023 7. Nabomerknader 8. Uttalelse fra Bymilj\u00f8etaten, datert 09.03.2023 9. Vedtak, Statsforvalteren i Vestland, datert 23.07.2019 10. Vedtak KMBY datert 09.05.2019 11. Byr\u00e5det sin saksfremstilling, datert 26.03.2019 12. Rammetillatelse, datert 20.06.2018 Saksnummer BYGG-2022/15502 Side 6 av 6 "
}