{
  "dokument_id": "09a7c86e-04f3-5f7e-9345-2eddff25d4de",
  "doc_type": "case_attachment",
  "kommune": 4601,
  "tittel": "Nummerert brev nr. 4 Bergen kommune - revisjonsrapport for regnskaps\u00e5ret 2023 - tilbakemelding fra finansbyr\u00e5den",
  "url": "https://bergen.kommune.no/politikere-utvalg/api/fil/bk360/10540192/Nummerert-brev-nr-4-Bergen-kommune-revisjonsrapport-for-regnskapsaret-2023-tilbakemelding-fra-finansbyraden",
  "tekst": " BYR\u00c5DSAVDELING FOR FINANS \u00d8konomi konsern Sekretariat for kontrollutvalget (Arbeidssted) V\u00e5r referanse: 2024/63251-12 Postboks 7700 Saksbehandler: Svein Kvammen 5020 BERGEN Dato: 29. mai 2024 Deres ref.: 2024/63251-10 Nummerert brev nr. 4 Bergen kommune. \u2013 Revisjonsrapport for regnskaps\u00e5ret 2023 - tilbakemelding fra Finansbyr\u00e5den Finansbyr\u00e5den viser til kontrollutvalgets vedtak i m\u00f8te 23. april 2024 sak 32-24 pkt. 3 og vil med dette gi en tilbakemelding p\u00e5 forholdene som er tatt opp i nummeret brev nr. 4 vedr\u00f8rende Bergen kommunes \u00e5rsregnskap og \u00e5rsmelding 2023 Vedr Revisjonen gjennom \u00e5ret Forenklet etterlevelseskontroll med \u00f8konomiforvaltningen Revisor har gjennomf\u00f8rt en forenklet etterlevelseskontroll med \u00f8konomiforvaltningen knyttet til Bergen kommunes oppf\u00f8lging av internkontroll for l\u00e5n som forvaltes av Intrum. Kontrollen har avdekket indikasjoner p\u00e5 at det foreligger avvik og det vises til at kommunen har ikke fulgt opp bestemmelsene knyttet til internkontroll i avtalen med Intrum. Det er avgitt en egen uttalelse fra Revisor knyttet til dette som er behandlet av kontrollutvalget i sak 33/24 i m\u00f8te 23. april 2024. Byr\u00e5d for barnevern, sosiale tjenester og mangfold vil sammen med Boligetaten f\u00f8lge opp denne saken i eget svar til kontrollutvalget. Fra Byr\u00e5dsavdeling for Finans f\u00f8lges det videre arbeidet med denne saken opp av regnskapssjef. Vedr Revisjonen av \u00e5rsoppgj\u00f8ret Kommunelovens realismekrav og budsjettjusteringer Revisor peker her p\u00e5 at det i investeringsregnskapet er det regnskapsf\u00f8rt bruk av og avsetning til bundne fond som vesentlig overstiger justert budsjett, og at det er bystyrets ansvar for \u00e5 endre \u00e5rsbudsjettet n\u00e5r det er n\u00f8dvendig for \u00e5 oppfylle lovens krav om realisme og balanse, jf. kommuneloven \u00a7 14-5. Det er en omforent enighet om at det vil v\u00e6re avvik p\u00e5 dette omr\u00e5det selv om revisor m\u00e5 rapportere om avvik etter kommuneloven \u00a7 14-5 slik den er utformet. Postadresse: Telefon: 55569999 Postboks 7700, 5020 BERGEN E-post: Kontoradresse: Internett: www.bergen.kommune.no Rosenkrantzgaten 3 Departementet publiserte 15. februar 2024 en oppdatert veileder til budsjett og regnskapsforskriften. Det presiseres her at: Kolonnene opprinnelig vedtatt \u00e5rsbudsjett og regulert \u00e5rsbudsjett skal kun inneholde bel\u00f8p som kommunestyret selv har vedtatt, enten i opprinnelig budsjett eller ved senere budsjettreguleringer. Disponeringer som er foretatt underveis i budsjett\u00e5ret av underordnet organ eller kommunedirekt\u00f8r etter fullmakt, er ikke budsjettreguleringer og skal ikke tas inn i de nevnte kolonnene. Det arbeides med implementering av dette i kommunens \u00f8konomisystem. IT-revisjon Finansbyr\u00e5den merker seg at det under IT-revisjonen ikke er avdekket forhold som p\u00e5virker regnskapet 2023 eller konklusjonene i revisjonsberetningen, og tar denne tilbakemeldingen til etterretning. Med vennlig hilsen Byr\u00e5dsavdeling for finans Charlotte Spurkeland - Byr\u00e5d for finans (settebyr\u00e5d) Svein Kvammen - Regnskapssjef Dokumentet er godkjent elektronisk. Side 2 av 2 "
}