{
  "dokument_id": "5e7d84a5-0524-514a-8a99-461e99f7bce2",
  "doc_type": "case_attachment",
  "kommune": 4601,
  "tittel": "Renovasjonsteknisk plan datert 28.02.23 med uttalelse fra BIR",
  "url": "https://bergen.kommune.no/politikere-utvalg/api/fil/bk360/11582438/Renovasjonsteknisk-plan-datert-28-02-23-med-uttalelse-fra-BIR",
  "tekst": "Barliveien- Skjenhaugane Renovasjonsteknisk Plan Dato: 28.02.2023 N\u00f8kkelinformasjon: PlanID: 70910000 Gnr/Bnr: 22/874 m.fl. Antall boenheter: 85 Avfallsl\u00f8sning: Mobilt bossug + nedgravde bunnt\u00f8mte containere for sortert avfall Boligtype: Rekkehus / sm\u00e5husbebyggelse Maksimal g\u00e5avstand: 75 meter RTP revisjons nr.: 3 Planomr\u00e5det sett fra s\u00f8r\u00f8st. Illustrasjon: LINK Arkitektur AS 1 Innledning Sweco Norge AS har p\u00e5 oppdrag for Link Arkitektur utarbeidet renovasjonsteknisk plan for Barliveien 21, plan ID 70910000. Tiltaket ber\u00f8rer gnr. 22, bnr. 872, 874, (m.fl.). Denne renovasjonstekniske planen (RTP) tar for seg nytt boligprosjekt som etableres i Barliveien i Fyllingdalen bydel. Hensikten med planforslaget er \u00e5 legge til rette for ny konsentrert sm\u00e5husbebyggelse p\u00e5 tidligere industritomt, i kort gangavstand fra fremtidig bybanestopp. Det er lagt vekt p\u00e5 gode felles uteoppholdsareal, m\u00f8teplasser innend\u00f8rs, samt forskjellige dell\u00f8sninger. Fra omr\u00e5det vil det v\u00e6re gode gang- og sykkelforbindelser mot viktige m\u00e5lpunkt som skole, barnehage, bybane- og busstopp, Oasen bydelssenter, og stier og turveier i friluftsomr\u00e5dene. Omr\u00e5det etableres med intern tilkomstvei til felles garasjeanlegg, av/p\u00e5stigningsplass, oppstillingsplass og utkj\u00f8ringsvei for renovasjonsbil (klasse L), jf. SVV HB N100, samt bruksklasse 10 (BK10) 32 tonn, jf. \u00abForskrift om n\u00e6rmere bestemmelse om tillatte vekter og dimensjoner for offentlig veg\u00bb. Planomr\u00e5det sett ovenfra. Illustrasjon: LINK Arkitektur AS 2 Generell del Hovedl\u00f8sning for h\u00e5ndtering av avfall Skjenhaugane skal etableres som et fremtidsrettet og trivelig bomilj\u00f8, hvor det skal etableres moderne avfallsl\u00f8sning til h\u00e5ndtering av avfall. Det skal etableres mobilt bossug for restavfall, og nedgravde bunnt\u00f8mte containere for sortert avfall i henhold til renovasjonsteknisk veileder (RTV). Renovasjonen h\u00e5ndteres innenfor regulert planomr\u00e5de, der omr\u00e5de for sortert avfall etableres i utkant av bebyggelsen. Det er maksimalt ca. 75 meter g\u00e5avstand fra inngangsd\u00f8r til nedkast for restavfall (bossug). L\u00f8sningene sikrer at t\u00f8mming av bossug og containere gjennomf\u00f8res uten kj\u00f8ring innenfor bebyggelsen. Mobilt bossug-anlegg Mobilt bossug-anlegg er planlagt benyttet til restavfall. Det er videre planlagt 2 nedkast p\u00e5 sentrale omr\u00e5der i boligomr\u00e5det. Plassering sikrer en maksimal gangavstand p\u00e5 ca. 75 meter fra inngangsd\u00f8r til nedkast. Omr\u00e5dene rundt nedkastene vil innfri krav til universell utforming. Sortert avfall / returpunkt Det etableres returpunkt med nedgravde bunnt\u00f8mte containere for papir/papp, glass- og metall, plast og matavfall. Containerne er plassert samlet i et omr\u00e5de i ytterkant av boligomr\u00e5de, lokalisert like ved parkeringsgarasjen og gangforbindelsen inn/ut av omr\u00e5det mot Spelhaugen og Fyllingsdalen. Plasseringen er god med tanke p\u00e5 at en uavhengig av reisem\u00e5te uansett vil m\u00e5tte passere omr\u00e5det dersom en skal inn og ut av boligomr\u00e5det. Planlegging av nedgravde bunnt\u00f8mte containerl\u00f8sninger er gjennomf\u00f8rt innenfor retningslinjer beskrevet i RTV, og anlegget vil v\u00e6re universelt utformet og ha god tilgjengelighet for alle brukergrupper. Plandokumentasjon/reguleringsplan Reguleringsplanen (PlanID: 70910000) legger opp til moderne nedgravde l\u00f8sninger, og det settes av eget felt for renovasjon i plankartet (felt RA). Under er det tatt med utsnitt av delen i reguleringsplanen som vil omhandle renovasjon (forslag til nummerering av bestemmelser kan endre seg). \u00a73.1.1.4 Renovasjon \u00a73.1.1.4.a Avfall skal h\u00e5ndteres i fremtidsrettede, nedgravde l\u00f8sninger som er felles for hele planomr\u00e5det. Nedkast p\u00e5 bakken skal innpasses i uteanlegg eller bygg. \u00a73.1.1.4.b Renovasjonsteknisk plan, som viser sammenhengen med tilgrensende omr\u00e5der, skal v\u00e6re forelagt BIR for uttale og f\u00f8lge s\u00f8knad om tiltak. \u00a73.1.8 Andre typer bebyggelse og anlegg \u2013 renovasjonsanlegg (felt RA) \u00a73.1.8.1 Innenfor felt f_RA1 skal det etableres felles milj\u00f8stasjon for avfallsh\u00e5ndtering for BK1-4 og BB1 iht. renovasjonsteknisk plan. 3 \u00a76.4 F\u00f8r bebyggelse tas i bruk (felt BK1-4 og BB1) \u00a76.4.1 Renovasjonsl\u00f8sning skal v\u00e6re sikret etablert iht. renovasjonsteknisk plan. Figur 1: Avsatt omr\u00e5de for renovasjon markert med gult (utklipp fra illustrasjonsplan utarbeidet av LINK Arkitektur) 4 Teknisk del Denne delen tar for seg det tekniske aspektet av renovasjonen ved Skjenhaugane. Dimensjonerings- og kapasitetsberegninger som danner grunnlaget for renovasjonsanlegget legges frem i tabellen under. Det resulterer i totalt 6 nedgravde bunnt\u00f8mte containere, i tillegg til mobilt bossug-anlegg. Dimensjonerings- og kapasitetsberegninger Prosjektet omfatter 85 boenheter. Dette er over kravet til nedgravd container for glass- og metallemballasje (mer enn 40 boenheter). Minimumsvolumet for ulike fraksjoner blir dermed: Avfallsmengde pr boenhet Antall Volum i Nedgravd bunnt\u00f8mt Antall Avfallstype (Liter) boenheter liter container containere Restavfall 80 85 6800 Mobilt bossug Matavfall 50 85 4250 4250 1 Papir/papp/kartong 140 85 11900 4250 3 Plast 160 85 13600 4250 1 Glass/metall 10 85 850 4250 1 Nedgravde bunnt\u00f8mte containere har en oppgitt kapasitet p\u00e5 5 m3 (5000 l), og ved fyllingsgrad p\u00e5 85% utgj\u00f8r dette 4250 liter. For plastavfall \u00e5pner RTV opp for bruk av nedgravd container med komprimering. I tr\u00e5d med RTV har denne type containere en komprimeringsgrad p\u00e5 4:1, som vil si at en 5 m3 med komprimering har en kapasitet p\u00e5 (4250 l * 4) = 17 000 liter. L\u00f8sningen blir dermed: - Restavfall: mobilt bossug-anlegg med 2 stk. nedkast/tanker p\u00e5 minimum 4800 liter bruttokapasitet - Matavfall: 1 stk. 5 m3 nedgravd bunnt\u00f8mt container - Papir/papp/kartong: 3 stk. 5m3 nedgravd bunnt\u00f8mt container - Plast: 1 stk. 5 m3 nedgravd bunnt\u00f8mt container med komprimering - Glass/metall: 1 stk. 5 m3 nedgravd bunnt\u00f8mt container For \u00e5 spare plass er det valgt \u00e5 bruke komprimerende container for h\u00e5ndtering av plastemballasje, i tr\u00e5d med \u00e5pning i RTV for \u00e5 benytte dette for plastemballasje. Detaljutforming av avfallsl\u00f8sningen Bunnt\u00f8mte containere - kranbil Det skal etableres nedgravde bunnt\u00f8mte containere som t\u00f8mmes vha. kranbil. Utformingen av hentested f\u00f8lger BIRs krav av renovasjonsteknisk veileder (RTV). Bilens m\u00e5l er dimensjonerende for tilkomstvei, oppstillingsplass, snumulighet og utkj\u00f8ringsvei. M\u00e5lene er: 5 Grunnlag for beregninger: Lengde: 12 m Bredde: 2,55 m Bredde m/ st\u00f8ttelabber: 5,8 m H\u00f8yde: 4 m H\u00f8yde v/ t\u00f8mming: 15 m Radius for kran: 6 m Kranen er plassert midt p\u00e5 bilen, 2,5 meter fra front. St\u00f8ttelabbene er ogs\u00e5 plassert 2,5 meter fra front, og stikker ut ca. 1,625 meter p\u00e5 hver side (bilens bredde er totalt 5,8 meter ved t\u00f8mming). M\u00e5lene og plasseringen av de nedgravde bunnt\u00f8mte containerne er basert p\u00e5 den tekniske tegningen under. Figur 2: BIRs eksempel p\u00e5 plassering av containere iht. krav for kranbil. 6 Mobilt bossug - avfallssugbil Det skal etableres mobilt bossug som t\u00f8mmes vha. avfallssugbil. Utformingen av hentested f\u00f8lger BIRs krav av renovasjonsteknisk veileder (RTV). Bilens m\u00e5l er dimensjonerende for tilkomstvei, oppstillingsplass, snumulighet og utkj\u00f8ringsvei. M\u00e5lene er: Grunnlag for beregninger: Lengde: 12 m Bredde: 2,55 m H\u00f8yde: 4,5 m H\u00f8yde v/ t\u00f8mming: 6 m Radius for kran: 5,5 m Snabel er plassert til h\u00f8yre, 4 meter fra bilens bakende. M\u00e5lene og plasseringen av de nedgravde bossug er basert p\u00e5 den tekniske tegningen under. Figur 3: BIRs eksempel p\u00e5 plassering av containere iht. krav for avfallssugbil. Hele renovasjonsanlegget, inkludert innkasts\u00f8yler, skal utformes slik at vanninntrenging utelukkes. Asfalt, heller, brostein o.l. skal utformes slik at vann ledes bort fra installasjonen. Betongkum og containerplattform skal heves slik at det blir et fall p\u00e5 2 % - 5 % bort fra renovasjonsanlegget. 7 Betongkum skal monteres slik at den er 5 cm over bakkeniv\u00e5 (ikke h\u00f8yere enn 5 cm). Ferdig montert containerplattform vil da f\u00e5 en avstand til bakkeniv\u00e5 p\u00e5 2 cm. Anlegget skal utformes og plasseres p\u00e5 en slik m\u00e5te at vann ikke trenger inn i verken innkastt\u00e5rn, innercontainer, eller betongkum. Figur 4: Plassering av nedkast for bossug er markert med bl\u00e5 punkter. Renovasjonspunkt for sortert avfall er markert med gul ramme. Kj\u00f8revei, tilkomstvei og utkj\u00f8ringsvei for renovasjonsbil Tilkomstvei/utkj\u00f8ringsvei, snumulighet og oppstillingsplass for renovasjonsbil (L) tilfredsstiller b\u00e5de lastebil (L), jf. SVV HB N100 og bruksklasse 10 (BK10) 32t, jf. Forskrift om n\u00e6rmere bestemmelser om tillatte vekter og dimensjoner for offentlig veg. Tilkomstvegen vil ha en maksimal helning p\u00e5 8,5 %, hvilket er mindre enn maksimal akseptabel helning p\u00e5 10 % (1:10). Renovasjonsanlegget er plassert i utkanten av boligomr\u00e5det, og tilrettelegger for en renovasjonsh\u00e5ndtering der renovasjonsbil ikke m\u00e5 kj\u00f8re inn i selve boligomr\u00e5det. 8 Figur 5: Utsnitt fra gulesider.no sin karttjeneste som viser tilkomstvei (markert med r\u00f8d strek) og utbyggingsomr\u00e5de (markert med r\u00f8d sirkel). Oppstillingsplass for renovasjon er markert i kartet med bl\u00e5 sirkel. 9 Tilkomstvei Tilkomst til boligomr\u00e5det skjer via eksisterende fylkesveg 5362 (Spelhaugen) og eksisterende kommunal veg 5706 (Barliveien). Tilkomstveien inn mot boligomr\u00e5det fra Barliveien er en eksisterende vei som vil bli utbedret i forbindelse med utbyggingen og som inng\u00e5r i reguleringsplanen. Relevante helninger for tilkomstveien er vist i lengdeprofilen under. Figur 6: Lengdeprofil for tilkomstvei - fra kommunal veg 5706 Barliveien og inn mot utbyggingsomr\u00e5de. Ser man lengdeprofilen i sammenheng med sporingskurvene til renovasjonsbilen (L) (Statens vegvesens h\u00e5ndbok N100) i skissene under, kommer det tydelig frem at renovasjonsbilen har god tilkomst. Kj\u00f8rem\u00f8nster til t\u00f8mmeposisjon skjer med f\u00f8lgende sekvens: Renovasjonsbil kj\u00f8rer direkte inn mot oppstillingsplass - rygger bak mot venstre \u2013 kj\u00f8rer frem (retning mot Spelhaugen) for posisjonering f\u00f8r rygging \u2013 rygger inn til oppstilling i t\u00f8mmeposisjon. 10 Figur 7: Sporingskurver for tilkomstvei frem til oppstillingsplass, fra Spelhaugen, via Barliveien, frem til oppstillingsplass for renovasjon Figur 8: Sporingskurver for innkj\u00f8ring til oppstillingsplass for renovasjonsbilen, med rygging mot venstre inn mot boligomr\u00e5de. 11 Figur 9: Sporingskurver for rygging inn p\u00e5 oppstillingsplass til t\u00f8mmeposisjon. Oppstillingsplass Oppstillingsplassen er tiln\u00e6rmet plan og tilfredsstiller BIRs krav p\u00e5 maksimalt 2 % tverrfall og 4 % helning i lengderetning for avfallssugebil. Kranbilen overholder avstanden fra containerne p\u00e5 0,5 m. Oppstillingsplassen blir ivaretatt med \u00abparkering forbudt\u00bb skilt samt skravur/oppmerking av dekke. St\u00f8ttelabben plasseres 0.2 m h\u00f8yere enn renovasjonsbil, og etableres med fast dekke med toleranse for mer enn 11.5t akseltrykk. Det er ingen fysiske hindringer som er i konflikt med kranl\u00f8ftet, dvs. minst 1 meter fra kranl\u00f8ftet. Det vil bli etablert belysning av oppstillingsplass i forbindelse med den \u00f8vrige vegbelysningen. Det er 15 meter frih\u00f8yde i tilknytning til kranl\u00f8ftet. Videre er oppstillingsplass trukket unna inn/utkj\u00f8ring til parkeringskjeller (se figur 4), og det vil ikke etableres kj\u00f8revei over parkeringskjeller. Omr\u00e5det rundt oppstillingsplass markert med gr\u00f8nt er eksisterende gr\u00f8ntomr\u00e5de. 12 Figur 10: Oppstillingsplass, alle m\u00e5l f\u00f8lger BIRs veileder. Illustrasjon vist med kranbil. 13 Figur 11: Oppstillingsplass, alle m\u00e5l f\u00f8lger BIRs veileder. Illustrasjon vist med avfallssugebil. 14 Utkj\u00f8ringsvei fra oppstillingsplass og ut av boligomr\u00e5det Figur 12: Sporingskurver for utkj\u00f8ring fra oppstillingsplass ved boligomr\u00e5det, via Barliveien, og ut i Spelhaugen. Figur 13: Sporingskurver for utkj\u00f8ring fra oppstillingsplass for renovasjonsbilen. 15 Trafikksikkerhetsanalyse Figur 14: Ferdsels\u00e5rer for myke trafikanter med gule linjer, fortau markert med rosa. Trafikksikkerhet er et viktig aspekt ved ferdsel med st\u00f8rre kj\u00f8ret\u00f8y, lastebil (L), i bolign\u00e6re omr\u00e5der. I figur 13 er ferdsels\u00e5rer for myke trafikanter synliggjort med gule linjer. Omr\u00e5der hvor sporingskurven krysser ferdsels\u00e5rer er markert med r\u00f8d stiplet linje. Det er ikke planlagt ferdsels\u00e5rer for myke trafikanter innenfor det omr\u00e5det som er planlagt for rygging av renovasjonsbil. Snumuligheten er plassert i utkanten av selve boligomr\u00e5det. Hovedferdsels\u00e5re for myke trafikanter inn mot boligomr\u00e5det er planlagt p\u00e5 langsg\u00e5ende fortau p\u00e5 motsatt side av oppstillingsplassen, og det vil bli tilrettelagt kryssingspunkt/gangfelt ved avkj\u00f8rsel mot Barliveien. Hovedferdsels\u00e5ren for myke trafikanter er med dette trukket bort fra oppstillingsplass, og utenfor sonen for kj\u00f8ring og rygging av renovasjonskj\u00f8ret\u00f8y. Det trekkes ogs\u00e5 frem at veien inn til boligomr\u00e5det er en blindveg med begrenset trafikk av kj\u00f8ret\u00f8y. Samlet sett vurderer vi l\u00f8sningen som trafikksikker. Vedlegg - F001-1 \u2013 Oppstillingsplass, illustrert med kranbil - F001-2 \u2013 Oppstillingsplass, illustrert med sugebil 16 L - Lastebil (inkl. Brannbiler med Stige) 4200 2000 6 500 X 400 400 1000 9178 4 7802 5 60 00 1000 12000 1395 1375 1200 1000 2550 Rev Revisjonen gjelder Utf\u00f8rt Kontr. Godkjent Dato Prosjektnavn: Tegningsdato Oppdragsgiver: Prosjekteier Prosjektleder Prosjektnummer M\u00e5lestokk Koordinatsystem Vertikalsystem Arkformat Statuskode Fagkode Tegningstatus Revisjon Utf\u00f8rt av Kontrollert av Godkjent av Tegningsnr L - Lastebil (inkl. Brannbiler med Stige) 4200 2000 6 500 X 400 400 1000 9178 7802 4 5 1000 12000 1395 1375 1200 4200 5500 00 55 1000 2550 Rev Revisjonen gjelder Utf\u00f8rt Kontr. Godkjent Dato Prosjektnavn: Tegningsdato Oppdragsgiver: Prosjekteier Prosjektleder Prosjektnummer M\u00e5lestokk Koordinatsystem Vertikalsystem Arkformat Statuskode Fagkode Tegningstatus Revisjon Utf\u00f8rt av Kontrollert av Godkjent av Tegningsnr Sweco Norge AS Fantoftvegen 14p 5072 BERGEN Ved: Erling Matthiessen V\u00e5r ref.: 23/00087-10 Deres ref.: Bergen, 24.03.2023 Uttalelse til RTP. Bergen PlanID 70910000 4601.22.874 m.fl. Barliveien - Skjenhaugane. Avfallsl\u00f8sning Viser til deres renovasjonstekniske plan (RTP) for Barliveien \u2013 Skjenhaugane, Gnr. 22 Bnr. 874, i Bergen kommune, revidert 28.02.2023. Planen omfatter 85 boenheter. Mobilt avfallssug: Det skal etableres 2 stk tanker \u00e1 3840 liter (nettokapasitet), som foresl\u00e5tt i RTP. Plassering av nedkastpunkter/tanker og dokkingpunkt er vist i RTP. Nedgravde bunnt\u00f8mte containere: Det skal etableres 6 stk. nedgravde bunnt\u00f8mte containere \u00e0 5m3 , som foresl\u00e5tt i RTP. Containernes plasseringer er vist i RTP. - 1 stk. for matavfall uten komprimering - 3 stk. for papir/papp/drikkekartong uten komprimering - 1 stk. for plastemballasje med komprimering - 1 stk. for glass- og metallemballasje uten komprimering BIR Infrastruktur stiller seg positivt til Sweco sin RTP, p\u00e5 f\u00f8lgende vilk\u00e5r: 1. T\u00f8mmefrekvens: BIR Infr astruktur AS Tlf. 55 27 77 00 Org.nr: NO 990 766 665 MVA Pb 6004 E-post: bir@bir.no www.bir.no 5892 Bergen i. Restavfall \u2013 ikke oftere enn 1 gang i uken. ii. Matavfall \u2013 ikke oftere enn 2 ganger i m\u00e5neden. iii. Papir/papp/drikkekartong og plastemballasje \u2013 ikke oftere enn 1 gang i m\u00e5neden. 2. For mobilt avfallssug skal tiltakshaver/beboere av planomr\u00e5det st\u00e5 som eier og er ansvarlig for investering, etablering, drift og vedlikehold av renovasjonsanlegget. 3. For nedgravde bunnt\u00f8mte containere skal tiltakshaver/beboere av planomr\u00e5det st\u00e5 som ansvarlig for investering, etablering, drift og vedlikehold av renovasjonsanlegget. 4. For mobilt avfallssug skal det inng\u00e5s drift- og vedlikeholdsavtale (serviceavtale) med godkjent leverand\u00f8r. Kopi av serviceavtale sendes til BIR. 5. For \u00e5 sikre drift og vedlikehold av anlegg, skal eierskap for den nedgravde avfallsl\u00f8sningen (ikke grunn og betongkum) overf\u00f8res til BIR. Kontrakt skal signeres f\u00f8r oppstart/igangsetting. Dersom eierskap ikke overf\u00f8res til BIR skal det inng\u00e5s drift- og vedlikeholdsavtale (serviceavtale) med godkjent leverand\u00f8r. Kopi av serviceavtale sendes til BIR. 6. I god tid f\u00f8r oppstart skal f\u00f8lgende dokumenter sendes inn: i. Oppstartsmelding (digitalt via Bir.no) ii. Boenhetsliste og kopi av positiv uttalelse til RTP (som vedlegg til oppstartsmelding) iii. Innm\u00e5ling av anlegg (e-post til 7f40a253.bir.no@emea.teams.ms) iv. Sjekkliste (digitalt via Bir.no). 7. F\u00f8r godkjenning og igangsetting av anlegget, skal anlegget befares og funksjonstestes av BIR 8. Anlegget og innkastene til anlegget planlegges og utf\u00f8res iht. f\u00f8lgende: i) Krav til innkast- og volumbegrensning: a. For restavfall kreves trommel eller skuffl\u00f8sning med volum tilsvarende 35 liter b. For papir/papp/drikkekartong kreves rektangul\u00e6r \u00e5pning med innkastbegrensning p\u00e5 maksimalt 150 x 400 mm c. Volumbegrensning sikrer at hver kunde f\u00e5r registrert riktig mengde avfall. Innkastluken skal stenges helt etter hver \u00e5pning. Det skal ikke v\u00e6re rom for \u00e5 manipulere luken eller \u00e5pne den p\u00e5 nytt uten en ny RFID-registrering ii) Hele renovasjonsanlegget, inkludert innkasts\u00f8yler, skal utformes slik at vanninntrenging utelukkes. Asfalt, heller, brostein o.l. skal utformes slik at vann ledes vekk fra installasjonen. Egen drenering etableres ved behov. Side 2 av 5 iii) Identifikasjonssystem (ID-kontroll og registrering av kundeforhold): Det skal benyttes RFID-leser som st\u00f8tter/kommuniserer i tr\u00e5d med ISO 14443 A. Identifikasjonssystem skal levere data i henhold til kravspesifikasjon gitt av Carrot Vendor Requirements. L\u00f8sningen skal v\u00e6re tilpasset fleksibel gebyrmodell. Elektroniske data skal sikres og overf\u00f8res til BIR. BIR er eier av all t\u00f8mmedata. iv) Niv\u00e5m\u00e5lere ettermonteres av BIR ved behov. v) For at BIR skal kunne h\u00e5ndtere en avfallsl\u00f8sning m\u00e5 tilkomstvei, utkj\u00f8ringsvei, snumulighet (snuplass, vendehammer) og oppstillingsplass for renovasjonsbil tilfredsstille lastebil (L), jf. Statens vegvesens h\u00e5ndbok N100, og bruksklasse 10 (BK10) \u2013 32 tonn, jf. \u2018Forskrift om n\u00e6rmere bestemmelser om tillatte vekter og dimensjoner for offentlig veg\u2019. Av hensyn til sikkerheten tilstrebes snuplasser som ikke medf\u00f8rer rygging av store kj\u00f8ret\u00f8y. Alle kj\u00f8reomr\u00e5der m\u00e5 v\u00e6re dimensjonert til \u00e5 t\u00e5le 32 tonn. vi) Fortau, gang- og sykkelvei kan som hovedregel ikke benyttes som oppstillingsplass. vii) Det skal etableres permanent \"parkering forbudt\"-skilt og skravering av oppstillingsplass for renovasjonsbil ved behov. viii) Renovasjonsbil skal ikke m\u00e5tte rygge ut fra renovasjonsanlegg etter t\u00f8mming. Den skal heller ikke v\u00e6re til hinder eller sperre trafikk ved t\u00f8mming. 9. Renovasjonsanlegget skal v\u00e6re lett tilgjengelig, ha trinnfri adkomst og ha innkasth\u00f8yde p\u00e5 maksimum 1,2 meter, jf. Tek17. 10. For t\u00f8mming av mobilt avfallssug stilles f\u00f8lgende krav for avfallssugbil (L): i. Avstand til hindringer som bygningsmasse, mur, lyktestolper eller lignende skal v\u00e6re minimum 1 m. ii. Avfallssugbilens snabel m\u00e5 kunne n\u00e5 dokkingpunkt innenfor rekkevidde vist i RTV. iii. Oppstillingsplass for renovasjonsbil skal ha fast underlag, maksimalt 2 % tverrfall og maksimalt 4 % helning i lengderetning. Det skal ikke v\u00e6re begrensende hindringer for renovasjonsbilen som mur, fortauskant, parkerte biler, br\u00f8ytekanter, stolper, tr\u00e6r, vegetasjon, e.l.. iv. Det kreves minimum 6 meter fri h\u00f8yde over bossugbil og dokkingpunkt ved t\u00f8mming og minimum 4,5 meter fri h\u00f8yde ved kj\u00f8ring. v. Det b\u00f8r lyssettes rundt nedkast. Side 3 av 5 11. For t\u00f8mming av nedgravde bunnt\u00f8mte containere stilles f\u00f8lgende krav for kranbil (L): i) Anlegget skal utstyres med Mushroom-t\u00f8mmesystem. ii) Avstand til hindringer som bygningsmasse, mur, lyktestolper e.l. skal v\u00e6re minimum 1 m. iii) Kranbil opererer med en kranradius p\u00e5 maksimalt 6 meter, ref. RTV. For plastemballasje uten komprimering gjelder maksimalt 7 meter. L\u00f8fteinnretning oppsamlingsutstyr m\u00e5 v\u00e6re innenfor maksimal kranradius. iv) Avstand mellom containere skal v\u00e6re minimum 0,2 m for \u00e5 sikre drenering av vann. v) Maksimal h\u00e5ndterbar niv\u00e5forskjell mellom oppstillingsplass og containere er 0,5 m dersom containere plasseres lavere enn renovasjonsbil, og 1,5 m dersom containere plasseres h\u00f8yere enn renovasjonsbil. St\u00f8ttelabben kan plasseres maksimalt 0,3 m h\u00f8yere enn renovasjonsbilen, men ikke lavere. vi) Oppstillingsplass for renovasjonsbil med st\u00f8ttelabber skal ha fast underlag, maksimalt 2 % tverrfall og maksimalt 6 % helning i lengderetning. Det skal ikke v\u00e6re begrensende hindringer for renovasjonsbilen som mur, fortauskant, parkerte biler, br\u00f8ytekanter, stolper, tr\u00e6r, vegetasjon, e.l.. vii) Det kreves minimum 15 meter fri h\u00f8yde over kranbil og renovasjonsanlegg ved t\u00f8mming og minimum 4,5 meter fri h\u00f8yde ved kj\u00f8ring. viii) Det b\u00f8r lyssettes rundt nedkast, belysning m\u00e5 ikke komme i konflikt med kranl\u00f8ft. For komprimerende enheter skal det legges fram str\u00f8m til renovasjonsanlegget. ix) Containere skal installeres slik at de st\u00e5r i vater. 12. Ved bruk av private adkomstveier for innsamling av husholdningsavfall, krever BIR at utbygger avklarer bruken med veieier. N\u00e5r dette er avklart, skal det inng\u00e5s en skriftlig avtale mellom BIR og veieiere. Ved sp\u00f8rsm\u00e5l, ta gjerne kontakt med undertegnede eller med BIR sitt kundesenter (Telefon: 815 33 030, Epost: bir@bir.no). Med vennlig hilsen BIR Infrastruktur AS Side 4 av 5 Anne-Lise Haraldseth R\u00e5dgiver Brevet er godkjent elektronisk og har derfor ingen underskrift. Du kan n\u00e5 lese de fleste brev fra BIR-konsernet i din digitale postkasse! \uf0b7 Brev til deg selv For \u00e5 lese brev til deg selv m\u00e5 du opprette en digital postkasse. Det er enkelt og gratis p\u00e5 denne siden: https://www.norge.no/nb/velg-digital-postkasse Har du ikke egen digital postkasse vil du motta brevet i Altinn. \uf0b7 Brev til bedrift/organisasjon Du kan lese brev til bedriften/organisasjonen i meldingsboksen i Altinn: https://www.altinn.no Under \u00abProfil, roller og rettigheter\u00bb kan du se om kontaktinformasjonen er riktig, eventuelt legge til kontaktinformasjon. Her kan du ogs\u00e5 delegere rollen \u00abPost/arkiv\u00bb dersom du \u00f8nsker at en annen person skal lese post p\u00e5 vegne av bedriften/organisasjonen. Svar sendes inn via https://svarut.ks.no/edialog/mottaker/990766665. Side 5 av 5 "
}