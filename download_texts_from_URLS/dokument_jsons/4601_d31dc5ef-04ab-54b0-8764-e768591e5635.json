{
  "dokument_id": "d31dc5ef-04ab-54b0-8764-e768591e5635",
  "doc_type": "case_attachment",
  "kommune": 4601,
  "tittel": "Fagnotat datert 06.12.2024",
  "url": "https://bergen.kommune.no/politikere-utvalg/api/fil/bk360/12360557/Fagnotat-datert-06-12-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/16537-3 (Arbeidssted) Saksbehandler: Cesilie Engen Tveitev\u00e5g Dato: 06.12.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 119/325/0/0 Holta\u00e5sen 14. Klage p\u00e5 avslag. Tomannsbolig \u00d8istein Sandst\u00e5 Jacobsen hos Ryger Advokatfirma AS p\u00e5 vegne av Hvem klager? tiltakshaverne Hogne Overaa og Knut Andreas Hagelien i brev datert 26.09.2024. Oppf\u00f8ring av tomannsbolig, etablering av tilkomstvei, terrengarbeider, Tiltaket st\u00f8ttemurer og riving av eksisterende garasje. S\u00f8knaden er avsl\u00e5tt den 05.09.2024. Det er gitt tillatelse til riving av garasje med tilbygg i et eget vedtak datert 18.10.2024. Avslaget er Vedtaket hjemlet i plan- og bygningsloven \u00a7 29-2 Visuelle kvaliteter og kommuneplanens arealdel (KPA2018) \u00a7\u00a7 3.1 Plankrav, 14 Uteoppholdsareal og 8 Arkitektur og byform. KPA2018 viser eiendommen innenfor Byfortettingssone, innenfor hensynssonene Veist\u00f8y \u2013 gul sone og Konsesjonsomr\u00e5de fjernvarme Planstatus Flesland \u2013 Sentrum. Reguleringsplan 30150000, YTREBYGDA. GNR 119 BNR 3 OG 75, GNR 120 BNR 10, R\u00c5-S\u00d8R\u00c5S viser eiendommen som bolig. - Kommunen har brutt veiledningsplikten etter fvl. \u00a7 11. - Kvalitetskravene til uteoppholdsareal er oppfylt. - Tiltaket ivaretar kravene til estetikk i pbl. og KPA2018 Klagegrunner - Tiltaket krever ikke omfattende bruk av murer. - Vilk\u00e5rene for \u00e5 innvilge dispensasjon fra KPA 2018 \u00a7 3 er oppfylt. - Plassering av tiltak fremg\u00e5r ikke av gjeldende reguleringsplan Behov for ytterligere Ingen. saksbehandling ved eventuell omgj\u00f8ring Anbefalt vedtak Avslaget opprettholdes, men avsl\u00e5s i KPA2018 \u00a7 3 og pbl. \u00a7 29-2. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble s\u00f8kt om tillatelse til oppf\u00f8ring av tomannsbolig den 21.05.2024 av ansvarlig s\u00f8ker CK Nor Bygg AS. Den 05.09.2024 ble det fattet vedtak om avslag p\u00e5 s\u00f8knad. Det er dette vedtaket som ble p\u00e5klaget av tiltakshaver den 26.09.2024. Det er gitt rammetillatelse til fradeling av en parsell fra gnr. 119 bnr. 325 til boligform\u00e5l den 21.08.2024.1 I ettertid av at kommunen mottok klage p\u00e5 vedtaket ble det s\u00f8kt om riving p\u00e5 nytt under samme saksnummer. Dette er behandlet og det er gitt tillatelse den 18.10.2024.2 I den forbindelse er det opplyst om at tiltakshaver \u00f8nsket \u00e5 trekke tilbake klage ang\u00e5ende riving. 1.2. Opplysninger av vesentlig betydning for behandling av klagen Det er foretatt nabovarsling i samsvar med bestemmelsen i pbl. \u00a7 21-3. Det er mottatt merknader fra eierne av gnr. 119 bnr. 533 (Ingrid Hope Leirv\u00e5g), gnr. 119 bnr. 325 (Jean Paul Parra og Marit Sundal Holen) og gnr. 199 bnr. 564 (Ketil Mikkelsen). Merknader fra gnr. 119 bnr. 533: \u2022 Dette er ikke en liten sak som ikke trenger \u00e5 utl\u00f8se en ny reguleringsplan. \u2022 Nedre del av tomten som grenser mot v\u00e5r eiendom, er et gammelt myromr\u00e5de hvor det har v\u00e6rt problem med dreneringen. Vi er derfor bekymret for hvilke konsekvenser tiltaket kan p\u00e5f\u00f8re v\u00e5r tomt. \u2022 Bolig 1 med n\u00e5v\u00e6rende plassering vil den ta ettermiddags- og kveldsolen fra oss. Nybygget er dominerende. 1 DELE-2024/13572 2 BYGG-2024/13554-20 Saksnummer KLAGE-2024/16537 Side 2 av 12 Merknader fra gnr. 119 bnr. 564: \u2022 Det oms\u00f8kte tiltaket fremst\u00e5r som dominant og mistilpasset i det eksisterende boligomr\u00e5det. \u2022 Tiltaket vil bli oppfattet som et fremmedelement i n\u00e6romr\u00e5det. I forhold til v\u00e5r eiendom vil tiltaket by p\u00e5 innsyn og sjenanse p\u00e5 grunn av \u00f8kt trafikk i den umiddelbare n\u00e6rhet. \u2022 Oppf\u00f8ring av ny bolig krever ny reguleringsplan. Utvikling av omr\u00e5det skal ikke best\u00e5 av enkelttiltak, men bli basert p\u00e5 gjennomtenkt plan. \u2022 Det skal meget til f\u00f8r en dispensasjon fra plankravet kan innvilges. Merknader fra gnr. 119 bnr. 892: \u2022 De nye forst\u00f8tningsmurer nr. 6, 5, 7 og 4 vil blokkere naturlig drenasje av overvann i eksisterende terreng. V\u00e5r bekymring er at overvannet vil presses tilbake mot v\u00e5r tomt. \u2022 Det skal graves og lages en sk\u00e5ning fra nabogrensen mot nybygget. Det er ikke prosjektert st\u00f8ttemurer i det aktuelle omr\u00e5det, s\u00f8rvest for tomannsboligen. V\u00e5r bekymring er at terrenget vil sige over tid og p\u00e5f\u00f8re setningsskader for etablert st\u00f8ttemur i parkeringen til oss og naboeiendom. \u2022 St\u00f8ttemurer 6 og 5 vil v\u00e6re h\u00f8yere enn oppgitt p\u00e5 tegninger. \u2022 Den planlagte tomannsboligen er massiv, dominerende og tett mot v\u00e5r eiendom. Tiltaket vil bidra til \u00f8kt innsyn og reduserte solforhold i uteomr\u00e5det v\u00e5rt. \u2022 Vindusplassering i fasade mot s\u00f8r vil gi sjenerende innsyn til utearealet v\u00e5rt. \u2022 Oppf\u00f8ring av tomannsbolig vil komme n\u00e6r vei og parkeringsplass til naboeiendommene, en m\u00e5 ta h\u00f8yde for st\u00f8y i omr\u00e5det. \u2022 Tilkomsten til Holta\u00e5sen 14 er en privat vei med betydelig gangtrafikk. Veien er smal og uten belysning. Vi er bekymret for \u00f8kt trafikk (40%) med stort potensiale for ulykker. Ansvarlig s\u00f8ker har kommentert merknadene og disse er oppsummert under punkt 3.2 i vedtaket. Bymilj\u00f8etaten har den 25.06.2024 gitt vedtak om utvidet bruk av etablert avkj\u00f8rsel fra kommunal veg.3 S\u00f8knaden er sendt Statsforvalteren i Vestland, Fylkeskommunen og Bymilj\u00f8etaten naturforvaltning for uttalelse, men det er ikke mottatt noen tilbakemelding. 2. Om klagen Innledningsvis mener klager at kommunen ikke har oppfylt sin veiledningsplikt etter forvaltningsloven (fvl.) \u00a7 11 da det ikke er bedt om n\u00f8dvendig tilleggsdokumentasjon. 2.1 Uteareal Det kan ikke v\u00e6re tvilsomt at det oms\u00f8kte tiltaket klart ivaretar kravene til minste uteoppholdsareal i KPA \u00a7\u00a7 14.1, 14.2 og 14.3.3. 3 2024/83575 Saksnummer KLAGE-2024/16537 Side 3 av 12 Klager mener det er uheldig at kommunen bruker utenomhusarealer som begrunnelse for et avslag. Det anf\u00f8res at uteoppholdsareal klart er dokumentert i s\u00f8knaden og dersom kommunen var usikker p\u00e5 dette burde det ha v\u00e6rt sendt ut et mangelskriv. Det vises til at Bolig 1 vil f\u00e5 157 m2 MUA (inkludert takterrasse p\u00e5 carport) og Bolig 2 102,9 m2 MUA (inkludert 52,1m2 takterrasse p\u00e5 carport). I tillegg til at det er 64,1m2 MUA til en felles g\u00e5rdsplass. Til den eksisterende boligen er det avsatt 199,6 m2 MUA. For sakens opplysning viser klager ogs\u00e5 til at det i en rekke saker i n\u00e6rheten av eiendommen er godkjent nye boliger med betydelig d\u00e5rligere kvalitet p\u00e5 uteoppholdsarealene. Det vises konkret til 202106792 Ytrebygda gnr 119 bnr 387 Holta\u00e5sen 39. Nybygg bolig. Her er hageflekken enda smalere enn i foreliggende sak i tillegg til at et smalt omr\u00e5de ved inngangspartiet er tatt med i beregningen av uteoppholdsareal. Selv om flere av eiendommene med sm\u00e5 uteoppholdsareal sannsynligvis er behandlet f\u00f8r KPA2018 ble vedtatt sier de noe om at str\u00f8kskarakteren ikke danner et homogent bilde av store flotte hager. Det vises blant annet til Holta\u00e5sen 18, 18B, 16B, 16C, 20H, 33, 33A m.fl. Det vises til slutt til fradelingssaken i DELE-2024/13572 hvor det g\u00e5r frem at: \u00abEtter deling vil gjenv\u00e6rende del av gnr 119 bnr 325 oppfylle krav i samsvar med kommuneplanens bestemmelser om uteoppholdsarealer\u00bb. 2.2 Utforming og visuelle kvaliteter Uteomr\u00e5de Klager er uenig i kommunens fremstilling av tiltakets visuelle kvaliteter. Det anf\u00f8res at kommunen ved vurderingen av KPA2018 \u00a7\u00a7 8.2.1 og 8.2.9 m\u00e5 se hen til at oms\u00f8kt tiltak ligger innenfor Byfortettingssone og det er her utbygging og fortetting i hovedsak skal skje. Tomannsbolig er klart innenfor det politikerne faktisk \u00f8nsker seg i disse omr\u00e5dene. Skr\u00e5foto vedlagt i klagen p\u00e5 s. 4 viser at det er variert innenfor reguleringsplanomr\u00e5det. Klager har knyttet konkrete merknader til skr\u00e5foto. Til eiendom p\u00e5 gnr. 119 bnr. 75 vises det til at det ble utarbeidet en egen reguleringsplan, eiendommen gnr. 119 bnr. 394 er et leilighetsbygg med seks boenheter og en utnyttelse p\u00e5 99% BRA som ble godkjent uten reguleringsplan. Eiendommene nederst i gnr. 119 bnr. 387, 1016 og 1019 benevnes som kompakt sm\u00e5husfortetting. Disse eiendommene viser at omr\u00e5det ikke p\u00e5 noen m\u00e5te gir et entydig og homogent arkitektonisk uttrykk for bygningsmilj\u00f8et, slik det ble antydet i avslaget. Omr\u00e5det b\u00e6rer preg av variasjoner i form av moderne og klassisk utforming, sm\u00e5hus- og kompakt bebyggelse, med b\u00e5de store og sm\u00e5 hager. Det vises ogs\u00e5 til KPA2018 \u00a7 26.3.4 som krever en variasjon i type og st\u00f8rrelse av boliger, og det er naturlig \u00e5 se nye tiltak i sammenheng med omkringliggende bebyggelse, selv om ovennevnte kontraster m\u00e5 p\u00e5regnes. Saksnummer KLAGE-2024/16537 Side 4 av 12 Terrengtilpasning og murer Klager mener at tiltaket er sv\u00e6rt godt tilpasset dets bygde omgivelser og at det fremmet stedets egenart og tilrettelegger for variasjon i det arkitektoniske uttrykket. Klager er uenig i at tomannsboligen er \u00abomringet\u00bb av forst\u00f8tningsmurer. N\u00e5r det gjelder god terrengtilpasning er det kun mur 1, 2, 3 og 4 som er n\u00f8dvendige. De er totalt 32 meter lange, eksisterende bolig har totalt 56 meter med lavere forst\u00f8tningsmurer. Dette er illustrert p\u00e5 s. 6 i klagen. De \u00f8vrige murene er ikke n\u00f8dvendige, men er tatt med for \u00e5 l\u00f8fte kvaliteten av uteoppholdsarealene. Uteoppholdsarealet som opprinnelig ble vist til bolig 1, og det nye arealet i nord og \u00f8st som er tatt med n\u00e5, kunne fulgt terrengets naturlige fall, og likevel v\u00e6rt mindre bratt enn 1:3. Dermed ville det innfridd ett av kvalitetskravene til MUA i KPA \u00a7 14. Lave forst\u00f8tningsmurer (mur 5, 6 og 7) gj\u00f8r at uteoppholdsarealene vil v\u00e6re av langt bedre kvalitet. I tillegg skriver klager at mur 4, 5, 6 og 7 er under 1 meter og i seg selv ikke- s\u00f8knadspliktige tiltak. Disse vil bli skjult bak hekken p\u00e5 naboeiendommen. Samtlige murer skal oppf\u00f8res i naturstein, noe som inneb\u00e6rer at disse er med p\u00e5 \u00e5 l\u00f8fte det estetiske uttrykket til eiendommen. Det vises ogs\u00e5 til en godkjent mur i Holta\u00e5sen 39A (gnr.119 bnr. 1016) som er sv\u00e6rt ruvende. Det vises videre til at kommunen har godkjent forst\u00f8tningsmur som er ca. 120 meter h\u00f8y og 58 meter lang p\u00e5 naboeiendommen i Holta\u00e5sen 16 B og C (gnr. 119 bnr. 892). Klager mener sistnevnte eiendom som nettopp har g\u00e5tt gjennom lignende prosjekt har gjennomg\u00e5ende betydelig d\u00e5rligere kvaliteter. 2.3 Plankrav Det er anf\u00f8rt at vilk\u00e5rene i pbl. \u00a7 19-2 er oppfylt og at kommunen kan gi dispensasjon fra plankravet i KPA2018 \u00a7 3. Om vurderingen av om hensynene er \u00abvesentlig tilsidesatt\u00bb skriver klager at plankravet er ment for \u00abst\u00f8rre bygge og anleggsarbeider\u00bb og viser til pbl. \u00a7 12-1. Tiltaket som dispensasjonen skal legge til rette for reiser ikke noen sp\u00f8rsm\u00e5l av overordnet betydning som vil kreve ytterligere utredninger eller h\u00f8ringer som ikke kan ivaretas gjennom en byggesak. Tiltakshaver mener at hensynene til \u00e5penhet, forutsigbarhet og medvirkning vil i stor grad bli ivaretatt gjennom nabovarsling og uttalerett for ber\u00f8rte myndigheter. Klager viser til at det ikke kan brukes som et argument i dispensasjonsvurderingen at tiltaket ikke er tilpasset sine omgivelser. Klager mener videre at det er flere betydelige fordeler ved \u00e5 innvilge en dispensasjon. Den vil gi tiltakshaver muligheten til en hensiktsmessig utnyttelse av sin relativt store tomt. Den planlagte utbyggingen er i samsvar med KPA2018 \u00a7 26.5.1 om vesentlig nybygging og \u00a7 26.5 for \u00f8vrig. At tiltaket legger til rette for en arealeffektiv utnyttelse av tomten er en samfunns\u00f8konomisk fordel som m\u00e5 vektlegges. Klager kan ikke se at det foreligger ulemper ved \u00e5 gi en dispensasjon og vurderer at vilk\u00e5rene for \u00e5 gi en dispensasjon etter pbl. \u00a7 19-2 er oppfylt. Saksnummer KLAGE-2024/16537 Side 5 av 12 2.4 Gjeldende reguleringsplan I sak 201922405 Ytrebygda gnr. 119 bnr. 394 Holta\u00e5sen 35. Nybygg bolig ble det ikke behandlet dispensasjon fra bebyggelse vist i kart, kommunen viste da til KPA2018 \u00a7\u00a7 2.4.2 og 26.3.8, og det faktum at dette er byfortettingssone. Samme problemstilling oppstod i DELE-2024/13572 ansvarlig s\u00f8ker mottok epost fra saksbehandler 16.07.2024 hvor kravet om dispensasjon ble frafalt. Klager mener kommunen ikke har hjemmel til \u00e5 kreve dispensasjon. Det vises til KMD sine uttalelser i sak 21/3893. Det vises til at omrisset p\u00e5 den oms\u00f8kte eiendommen er omriss av eksisterende bebyggelse, som var oppf\u00f8rt f\u00f8r reguleringsplanen ble vedtatt. Hensikten med omriss av nye boliger kan ogs\u00e5 v\u00e6re \u00e5 vise mulige plasseringer av bygg. Det fremg\u00e5r ikke klart og entydig av reguleringsplan og bestemmelser at disse omrissene er juridisk bindende. Det vises ogs\u00e5 til Sivilombudet sine uttalelser i SOM-2021-2112. Det var ikke indikasjoner i bestemmelsene p\u00e5 at kommunen hadde ment \u00e5 utelukke flere hus eller parseller enn de som allerede var tegnet inn og opprisset i planen p\u00e5 vedtakspunktet. Klager kan ikke se at gjeldende reguleringsplan inneholder noen rettslig bindende f\u00f8ringer for s\u00e5 vidt gjelder plassering eller antall boenheter. Vi viser ellers til klagen i sin helhet. 3. Vurdering av klagen N\u00e5r det gjelder anf\u00f8rsel om kommunens veiledningsplikt viser vi til at denne er betydelig modifisert innenfor plan- og bygningsrettens omr\u00e5de fordi partene generelt vurderes \u00e5 v\u00e6re i stand til \u00e5 ivareta egne interesser. I denne saken vektlegger vi ogs\u00e5 at tiltakshaver har f\u00e5tt bistand av en profesjonell akt\u00f8r og vurderer at plan- og bygningsetaten har oppfylt sin veiledningsplikt etter fvl. \u00a7 11. 3.1 Uteareal Det anf\u00f8res at kommunen skulle bedt om flere opplysninger dersom de mente det forel\u00e5 mangler ved uteoppholdsareal. V\u00e5r vurdering ved behandling av saken har v\u00e6rt at det ogs\u00e5 foreligger andre avslagsgrunner, dermed har vi ikke etterspurt ytterligere dokumentasjon. Ved s\u00f8knaden var det ikke dokumentert tilstrekkelig areal til utend\u00f8rs opphold med gode nok kvaliteter. I klagen vises det til at det i delesaken ble klart at eksisterende bolig hadde tilstrekkelig uteoppholdsareal med gode nok kvaliteter. Klager har i forbindelse med klagesak ogs\u00e5 skrevet at \u00abarealene som er vist for tomannsboligen som MUA, ikke er det eneste tilgjengelige arealet som kan avsettes til dette. Avgrensningen som ble gjort var ganske enkelt for \u00e5 synliggj\u00f8re at det var mer enn nok areal avsatt til MUA.\u00bb. Saksnummer KLAGE-2024/16537 Side 6 av 12 Illustrasjon fra klagen. Saksnummer KLAGE-2024/16537 Side 7 av 12 Konkret i Byfortettingssone skal det etableres 40 m2 uteoppholdsareal per boenhet hvor maks 50% kan v\u00e6re p\u00e5 tak/altan. Minimum 50% skal utformes som fellesareal eller offentlig tilgjengelig areal, jf. KPA2018 \u00a7 14.3. Vi har etter en ny gjennomgang i klagesaken kommet til at kravene som stilles til uteoppholdsareal i Byfortettingssone er oppfylt, jf. KPA2018 \u00a714 og pbl. \u00a7 28-7. P\u00e5 bakgrunn av dette vurderer vi at denne avslagshjemmelen frafalles. 3.2 Visuelle kvaliteter Pbl. \u00a7 29-2 gir to hovedelementer for vurderingen av hva som er gode visuelle kvaliteter. Tiltaket skal b\u00e5de ha gode visuelle kvaliteter i seg selv, og i forhold til omgivelsene. Dette er to selvstendige kriterier som m\u00e5 v\u00e6re oppfylt. Dersom tiltaket i seg selv eksempelvis ikke innehar gode visuelle kvaliteter er det ikke tilstrekkelig at det har gode visuelle kvaliteter sett i sammenheng med omr\u00e5det ellers. N\u00e5r et tiltaks visuelle kvaliteter skal vurderes er det vurderingsmomentene i bestemmelsen som er avgj\u00f8rende. Behovet for tiltaket vil falle utenfor denne vurderingen. Det er politisk vedtatt retningslinjer for hvilke hensyn som kan v\u00e6re relevante ved vurderingen av et tiltaks visuelle kvaliteter etter pbl. \u00a7 29-2. I KPA2018 \u00a7 8.2.9 st\u00e5r det at \u00ab[n]ye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb Oms\u00f8kte murer illustrert i r\u00f8dt. Vi viser til vedtaket og begrunnelsen p\u00e5 s. 6: \u00abUtforming av tiltaket er ikke tilstrekkelig tilpasset dets bygde og naturlige omgivelser. Det oms\u00f8kte tiltaket har for stort omfang. Selve tomannsboligen virker dominerende. Saksnummer KLAGE-2024/16537 Side 8 av 12 Prosjektet har ikke beste terrengtilpasning og tiltaket krever omfattende bruk av murer. Situasjonsplan viser 7 stk. forst\u00f8tningsmurer med lang utstrekning p\u00e5 81 lm totalt. De nye forst\u00f8tningsmurene vil bli oppf\u00f8rt b\u00e5de mot nord, \u00f8st og s\u00f8r for nybygget. Det vil si at tomannsboligen vil bli omringet av forst\u00f8tningsmurene og likevel f\u00e5r de to nye boenhetene sv\u00e6rt sm\u00e5 uteoppholdsarealer p\u00e5 bakkeniv\u00e5. Omkringliggende bebyggelse er boliger med store hager. Det oms\u00f8kte tiltaket vil skille seg ut fra den \u00f8vrige sm\u00e5husbebyggelsen i st\u00f8rrelsen og kvalitet p\u00e5 uteoppholdsareal. Det ser ut til at tomten ikke t\u00e5ler oppf\u00f8ring av ny tomannsbolig i tillegg til eksisterende enebolig. Vi anbefaler begrenset bruk av forst\u00f8tningsmurer og mindre omfang av nybygget.\u00bb I klagen vises det til at det kun er 31 m med mur som er n\u00f8dvendig. I klagebehandlingen tar vi som tidligere vist til kun stilling til tiltaket slik det ble oms\u00f8kt. S\u00e5 lenge mur 4, 5, 6 og 7 er s\u00f8kt i sammenheng med andre tiltak mener vi det ikke kan v\u00e6re avgj\u00f8rende for vurderingen av tiltakets visuelle kvaliteter at murene kunne ha v\u00e6rt unntatt s\u00f8knadsplikt isolert sett. I klagen er det anf\u00f8rt at omr\u00e5det ikke er homogent slik som kommunen antyder i avslaget. Vi st\u00e5r fast ved v\u00e5r vurdering av tiltakets visuelle kvaliteter og legger ogs\u00e5 vekt p\u00e5 at tomannsboligen som er oms\u00f8kt ikke er tilpasset eiendommens dimensjoner. Det er b\u00e5de murene og st\u00f8rrelse p\u00e5 bebyggelsen i forhold til tomten som gj\u00f8r at vi vurderer at tiltaket ikke har gode visuelle kvaliteter i forhold til dets omgivelser og plassering etter pbl. \u00a7 29-2. 3.2.1 Forskjellsbehandling Det er i forbindelse med vurdering av tiltakets visuelle kvaliteter ogs\u00e5 anf\u00f8rt at det foreligger usaklig forskjellsbehandling. Det er konkret vist til betongmurer i Holta\u00e5sen 39A4. Bilde vedlagt klagen. 4 Saksnummer: 202106792 Saksnummer KLAGE-2024/16537 Side 9 av 12 Dersom det skal foreligger usaklig forskjellsbehandling m\u00e5 sakene v\u00e6re b\u00e5de rettslig og faktisk sammenlignbare. Slik vi ser disse sakene opp mot hverandre er de ikke faktisk sammenlignbare. Vi viser da til at vurderingen av visuelle kvaliteter skal gj\u00f8res b\u00e5de ut fra tiltaket i seg selv, men ogs\u00e5 ut fra tiltaket i forhold til dets omgivelser. Eiendommen det er vist til i Holta\u00e5sen 39A har en annen utforming og er ikke faktisk sammenlignbar med det oms\u00f8kte tiltaket. Det er ogs\u00e5 vist til Holta\u00e5sen 16 B og C hvor det er godkjent en forst\u00f8tningsmur som er ca. 120 cm h\u00f8y og 58 meter lang. Her ble det gitt tillatelse til oppf\u00f8ring av tomannsbolig 25.01.20115. Flyfoto vedlagt klagen som viser mur. Selv om terrenget/utformingen av eiendommen her er mer lik det oms\u00f8kte. Vurderer vi at oms\u00f8kt tiltak skiller seg fra dette ettersom det er flere murer og disse plasseres rundt bebyggelsen og vil fremst\u00e5 mer dominerende. Til orientering er det s\u00f8kt om flere murer p\u00e5 denne eiendommen i sak BYGG-2023/12840. Det ble gitt avslag p\u00e5 s\u00f8knad om oppf\u00f8ring av st\u00f8ttemurer p\u00e5 27,8, 24,4 og 8,5 meter. Dette avslo kommunen med hjemmel i pbl. \u00a7\u00a7 29-2 og 29-4. Avslaget ble stadfestet av Statsforvalteren den 01.03.2024.6 3.3 Plankrav Det klare utgangspunktet som f\u00f8lger av KPA2018 \u00a7 3 er at det oms\u00f8kte tiltaket ikke kan etableres f\u00f8r det er utarbeidet en ny reguleringsplan. Reguleringsplanen som omfatter eiendommen, er vedtatt med hjemmel i bygningsloven av 1965. Det er s\u00f8kt om b\u00e5de unntak fra plankravet og dispensasjon. Tiltaket s\u00f8kes plassert p\u00e5 en eiendom som per i dag har en tomtest\u00f8rrelse p\u00e5 mer enn 1500 m2 og faller derfor ikke inn under tiltak det kan gis unntak for. Kommunen \u00abkan\u00bb gi dispensasjon fra bestemmelsen om plankrav dersom \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale 5 Saksnummer: 201018803 6 Klagesaksnummer: KLAGE-2023/18079, Statsforvalteren sitt saksnummer: 2024/2166 Saksnummer KLAGE-2024/16537 Side 10 av 12 eller regionale retningslinjer [ikke] blir vesentlig tilsidesatt\u00bb. I tillegg m\u00e5 fordelene ved \u00e5 gi dispensasjon v\u00e6re \u00abklart st\u00f8rre enn ulempene\u00bb, jf. pbl. \u00a7 19-2. Ettersom dispensasjon er en unntaksbestemmelse, er terskelen h\u00f8y for \u00e5 kunne innvilge en dispensasjon. Hensynet bak bestemmelsen om plankrav er at man sikrer en bred, helhetlig og grundig vurdering av arealbruk i bestemte omr\u00e5det f\u00f8r tiltak settes i gang. Offentlige myndigheter, grunneiere og andre ber\u00f8rte interesseparter skal f\u00e5 anledning til \u00e5 fremme sine synspunkter i prosessen frem mot et reguleringsvedtak. En planprosess er med p\u00e5 \u00e5 sikre overordnede forhold som infrastruktur og gr\u00f8ntstruktur i omr\u00e5det. Med bestemmelsen om plankrav s\u00f8ker man \u00e5 avklare areal- og ressursdisponering ved en overordnet prosess og ikke i den enkelte byggesak. Vi viser til begrunnelsen i vedtaket og at plankravet ogs\u00e5 er viktig for \u00e5 avklare forhold som uteareal, terrengbehandling, volum og utforming. Vi vurderer at s\u00f8knaden i byggesaken ikke har lykkes i \u00e5 vise at dette er tilstrekkelig ivaretatt uten en reguleringsplan. Klager mener at hensynene bak bestemmelsen er ivaretatt gjennom byggesaken. I tillegg er det vist til at bestemmelsen om plankrav i pbl. og at kommunen ikke kan hjemle et avslag p\u00e5 s\u00f8knad om dispensasjon i at tiltaket ikke er tilpasset sine omgivelser. Ved vurderingen av plankravet m\u00e5 vi se eiendommen i sammenheng med omr\u00e5det. Selv om det er klart at det har skjedd tilsvarende utbygging p\u00e5 flere eiendommer i omr\u00e5det uten at det er krevd reguleringsplan vurderer vi at t\u00e5legrensen for utvikling uten plan er n\u00e5dd. Denne saken skiller seg ogs\u00e5 fra saker hvor det er gitt tillatelse til deling og oppf\u00f8ring av bolig p\u00e5 eiendommer der det opprinnelig har v\u00e6rt en enebolig. Dette i form av at det her er s\u00f8kt om en tomannsbolig. P\u00e5 sammenlignbare eiendommene i gnr. 119 bnr. 1019 (Holtast\u00f8len 5B) og gnr. 119 bnr. 1016 (Holta\u00e5sen 39A) er det gitt tillatelser til eneboliger som medf\u00f8rer mindre belastning enn en tomannsbolig. Det er ogs\u00e5 kommet flere nabomerknader i saken som viser viktigheten av at det heller legges til rette for en planprosess der de, sammen med tiltakshaver og andre ber\u00f8rte interesseparter kan komme med sine synspunkter. P\u00e5 bakgrunn av dette er vi kommet til at hensynene bak bestemmelsen om plankrav ikke er ivaretatt. Fordelene ved \u00e5 dispensere fra plankravet vil v\u00e6re at tiltakshaver f\u00e5r realisert byggeplanene uten tids- og ressurskrevende planarbeid. Vi vurderer likevel at denne fordelen ikke er \u00abklart st\u00f8rre\u00bb enn ulempene som er at bygges ut og legges til rette for en tomannsbolig i uregulert omr\u00e5de uten en planprosess som vil \u00e5pne opp for medvirkning og n\u00e6rmere vurderinger knyttet til tomtens utnyttelse. S\u00e5 lenge bestemmelsen i KPA2018 stiller krav om plan for det oms\u00f8kte tiltaket kan vi ikke se at det er av avgj\u00f8rende betydning at plankravet etter pbl. \u00a7 12-1 tredje ledd knytter seg til \u00abgjennomf\u00f8ring av st\u00f8rre bygge og anleggsarbeider\u00bb. Saksnummer KLAGE-2024/16537 Side 11 av 12 Vi kan heller ikke se at det er avgj\u00f8rende at tiltaket er i samsvar med bestemmelser som knytter seg til tiltak i \u00d8vrig byggesone etter KPA2018 \u00a7 26. For utbygging i slike omr\u00e5der vil det ogs\u00e5 stilles krav om reguleringsplan etter KPA2018 \u00a7 3. 3.4 Dispensasjon for plassering i plankart I opprinnelig vedtak har vi etterlyst s\u00f8knad om dispensasjon fra regulert plassering i reguleringsplan ID 30150000. P\u00e5 eiendommen det s\u00f8kes om tiltak p\u00e5 var det ikke plassert nye hus, men planen viser eksisterende bebyggelse. Det er vist til delingssaken og at kommunen gikk bort fra \u00e5 kreve dispensasjon fra eiendomsgrensene i plankartet. Vi er etter en ny vurdering enig i klagers anf\u00f8rsler og vurderer at det ikke fremg\u00e5r tilstrekkelig klart av reguleringsbestemmelser og plankart at det ikke kan bygges utenfor bygningsopprissene i planen. Tiltaket er ikke avhengig av dispensasjon fra reguleringsplan ID 30150000. 4. Konklusjon Vi anbefaler at vedtaket opprettholdes. Vedlegg: 1. Oversiktskart 2. Oversiktsfoto 3. Situasjonsplaner mottatt 21.05.2024 4. Flyfoto 5. Supplering av klage datert 08.11.2024 6. Klage datert 26.09.2024 7. Tillatelse til riving datert 18.10.2024 8. Avslag p\u00e5 s\u00f8knad datert 05.09.2024 9. Vedtak fra Bymilj\u00f8etaten datert 25.06.2024 10. S\u00f8knad mottatt 21.05.2024 11. Nabomerknader Saksnummer KLAGE-2024/16537 Side 12 av 12 "
}