{
  "dokument_id": "2aa6bf5b-bfca-51db-be4d-509970c6861e",
  "doc_type": "case_attachment",
  "kommune": 5501,
  "tittel": "KUs uttalelse - Troms\u00f8badet KF",
  "url": "https://innsyn.tromso.kommune.no/application/getMoteDokument?dokid=2001749416",
  "tekst": " KONTROLLUTVALGET Til Kommunestyret i Troms\u00f8 kommune KONTROLLUTVALGETS UTTALELSE OM TROMSBADET KFs \u00c5RSREGNSKAP OG \u00c5RSBERETNING FOR 2023 Kontrollutvalget har i m\u00f8te 30.5.2024 behandlet Troms\u00f8badet KFs \u00e5rsregnskap og \u00e5rsberetning for 2023. Grunnlaget for behandlingen har v\u00e6rt \u00e5rsregnskapet til Troms\u00f8badet KF, styrets \u00e5rsberetning og revisjonsberetningen datert. 15.04.2024. I tillegg har revisor supplert kontrollutvalget med muntlig informasjon om aktuelle problemstillinger. Kontrollutvalget har merket seg at \u00e5rsregnskapet til Troms\u00f8badet KF for 2023 er gjort opp i balanse og viser et positivt netto driftsresultat p\u00e5 kr 812 124. Investeringsregnskapet for 2023 er gjort opp med et udekket bel\u00f8p p\u00e5 kr. 506 816 som er fremf\u00f8rt til inndekning i senere \u00e5r. \u00c5rsaken er knyttet til investeringer i varmeanlegg og hinderl\u00f8yper som ikke var budsjettert med i \u00e5rets investeringsbudsjett. Foretakets \u00f8konomiske resultat, tallst\u00f8rrelser og regnskapsposter er kommentert n\u00e6rmere i \u00e5rsberetningen og det vises til den. Kontrollutvalget har ogs\u00e5 merket seg at \u00e5rsregnskapet og \u00e5rsberetningen er avlagt uten vesentlige feil, og at revisjonsberetningen er uten merknader. Gjennom rapporteringer fra revisor har ikke kontrollutvalget blitt gjort oppmerksom p\u00e5 forhold som skal tilsi at revisjonen ikke har blitt utf\u00f8rt p\u00e5 en betryggende m\u00e5te. Kontrollutvalget anbefaler at kommunestyret godkjenner Troms\u00f8badet KFs \u00e5rsregnskap og \u00e5rsberetning for 2023. Troms\u00f8, den 30.mai 2024 Line Fusdahl leder av kontrollutvalget Gjenpart: Formannskapet Styret i Troms\u00f8badet KF "
}