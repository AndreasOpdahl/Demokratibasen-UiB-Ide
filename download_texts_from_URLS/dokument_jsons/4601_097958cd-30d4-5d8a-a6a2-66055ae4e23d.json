{
  "dokument_id": "097958cd-30d4-5d8a-a6a2-66055ae4e23d",
  "doc_type": "case_presentation",
  "kommune": 4601,
  "tittel": "Saksfremlegg RBA, Bergenhus, Damsg\u00e5rdveien 99-101, opparbeidelse offentlig plass og oppgradering av fellesomr\u00e5der",
  "url": "https://bergen.kommune.no/politikere-utvalg/api/fil/bk360/12587674/Framstilling-Saksfremlegg-RBA-Bergenhus-Damsgardveien-99-101-opparbeidelse-offentlig-plass-og-oppgradering-av-fellesomrader",
  "tekst": " R\u00e5det for byforming og arkitektur (RBA) 23-25 Saksframstilling V\u00e5r referanse: 2025/63918-9 Saksbehandler: \u00c5ge Vallestad Saksfremlegg RBA, Bergenhus, Damsg\u00e5rdveien 99-101, opparbeidelse offentlig plass og oppgradering av fellesomr\u00e5der Hva saken gjelder: Saken gjelder s\u00f8knad om tillatelse til \u2018Etablering av offentlig plass samt rehabilitering av fellesomr\u00e5der (Fe1) for sameiet Treet og sameiet Portalen (Damsg\u00e5rdveien 101-105, felt B1- B3). Se Landskapsplan L102 og situasjonskart L101 med avstander, ref. dok.nr. BYGG- 2025/10451-5, og andre relevante tegninger i dok.nr. 1: \u2022 Beplantning, nytt dekke, nye veiforbindelser, etablering av havnepromenade utenfor offentlig plass, m\u00f8blering, amfi, tuftepar, pop-up kafe/st\u00e5lkonteiner, trapp, rampe og mur Denne s\u00f8knaden m\u00e5 sees i sammenheng med sak BYGG-2022/15181 (Ren dispensasjon for 158/842, Damsg\u00e5rdsveien 101 og 103). De to s\u00f8knadene skal ha en parallell s\u00f8knadsprosess slik at sikkerhet, kvalitet og gjennomf\u00f8ringskraft blir ivaretatt ved en gjensidig avhengighet mellom de to s\u00f8knadene (Portalen uteomr\u00e5de/balkong dispensasjon og omr\u00e5del\u00f8ftet Spilloppen). Tiltakene oms\u00f8kes og behandles samtidig i alle faser. Dispensasjoner: Tiltaket er avhengig av dispensasjon fra: \u2022 Reg. 410200 arealform\u00e5let B1 Kombinert form\u00e5l annet byggeomr\u00e5de/allmennyttige form\u00e5l for etablering av park/offentlig plass innenfor form\u00e5let. \u2022 KPA \u00a76.1 Avstand til sj\u00f8 \u2013 for etablering av havnepromenade utenfor offentlig plass. \u2022 Reg. 410200 byggegrense til kommunalvei og riksvei. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som BY2, SJ\u00d8 og SA (sm\u00e5b\u00e5tanlegg) og den ligger innenfor hensynssonene Luftkvalitet - r\u00f8d sone, Konsesjonsomr\u00e5de, Vei st\u00f8y - gul sone. I kommunedelplan for 17330000 \u00c5rstad. KDP Puddefjorden-Damsg\u00e5rdsundet er eiendommen vist som Blandet sentrumsform\u00e5l, Boligomr\u00e5der og Veiareal. Eiendommen ligger i delomr\u00e5de 6 Damsg\u00e5rdsundet. Eiendommen omfattes av reguleringsplan ID 410200, \u00c5rstad. Gnr 158 bnr 93 mfl. Damsg\u00e5rdsveien 99, Brohodet, ikrafttredelsesdato 22.11.2009 og er regulert til B1: Almennyttig/annet form\u00e5l, Offentlig gangvei GV1 (foran B2), felles g\u00e5rdsplass Fe1, FS1 felles sm\u00e5b\u00e5thavn, Offentlig gangvei, Bolig og Gangvei. Deler av eiendommen omfattes av reguleringsplan endring ID 410201, \u00c5rstad. Gnr 158 bnr 93 mfl. Damsg\u00e5rdsveien 99, planendring, ikrafttredelsesdato 29.05.2013 og er regulert til B2 \u2013 blokkbebeyggelse. 1 Ansvarlig s\u00f8ker: Kime Arkitekter p\u00e5 vegne av BOB Eiendomsutvikling AS Intensjonen bak s\u00f8knaden: Den offentlige plassen (Spilloppen) har som intensjon \u00e5 bli omr\u00e5dets nye, gr\u00f8nne m\u00f8te- og aktivitetsplass for beboere og bes\u00f8kende i Damsg\u00e5rd. Det foresl\u00e5s en ny organisering og soneinndeling av offentlig plass ved Treet. Et hovedm\u00e5l er \u00e5 gj\u00f8re offentlig plass utenfor Treet mer offentlig, og koble denne delen med omr\u00e5det ved sj\u00f8en. Gjerder og porter som stenger folk ute fra offentlig plass fjernes. Kun gjerder som skal sikre mot fall beholdes. De to niv\u00e5ene innenfor form\u00e5l offentlig plass forbindes gjennom et amfi som b\u00e5de kan fungere som snarvei/trappeforbindelse, men ogs\u00e5 som fint oppholdssted med utsikt mot sundet. Det er ogs\u00e5 tenkt at dette kan brukes som tribune for arrangement, med scene nede p\u00e5 flaten som fokus. Amfiet kobles p\u00e5 fortau, og universell tilkomst mellom niv\u00e5ene sikres gjennom etablert rampe opp til treet og en forbedret gangvei ned til flaten ved sj\u00f8en med stigning 1:15. Offentlig plass programmeres med ulike typer aktivitet; treningstilbud, basketstativ og container som kan romme tempor\u00e6re aktiviteter. Alt program er organisert i en gr\u00f8nn og frodig ramme med ulike soner og ulike typer sitte og m\u00f8teplasser. Det er foresl\u00e5tt en sentral m\u00f8teplass i sonen mellom Treet og Portalen, hvor man har gode sol- og lysforhold uten overv\u00e5kning fra leiligheter. Dette omr\u00e5det har ogs\u00e5 de beste lys- og solforholdene p\u00e5 fellesomr\u00e5det. Eksisterende lekeapparat og m\u00f8blering foran Portalen bevares i sin opprinnelige form. Gr\u00f8ntarealene suppleres med ny vegetasjon i form av tr\u00e6r og busker slik at man f\u00e5r en bedre skjerming av fellesarealene. 2 Redegj\u00f8relse for arkitektur- og byform: 1. Helhetlig byform Det er jobbet grundig med kunnskapsgrunnlag i form av stedsanalyser og sosiokulturell analyse for \u00e5 forst\u00e5 stedet og stedets kvaliteter. Funnene i analysene, er oppsummert i avsnittet \u00abOppsummering-byromsanalyse\u00bb samt i \u00abHovedkonsept\u00bb. Dette skal gi grunnlag for en helhetlig utforming av Spilloppen og fellesarealene foran Treet og Portalen. 2. Estetisk opplevelse Stedet preges i dag av store veganlegg/bro, betong og asfalt, og det er gjennom analysearbeidet kommet sterke signal om at dette prosjektet b\u00f8r tilf\u00f8re Damsg\u00e5rdsundet en gr\u00f8nn lunge, da dette er mangelvare i dag. S\u00e5 v\u00e5r tolkning av estetisk opplevelse er \u00e5 skape en gr\u00f8nn park som tar fokus bort fra de monumentale installasjonene og byggene, og som skaper en menneskelig skala med lune oppholdsplasser og frodige omgivelser. 3. Samspill mellom by og natur Ref. punkt over, s\u00e5 skal Spilloppen opparbeides som gr\u00f8nn park hvor stedegen beplanting skal fremme b\u00e5de flora og fauna. Det velges tr\u00e6r og busker/stauder som fremmer fugle- og insektliv. 4. Bymilj\u00f8er med egenart Spilloppen er formet ut fra stedets premisser og behov; byrommet bygges av r\u00f8ffe og solide materialer som enten er restlager fra andre prosjekt i byen eller ombrukt fra andre prosjekt. Det industrielle og lite pretensi\u00f8se materialvalget skal gjenspeile stedets historie og s\u00e6rpreg \u2013 dette skal fremst\u00e5 som en plass for alle. 5. Vitalt byliv p\u00e5 bakkeplan Innledende analyser og sp\u00f8rreunders\u00f8kelse har gitt et klart svar p\u00e5 hva slags programmering de offentlige byrommet b\u00f8r ha. Her er signalet at det er behov for en frodig aktivitetspark tilpasset alle generasjoner og kulturer. Det er ogs\u00e5 tatt h\u00f8yde for \u00e5 skape et trygt byrom gjennom aktivisering og sosial overv\u00e5kning samt utforme parken slik at man ikke har noen baksider eller hj\u00f8rner man kan gjemme seg. God belysning er ogs\u00e5 ivaretatt. Spilloppen vil fungere som start- eller endepunkt p\u00e5 havnepromenaden inntil den blir bygget videre vestover, og dette vil ogs\u00e5 v\u00e6re med og aktivisere byrommet. 6. Sosialt b\u00e6rekraftig nabolag Prosjektet handler i stor grad om \u00e5 gj\u00f8re dette til et enda bedre sted \u00e5 bo \u2013 \u00e5 skape puls og aktivitet i omr\u00e5det som stimulerer til \u00e5 bruke uteomr\u00e5dene og skape et tryggere omr\u00e5de. Den offentlige plassen, Spilloppen, skal bli omr\u00e5dets nye, gr\u00f8nne m\u00f8te- og aktivitetsplass for b\u00e5de Damsg\u00e5rdsundet beboere, men ogs\u00e5 for resten av Bergens befolkning, og alle aldersgrupper og kulturer skal finne sin plass her. Plassen gj\u00f8res tilgjengelig for alle gjennom ramper og naturlige ledelinjer, og det skapes ulike oppholdsplasser tilpasset ulike behov og \u00f8nsker. 7. Lav energi- og ressursbruk Plassen/parken ligger lett tilgjengelig til fots eller sykkel. Det er lagt vekt p\u00e5 \u00e5 bruke restlager og ombruksmaterialer for etablering av plassen, og det gj\u00f8res minimale inngrep i dagens terreng. Det er sv\u00e6rt lite transport av masser ut fra byggeplass, og entrepren\u00f8r vil kunne tilby elektrisk maskinpark. 8. Endringsdyktig by Behovet for gr\u00f8nn lunge i Damsg\u00e5rdsundet er stort, og dette vil v\u00e6re et positivt bidrag i s\u00e5 m\u00e5te. Nytt aktivitetstilbud vil ogs\u00e5 bidra til \u00e5 minimere transport og behov for \u00e5 bevege seg til andre bydeler. Det er lagt opp til f\u00e5 konstruksjoner, og det meste av anlegget er reversibelt p\u00e5 en slik m\u00e5te at materialer og elementer kan ombrukes i andre anlegg. 3 Merknader nabovarsel Nabovarsel ble sendt ut 20. desember. Pga juleferie, ble frist for merknader satt til 13.01.2025. Det har kommet inn 1 merknad innen fristen: \u2022 Statens vegvesen, Transport-vest/Transportforvaltning Vest 3 Signaliserer at de er kritiske til utforming av tiltakene p\u00e5 gnr/bnr 158/95. De bemerker at det er behov for st\u00f8rre distanse mellom Rv555/Puddefjordsbroen og det aktuelle aktivitetsomr\u00e5det. De bemerker videre at de vil uttale seg utfyllende til dispensasjonss\u00f8knadene n\u00e5r de f\u00e5r disse oversendt. Se vedlegg I-3. \u2022 Svar: Tiltaket forholder seg til gjeldene reguleringsplan hvor det er regulert offentlig plass og Kombinert form\u00e5l/allmennyttig form\u00e5l. Det er lagt til rette for tilkomst til omr\u00e5det under bro, slik at Broeier kan vedlikeholde bropillarer. Dispensasjonss\u00f8knader: S\u00f8knad om dispensasjon fra KPA \u00a76.1 Avstand til sj\u00f8 Det s\u00f8kes dispensasjon fra KPA \u00a76.1 Avstand til sj\u00f8 i sentrumskjerne og byfortettingssone p\u00e5 10 meter. Deler av tiltaket g\u00e5r inn i form\u00e5l GV1 som er offentlig havnepromenade. Denne skal forlenges gjennom ny plass for fremtidig kobling videre vestover. Havnepromenade opparbeides iht Kvalitetsprogram for Damsg\u00e5rdsundet med tredekke, pullertbelysning og benker. Mellom havnepromenade og plass etableres soner med tr\u00e6r og lave markdekker i tillegg til en tuftepark og brukt st\u00e5lcontainer som kan benyttes til pop-up servering eller lagring av aktivitetselement. Alle tiltak innenfor 10 m fra sj\u00f8 tilrettelegges for allmennheten slik at man b\u00e5de sikrer tilkomst til sj\u00f8, men ogs\u00e5 aktivitet og gode m\u00f8teplasser. Se vedlegg D-2 og E-1/E2. I forhold til dagens situasjon, vil tiltaket tilf\u00f8re omr\u00e5det attraktive brukskvaliteter for allmenheten og vi mener fordelen med \u00e5 gi dispensasjon fra byggegrense til sj\u00f8 er st\u00f8rre enn ulempene. S\u00f8knad om dispensasjon fra avstand til veg Tiltaket vil komme n\u00e6rmere enn 15 m fra vegmidte, og det s\u00f8kes om dispensasjon fra avstandskrav. Tiltaket n\u00e6rmere veg omfatter etablering av st\u00f8ttemur og amfi. Dette amfiet skal sikre god forbindelse mellom \u00f8vre del av offentlig plass og nedre del av offentlig plass i henhold til reguleringsbestemmelsene. For \u00e5 f\u00e5 bygget amfiet, m\u00e5 det etableres en st\u00f8ttemur som holder p\u00e5 massene inn mot veg. Eksisterende st\u00f8ttemur som ivaretar denne funksjonen i dag, ligger ogs\u00e5 n\u00e6rmere enn 15 m (10 m). I tillegg ligger det gangrampe opp til treet innenfor dispensasjonsgrense, s\u00e5 en liten forskyving av st\u00f8ttemur n\u00e6rmere veg, vil ikke begrense mer enn allerede etablerte konstruksjoner. Nytt tiltak som kommer n\u00e6rmere veg, vil etableres for \u00e5 sikre gode forbindelser og koble plass og gate sammen. Dette for \u00e5 sikre b\u00e5de god tilkomst, men ogs\u00e5 sosial overv\u00e5kning. Vi mener derfor at fordelen med \u00e5 gi dispensasjon fra avstand til vegmidte er st\u00f8rre enn ulempene. Se vedlegg D-2 Situasjonsplan. Konklusjon: Det bes om en helhetlig vurdering av oms\u00f8kte tiltak sett opp mot intensjonen om \u00e5 \u00e5 gj\u00f8re offentlig plass utenfor Treet mer offentlig, og koble denne delen med omr\u00e5det ved sj\u00f8en Forslag til vedtak: Legges frem i m\u00f8te. Dato: 2. mai 2025 \u00c5ge Vallestad - Utvalgssekret\u00e6r 4 "
}