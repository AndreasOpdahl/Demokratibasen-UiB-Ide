{
  "dokument_id": "adfc99db-208f-5de6-b4e8-25081c8dffeb",
  "doc_type": "case_attachment",
  "kommune": 4601,
  "tittel": "Tilbudsbrev kastbur fra Loddefjord idrettslag",
  "url": "https://bergen.kommune.no/politikere-utvalg/api/fil/bk360/11493359/Tilbudsbrev-kastbur-fra-Loddefjord-idrettslag",
  "tekst": "Til Bergen kommune, Byr\u00e5dsavdelingen for n\u00e6ring, kultur og idrett Fra Loddefjord idrettslag Tilbud og bekreftelse p\u00e5 \u00f8nske om \u00e5 motta kastbur for diskos i Alv\u00f8en idrettspark Loddefjord idrettslag bekrefter med dette v\u00e5rt \u00f8nske om \u00e5 ta i bruk kastbur for diskos i Alv\u00f8en idrettspark. Vi \u00f8nsker \u00e5 utvide tilbudet med flere tekniske \u00f8velser til v\u00e5re unge ut\u00f8vere. Vi er i dialog med en erfaren ut\u00f8ver om \u00e5 bidra med instruksjon og inspirasjon. Gressbanen i Alv\u00f8en idrettspark brukes til fotball, i hovedsak trening for yngre ut\u00f8vere i sommerhalv\u00e5ret. Sambruk av anlegget er diskutert i hovedstyret, og vi ser ikke noen utfordringer med \u00e5 dele treningstid mellom fotball og friidrett. Loddefjord idrettslag bekrefter at vi p\u00e5tar oss kostnader og arbeidet med fundament for kastburet, og gir dette i gave til Bergen kommune, i henhold til f\u00f8lgende spesifikasjon: 1. Det skal leveres komplett fundament for kastbur, inkludert alle grave- og fundamenteringsarbeider. Kastringen for slegge og diskos som er i Alv\u00f8en idrettspark i dag kan brukes. 2. Fundamentet etableres i en sammenhengende hestesko-form, og m\u00e5 inkludere nye hylsefester som passer til de eksisterende stengene fra Fyllingsdalen stadion. 3. Plassering og avstand mellom stengene m\u00e5 v\u00e6re iht. bestemmelsene i IAAF sin Track and Field Facilities Manual. 4. Fundamentet m\u00e5 t\u00e5le vindlastp\u00e5kjenningen av stengene. 5. Fundamentet skal v\u00e6re i solid utf\u00f8relse, med tilstrekkelig armering, og v\u00e6re bygget av fagkyndig personell. 6. Plasseringen av kastburet m\u00e5 ikke komme i konflikt med aktivitets- eller sikkerhetssonen til andre idretter anlegget er ment for. 7. Stenger og nett leveres av Etat for idrett. Loddefjord idrettslag \u00f8nsker at stengene leveres s\u00e5 raskt som mulig, slik at vi kan starte arbeidet med fundament og ha utstyret klart til bruk v\u00e5rsesongen 2025. "
}