{
  "dokument_id": "59544fde-b001-5c97-9c47-a188da332272",
  "doc_type": "case_presentation",
  "kommune": 4601,
  "tittel": "Byr\u00e5dets arbeid med rullering av kommuneplanens arealdel",
  "url": "https://bergen.kommune.no/politikere-utvalg/api/fil/bk360/11361051/Framstilling-Byradets-arbeid-med-rullering-av-kommuneplanens-arealdel",
  "tekst": " Kommunalt r\u00e5d for personer med funksjonsnedsettelse | Eldrer\u00e5det | Ungdomsr\u00e5det Saksframstilling V\u00e5r referanse: 2023/246006-70 Saksbehandler: Birgitte Teglgaard J\u00f8rgensen Byr\u00e5dets arbeid med rullering av kommuneplanens arealdel Hva saken gjelder: Saken gjelder klargj\u00f8ring av byr\u00e5dets arbeid med rullering (endring) av kommuneplanens arealdel (KPA). Dette inkluderer valg av niv\u00e5 p\u00e5 rulleringen, samt innretningen av prosess og planlagt fremdrift. Saken er ikke en formell oppstart av arbeidet med KPA. Formell oppstart av planarbeidet etter plan- og bygningsloven \u00a7\u00a7 11-12 og 11-13 vil komme p\u00e5 et senere tidspunkt, sammen med h\u00f8ring og offentlig ettersyn av planprogram. I arbeidet med \u00e5 revidere kommuneplanens arealdel (KPA) fokuseres det p\u00e5 \u00e5 tilrettelegge for \u00f8kt boligbygging, forenkle prosesser, og redusere konfliktniv\u00e5et i saksbehandlingen. Byr\u00e5det vurderer tre alternativer for revisjonen: 1. Enkel oppdatering av bestemmelser \u2013 fokus p\u00e5 rask og fleksibel prosess uten store kartendringer. 2. Avgrenset revisjon \u2013 endringer p\u00e5 utvalgte tema som bolig og n\u00e6ring, men med risiko for lengre tidsbruk. 3. Full revisjon \u2013 omfattende endringer i hele planen, men krever mye tid og ressurser. R\u00e5denes behandling: R\u00e5dene kan komme med forsalg og merknader til saken. Saken er n\u00e5 behandlet i byr\u00e5det og skal ligge til grunn for det videre arbeidet. R\u00e5dene kan velge \u00e5 komme med forslag til det videre arbeidet og hvordan de \u00f8nsker \u00e5 bli involvert. S\u00e6rlig relevant for ungdom: Planen fremmer fortetting og boligbygging, som kan bidra til \u00e5 skape flere og mer tilgjengelige boliger. Effektiv saksbehandling vil gj\u00f8re det lettere \u00e5 etablere seg. S\u00e6rlig relevant for eldre: Videref\u00f8ring av en strukturert arealplanlegging med fokus p\u00e5 tettsteder og sentre kan gi bedre tilgang til tjenester og infrastruktur, og \u00f8ke boligtilbudet n\u00e6r kollektivtransport. S\u00e6rlig relevant for personer med funksjonsnedsettelse: Forslaget om en mer inkluderende boligplanlegging kan gi bedre tilgjengelighet og fleksible l\u00f8sninger i byggesaker, noe som er viktig for universell utforming og mobilitet i hele kommunen. Forslag til vedtak: Saken tas til orientering. 1 Dato: 22. oktober 2024 Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Saksfremlegget Evaluering av KPA, 2018. Sammendrag 2 Saksframstilling: 3 "
}