{
  "dokument_id": "0ddee425-7c90-5c82-8554-589afbf0ece9",
  "doc_type": "case_minutes",
  "kommune": 4601,
  "tittel": "Saksprotokoll UFKN, 09042025, Sak 56/25, Representantforslag fra Ann Kristin Helland Ramstr\u00f8m (SV) om utredning av tilrettelegging p\u00e5 \narbeidsplassen for kvinner i overgangsalderen",
  "url": "https://bergen.kommune.no/politikere-utvalg/api/fil/bk360/12496692/Innstilling-vedtak-Representantforslag-fra-Ann-Kristin-Helland-Ramstrom-SV-om-utredning-av-tilrettelegging-pa-arbeidsplassen-for-kvinner-i-overgangsalderen",
  "tekst": "Representantforslag fra Ann Kristin Helland Ramstr\u00f8m (SV) om utredning av tilrettelegging p\u00e5 arbeidsplassen for kvinner i overgangsalderen Utvalg for finans, kultur og n\u00e6ring behandlet saken i m\u00f8tet 09.04.2025 sak 56/25 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Anette Strand (H), Eira Vilde Martinsen Garrido (SV), Forslag fremsatt i utvalget: Anette Strand (H) fremsatte p\u00e5 vegne av H, FrP, BL, Sp og UAV(Hillers\u00f8y) f\u00f8lgende alternative forslag: Representantforslaget avvises med bakgrunn i byr\u00e5dets svar. Votering: Forslagsstillers forsalg fikk 5 stemmer (A, SV, MDG). Alternativt forslag fra H, FrP, BL, Sp og UAV(Hillers\u00f8y), fremsatt av Anette Strand (H) ble tiltr\u00e5dt med 10 stemmer (H, FrP, BL, V, Sp, UAV(Hillers\u00f8y). Forslagsstillers forslag til vedtak: 1. Bystyret ber byr\u00e5det om \u00e5 utrede behovene for hvordan kunne tilrettelegge p\u00e5 arbeidsplassen for kvinner i overgangsalderen ansatt i Bergen kommune. Aktuelle tiltak p\u00e5 arbeidsplassene som b\u00f8r unders\u00f8kes er behov for hvilerom, tilgang til kaldt vann, tilgang til garderobefasiliteter, ekstra skift av arbeidskl\u00e6r, \u00f8kt bruk av fleksitid osv. Dersom det er behov for \u00e5 tilrettelegge p\u00e5 andre omr\u00e5der, b\u00f8r utredningen gi kvinnene mulighet til \u00e5 fortelle om disse. 2. Bystyret ber byr\u00e5det om \u00e5 sette ned et utvalg som legger frem forslag til hvordan Bergen kommune kan jobbe for \u00e5 skape en \u00e5penhetskultur om overgangsalder. Det m\u00e5 bli et m\u00e5l at det \u00e5 ta opp symptomer og helseplager om overgangsalder med n\u00e6rmeste leder, ikke er et tabubelagt tema. Ved \u00e5 kunne snakke om plager som kan skyldes overgangsalderen, skal arbeidsgiver kunne legge til rette med positive tiltak. P\u00e5 sikt skal dette bidra til at kvinner i mindre grad sykemeldes pga. helseplager som kan skyldes overgangsalder. "
}