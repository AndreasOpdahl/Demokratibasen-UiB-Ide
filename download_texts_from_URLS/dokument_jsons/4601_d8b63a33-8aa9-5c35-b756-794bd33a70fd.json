{
  "dokument_id": "d8b63a33-8aa9-5c35-b756-794bd33a70fd",
  "doc_type": "case_presentation",
  "kommune": 4601,
  "tittel": "Uttalelse, s\u00f8knad om rutel\u00f8yve for fart\u00f8y",
  "url": "https://bergen.kommune.no/politikere-utvalg/api/fil/bk360/12577690/Framstilling-Uttalelse-soknad-om-ruteloyve-for-fartoy",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/150023-4 Uttalelse, s\u00f8knad om rutel\u00f8yve for fart\u00f8y Hva saken gjelder: R\u00f8dne Trafikk AS har s\u00f8kt Vestland fylkeskommune om rutel\u00f8yve p\u00e5 strekningen fra Solheimsviken til Gamle Bergen museum for \u00e5rets sommersesong. Tilbudet retter seg mot turister i Bergen, og har til hensikt \u00e5 gi turister og bes\u00f8kende i Bergen en sightseeingtur i Bergens havnebasseng, type \u00abhop-on/hop off\u00bb. Billetter vil v\u00e6re tilgjengelige som tur-billett, kr 295,- per rundtur. Turen vil ta ca. 2 timer tur/retur. Det skal benyttes helelektrisk ferge, type Hyke shuttle 0001. Denne har kapasitet til \u00e5 transportere inntil 50 passasjerer. Det s\u00f8kes om drift fra kl. 08:00- 21:00, alle dager i uken. Vedlagt er rutetabell. Vestland fylkeskommune ber n\u00e5 Bergen kommune om uttalelse i forbindelse med s\u00f8knaden. \u00d8konomiske konsekvenser: S\u00f8knaden behandles av Vestland fylkeskommune. Nytt b\u00e5ttilbud for turister og bes\u00f8kende i Bergen, vil ikke ha \u00f8konomiske konsekvenser for Bergen kommune. Byr\u00e5dens vurdering og anbefaling/konklusjon: Bergen kommune er positiv til s\u00f8knad om rutel\u00f8yve som oms\u00f8kt. Vi \u00f8nsker \u00e5 tilrettelegge for utvikling av et b\u00e6rekraftig reiseliv og tiltak som \u00f8ker byens attraktivitet som reiselivsdestinasjon. \"Nye steder\" i turistsammenheng som Solheimsviken og Laksev\u00e5g kan tilgjengeliggj\u00f8res og fremvises p\u00e5 en god m\u00e5te med oms\u00f8kte rutel\u00f8yve. Bergen kommune \u00f8nsker prim\u00e6rt \u00e5 ha en ja-holdning til de som \u00f8nsker \u00e5 bidra til \u00e5 utvikle byen, og i s\u00f8knadsprosesser, og samarbeide tett med n\u00e6ringslivet for \u00e5 fremme felles interesser og m\u00e5l. Det tas imidlertid forbehold om at denne uttalelsen ikke fremhever spesielt R\u00f8dne Trafikk AS fremfor andre operat\u00f8rer i en eventuell konkurransesituasjon. 1 Vedtakskompetanse: Byr\u00e5dets fullmakter pkt. 2.1 vedtatt av Bergen bystyre 27. november 2024 i sak 462/24: \u00abByr\u00e5dets driftsansvar Som \u00f8verste ledelse av kommunens administrasjon, som arbeidsgiver, tjenesteleverand\u00f8r, myndighetsut\u00f8ver, samfunnsutvikler og som folkevalgt organ, har byr\u00e5det myndighet til, og ansvar for, \u00e5 forest\u00e5 l\u00f8pende drift og utvikling av kommunens virksomhet.\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Byr\u00e5det avgir uttalelse til \u00abs\u00f8knad om rutel\u00f8yve for fart\u00f8y\u00bb slik den fremkommer av byr\u00e5dens vurdering og anbefaling/konklusjon. Dato: 6. mai 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: 1. Oversendelsesbrev fra Vestland fylkeskommune, datert 4.april 2025. 2. S\u00f8knad om driftskonsesjon fra R\u00f8dne Trafikk AS, datert 19.mars 2025. 3. Forslag til rutetabell 2 "
}