{
  "dokument_id": "451055c8-0164-5ca8-8bed-37612e1de1bc",
  "doc_type": "case_attachment",
  "kommune": 4601,
  "tittel": "Vedtak datert 04.11.2024",
  "url": "https://bergen.kommune.no/politikere-utvalg/api/fil/bk360/11655769/Vedtak-datert-04-11-2024",
  "tekst": " Plan- og bygningsetaten Din Bolig S\u00f8knad AS V\u00e5r referanse: BYGG-2024/15125-9 Litle\u00e5svegen 49 Saksbehandler: Kjersti Martinsen Hopp Dato: 04.11.2024 5132 NYBORG AVSLAG P\u00c5 S\u00d8KNAD Eiendom : Gnr 165 Bnr 190 Adresse : Markeveien 12 Tiltakshaver : Anne Lisbeth Gj\u00f8v\u00e5g Tiltaket : Bruksendring boligbygg Vi viser til s\u00f8knad mottatt 20.07.2024 og tilleggsdokumentasjon mottatt 03.08.2024, 16.09.2024 og 16.10.2024. 1. S\u00f8knaden gjelder: \u2022 Bruksendring til en ny boenhet p\u00e5 ca. 95 m2. Tiltaket krever dispensasjon fra kommuneplanens arealdel \u00a7 22.2 a. og b. vedr\u00f8rende st\u00f8y med hensyn til planl\u00f8sning og stille side samt st\u00f8yutsatt side. Det er s\u00f8kt om en slik dispensasjon. Det er fra ansvarlig s\u00f8ker side beskrevet at aktuell del av bygget som s\u00f8kes bruksendret sist ble godkjent som n\u00e6ring. Bygningsmyndigheten finner ikke \u00e5 kunne bekrefte dette. Eiendommen ble seksjonert i 1997. Seksjoneringstegningene viser n\u00e6ring for aktuell del av bygget. Vedtak etter plan- og bygningsloven ble gitt i 1998 og aktuell del av bygget er vist som sportsboder. Det er ikke s\u00f8kt om fasadeendringer. Det er oppgitt i f\u00f8lgebrev at eksisterende vinduer byttes til moderne lydvinduer og at spesifikasjoner for nye vinduer vil samsvare med bygningens opprinnelige design. Eiendommen er regulert til spesialomr\u00e5de bevaring ligger hensynssone kulturmilj\u00f8 1916-omr\u00e5det / kvartalsbebyggelse, Historisk sentrum og bestemmelsesomr\u00e5de #4. Bygningsmyndigheten har ikke oversendt s\u00f8knaden til Byantikvaren. 2. VEDTAK S\u00f8knad om tillatelse til bruksendring til en ny boenhet p\u00e5 ca. 95 m2 avsl\u00e5s, jf. kommuneplanens arealdel \u00a7 22 St\u00f8y bokstav a. og b. og pbl \u00a7 29-5 Tekniske krav med Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN videre henvisning til TEK17 \u00a7 \u00a7 12-2 Krav om tilgjengelig boenhet 3. ledd og 12-7 Krav til utforming av rom og annet oppholdsareal. 2.1. Dispensasjoner S\u00f8knad om dispensasjon fra kommuneplanens arealdel punkt 22.1 bokstav a. og b. vedr\u00f8rende st\u00f8y med hensyn til planl\u00f8sning og stille side samt st\u00f8yutsatt side avsl\u00e5s, jf. plan- og bygningsloven \u00a7 19-2. 2.2. Unntak fra byggteknisk forskrift Det gis ikke tillatelse til \u00e5 fravike byggteknisk forskrift \u00a7 8-5 vedr\u00f8rende trinnfri adkomst, jf. plan- og bygningsloven \u00a7 31-4. 2.3. Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 20.07.2024. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Byfortettingssone BY1 og den ligger innenfor hensynssonene: -Veist\u00f8y r\u00f8d sone og gul - Konsesjonsomr\u00e5de fjernvarme - Fare brannsmitte - Luftkvalitet gul sone - B\u00e5ndlagt etter lov om kulturminner (fredet bygrunn) - Hensyn kulturmilj\u00f8 1916-omr\u00e5det / kvartalsbebyggelse - Hensyn kulturmilj\u00f8 Historisk sentrum - Bestemmelsesomr\u00e5de #4 (KPA \u00a7 38) I kommunedelplan for KDP Sentrum er eiendommen vist som boligomr\u00e5der. I plankart 2 er eiendommen vist som spesialomr\u00e5de bevaring og kvartalsstruktur 1916-omr\u00e5de. Eiendommen omfattes av reguleringsplan ID 7340 0000 7340 0000, Bergenhus. Del av GNR 165, N\u00f8stet \u2013 Verftet \u2013 Klosteret, ikrafttredelsesdato 28.06.93 og er regulert til Bolig (felt B28) med hensynssone spesialomr\u00e5de bevaring. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 165 bruksnummer 190. Merknaden(e) g\u00e5r i hovedsak p\u00e5 sp\u00f8rsm\u00e5l om i hvilken etasje det s\u00f8kes om tiltak. S\u00f8ker har kommentert at de har opplyst dette er svart ut via epost V\u00e5r vurdering er at sp\u00f8rsm\u00e5l er svart ut av ansvarlig s\u00f8ker. Saksnummer BYGG-2024/15125 Side 2 av 10 3.3. Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 20.07.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. 3.4. Vannforsyning og avl\u00f8p Det er mottatt uttalelse fra Bergen vann datert 1306.2024, saksnummer 2024/92593. 3.5. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Det er ikke s\u00f8kt om fasademessige endringer. Eksisterende visuelle kvaliteter er ivaretatt. 3.6. Bokvalitet Det er ikke krav til detaljprosjekteringen ved s\u00f8knad om rammetillatelse. Vi velger likevel \u00e5 vise til krav i byggteknisk forskrift med hensyn til prosjektert trapp i baderom og takh\u00f8yde mindre enn 2,4 meter som er vist i plantegninger. Byggteknisk forskrift \u00a7 12-7 Krav til utforming av rom og annet oppholdsareal (1) Rom og annet oppholdsareal skal ha utforming, romh\u00f8yde og st\u00f8rrelse tilpasset sin funksjon. (2) For romh\u00f8yde i boenheter gjelder f\u00f8lgende: a) Rom for varig opphold skal ha h\u00f8yde minimum 2,4 m. Det er gitt motstridene informasjon i innsendt tegningsgrunnlag. I snitt vises en \u00abeksisterende innvendig h\u00f8yde p\u00e5 2,85 meter\u00bb. P\u00e5 plantegning oppgis 2,39 meter i kj\u00f8kken/stue. Vi minner om krav til 2,4 meter takh\u00f8yde for denne typen oppholdsrom. Vi legger imidlertid til grunn at det vil v\u00e6re mulig \u00e5 oppn\u00e5 en slik takh\u00f8yde pga. eksiterende forhold. Saksnummer BYGG-2024/15125 Side 3 av 10 Byggteknisk forskrift \u00a7 12-2 Krav om tilgjengelig boenhet 3. ledd: \u00abBoenheter i en bygning uten krav om heis som har alle hovedfunksjoner p\u00e5 bygningens inngangsplan, skal v\u00e6re tilgjengelig p\u00e5 inngangsplanet slik det f\u00f8lger av bestemmelser i forskriften, med mindre gangatkomsten oppfyller vilk\u00e5ret for unntak i \u00a7 8-5 annet ledd.\u00bb Vi oppfatter det slik at boenheten som oms\u00f8kes vil f\u00e5 tilkomst via trappe- og heishus som er felles for bygget, og deretter gjennomgang via felles parkeringsanlegg. Etter v\u00e5r oppfatning Saksnummer BYGG-2024/15125 Side 4 av 10 vil tiltaket uavhengig av sin tilkomst utl\u00f8se krav om tilgjengelig boenhet da boenheten etableres i et bygg som ikke kvalifiserer til unntak i \u00a7 8-5 2. ledd pga. bratt terreng. Tiltaket utl\u00f8ser ikke krav om heis pga. det kun ligger en etasje opp fra bakke/gateniv\u00e5. Vi stiller sp\u00f8rsm\u00e5l ved prioriteringen av bod og teknisk rom p\u00e5 boenhetens hovedplan, mens badet er prosjektert uten trinnfri atkomst. Det er ikke s\u00f8kt om unntak etter pbl \u00a7 31-4 for krav til romh\u00f8yde eller for krav om tilgjengelig boenhet. Selv om det s\u00f8kes unntak etter pbl \u00a7 31-4 i en eventuell ny s\u00f8knad, kan en ikke p\u00e5regne \u00e5 f\u00e5 dette innvilget for vist planl\u00f8sning for en ny boenhet. 3.7. St\u00f8y Ansvarlig s\u00f8ker har fremlagt st\u00f8yrapport fra Norconsult datert 13.06.2024. 3.8. Andre uttalelser eller vedtak S\u00f8knaden er sendt Statsforvalteren i Vestland, Statens vegvesen og Vestland Fylkeskommunen for uttalelse, det er ikke mottatt noen tilbakemelding. 3.9. Unntak fra tekniske krav Bruksendringen/ombyggingen anses ikke som forsvarlig ut fra sikkerhet, helse og milj\u00f8, jf. plan- og bygningsloven \u00a7 31-4. Ansvarlig s\u00f8ker har f\u00f8lgende begrunnelse \u00e5 unnta fra TEK17 \u00a7 8-5 Gangadkomst til bygning med boenhet: I henhold til plan- og bygningsloven \u00a7 31-4 kan det gis unntak fra tekniske krav dersom det vurderes som forsvarlig ut fra sikkerhet, helse og milj\u00f8. Det skal ogs\u00e5 legges vekt p\u00e5 byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand, forhold som kan redusere negative konsekvenser ved at det gis unntak og fordeler som kan oppn\u00e5s med tiltaket. Det aktuelle byggverket er omfattet av kulturmilj\u00f8 av nasjonal interesse og regulert til spesialomr\u00e5de bevaring. Etter v\u00e5r vurdering vil man kunne klare krav til tilgjengelighet med trinnfri adkomst ved \u00e5 tenke annerledes om planl\u00f8sningen. Det er heller ikke redegjort for at boenheten tilsynelatende har tilkomst via felles trappe- og heishus med tilgang til heis som vil l\u00f8se kravet til tilgjengelighet. 3.10. Dispensasjon Tiltaket kommer i strid med kommuneplanens arealdel \u00a7 22 med hensyn til st\u00f8y. Grenseverdier gitt i T-1442 tabell 3, nedre grenseverdi for gul sone, skal tilfredsstilles for Saksnummer BYGG-2024/15125 Side 5 av 10 tiltak som gir nytt st\u00f8yf\u00f8lsomt bruksform\u00e5l, herunder bruksendring, og ved etablering av nye st\u00f8ykilder. KPA \u00a7 22.2 Tiltak i st\u00f8ybelastet omr\u00e5de tilsvarende gul st\u00f8ysone Grenseverdier kan fravikes dersom det dokumenteres gjennom st\u00f8yfaglig utredning at f\u00f8lgende kriterier er oppfylt: a) Planl\u00f8sning og stille side: Alle boenheter skal ha minst en fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrom og minst 1 soverom skal ha minst 1 vindu som kan \u00e5pnes mot stille side. Barnehager og grunnskoler skal ha alle oppholdsrom p\u00e5 stille side. b) St\u00f8yutsatte sider: St\u00f8yniv\u00e5et skal ikke overstige nedre grenseverdi for r\u00f8d sone. Spesielt for \u00f8vrig byggesone og LNF: Grenseverdi reduseres med 5 dB. c) Uteoppholdsareal: St\u00f8yniv\u00e5et skal ikke overstige nedre grenseverdi for gul sone. Det s\u00f8kes om bruksendring til ny boenhet hvor boenheten ikke tilfredsstiller st\u00f8ykrav fastsatt i KPA. Boenheten har ikke tilgang p\u00e5 stille side og har fasadest\u00f8y p\u00e5 over 65 dB. Det er vist fasadest\u00f8y opp til 67 dB for aktuell del av bygget. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hensynet bak kommuneplanens bestemmelse om st\u00f8y vil v\u00e6re \u00e5 sikre en styring av utbygging i omr\u00e5der med st\u00f8ybelastning. Ved \u00e5 stille krav til en \u00f8vre grense for st\u00f8y og lydniv\u00e5 p\u00e5 eiendommer med st\u00f8yf\u00f8lsom bebyggelse, vil en forebygge st\u00f8ybelastning som kan p\u00e5virke folks helse og trivsel. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Saksnummer BYGG-2024/15125 Side 6 av 10 I denne konkrete saken vil st\u00f8ybelastningen for den nye boenheten p\u00e5virke bokvaliteten p\u00e5 en slik m\u00e5te at hensynet til folks helse og trivsel p\u00e5virkes negativt. Manglende innfrielse av krav til soverom og oppholdsrom mot stille side, samt et st\u00f8yniv\u00e5 opp mot 67 dB p\u00e5 boenhetens eneste frie fasade vurderes \u00e5 medf\u00f8re en stor forringelse av bokvaliteten. Det samme manglende ivaretakelse av krav til takh\u00f8yde, vist trapp i baderom og manglende trinnfri adkomst. Det taler heller ikke for god bokvalitet at boenhetens tilkomst er l\u00f8st direkte via felles parkeringsanlegg uten noen form for sluse. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra st\u00f8ykravet vurderes til at tiltakshaver kan utnytte lokalet sitt bedre enn i dag og at det kommer ny boenhet i et sentralt omr\u00e5de. Ulempene vil v\u00e6re d\u00e5rlig bokvalitet p\u00e5 grunn av planl\u00f8sning og st\u00f8y. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Saksnummer BYGG-2024/15125 Side 7 av 10 Kjersti Martinsen Hopp saksbehandler Hanne Karin Broch Saksbehandler Dette dokumentet er godkjent elektronisk. Kopi til Anne Lisbeth Gj\u00f8v\u00e5g Slembevegen 14 5137 MJ\u00d8LKER\u00c5EN STATSFORVALTAREN Nj\u00f8savegen 2 6863 LEIKANGER I VESTLAND Hildegard Marie Markeveien 14 5012 BERGEN Thuland Wall\u00f8e Saksnummer BYGG-2024/15125 Side 8 av 10 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/15125 Side 9 av 10 Saksnummer BYGG-2024/15125 Side 10 av 10 "
}