{
  "dokument_id": "246080c5-8764-5df6-8e54-0bf02a7ca824",
  "doc_type": "case_attachment",
  "kommune": 5501,
  "tittel": "1956-19 Notat fra Skred AS",
  "url": "https://innsyn.tromso.kommune.no/application/getMoteDokument?dokid=2001634833",
  "tekst": "Notat Oppdragsgiver Navn Kontaktperson Hamran/johansen Arkitekter AS Andr\u00e9 Johansen Oppdrag Nummer og navn Oppdragsleder 23462 (22522) - Troms\u00f8, Fjellheisen - (HP P\u00e5l Lohne 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Dokument Nummer Dato 23462-01-1 2023-09-27 Utf\u00f8rt av Kontrollert av P\u00e5l Lohne, Hallvard Skaare Nordbr\u00f8den Hallvard Skaare Nordbr\u00f8den, Sondre Lunde Versjon Dato Utf\u00f8rt Kontroll Beskrivelse 3 2023-09-27 HSN SL Oppdatert med presisering av sikringssone for skog som har betydning for skredfaren (kap. 4). 2 2023-09-20 PL HSN Inkludering av henvisning til NGU rapport for Storsteinen. 1 2023-09-19 PL HSN Original Skredfaglig innspill til ROS-analyse 1 Innledning I forbindelse med at Skred AS detaljprosjekterer skredsikring for ny bunnstasjon p\u00e5 vegne av Fjellheisen AS, er det kommet sp\u00f8rsm\u00e5l rundt skredfaren mot \u00f8vre stasjon og Fjellstua ifm. ROS-analyse. Skred AS utalte seg skriftlig p\u00e5 epost 19. og 20. april, hvor dette notatet formelt oppsummerer de vurderingene/innspillene som da ble gitt. 2 Bakgrunn I ROS-analyse (Multiconsult Norge AS, 2023) for \u00f8vre stasjon for Fjellheisen ble trukket fram at planomr\u00e5det ikke l\u00e5 innenfor noen av NVE sine aktsomhetssoner for skred fra bratt terreng, men at b\u00e5de utl\u00f8sningsomr\u00e5der og utl\u00f8psomr\u00e5der i aktsomhetskartene l\u00e5 like nedenfor. Multiconsult vurderte risikoen for steinsprang, s\u00f8rpe-, l\u00f8smasse- og fjellskred som for h\u00f8y, og at det derfor burde utf\u00f8res en detaljert skredfarevurdering for \u00e5 avklare den reelle skredfaren ift. planomr\u00e5det. Kommentarene vedr\u00f8rende de ulike skredprosessene med forh\u00f8yet risiko (behov for videre vurdering), som Skred AS mottok 19. april og uttalte seg p\u00e5 er gjengitt under: Skred AS Foretaksregisteret: T: 455 11 222 Torget 3 NO 914 596 890 MVA E: post@skred.as 3570 \u00c5l Konto nr.: 2320 17 26158 W: www.skred.as Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 o L\u00f8smasseskred \u2013 \u00abPlanomr\u00e5det ligger utenfor aktsomhetsomr\u00e5der i NVEs Aktsomhetskart for jord- og flomskred. Det vises p\u00e5 detaljreguleringsplanen at det er hensynssone for ras- og skredfare innenfor planomr\u00e5det. Skredsonen er ikke kartlagt [26]. NGUs temakart L\u00f8smasser viser at hoveddelen av planomr\u00e5det er regnet som bart fjell, stedvis tynt l\u00f8smassedekke. Klimaprofil for Troms tilsier at det vil v\u00e6re mer nedb\u00f8r med tilh\u00f8rende overvann- og flomhendelser som kan v\u00e6re utl\u00f8sende \u00e5rsaker for skred. Vurderinger for risiko for skred/grunnforhold b\u00f8r gjennomf\u00f8res av geotekniker eller andre tilsvarende fagkyndige. Grunnet h\u00f8y usikkerhet kan ikke dette risiko- og s\u00e5rbarhetsforholdet utelukkes for planomr\u00e5det. Det gj\u00f8res en generell vurdering for dette og relaterte tema i kap. 5.1.1. Det understrekes at det er behov for bedre underlag og vurderinger gjennomf\u00f8rt av geotekniker eller tilsvarende fagkyndig for \u00e5 adekvat kunne vurdere dette temaet\u00bb. o Steinsprang \u2013 \u00abPlanomr\u00e5det ligger utenfor aktsomhetsomr\u00e5der i NVEs temakart for Aktsomhetskart for steinsprang. Utl\u00f8sningsomr\u00e5der og utl\u00f8psomr\u00e5der ligger like utenfor planomr\u00e5det. Uten vurderinger fra geotekniker eller andre tilsvarende fagkyndig kan det ikke vurderes hvorvidt dette er en faktor for steinsprang/ skred risiko for planomr\u00e5det. Vurderinger for risiko for skred/grunnforhold b\u00f8r gjennomf\u00f8res av geotekniker eller andre tilsvarende fagkyndige. Grunnet h\u00f8y usikkerhet kan ikke dette risiko- og s\u00e5rbarhetsforholdet utelukkes for planomr\u00e5det. Det gj\u00f8res en generell vurdering for dette og relaterte tema i kap. 5.1.1. Det understrekes at det er behov for bedre underlag og vurderinger gjennomf\u00f8rt av geotekniker eller tilsvarende fagkyndig for \u00e5 adekvat kunne vurdere dette temaet\u00bb. o S\u00f8rpeskred \u2013 \u00abIf\u00f8lge faktaark om s\u00f8rpeskred fra NVE [16] l\u00f8ses s\u00f8rpeskred oftest ut i perioder med kraftig regn og/eller intens sn\u00f8smelting ved br\u00e5 temperatur\u00f8kninger. Skredene utl\u00f8ses vanligvis i omr\u00e5der med sn\u00f8dybde p\u00e5 minst 0,5 m. Senorge sitt kart med \u00e5rsmaksimum for sn\u00f8dybde viser at omr\u00e5det planomr\u00e5det ligger i har 50-200 cm med sn\u00f8. S\u00f8rpeskred g\u00e5r hovedsakelig i skr\u00e5ninger brattere enn 30 grader. Partiet rett nedfor Fjellstua og langs skrenten er 35-90 % bratt. S\u00f8rpeskred er hurtige, flomlignende skred av vannmettet sn\u00f8, som ofte ogs\u00e5 river med seg jord og annet materiale. S\u00f8rpeskred i dette omr\u00e5det vil kunne ha innvirkning p\u00e5 omr\u00e5destabilitet planomr\u00e5det. Det kan ikke sies i hvilken grad uten innspill fra geotekniker eller annen tilsvarende fagkyndig. Det vises p\u00e5 detaljreguleringsplanen at det er hensynssone for ras- og skredfare innenfor planomr\u00e5det. Skredsonen er ikke kartlagt. Vurderinger for risiko for skred/grunnforhold b\u00f8r gjennomf\u00f8res av geotekniker eller Hamran/johansen Arkitekter AS 2/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 andre tilsvarende fagkyndige. Grunnet h\u00f8y usikkerhet kan ikke dette risiko- og s\u00e5rbarhetsforholdet utelukkes for planomr\u00e5det. Det gj\u00f8res en generell vurdering for dette og relaterte tema i kap. 5.1.1. S\u00f8rpeskred er inkludert i vurderingen av hendelsen Overvann i kap. 5.1.2. Det understrekes at det er behov for bedre underlag og vurderinger gjennomf\u00f8rt av geotekniker eller tilsvarende fagkyndig for \u00e5 adekvat kunne vurdere dette temaet\u00bb. o Fjellskred \u2013 Planomr\u00e5det er utenfor faresonen for fjellskred, men Storsteinen er markert som et hovedpunkt for ustabilt fjellparti p\u00e5 NVEs kart Faresoner for store fjellskred. Punktet er satt til < 1/5000 \u00e5rlig sannsynlighet. Dette er den laveste mulige rangeringen. Det vises p\u00e5 detaljreguleringsplanen at det er hensynssone for ras- og skredfare innenfor planomr\u00e5det. Skredsonen er ikke kartlagt. Vurderinger for risiko for skred/grunnforhold b\u00f8r gjennomf\u00f8res av geotekniker eller andre tilsvarende fagkyndige. Grunnet h\u00f8y usikkerhet kan ikke dette risiko- og s\u00e5rbarhetsforholdet utelukkes for planomr\u00e5det. Det gj\u00f8res en generell vurdering for dette og relaterte tema i kap. 5.1.1. Det understrekes at det er behov for bedre underlag og vurderinger gjennomf\u00f8rt av geotekniker eller tilsvarende fagkyndig for \u00e5 adekvat kunne vurdere dette temaet\u00bb. 3 Skredfaglig innspill til ROS-analysen Terrenget ovenfor toppstasjonen er slakt (Figur 6), og ved \u00e5 f\u00f8lge NVE sin kartbaserte veileder (NVE, 2023) er det ikke behov for at skredfaren mot toppstasjonen utredes etter TEK17 \u00a77-3 (DiBK, 2023). Toppstasjonen ligger imidlertid ovenfor bratt terreng, hvor det bratte terrenget under har aktsomhetssoner (Figur 7 og Figur 8), faresoner for skred fra bratt terreng (Figur 9). I tillegg er det kartlagt for fjellskred (Figur 10), men det er ikke tegnet faresoner etter TEK17 \u00a77-3. Faresone for skred i bratt terreng er kartlagt mtp. bebyggelsen i Troms\u00f8 kommune, og kartleggingsomr\u00e5det er derfor ikke trukket opp til toppstasjonen, men toppstasjonen ligger innenfor p\u00e5virkningsomr\u00e5det i rapporten (NGI, 2016). Rapporten ligger ogs\u00e5 til grunn for detaljprosjekteringen Skred AS har gjort for skredsikring av bunnstasjonen til fjellheisen. Storsteinen som trekkes frem er gitt en l\u00f8snesannsynlighet p\u00e5 mindre enn 1/5000, hvilket betyr at tiltak i sikkerhetsklasse S3 (DiBK, 2023) kan oppf\u00f8res innenfor faresonen som er tegnet. Verken l\u00f8sneomr\u00e5det eller utl\u00f8psomr\u00e5det er i ber\u00f8ring med toppstasjonen for Fjellheisen. Toppstasjonen ligger innenfor vurdert omr\u00e5de, og er vurdert \u00e5 ha tilfredsstillende sikkerhet mot fjellskred. Fjellskred skal ikke kartlages etter NVEs veileder for skred i bratt terreng (NVE, 2020), men fagpersoner skal melde inn partier som potensielt er ustabil og ikke under overv\u00e5king. Ustabile fjellpartier skal kartlegges av NGU/NVE. Storsteinen ble f\u00f8rst kartlagt i 2006 og siste oppdatering av NGU ble gjort 25-06-2021 (NGU, 2021). Vurderingene knyttet til stabiliteten p\u00e5 fjellpartiet anses derfor som oppdatert og godt faglig dokumentert. Hamran/johansen Arkitekter AS 3/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 4 Sikringsomr\u00e5de for skog av betydning for skredfaren NGIs skredfarekartlegging for deler av Troms\u00f8 kommune (NGI, 2016) angir en grov avgrensning for skog som er viktig for skredfaren (Figur 1). Dette er tatt inn som en sikringssone i et utkast til reguleringsplanen datert 18.09.2023 (H190_1-2, Figur 2) og dekker deler av planomr\u00e5det for \u00f8vre stasjon. I forbindelse med forprosjektering av sikringstiltak for ny bunnstasjon til Fjellheisen utarbeidet Skred AS et datasett for skog som p\u00e5virker og ikke p\u00e5virker fare for sn\u00f8skred (Figur 3). Dette er basert p\u00e5 SR16-data fra NIBIO som er innhentet etter NGIs skredfarekartlegging, og er mye mer detaljert enn grunnlaget NGI hadde i sin tid. Vi vurderer derfor basert p\u00e5 tilgjengelig data at skogen ikke har betydning for skredfaren innenfor den markerte sikringssonen i Figur 2, verken for ny topp- eller bunnstasjon. I forbindelse med utbygging av ny bunnstasjon for Fjellheisen (annen plansak enn den omtalte) er det et rekkef\u00f8lgekrav om skredsikring fordi bunnstasjonen ligger innenfor faresone for skred i bratt terreng med nominell \u00e5rlig sannsynlighet for skred st\u00f8rre enn 1/5000. Skredsikring for \u00e5 hindre utl\u00f8sning av sn\u00f8skred (st\u00f8tteforbygninger, se Figur 5) skal derfor bygges i deler av omr\u00e5det rett nedenfor planomr\u00e5det, og vil ha en vesentlig st\u00f8rre effekt p\u00e5 hindring av sn\u00f8skred enn skog. Tiltakene vil p\u00e5 sikt sannsynligvis f\u00f8re til at skogen i omr\u00e5det blir tettere, da tiltakene vil hindre at sn\u00f8skred utl\u00f8ses og skader skogen. Skogen f\u00e5r dermed tid til \u00e5 etableres. Figur 1: Utsnitt fra NGIs skredfarekartlegging fra 2016 som grovt angir skog som er viktig for skredfaren. Hamran/johansen Arkitekter AS 4/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Figur 2: Utsnitt fra plankart med sikringssone H190_1 oversendt til Skred AS 26.09.2023. Plan-ID 1956, utarbeidet 18.09.2023. Hamran/johansen Arkitekter AS 5/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Figur 3: Figur fra forprosjektering av st\u00f8tteforbygninger i l\u00f8sneomr\u00e5de for sn\u00f8skred som skal sikre ny bunnstasjon til Fjellheisen mot sn\u00f8skred. Figuren viser hvor det er skog, og om denne har effekt p\u00e5 sannsynlighet for utl\u00f8sning av sn\u00f8skred eller ikke. Planomr\u00e5det ber\u00f8rer ikke steder hvor skogen har hindrende effekt p\u00e5 utl\u00f8sning av sn\u00f8skred. Figuren er hentet fra Skred AS rapport 22138-01-2. Figur 4: Bilde fra deler av omr\u00e5det nord for toppstasjonen viser at det tiln\u00e6rmet ikke er skog i \u00f8vre deler av sikringssonen angitt av NGI. Dette stemmer overens med data vist i figur 3. Hamran/johansen Arkitekter AS 6/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Figur 5: Planlagt skredsikring for \u00e5 tilfredsstille sikkerhetskravene for skred i bratt terreng for ny bunnstasjon til Fjellheisen. Sikringen er omtalt i Skred AS rapport 22138-01-2. 5 Konklusjon Skred AS kan ikke se at det er behov for en detaljert skredfarevurdering for skred mot den nye toppstasjonen, da det ikke er l\u00f8sneomr\u00e5der for noen skredprosesser oppstr\u00f8ms for hvor toppstasjonen er planlagt plassert. Skred AS har ogs\u00e5 dokumentert med et mer detaljert datagrunnlag at det innenfor planomr\u00e5det til \u00f8vre stasjon/fjellstua ikke er skog av betydning for skredfaren for bebyggelsen nedenfor. Det bemerkes imidlertid at bygg eller andre tiltak som plasseres inn mot det bratte terrenget m\u00e5 forankres p\u00e5 en slik m\u00e5te at det nye lastbildet ikke medf\u00f8rer destabilisering av grunnen. Hamran/johansen Arkitekter AS 7/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Krav til konstruksjonssikkerhet er ivaretatt via TEK17 \u00a710. Avhengig av om bygget forankres i berg eller l\u00f8smasser, vil dette v\u00e6re noe som ansvarsbelegges (SAK10) av ingeni\u00f8rgeolog (RIGberg) eller geotekniker (RIG) i detaljprosjektering av toppstasjonen. Kravet om at ingen m\u00e5 gj\u00f8re eller sette i verk noe som er til skade eller ulempe p\u00e5 naboeiendommer f\u00f8lge Grannelova \u00a72 (Justis- og beredskapsdepartementet, 2023). 6 Referanser DiBK. (2023). Byggteknisk forskrift med veiledning (TEK 17). Justis- og beredskapsdepartementet. (2023, 09 19). Lovdata. Hentet fra Lov om rettsh\u00f8ve mellom grannar (grannelova): https://lovdata.no/dokument/NL/lov/1961-06-16-15 Multiconsult Norge AS. (2023). 10250415-01-RIS-RAP-001. ROS iht. PBL for Fjellheisen Troms\u00f8. NGI. (2016). Rapport nr. 17-2016. Skredfarekartlegging i Troms\u00f8 kommune. NVE. NGU. (2021, 06 25). NGU.no. Hentet 09 20, 2023 fra RAPPORT OM FARE- OG RISIKOKLASSIFISERING AV USTABILE FJELLPARTI - Storsteinen: https://geo.ngu.no/api/faktaark/ustabilefjell2/visRapport.php?globalid={7550116E- A78D-42B1-B68A-95BF5BA65DB3} NVE. (2020, 10 20). Sikkerhet mot skred i bratt terreng - utredning av skredfare i reguleringsplan og byggesak. Revidert 15.05.2023. Hentet 09 20, 2023 fra https://veileder-skredfareutredning-bratt-terreng.nve.no/ NVE. (2023, 04 19). Kartbasert veileder for reguleringsplan. Hentet fra Kartbasert veileder for reguleringsplan: https://nve.maps.arcgis.com/apps/MapSeries/index.html?appid=66271d2e94014aff 80fc065a18ad1f50 Hamran/johansen Arkitekter AS 8/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 7 Figurer Figur 6: Terrenghelning i omr\u00e5det rundt den nye toppstasjonen for Fjellheisen. Hamran/johansen Arkitekter AS 9/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Figur 7: NVEs aktsomhetssone for jord- og flomskred. Hamran/johansen Arkitekter AS 10/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Figur 8: NVEs aktsomhetssone for steinsprang Hamran/johansen Arkitekter AS 11/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Figur 9: Faresoner for skred i bratt terreng, kartlagt av NGI i 2015 p\u00e5 oppdrag fra NVE (NGI, 2016). Hamran/johansen Arkitekter AS 12/13 Oppdrag: 23462 (22522) - Troms\u00f8, Fjellheisen - (HP 22522) Skredfaglig innspill til ROS-analyse for Fjellheisen \u00f8vre stasjon. Reguleringsplan Notat: Skredfaglig innspill til ROS-analyse Dokument nr.: 23462-01-1. Dato: 2023-09-27 Figur 10: NVEs faresone for fjellskred. Hamran/johansen Arkitekter AS 13/13 "
}