{
  "dokument_id": "33d98060-8d96-5e54-951a-0b802c1a5624",
  "doc_type": "case_presentation",
  "kommune": 4601,
  "tittel": "Endring i lokal Forskrift om feiing, kontroll av feiebehov, tilsyn med fyringsanlegg og brannforebyggende arbeid, samt om gebyr for feiing og tilsyn for Bergen kommune",
  "url": "https://bergen.kommune.no/politikere-utvalg/api/fil/bk360/10609435/Framstilling-Endring-i-lokal-Forskrift-om-feiing-kontroll-av-feiebehov-tilsyn-med-fyringsanlegg-og-brannforebyggende-arbeid-samt-om-gebyr-for-feiing-og-tilsyn-for-Bergen-kommune",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/16817-32 Endring i lokal Forskrift om feiing, kontroll av feiebehov, tilsyn med fyringsanlegg og brannforebyggende arbeid, samt om gebyr for feiing og tilsyn for Bergen kommune Hva saken gjelder: Saken gjelder endringer i Forskrift om feiing, kontroll av feiebehov, tilsyn med fyringsanlegg og brannforebyggende arbeid, samt om gebyr for feiing og tilsyn for Bergen kommune (heretter forskriften). Forslaget g\u00e5r i korte trekk ut p\u00e5 \u00e5 korrigere ordlyden i forskriftens \u00a7 4, 2. ledd, som ved en inkurie fikk feil ordlyd da forskriften ble vedtatt. Bergen bystyre vedtok forskriften i m\u00f8tet 23.11.2022 sak 313/22: 1. Bergen bystyre vedtar fremlagt Forskrift om feiing av r\u00f8ykl\u00f8p, kanaler, ildsteder og fyringsanlegg og brannforebyggende arbeid, samt om gebyr for feiing og tilsyn for Bergen kommune. 2. Forskriften trer i kraft 01.01.2023. 3. Fra samme dato oppheves Bergen kommunes gjeldende forskrift om feie- og tilsynstjenester for Bergen kommune vedtatt av bystyret 22.11.2017 i sak 296/17: FOR-2017-11-22-2408 For \u00e5 rette opp i inkurien, har forslaget til ny korrigert ordlyd v\u00e6rt p\u00e5 h\u00f8ring i tr\u00e5d med utredningsplikten i forvaltningsloven \u00a7 37. Byr\u00e5det behandlet saken i m\u00f8tet 18.04.2024 sak 1101/24 og fattet f\u00f8lgende vedtak: \u00abDet foresl\u00e5s f\u00f8lgende endringer i forskrift om feiing, kontroll av feiebehov, tilsyn med fyringsanlegg og brannforebyggende arbeid, samt om gebyr for feiing og tilsyn, Bergen kommune (FOR-2022-11-23-2083): 1. Ny ordlyd i forskriftens \u00a7 4, annet ledd: \u00abTilsynsgebyret faktureres eier av bruksenheten, jf. \u00a7 6, f\u00f8rste ledd.\u00bb 2. Nytt tredje ledd i forskriftens \u00a7 4, tredje ledd: \u00abFeiegebyret faktureres eier(e) av r\u00f8ykl\u00f8pet, jf. \u00a7 9, siste ledd.\u00bb Endringene sendes p\u00e5 h\u00f8ring og gj\u00f8res til gjenstand for offentlig ettersyn, jf. forvaltningslovens \u00a7 37.\u00bb Etter gjennomf\u00f8rt h\u00f8ring, fremmes n\u00e5 sak om vedtak av endret ordlyd for Bergen bystyre. 1 H\u00f8ringsinnspill Kommunen skal iht. forvaltningsloven \u00a7 37 om utredningsplikt, forh\u00e5ndsvarsling og uttalelser fra interesserte \u00abp\u00e5se at saken er s\u00e5 godt opplyst som mulig f\u00f8r vedtak treffes.\u00bb Videre skal \u00aboffentlige og private institusjoner og organisasjoner for de erverv, fag eller interessegrupper som forskriftene skal gjelde eller gjelder for eller hvis interesser s\u00e6rlig ber\u00f8res, gis anledning til \u00e5 uttale seg f\u00f8r forskriften blir utferdiget, endret eller opphevet\u00bb. Forslaget til korrigering i forskrift har v\u00e6rt kunngjort p\u00e5 kommunens nettsider (Kommunetorget), og ble den 26. april ogs\u00e5 sendt ut til f\u00f8lgende h\u00f8ringsinstanser med h\u00f8ringsfrist 9.juni: \u2022 Bergen Huseierforening \u2022 Direktoratet for samfunnssikkerhet og beredskap (DSB) \u2022 Statsforvalteren i Vestland \u2022 Huseiernes Landsforbund \u2022 Bergen N\u00e6ringsr\u00e5d Det er kommet ikke kommet inn noen h\u00f8ringsinnspill innen fristen den 9. juni. Bergen brannvesens vurdering og anbefaling: Brannvesenets ansvar for feiing og tilsyn f\u00f8lger av brann- og eksplosjonsvernloven (LOV- 2002-06-14-20) \u00a7 11, 1.ledd, bokstav h at brannvesenet skal \u00abs\u00f8rge for feiing og tilsyn med fyringsanlegg\u00bb. Ansvaret er n\u00e6rmere beskrevet i forskrift om brannforebygging (FOR-2015- 12-17-1710) \u00a7 17. Videre f\u00f8lger det av brann- og eksplosjonsvernloven \u00a7 28, 2.ledd at: \u00abKommunestyret selv kan fastsette lokal forskrift om gebyr for gjennomf\u00f8ring av feiing og tilsyn med fyringsanlegg\u00bb. Tilsyn med fyringsanlegg skal avdekke om eier etterlever brann- og eksplosjonsvernloven og forskrifter gitt i medhold av loven. Det f\u00f8res tilsyn med at fyringsanlegget for oppvarming av byggverk er intakt, virker som forutsatt og er tilfredsstillende sikret mot brann og annen skade. Brannforebyggeren skal vurdere forhold ved fyringsanlegget som har betydning for brannsikkerheten eller atkomsten for feiing. For \u00e5 ivareta brannsikkerheten til beboerne er det viktig at brannforebyggeren gjennomf\u00f8rer tilsyn i alle bruksenheter (eks. bygninger med flere etasjer) som er tilknyttet et aktivt r\u00f8ykl\u00f8p. Tilsynet m\u00e5 gjennomf\u00f8res om de har montert ildsted eller ikke. Erfaringsvis er det ofte mangler knyttet til brannsikkerheten ogs\u00e5 i en bruksenhet uten ildsted, men med aktivt r\u00f8ykl\u00f8p. Tilsyn skal gjennomf\u00f8res risikobasert og etter kartlagt behov. Kartleggingen skal bidra til at ressursene brukes der risikoen er st\u00f8rst. Gebyret for tilsyn med fyringsanlegg og kontroll av feiebehov var forutsatt likt for alle bruksenheter med minst ett aktivt r\u00f8ykl\u00f8p (uavhengig av om det er aktivt ildsted i bruksenheten). For de fleste innebar det et rimeligere tilsynsgebyr. Forskriftens form\u00e5l er beskrevet i \u00a7 1, herunder sikre at kommunen f\u00e5r dekket sine kostnader knyttet til feiing og tilsyn med fyringsanlegg, i tr\u00e5d med brann- og eksplosjonsvernloven \u00a7 28. Plikten til \u00e5 betale gebyr er regulert i \u00a7 4, 2.ledd, 1.setning. I gjeldende forskrift lyder denne: \u00abTilsynsgebyret faktureres eier av bruksenheten som har registrert ildsted\u00bb. Denne ordlyden strider med ordlyden i \u00a7 6, 1.ledd, som sier at: 2 \u00abGebyret innkreves for alle bruksenheter (boenheter) med minst ett aktivt r\u00f8ykl\u00f8p til bruk for oppvarming.\u00bb Ordlyden i \u00a7 6, 1.ledd er i samsvar med intensjonen og innretning, og er i tr\u00e5d med den faktiske tilsynsaktiviteten. Det kan v\u00e6re flere bruksenheter som er knyttet til et aktivt r\u00f8ykl\u00f8p enn det er registrerte ildsteder. Feilen i \u00a7 4, 2. ledd har dermed f\u00f8rt til at brannvesenet ikke kunne fakturere alle bruksenheter (boenheter) som er knyttet mot et aktivt r\u00f8ykl\u00f8p. Bergen brannvesen anbefaler p\u00e5 denne bakgrunn at forskriftens \u00a7 4, 2.ledd erstattes med f\u00f8lgende ordlyd: \u00abTilsynsgebyret faktureres eier av bruksenheten, jf. \u00a7 6, 1. ledd.\u00bb Brannvesenet anser det videre som hensiktsmessig at forskriftens ordlyd om feiegebyr sammenfaller med forslaget til ny ordlyd knyttet til gebyr for tilsyn. Det vil gj\u00f8re bestemmelsen mer oversiktlig i sin helhet og sikre en ensartet oppbygning av \u00a7 4. Det foresl\u00e5s derfor nytt 3. ledd som en redaksjonell endring i \u00a7 4: \u00abFeiegebyret faktureres eier(e) av r\u00f8ykl\u00f8pet, jf. \u00a7 9, siste ledd\u00bb. \u00d8konomiske konsekvenser: Feie- og tilsynsgebyrene fastsettes med hjemmel i brann- og eksplosjonsvernloven \u00a7 28, 2. ledd som lyder: \u00abKommunestyret selv kan fastsette lokal forskrift om gebyr for gjennomf\u00f8ring av feiing og tilsyn med fyringsanlegg\u00bb. Tjenesten er selvkostfinansiert iht. kommuneloven \u00a7 15-1 om beregning av selvkost og forskrift om beregning av samlet selvkost for kommunale og fylkeskommunale gebyrer (selvkostforskriften). Tilsynsgebyret er beregnet ut fra forutsatte gebyrinntekter p\u00e5 28 084 413 kroner (2023). Fordelt per bruksenhet med aktivt r\u00f8ykl\u00f8p er det beregnet et \u00e5rlig tilsynsgebyr p\u00e5 399 kroner (2023). Som en direkte konsekvens av den utilsiktede feilen ble 6077 bruksenheter ikke fakturert. Regnskapet for tilsynsgebyret for 2023 gav dermed en underdekning p\u00e5 2 424 723 kroner. Med den foresl\u00e5tte nye ordlyden i forskriftens \u00a7 4, 2.ledd vil en korrigere for fremtidig underdekning som en f\u00f8lge av manglende mulighet til \u00e5 fakturere for faktisk utf\u00f8rte tjenester. Det er her viktig \u00e5 se hen til at tilsyn og kontroll med feiebehovet er en lovp\u00e5lagt og selvkostfinansiert tjeneste. Byr\u00e5dets vurdering og anbefaling/konklusjon: Byr\u00e5det viser til saksframstillingen i bystyresak 313/22, hvor intensjonen med tilsynsgebyret er beskrevet slik p\u00e5 side 3, siste avsnitt: \u00abGebyret for tilsyn med fyringsanlegg og kontroll av feiebehov er foresl\u00e5tt likt for alle enheter med minst ett aktivt r\u00f8ykl\u00f8p. Endringen inneb\u00e6rer at det \u00e5rlige tilsynsgebyret, for de fleste, blir rimeligere.\u00bb Det er p\u00e5 det rene at tilsynsgebyret skal faktureres enhver bruksenhet med et aktivt r\u00f8ykl\u00f8p uavhengig av om bruksenheten har et tilknyttet ildsted eller ikke. Det var ikke meningen at bare de med et registrert ildsted skal betale tilsynsgebyr, og formuleringen strider med ordlyden i \u00a7 6: \u00abGebyret innkreves for alle bruksenheter (boenheter) med minst ett aktivt r\u00f8ykl\u00f8p til bruk for oppvarming.\u00bb 3 Det er ikke uvanlig at noen leiligheter i et hus har ildsted, mens andre ikke har det. Likevel er det meningen at alle som har et aktivt r\u00f8ykl\u00f8p i bruksenheten skal v\u00e6re med \u00e5 dekke brannvesenets utgifter til tilsyn. Aktivt r\u00f8ykl\u00f8p vil si at en eller flere bruksenheter har et ildsted tilknyttet r\u00f8ykl\u00f8pet. Slik forskriften st\u00e5r i dag, har det ikke v\u00e6rt mulig \u00e5 kreve gebyr fra dem som ikke har et registrert ildsted. Konsekvensen av denne utilsiktede feilen har v\u00e6rt at 6077 bruksenheter ikke er blitt fakturert. Regnskapet for tilsynsgebyret for 2023 ga dermed en underdekning p\u00e5 2.424.723 kroner. For \u00e5 unng\u00e5 fremtidig underdekning, er det etter byr\u00e5dets mening viktig at ordlyden i forskriften korrigeres slik at det kan faktureres for faktisk utf\u00f8rte tjenester. Byr\u00e5det slutter seg til Bergen brannvesens anbefaling i fagnotat datert 11. juni 2024, og innstiller til bystyret \u00e5 vedta endringene i forskriften. Begrunnelse for framleggelse til bystyret: Brann- og eksplosjonsvernloven \u00a7 28, 2.ledd: \u00abKommunestyret selv kan fastsette lokal forskrift om gebyr for gjennomf\u00f8ring av feiing og tilsyn med fyringsanlegg\u00bb. Byr\u00e5det innstiller til bystyret \u00e5 fatte f\u00f8lgende vedtak: Bergen bystyre vedtar f\u00f8lgende endringer i forskrift om feiing, kontroll av feiebehov, tilsyn med fyringsanlegg og brannforebyggende arbeid, samt om gebyr for feiing og tilsyn, Bergen kommune (FOR-2022-11-23-2083): 1. Ny ordlyd i forskriftens \u00a7 4, andre ledd: \u00abTilsynsgebyret faktureres eier av bruksenheten, jf. \u00a7 6, f\u00f8rste ledd.\u00bb 2. Nytt tredje ledd i forskriftens \u00a7 4, tredje ledd: \u00abFeiegebyret faktureres eier(e) av r\u00f8ykl\u00f8pet, jf. \u00a7 9, siste ledd.\u00bb 3. Endringene i forskriften trer i kraft straks. Dato: 25. juni 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Korrigering av ordlyd i lokal forskrift om feiing, kontroll av feiebehov, tilsyn med fyringsanlegg og brannforebyggende arbeid, samt om gebyr for feiing og tilsyn for Bergen kommune, fagnotat datert 12. juni med f\u00f8lgende vedlegg: 2. Gjeldende forskrift 3. Revidert forskrift med ny ordlyd 4 "
}