{
  "dokument_id": "494d66d0-03ff-5943-88d7-1db733719c5a",
  "doc_type": "case_presentation",
  "kommune": 4601,
  "tittel": "Ny politisk m\u00f8teportal - presisering av Forskrift om folkevalgtes rett til godtgj\u00f8ring og velferdsgoder i Bergen kommune - PC- godtgj\u00f8relse til medvirkningsr\u00e5dene",
  "url": "https://bergen.kommune.no/politikere-utvalg/api/fil/bk360/12066568/Framstilling-Ny-politisk-moteportal-presisering-av-Forskrift-om-folkevalgtes-rett-til-godtgjoring-og-velferdsgoder-i-Bergen-kommune-PC-godtgjorelse-til-medvirkningsradene",
  "tekst": " Forretningsutvalget Saksframstilling V\u00e5r referanse: 2025/115351-1 Saksbehandler: Trine Pettersen Gr\u00f8nbech Ny politisk m\u00f8teportal - presisering av Forskrift om folkevalgtes rett til godtgj\u00f8ring og velferdsgoder i Bergen kommune - PC- godtgj\u00f8relse til medvirkningsr\u00e5dene Hva saken gjelder: Bergen kommune har over lang tid praktisert papirl\u00f8se m\u00f8ter, og ved utrulling av ny politisk m\u00f8teportal; \u00abDigdem\u00bb, er det stilt sp\u00f8rsm\u00e5l om hvorvidt ogs\u00e5 representanter for medvirkningsr\u00e5dene har rett til PC- godtgj\u00f8relse jf. Forskrift om folkevalgtes rett til godtgj\u00f8ring og velferdsgoder i Bergen kommune. I forskriften heter det om rett til PC godtgj\u00f8relse at: \u00ab\u00a7 9 Godtgj\u00f8ring for IKT-utstyr Deltidspolitikere (bystyre- og utvalgsmedlemmer) pluss f\u00f8lgende varamedlemmer: \u2022 f\u00f8rste vara til bystyret og bystyreutvalgene \u2022 andre vara til bystyret for partier med flere enn 6 representanter \u2022 tredje vara til bystyret for partier med flere enn 12 representanter tilst\u00e5s en godtgj\u00f8ring p\u00e5 2 500 kroner pr. \u00e5r for \u00e5 dekke kostnader til n\u00f8dvendig IKT- utstyr. Bystyrets kontor bestiller og dekker utgifter til n\u00f8dvendige lisenser. Godtgj\u00f8ringen avkortes dersom man tiltrer/fratrer i l\u00f8pet av \u00e5ret.\u00bb Som opplyst i forretningsutvalgets m\u00f8te den 04.02.2025, er avgrensningen til bystyre og utvalgsmedlemmer upresis. Valgte representanter i medvirkningsr\u00e5dene er ogs\u00e5 klart \u00e5 regne som deltidspolitikere, og som vil ha rett til tilsvarende godtgj\u00f8ring for IKT- utstyr n\u00e5r kommunen stiller krav om papirl\u00f8se m\u00f8ter i digitale l\u00f8sninger. Forskriften b\u00f8r derfor korrigeres slik at ordlyden ikke inviterer til misforst\u00e5elser om hvilke rettigheter som gjelder for medvirkningsr\u00e5denes representanter. Godtgj\u00f8relsen vil gjelde faste medlemmer: (Ungdomsr\u00e5det 14 medlemmer, Eldrer\u00e5det 11 medlemmer og kommunalt r\u00e5d for medlemmer med funksjonsnedsettelse 10 medlemmer), i tillegg til en vara for hvert utvalg. \u00c5rlig vil dette utgj\u00f8re en merkostnad p\u00e5 totalt kr. 95.000,-, Forslag til vedtak: Bergen bystyre vedtar f\u00f8lgende endringer i Forskrift om folkevalgtes rett til godtgj\u00f8ring og velferdsordninger i Bergen kommune: \u00a7 9: \u00ab\u00a7 9 Godtgj\u00f8ring for IKT-utstyr 1 Deltidspolitikere (bystyre- og utvalgsmedlemmer og medlemmer i medvirkningsr\u00e5dene) pluss f\u00f8lgende varamedlemmer: \u2022 f\u00f8rste vara til bystyret, bystyreutvalgene og medvirkningsr\u00e5dene \u2022 andre vara til bystyret for partier med flere enn 6 representanter \u2022 tredje vara til bystyret for partier med flere enn 12 representanter Tilst\u00e5s en godtgj\u00f8ring p\u00e5 2 500 kroner pr. \u00e5r for \u00e5 dekke kostnader til n\u00f8dvendig IKT-utstyr. Bystyrets kontor bestiller og dekker utgifter til n\u00f8dvendige lisenser. Godtgj\u00f8ringen avkortes dersom man tiltrer/fratrer i l\u00f8pet av \u00e5ret.\u00bb Dato: 6. februar 2025 Trine Pettersen Gr\u00f8nbech - Bystyredirekt\u00f8r Dokumentet er godkjent elektronisk. 2 "
}