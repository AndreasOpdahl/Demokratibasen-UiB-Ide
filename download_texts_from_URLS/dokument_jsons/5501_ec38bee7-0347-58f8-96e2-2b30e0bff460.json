{
  "dokument_id": "ec38bee7-0347-58f8-96e2-2b30e0bff460",
  "doc_type": "case_presentation",
  "kommune": 5501,
  "tittel": "Forslag til endringer i husholdningsrenovasjonen - Innf\u00f8ring av valgfrie t\u00f8mmedager og betalt grovavfall p\u00e5 returstasjonene",
  "url": "https://innsyn.tromso.kommune.no/application/getMoteDokument?dokid=2001837173",
  "tekst": "Arkivsaksnr. 24/16039-1 Saksbehandler Trond Eliassen Saksgang M\u00f8tedato Milj\u00f8-, idrett-, kultur- og 24.09.2024 samfunnsutviklingsutvalget Kommunestyret 16.10.2024 Forslag til endringer i husholdningsrenovasjonen - Innf\u00f8ring av valgfrie t\u00f8mmedager og betalt grovavfall p\u00e5 returstasjonene Kommunedirekt\u00f8rens innstilling til vedtak: Kommunestyret godkjenner forslag til endringer i husholdningsrenovasjonen ved innf\u00f8ring av valgfrie t\u00f8mmedager og betaling for grovavfall som ikke kan sorteres p\u00e5 returstasjonene. Stig Tore Johnsen Mette Moh\u00f8g Kommunedirekt\u00f8r Direkt\u00f8r avdeling for bymilj\u00f8 1 Hva saken gjelder Remiks foresl\u00e5r ovenfor eierkommunene endringer i renovasjonsl\u00f8sningen for husholdninger som ogs\u00e5 vil p\u00e5virke gebyrstrukturen for renovasjonen. Saksutredning Kommunene har etter forurensningsloven \u00a7 30 ansvar for innsamling av husholdningsanfall, og i Troms\u00f8 og Karls\u00f8y kommuner utf\u00f8rer Remiks Husholdning denne tjenesten i egenregi Remiks foresl\u00e5r ovenfor eierkommunene endringer i renovasjonsl\u00f8sningen for husholdningene. Form\u00e5let med endringen er \u00e5 bedre sorteringen av avfall, redusere avfallsproduksjonen og gi en mer rettferdig kostnadsfordeling. Gjennom \u00e5 legge til rette for st\u00f8rre valgfrihet og ved \u00e5 gi innbyggerne mulighet til \u00e5 p\u00e5virke niv\u00e5et p\u00e5 sitt avfallsgebyr direkte gjennom sin adferd, mener Remiks kommunene kan oppn\u00e5 b\u00e5de milj\u00f8messige og \u00f8konomiske gevinster for sine innbyggere. Endringene vil p\u00e5virke gebyrstrukturen for renovasjon i eierkommunene. Endringene som foresl\u00e5s innf\u00f8rt er: 1. Innf\u00f8ring av valgfrie t\u00f8mmedager og reduksjon av antall inkluderte t\u00f8mmedager i t\u00f8mmegebyr for dunkrenovasjon. Hensikten er \u00e5 stimulere til avfallsreduksjon, skape rom for en mer effektiv logistikk for innsamling av avfall og \u00e5 gi abonnenten st\u00f8rre mulighet til \u00e5 p\u00e5virke sitt avfallsgebyr. 2. Innf\u00f8ring av betaling grovavfall som ikke kan sorteres p\u00e5 returstasjonene. Hensikten er \u00e5 \u00f8ke kildesorteringsgraden, gj\u00f8re en mer rettferdig kostnadsfordeling mellom husholdningene og gi alle husholdningene st\u00f8rre mulighet til \u00e5 p\u00e5virke sitt avfallsgebyr. Saken oversendes til kommunene for behandling i tr\u00e5d med vedtektene i Remiks Husholdning Saken oversendes til kommunene for behandling i tr\u00e5d med vedtektene i Remiks Husholdning: \u00a7 3: \u00abEierkommunene skal ha kontroll over selskapet, tilsvarende egen virksomhet. Herunder skal alle strategiske m\u00e5l og viktige beslutninger forelegges kommunestyret i eierkommunene for behandling. Styret er forpliktet til \u00e5 legge kommunestyrenes beslutning til grunn, s\u00e5 langt den ikke strider mot loven.\u00bb Avfallsgebyrene skal fastsettes iht. selvkostprinsippet. Som f\u00f8lge av dette vil ikke en endring i husholdningsrenovasjonen ha noen \u00f8konomisk konsekvens for Troms\u00f8 kommune. Siden motivasjonen for endringene er \u00f8kt differensiering av avfallsgebyrene m\u00e5 man forutsette at konsekvensen for den enkelte husholdning ogs\u00e5 vil variere \u2013 basert p\u00e5 i hvor stor grad husholdningen bruker tjenesten, hvor flink man er til \u00e5 sortere og hvor mye avfall man produserer. Konklusjon Remiks foresl\u00e5r ovenfor eierkommunene endringer i renovasjonsl\u00f8sningen for husholdninger som ogs\u00e5 vil p\u00e5virke gebyrstrukturen for renovasjonen. Saken oversendes til politisk behandling i tr\u00e5d med vedtektene i Remiks Husholdning. Vedtakskompetanse Kommunestyret 2 Vedlegg Notat fra Remiks til Troms\u00f8 og Karls\u00f8y kommune om endringer i husholdningsrenovasjonen Remiks - Innf\u00f8ring av valgfrie t\u00f8mmedager og betalt grovavfall p\u00e5 returstasjonene 3 "
}