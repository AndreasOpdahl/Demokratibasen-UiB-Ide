{
  "dokument_id": "9fe4cfc2-f364-566e-a591-e042cadf345f",
  "doc_type": "case_attachment",
  "kommune": 4601,
  "tittel": "Bilag 1 - Oppdragsgivers spesifikasjon",
  "url": "https://bergen.kommune.no/politikere-utvalg/api/fil/bk360/11020900/Bilag-1-Oppdragsgivers-spesifikasjon",
  "tekst": "Bilag 1 - Oppdragsgivers spesifikasjon Bilag 1 - Oppdragsgivers spesifikasjon V.1.4 Revidert 27.08.2024 00.19.17 Bilag 1 - Oppdragsgivers spesifikasjon Innholdsfortegnelse 1 Avtalen gjelder 2 N\u00e6rmere beskrivelse av anskaffelsen 2.1 Avgrensing av oppdraget 3 Absolutte krav 4 Ressurser V.1.4 Revidert 27.08.2024 00.19.17 Bilag 1 - Oppdragsgivers spesifikasjon 1 Avtalen gjelder Om avtalen Avtalen er en rammeavtale hvor kontrollutvalget bestiller timebetalte tjenester fra en leverand\u00f8r. Omfanget av oppdragene avtales med kontrollutvalget i forbindelse med bestilling av hvert enkelt prosjekt. Anskaffelsen gjelder forvaltningsrevisjon og eierskapskontroll etter lov om kommuner og fylkeskommuner (kommuneloven) med tilh\u00f8rende forskrifter. Videre omfatter anskaffelsen andre oppdrag p\u00e5 n\u00e6rt beslektede omr\u00e5der, hvor kontrollutvalget er bestiller, slik som betenkninger og enkle kartleggingsoppdrag, samt gransking for temaer som ligger under forvaltningsrevisjon og eierskapskontroll, Det kan bli aktuelt \u00e5 be tilbyder om \u00e5 bist\u00e5 med planarbeidet (risiko- og vesentlighetsanalyse) for neste valgperiodes forvaltningsrevisjoner/eierskapskontroller, jf. kommuneloven \u00a7\u00a7 23-3 andre ledd og 23-4 andre ledd. Ved behov for granskingstjenester skal oppdragsgiver kunne bestille dette p\u00e5 samme vilk\u00e5r og betingelser som for tjenestene forvaltningsrevisjon og/eller eierskapskontroll. Revisjonsplikten og kravene til utf\u00f8relsen av og innholdet i denne, er lov- og forskriftsbestemt. Leverand\u00f8ren forplikter seg derfor til \u00e5 levere revisjonstjenester som til enhver tid er i henhold til lov, forskrift og god kommunal revisjonsskikk, med de tillegg og presiseringer som fremg\u00e5r av konkurransegrunnlaget. For n\u00e6rmere opplysninger om Bergen kommune, se kommunens nettside https://www.bergen.kommune.no/omkommunen 2 N\u00e6rmere beskrivelse av anskaffelsen Forvaltningsrevisjonstjenester Anskaffelsen omfatter forvaltningsrevisjon av hele den kommunale virksomheten, og forvaltningsrevisjon i selskap som kommunen alene eller sammen med andre kommuner har eierinteresser i. Eierskapskontroll: Anskaffelsen omfatter kontroll av kommunens eierstyring av selskap som kommunen alene eller sammen med andre kommuner har eierinteresser i. Videre omfatter anskaffelsen andre oppdrag p\u00e5 n\u00e6rt beslektede omr\u00e5der, hvor kontrollutvalget er bestiller, for eksempel: - betenkninger og enkle kartleggingsoppdrag - gransking - risiko- og vesentlighetsvurdering som danner grunnlaget for plan for forvaltningsrevisjon og plan for eierskapskontroll. Det \u00f8nskes ogs\u00e5 at revisor gir tilbud om oppl\u00e6ring/kurs til medlemmene i kontrollutvalget, etter bestilling. 2.1 Avgrensing av oppdraget Oppdragsgiver er ikke forpliktet til \u00e5 anskaffe et bestemt antall timer forvaltningsrevisjon og/eller eierskapskontroll pr. \u00e5r. Som et anslag kan det legges til grunn et omfang p\u00e5 om lag 4000 - 6000 timer pr. \u00e5r for forvaltningsrevisjoner og 500-1000 timer pr. \u00e5r for eierskapskontroll, begge deler avhengig av ( ) \u00e5 f V.1.4 Revidert 27.08.2024 00.19.17 Bilag 1 - Oppdragsgivers spesifikasjon behov. Forarbeidet (prosjektskisse/plan) inng\u00e5r i timerammen for revisjonsoppdraget. Alle oppdrag skal avtales skriftlig p\u00e5 forh\u00e5nd. Dersom det ved tildeling av enkeltoppdrag oppst\u00e5r en inhabilitetssituasjon, m\u00e5 dette l\u00f8ses ved at leverand\u00f8r frasier seg det aktuelle oppdraget/revisjonsprosjektet. Avtalen omfatter ikke oppdrag som g\u00e5r ut p\u00e5 \u00e5 vurdere innholdet i rapporter utarbeidet av Leverand\u00f8ren, herunder fornyet vurdering av det som er unders\u00f8kt eller kontrollert (\u00absecond opinion\u00bb). 3 Absolutte krav F\u00f8lgende absolutte krav er satt av Oppdragsgiver for leveranser under denne avtalen: 1 Generelle krav - Regelverk (Svar er p\u00e5krevd) For revisjonstjenestene gjelder det til enhver tid gjeldende krav om kommunal revisjon med bl.a. krav, ansvar, plikter og rettigheter for revisor herunder: Lov om kommuner og fylkeskommuner (Kommuneloven) - lov 22.06.2018 nr. 83 \u2013 syvende del \u2013 Egenkontroll, s\u00e6rlig kapittel 24 \u2013 Revisjon Forskrift om kontrollutvalg og revisjon \u2013 forskrift 27.06.2019 nr 904 Den til enhver tid gjeldende \u00f8vrige lovgivning som ber\u00f8rer oppdraget, samt \u00f8vrig regnskaps- og revisjonslovgivning. \u00d8vrige allment aksepterte standarder. 2 Kompetanse / tilbyders ressurser (Svar er p\u00e5krevd) Det lovp\u00e5lagte revisjonsarbeidet utf\u00f8res p\u00e5 revisors selvstendige faglige ansvar. Oppdragsansvarlig revisor(CV1) skal ha bred relevant erfaring og relevant utdannelse p\u00e5 masterniv\u00e5. Tilbudte ressurser/team skal beskrives i Bilag 2A Kompetanseskjema. Ett skjema med tilh\u00f8rende CV pr. ressurs. Teamet som skal utf\u00f8re forvaltningsrevisjon eller eierskapskontroll, m\u00e5 v\u00e6re sammensatt slik at det kan l\u00f8se revisjonsoppgaver knyttet til alle de ulike tjenesteomr\u00e5dene i kommunen. Det forutsettes relevant utdanning p\u00e5 mastergradsniv\u00e5 og erfaring fra forvaltningsrevisjon/eierskapskontroll i kommunal/offentlig sektor. sektor. Oppdraget skal gjennomf\u00f8res av ressursene i tilbudet. Oppdragsgiver \u00f8nsker et team med tilsammen 10 ressurser hhv. 3 p\u00e5 Kategori 1:Partner/senior manager , 3 p\u00e5 Kategori 2:Seniorniv\u00e5 og 3 p\u00e5 Kategori 3: Juniorniv\u00e5. En ressurs(CV10) skal allokeres s\u00e6rskilt til granskning og skal v\u00e6re i kategori Partner/Senior Manager. Krav til erfaring under den enkelte kategori er definert i Bilag 2A Kompetanse skjema og Bilag 4a Prisskjema. Dersom leverand\u00f8ren etter avtaleinng\u00e5elsen erstatter noen av de tilbudte ressursene med ny(e),skal det innleveres kompetanseskjema (ev. CV) for den/de aktuelle nye ressursen(e). P\u00e5troppende ressurs(er) skal godkjennes av Oppdragsgiver. Godkjenning kan ikke nektes uten saklig grunn. Leverand\u00f8ren skal for egen kostnad s\u00f8rge for utskifting av personell som etter Kunden sin vurdering er uegnet til \u00e5 utf\u00f8re tjenesten. 3 Det enkelte prosjekt (Svar er p\u00e5krevd) F\u00f8r bestilling av et forvaltningsrevisjons- /eierskapskontrolloppdrag skal revisor utarbeide en prosjektplan. I prosjektplanen skal det redegj\u00f8res for prosjektets problemstillinger, revisjonskriterier/vurderingskriterier eller grunnlaget for disse, metodebruk, tidsplan, timeomfang V.1.4 Revidert 27.08.2024 00.19.17 Bilag 1 - Oppdragsgivers spesifikasjon og bruk av personell. Prosjektplanen skal godkjennes av kontrollutvalget. Revisjonsenheten skal utpeke en oppdragsansvarlig revisor for hvert oppdrag. I tillegg skal det fremg\u00e5 navn og kompetanse p\u00e5 alle ressurser som skal arbeide med prosjektet. For hvert forvaltningsrevisjons- /eierskapskontrolloppdrag skal det gjennomf\u00f8res og dokumenteres en vurdering av prosjektteamets uavhengighet. Uavhengigheten skal ogs\u00e5 vurderes fortl\u00f8pende gjennom prosjektet. 4 Rapportering (Svar er p\u00e5krevd) Revisor skal fortl\u00f8pende rapportere til kontrollutvalget om resultatet av gjennomf\u00f8rte forvaltningsrevisjoner/eierskapskontroller. Revisor skal utforme sine rapporter skal p\u00e5 en pedagogisk og leservennlig m\u00e5te. Rapportene skal danne et godt beslutningsgrunnlag for de folkevalgte. Rapporter skal leveres senest 14 dager f\u00f8r oppgitt m\u00f8te i kontrollutvalget der rapporten skal behandles. Tilbyder plikter \u00e5 gi informasjon underveis om framdriften og straks ta opp med kontrollutvalget dersom forutsetninger endrer seg underveis, herunder om timerammene for det enkelte oppdrag m\u00e5 endres. Status for p\u00e5g\u00e5ende prosjekter rapporteres til hvert m\u00f8te i kontrollutvalget. Ved vesentlige forsinkelser vil kontrollutvalget vurdere misligholdsbef\u00f8yelser etter gjeldende standardkontrakt, blant annet dagbot iht. punkt 7.9. P\u00e5 foresp\u00f8rsel fra kontrollutvalget m\u00e5 revisor gi informasjon, og fremlegge arbeidsdokumenter, dokumentasjon for utf\u00f8rt arbeid og vurderinger. 5 M\u00f8ter i bystyret og kontrollutvalget (Svar er p\u00e5krevd) Kontrollutvalget har 10 \u2013 11 pr. \u00e5r og bystyret har 10 m\u00f8ter pr. \u00e5r. Kontrollutvalgets m\u00f8ter holdes i all hovedsak p\u00e5 ettermiddag/kveldstid. Oppdragsansvarlig revisor eller hans/hennes stedfortreder har m\u00f8teplikt i bystyrets m\u00f8ter n\u00e5r saker som har tilknytning til revisors oppdrag skal behandles, jf. kommuneloven \u00a7 24-3. Revisor har ogs\u00e5 m\u00f8teplikt i kontrollutvalget n\u00e5r saker revisor er oppdragsansvarlig for skal behandles. Revisor kan ogs\u00e5 bli bedt om \u00e5 stille i enkelte bystyreutvalgsm\u00f8ter. 6 Spesielle krav til forvaltningsrevisjon (Svar er p\u00e5krevd) Av kommuneloven \u00a7 23-3 fremg\u00e5r forvaltningsrevisjonens innhold. Innholdet i forvaltningsrevisjonen er angitt slik: \u00abForvaltningsrevisjon inneb\u00e6rer \u00e5 gjennomf\u00f8re systematiske vurderinger av \u00f8konomi, produktivitet, regeletterlevelse, m\u00e5loppn\u00e5else og virkninger ut fra kommunestyrets eller fylkestingets vedtak.\u00bb Forvaltningsrevisjonen skal utf\u00f8res i samsvar med krav i kommuneloven med tilh\u00f8rende forskrifter, annet relevant regelverk, god kommunal revisjonsskikk og etablerte, anerkjente standarder, herunder standard for forvaltningsrevisjon (RSK 001). For hvert forvaltningsrevisjonsoppdrag skal det leveres en prosjektrapport i samsvar med kravene i RSK 001. Ber\u00f8rte enheter i Bergen kommune skal gis anledning til \u00e5 gi uttrykk for sitt syn p\u00e5 de forhold som fremg\u00e5r av rapporten, og eventuelle kommentarer skal fremg\u00e5 av rapporten.Revisor skal fortl\u00f8pende rapportere til kontrollutvalget om resultatet av gjennomf\u00f8rte kontroller. Ved forvaltningsrevisjon av selskap skal styret og daglig leder gis anledning til \u00e5 gi uttrykk for sitt syn p\u00e5 de forhold som fremg\u00e5r av rapporten. Tilbudte team m\u00e5 ha relevant erfaring med gjennomf\u00f8ring av tilsvarende oppdrag og kompleksitet innen forvaltningsrevisjon som leveransen forespurt i denne konkurransen. Med tilsvarende oppdrag menes tilsvarende leveranser av betydelig st\u00f8rrelse og omfang til kommuner eller andre store offentlige eller private virksomheter V.1.4 Revidert 27.08.2024 00.19.17 Bilag 1 - Oppdragsgivers spesifikasjon 7 Spesielle krav til eierskapskontroll (Svar er p\u00e5krevd) Eierskapskontroll inneb\u00e6rer if\u00f8lge kommuneloven \u00a7 23-4 \u00e5 kontrollere om den som ut\u00f8ver kommunens eller fylkeskommunens eierinteresser, gj\u00f8r dette i samsvar med lover og forskrifter, kommunestyrets eller fylkestingets vedtak og anerkjente prinsipper for eierstyring. Leverand\u00f8ren skal f\u00f8re kontroll med forvaltningen av kommunens interesser i selskaper m.m. jf. kommuneloven \u00a7 23-4 (eierskapskontroll). Eierskapskontroll for Bergen kommune av selskap som omfattes av kommunelovens \u00a7 23-6 vil omfatte aksjeselskaper der kommunen alene eller sammen med andre kommuner og/eller Vestland fylkeskommune eier alle aksjene, interkommunale selskaper og interkommunale samarbeid som er egne rettssubjekt. Eierskapskontroller skal gjennomf\u00f8res i samsvar med regelverk og anerkjente standarder, herunder standard for eierskapskontroll (RSK 002). For hver eierskapskontroll skal det leveres en prosjektrapport i samsvar med kravene i RSK 002. Den som ut\u00f8ver kommunens eierfunksjon skal gis anledning til \u00e5 uttale seg om rapportens innhold, og eventuelle kommentarer b\u00f8r fremg\u00e5 av rapporten. Revisor skal fortl\u00f8pende rapportere til kontrollutvalget om resultatet av gjennomf\u00f8rte kontroller. For en oversikt over selskapene som er aktuelle for eierskapskontroll, se note 10 til \u00e5rsregnskap under \u00c5rsmelding for Bergen kommune 2023: https://pub.framsikt.net/2023/bergen/mr-202312- %C3%A5rsmelding_2023/#/acc/summary/accounting Se ogs\u00e5 Bergen kommunes eierskapsmelding 2022, vedtatt av bystyret i m\u00f8te 22. februar 2023. Tilbudte team m\u00e5 ha relevant erfaring med gjennomf\u00f8ring av tilsvarende oppdrag og kompleksitet innen eierskapskontroll som leveransen forespurt i denne konkurransen. Med tilsvarende oppdrag menes tilsvarende leveranser av betydelig st\u00f8rrelse og omfang til kommuner eller andre store offentlige eller private virksomheter. 4 Ressurser Konsulenter som skal utf\u00f8re arbeidene under kontrakten skal registreres i Bilag 2 gjennom utfylling av skjema Bilag 2A Kompetanseskjema med tilh\u00f8rende vedlegg. Ett kompetanse skjema med tilh\u00f8rende CV for hver av de til sammen 10 ressursene. V.1.4 Revidert 27.08.2024 00.19.17 "
}