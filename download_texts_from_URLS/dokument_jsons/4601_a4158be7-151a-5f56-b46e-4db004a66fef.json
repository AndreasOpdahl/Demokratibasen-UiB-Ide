{
  "dokument_id": "a4158be7-151a-5f56-b46e-4db004a66fef",
  "doc_type": "case_attachment",
  "kommune": 4601,
  "tittel": "Fagnotat datert 14.03.2025",
  "url": "https://bergen.kommune.no/politikere-utvalg/api/fil/bk360/12444123/Fagnotat-datert-14-03-2025",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: KLAGE-2025/10734-5 (Arbeidssted) Saksbehandler: Daniel Holm\u00e5s Aalerud Dato: 14.03.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 182/251/0/0 Lokketodalen 24. Klage p\u00e5 rammetillatelse Nabo Cristopher Olsen v/ brev datert 29.01.2025. Hvem klager? Tiltaket gjelder bruksendring, underbygg, tilbygg og fasadeendringer samt Tiltaket ny parkeringsplass og avkj\u00f8rsel med st\u00f8ttemur. Vedtak datert 15.11.2024 gir tillatelse til tiltaket. Det er innvilget Vedtaket dispensasjon fra plankartet for plassering av avkj\u00f8rselen. KPA2018 viser eiendommen som ytre fortettingssone PlanID 5016000, Toppe/Sandalen viser eiendommen som Planstatus sm\u00e5husbebyggelse. Klager fremmer at det foreligger mangler ved nabovarslingen, videre at Klagegrunner avkj\u00f8rselen gir en trafikkfarlig situasjon. Behov for ytterligere Nei. saksbehandling ved eventuell omgj\u00f8ring Vedtak datert 15.11.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tillatelse til tiltaket er innvilget den 15.11.2024, vedtaket er p\u00e5klaget den 29.01.2025. Den alminnelige treukers klagefristen er med dette utl\u00f8pt. Klagen er likevel tatt under behandling da klager ikke har mottatt orientering om vedtaket jf. fvl. \u00a7 29(2) slik at klagefristen er 3 mnd. fra vedtaksdato. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det har i klageomgangen kommet fram merknader til nabovarslingen. Ansvarlig s\u00f8ker har p\u00e5 bakgrunn av dette sendt ut ny nabovarsling i klageomgangen. Svar p\u00e5 nabovarsel er mottatt den 27.02.2025. Tiltaket er nabovarslet p\u00e5 nytt den 17.01.2025, etter at det kom fram klage vedr\u00f8rende manglende nabovarsling. Det har i denne sammenheng kommet fram merknader fra gnr. 182, bnr. 250, Lokketodalen 22 seksjon 1 (v/ Sven Otto Stenhjem) og seksjon 2 (v/ Christopher Fl\u00f8ysand Olsen). Stenhjem fremmer at det ved valgt l\u00f8sning vil v\u00e6re vanskelig \u00e5 senere bygge garasje/carport p\u00e5 tiltakseiendommen samtidig som man vedlikeholder evnene til \u00e5 snu p\u00e5 egen grunn. Dersom det senere skal settes opp garasje e.l. m\u00e5 denne ligge 1 meter fra nabogrensen. Olsen fremmer at arbeidet er satt i gang f\u00f8r nabovarslingsfristen er g\u00e5tt ut. Det fremmes at tiltaket vil gi en trafikkfarlig l\u00f8sning da avkj\u00f8rselen vil ligge over et fortau p\u00e5 et uoversiktlig strekk, som ogs\u00e5 benyttes som skolevei for barn i nabolaget. Det fremmes at siktlinjene som er levert til s\u00f8knad om avkj\u00f8rsel ikke kan stemme med terrenget p\u00e5 stedet. Ansvarlig s\u00f8ker har kommentert merknadene. Det er dennes syn at innsendt nabovarsel inneholder de n\u00f8dvendige opplysningene etter SAK10 \u00a7 5-2. Ansvarlig s\u00f8ker viser til at avkj\u00f8rselen er vurdert som tilfredsstillende av vegmyndigheten, og at siktlinjer er i tr\u00e5d med gjeldende regelverk. Merk at det er bedt om at klagen gis oppsettende virkning. Dette er ikke tatt til f\u00f8lge. 2. Om klagen Klagen fremmer at det er mangler ved nabovarslingen av tiltaket som har f\u00f8rt til at nabo ikke har blitt h\u00f8rt med sine merknader f\u00f8r det ble fattet vedtak i saken. Det fremmes ogs\u00e5 at avkj\u00f8rselen har d\u00e5rlig trafikksikkerhet. Det vises til klagen i sin helhet. Saksnummer KLAGE-2025/10734 Side 2 av 4 3. Vurdering av klagen Tiltaket forutsetter dispensasjon fra plankartet mht. utplassering av avkj\u00f8rsel i strid med plankart. Utsnitt til h\u00f8yre viser regulert avkj\u00f8ringspunkt for eiendommen mot nord, og oms\u00f8kt plassering av ny avkj\u00f8rsel med sort firkant. Utsnitt under viser etablert situasjon i omr\u00e5det. Gjennomfartsveien som g\u00e5r mellom nord og s\u00f8r i plankart er ikke etablert, her g\u00e5r i dag en gangvei som ikke er egnet for biltrafikk. Fordelen med det regulerte avkj\u00f8rselspunktet, er at denne samordner avkj\u00f8rsler fra to eiendommer. Hva gjelder manglende nabovarsling er vi enig med klager i at dette er et forhold som utgj\u00f8r en mangel ved vedtak datert 15.11.2024. Som det framg\u00e5r over, har tiltakshaver nabovarslet tiltaket i klageomgangen. Vi har da f\u00e5tt anledning til \u00e5 vurdere merknadene som har kommet fram. Som det f\u00f8lger av gjennomgangen over, har ikke merknadene v\u00e6rt egnet til \u00e5 endre v\u00e5r vurdering av tiltaket. Tiltakshaver har f\u00e5tt vedtak fra Bymilj\u00f8etaten med tillatelse til etablering av ny avkj\u00f8rsel, i samband med dette er det framvist tegninger og beregninger som redegj\u00f8r for at den ferdig etablerte avkj\u00f8rselen oppn\u00e5r tilfredsstillende siktlinjer etter gjeldende krav, samt at det er mulighet for \u00e5 snu p\u00e5 egen grunn. Avkj\u00f8rselen vurderes da \u00e5 gi en trafikksikker situasjon. Slik vi forst\u00e5r merknader til stedlige forhold som stigning i avkj\u00f8rselen og frisikt er disse vurdert ut fra dagens situasjon. Vi knytter da en merknad til at det ferdige tiltaket m\u00e5 tilfredsstille relevante krav i avkj\u00f8ringstillatelsen. Hva gjelder merknader som er kommet inn vedr\u00f8rende mulig framtidig plassering av garasje p\u00e5 tomten, tar vi opplysningene til orientering. Vi viser samtidig til at Lokketodalen 24 og 22 er adskilt av en smal teig som tilh\u00f8rer Lokketomarka Velforening (gnr. 182, bnr. 231). Merknadshaverne her er alts\u00e5 rent formelt \u00e5 regne som gjenboere og ikke naboer. Eventuelle tiltak i nabogrensen m\u00e5 da avklares med hjemmelshaver til gnr. 182, bnr. 231. 4. Konklusjon Det anbefales at vedtaket datert 15.11.2024 opprettholdes, og at klagen ikke tas til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan Saksnummer KLAGE-2025/10734 Side 3 av 4 4. Vedtak fra Bymilj\u00f8etaten 5. Klage datert 29.01.2025 6. Rammetillatelse datert 15.11.2024 7. Nabomerknader med tilsvar 8. Tegninger Saksnummer KLAGE-2025/10734 Side 4 av 4 "
}