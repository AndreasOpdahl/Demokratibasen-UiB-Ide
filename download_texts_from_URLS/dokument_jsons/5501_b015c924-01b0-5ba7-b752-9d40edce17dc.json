{
  "dokument_id": "b015c924-01b0-5ba7-b752-9d40edce17dc",
  "doc_type": "case_presentation",
  "kommune": 5501,
  "tittel": "Sykefrav\u00e6r pr september 2024",
  "url": "https://innsyn.tromso.kommune.no/application/getMoteDokument?dokid=2001885199",
  "tekst": "Arkivsaksnr. 24/18904-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 12.11.2024 Administrasjonsutvalget 20.11.2024 Sykefrav\u00e6r pr september 2024 Kommunedirekt\u00f8rens innstilling til vedtak: Sykefrav\u00e6r pr september 2024 tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av sykefrav\u00e6ret i Troms\u00f8 kommune per september 2024. Saksutredning Akkumulert til og med september 2024 endte sykefrav\u00e6ret p\u00e5 10,9 prosentpoeng. Korttidsfrav\u00e6ret var p\u00e5 3,4 prosentpoeng og langtidsfrav\u00e6ret var p\u00e5 7,5 prosentpoeng. Sammenliknet med rapporteringen i mai ser vi at frav\u00e6ret er uendret. Sammenlignet med akkumulerte tall fra september 2023 er det korttidsfrav\u00e6ret som har blitt \u00f8kt, mens langtidsfrav\u00e6ret er redusert, dog veldig marginalt. N\u00e5r vi sammenligner de siste 5 \u00e5rene, s\u00e5 er trenden at langtidsfrav\u00e6ret \u00f8ker. Sammenliknet med akkumulerte tall til og med september 2023, er frav\u00e6ret i 2024 s\u00e5 langt \u00f8kt med 0,2 prosentpoeng. I tabellen nedenfor vises sykefrav\u00e6rstallet totalt, samt tallene for hver enkelt avdeling og stab, rundet opp til n\u00e6rmeste desimaltall: Avdeling/Stab Sykefrav\u00e6rsprosent pr sep. 2024 Troms\u00f8 kommune 10,9% Kommunedirekt\u00f8r m/ stab 2,54% Stab for organisasjon 7,3% Stab for \u00f8konomi og finans 7,2% Avdeling oppvekst, utdanning og kultur 10,6% Avdeling for helse og omsorg 12,4% Avdeling for bymilj\u00f8 8,6% Vi er inne i en periode med mye luftveisinfeksjoner som har hatt store konsekvenser for korttidsfrav\u00e6ret over hele landet. Flere har hatt frav\u00e6r i mer enn en uke, noe som ikke var like vanlig i fjor. Troms\u00f8 kommune er ogs\u00e5 i starten av en omstillingsprosess som vi av forskning og erfaring vet vil p\u00e5virke sykefrav\u00e6ret. Avdeling for oppvekst, utdanning og kultur og stab for \u00f8konomi og finans har redusert sitt frav\u00e6r sammenlignet med september 2023. De andre stabene og avdelingen har \u00f8kt frav\u00e6ret. Det er s\u00e6rlig skoleseksjonene som har bidratt til reduksjonen i avdelingen, mens det er seksjon for anskaffelser og \u00f8konomistyring som har bidratt for stabens reduksjon. I avdeling for helse og omsorg er det seksjon for habilitering som har den eneste reduksjonen i sykefrav\u00e6ret. Alle andre seksjoner har en \u00f8kning. I stab for organisasjon er det seksjon for IT, digitalisering og arkiv, og seksjon for virksomhetsstyring og internkontroll som har redusert sitt frav\u00e6r, mens de andre har \u00f8kt sammenlignet med september 2023. Fristen for \u00e5 komme med kommentarer om sykefrav\u00e6r og HMS i Framsikt er satt til den 8. november. Saksbehandler blir \u00e5 ta med kommentarene til seksjonslederne i presentasjonen p\u00e5 utvalgsm\u00f8tet. Av tiltak er det gjennomf\u00f8rt en del kurs i helse, milj\u00f8 og sikkerhet, vold og trusler, og sykefrav\u00e6r. Det skal ogs\u00e5 gjennomf\u00f8res kurs i arbeidsrett for ledere og oppfriskningskurs i helse, milj\u00f8 og sikkerhet i november. Det er ogs\u00e5 gjennomf\u00f8rt frokostm\u00f8ter med ledernettverket der forskjellige tema som n\u00e6rv\u00e6r, sykefrav\u00e6r, medarbeiderunders\u00f8kelsen, pensjon, permisjonsreglementet og offboardingsrutinen har v\u00e6rt presentert. HR forum, der lederst\u00f8tten i linjen er med, har ogs\u00e5 f\u00e5tt forskjellig kompetanseheving s\u00e5nn at konsulentene til enhetslederne har den n\u00f8dvendige kompetanse til \u00e5 gi god nok lederst\u00f8tte. I tillegg opplever enhet for personal og organisasjon en \u00f8kning i antall henvendelser, og det er stor ettersp\u00f8rsel i \u00e5 holde kurs til b\u00e5de ledere og ansatte i organisasjonen. 2 Nedenfor vises en kvartalsvis oversikt over sykefrav\u00e6ret til kommunene i ASSS samarbeidet. Endelige tall for 3. kvartal er ikke kommet inn enda fra alle kommuner, men vil bli presentert i utvalgsm\u00f8tet dersom de er kommet inn til da: Som oversikten viser s\u00e5 har ikke Troms\u00f8 kommune en like stor nedgang i 2024 som andre sammenlignbare kommuner. Derimot er vi den eneste kommunen som rapporterer om en nedgang i 3. kvartal, sammenlignet med 2023. Konklusjon Sykefrav\u00e6ret er noe \u00f8kende i 2024 sammenlignet med 2023. N\u00e5r vi sammenligner med ASSS kommunenes tall fra 3. kvartal 2023, er Troms\u00f8 kommune den eneste som har redusert frav\u00e6ret. Det er ogs\u00e5 noen positive trender i enkelte seksjoner, men med tanke p\u00e5 at kommunen g\u00e5r inn i en omstillingsprosess, er det viktig at organisasjonen f\u00f8lger omstillingsveilederen og tar vare p\u00e5 v\u00e5re viktigste ressurser, nemlig v\u00e5re ansatte. Vedtakskompetanse Arbeidsmilj\u00f8utvalget Administrasjonsutvalget Vedlegg Sykefrav\u00e6r september 2024 3 "
}