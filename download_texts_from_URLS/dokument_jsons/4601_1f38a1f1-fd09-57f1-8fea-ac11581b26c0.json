{
  "dokument_id": "1f38a1f1-fd09-57f1-8fea-ac11581b26c0",
  "doc_type": "case_attachment",
  "kommune": 4601,
  "tittel": "Fager\u00e5shjemmet. Innspill til skisseprosjekt fra eldrer\u00e5det. ",
  "url": "https://bergen.kommune.no/politikere-utvalg/api/fil/bk360/9875952/Fagerashjemmet-Innspill-til-skisseprosjekt-fra-eldreradet-",
  "tekst": " Eldrer\u00e5det Til Intern korrespondanse Etat for utbygging v/Dounia Boukhari V\u00e5r referanse: 2024/00193-7 Saksbehandler: Ragnhild Hvoslef Kr\u00fcger Fra Dato: 13. februar 2024 Eldrer\u00e5det Fager\u00e5shjemmet. Innspill til skisseprosjekt fra eldrer\u00e5det. Eldrer\u00e5det behandlet saken i m\u00f8te 7. februar, sak 16/24 og vil gjerne takke for god informasjon og oppf\u00f8lging. Eldrer\u00e5det synes i sin helhet at planene for Fager\u00e5shjemmet er gode og gleder seg til \u00e5 f\u00f8lge prosjektet videre. Det ble spurt om der kom til \u00e5 v\u00e6re et eller flere store fellesrom og tilbakemeldingen var at kafeen og m\u00f8terommene i f\u00f8rste etasje kan sl\u00e5s sammen og ogs\u00e5 brukes til utleie. Dette er positivt, men sp\u00f8rsm\u00e5let er om det dekker behovet for felles aktiviteter dersom det begrenses til den tiden da m\u00f8terom og kafe ikke er i bruk. Det ble opplyst at det er 20 parkeringsplasser, inkludert HC parkering for bes\u00f8kende, men ingen parkeringsplasser for ansatte. R\u00e5det mener prinsipielt at det b\u00f8r tilbys i hvert fall noen parkeringsplasser for ansatte. Selv om hjemmet ligger n\u00e6r ett bybanestopp er det ikke alle som bor i n\u00e6rheten av bybanen og p\u00e5 sykehjem kan man ha arbeidstider som ikke er forenelige med kollektivtrafikk. Det er ogs\u00e5 positivt om man kan tilby HC parkering til ansatte som kan trenge det. Eldrer\u00e5det mener ogs\u00e5 prinsipielt at nye sykehjem b\u00f8r bygges med egne kj\u00f8kken. Ett kj\u00f8kken her kan ogs\u00e5 legge til rette for levering av mat til hjemmeboende eldre i n\u00e6romr\u00e5det. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}