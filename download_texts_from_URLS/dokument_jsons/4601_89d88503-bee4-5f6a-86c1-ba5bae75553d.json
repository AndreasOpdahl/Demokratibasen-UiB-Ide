{
  "dokument_id": "89d88503-bee4-5f6a-86c1-ba5bae75553d",
  "doc_type": "case_presentation",
  "kommune": 4601,
  "tittel": "Delegasjon av myndighet til \u00e5 behandle s\u00f8knader om skjenkebevilling mv. under byr\u00e5dets ferieavvikling fra 1. juli til 2. august 2024",
  "url": "https://bergen.kommune.no/politikere-utvalg/api/fil/bk360/10672625/Framstilling-Delegasjon-av-myndighet-til-a-behandle-soknader-om-skjenkebevilling-mv-under-byradets-ferieavvikling-fra-1-juli-til-2-august-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/102064-1 Delegasjon av myndighet til \u00e5 behandle s\u00f8knader om skjenkebevilling mv. under byr\u00e5dets ferieavvikling fra 1.juli til 2. august 2024 Hva saken gjelder: I denne saken foresl\u00e5s det at byr\u00e5det delegerer sine fullmakter knyttet til behandling av skjenkesaker, herunder behandling av s\u00f8knader om nye skjenkebevillinger og s\u00f8knader om endring i eksisterende bevillinger, til byr\u00e5d for n\u00e6ring, kultur og idrett for perioden 1. juli \u2013 2. august 2024. I byr\u00e5d for n\u00e6ring, kultur og idrett sitt feriefrav\u00e6r foresl\u00e5s det \u00e5 delegere nevnte fullmakter til den til enhver tid fungerende byr\u00e5dsleder. Byr\u00e5dens vurdering og anbefaling/konklusjon: Kontor for skjenkesaker mottar fortl\u00f8pende nye s\u00f8knader om skjenkebevilling. Dette kan v\u00e6re for eksempel s\u00f8knader om ny alminnelig bevilling, s\u00f8knader knyttet til servering utend\u00f8rs, og s\u00f8knader vedr\u00f8rende utvidet areal til uteservering. Det er av stor betydning for s\u00f8kerne at slike s\u00f8knader blir behandlet fortl\u00f8pende og ikke blir utsatt til sommersesongen er over. Saksbehandling av s\u00f8knader tar tid, og det er ikke praktisk mulig \u00e5 rekke sluttf\u00f8ring av all saksbehandling f\u00f8r byr\u00e5dets siste m\u00f8te f\u00f8r sommeren. I byr\u00e5dets fullmakter \u00a7 28 Fullmakter ved skjenkesaker, vedtatt av bystyret i sak 378-20 i m\u00f8te 16. desember 2020, er byr\u00e5det blant annet gitt myndighet til \u00e5 tildele skjenkebevillinger, gi tillatelse til uteservering, gi tillatelse til \u00e5 foreta endringer i eksisterende bevillinger, mv. I Byr\u00e5dets fullmakter som kollegium \u2013 siste revidert 23.04.2021, gyldig til 31.12.2025 , st\u00e5r det i pkt. 15: \u00abByr\u00e5det selv treffer avgj\u00f8relser om: Skjenkesaker: \u2022 Byr\u00e5det tildeler skjenkebevillinger \u2022 Byr\u00e5det gir tillatelse til uteservering \u2022 Byr\u00e5det vedtar selv inndragninger av salgs- og skjenkebevilgninger \u2022 Byr\u00e5det foretar endringer i eksisterende bevillinger, for eksempel endring av areal, bevillingens omfang mv. \u2022 Byr\u00e5det avgir uttalelser i forbindelse med s\u00f8knad om bevilling til befalsmesser \u2022 Byr\u00e5det avgir uttalelse til/godkjenner etablering av vinmonopolutsalg i kommunen\u00bb. Disse fullmaktene er knyttet til gjeldende retningslinjer for tildeling av salgs- og skjenkebevillinger og forskrift om salgs-, skjenke- \u00e5pningstider i Bergen kommune. Bergen bystyre har 19.06.24, i sak 182/24, vedtatt nye retningslinjer og ny forskrift som skal gjelde fra 01.07.24. I den nye forskriften er det gitt mulighet for en utvidet skjenketid ved uteserveringer: 1 2.2.4 Skjenketiden for alkoholholdig drikk gruppe 1 - 3 ved uteserveringer er i utgangspunktet til klokken 01:00. Det kan s\u00f8kes om skjenketid ute lik skjenketid inne, og dette skal normalt innvilges for uteserveringer som ikke ligger i boligomr\u00e5der. Det m\u00e5 p\u00e5regnes at en rekke akt\u00f8rer vil s\u00f8ke om utvidet skjenketid ved uteservering. Byr\u00e5den vurderer at disse sakene er av en slik karakter at fullmakten kan videredelegeres til administrasjonen. Dette vil gi en raskere saksbehandlingstid. Eventuelle klagesaker vil komme til politisk behandling. For \u00e5 sikre muligheten for fortl\u00f8pende saksbehandling gjennom sommeren, anbefaler byr\u00e5den videredelegasjon i tr\u00e5d med det som foresl\u00e5s i denne saken. Vedtakskompetanse: Byr\u00e5dets fullmakter \u00a7 28 Fullmakter ved skjenkesaker, vedtatt av Bergen bystyre i sak 378- 20 i m\u00f8te 16. desember 2020. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. Byr\u00e5det delegerer til byr\u00e5d for n\u00e6ring, kultur og idrett byr\u00e5dets fullmakter knyttet til behandling av skjenkesaker for perioden 1. juli 2024 - 2. august 2024. 2. For perioden n\u00e5r byr\u00e5d for n\u00e6ring, kultur og idrett selv har ferie, delegerer byr\u00e5det sine fullmakter knyttet til behandling av skjenkesaker til den som p\u00e5 tidspunktet fungerer som byr\u00e5dsleder. 3. Byr\u00e5det skal i l\u00f8pet av august 2024 f\u00e5 forelagt oversikt over hvilke vedtak som er fattet p\u00e5 delegert fullmakt i perioden 1. juli 2024 - 2. august 2024. Dato: 25. juni 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. 2 "
}