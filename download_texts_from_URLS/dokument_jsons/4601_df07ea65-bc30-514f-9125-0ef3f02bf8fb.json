{
  "dokument_id": "df07ea65-bc30-514f-9125-0ef3f02bf8fb",
  "doc_type": "case_presentation",
  "kommune": 4601,
  "tittel": "Fana brannstasjon og boligtun. Detaljreguleringsplan til 2. gangsbehandling",
  "url": "https://bergen.kommune.no/politikere-utvalg/api/fil/bk360/11409930/Framstilling-Fana-brannstasjon-og-boligtun-Detaljreguleringsplan-til-2-gangsbehandling",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-192 Saksbehandler: Ragnhild Hvoslef Kr\u00fcger Fana brannstasjon og boligtun. Detaljreguleringsplan til 2. gangsbehandling Hva saken gjelder: Planforslaget legger til rette for etablering av ett kommunalt bosenter med ni boenheter og d\u00f8gnbemannet personbase, sammen med etablering av \u00e5tte kommunale utleieboliger. Prosjektet inng\u00e5r i Bergen kommune sitt boligprogram der det skal skaffes 250 boliger. Bosenteret i Sandbrekkevegen skal v\u00e6re et tilbud til personer med funksjonssvikt som f\u00f8lge av alvorlig psykisk lidelse. Brannvesenet skal flytte ut av Fana branntasjon og planen er at den skal brukes til kommunal virksomhet p\u00e5 dagtid og gi mulighet for lokaler for frivillige organisasjoner utenom arbeidstid. I reguleringsbestemmelsene tillates det til sammen 14 parkerings- og biloppstillingsplasser. Minimum 10% av parkeringsplassene skal v\u00e6re tilrettelagt for bevegelseshemmede. Forslag til vedtak: Detaljreguleringsplan for Fana brannstasjon og boligtun tas til orientering Dato: 30. oktober 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Fagnotat Planbeskrivelse Reguleringsbestemmelser 1 "
}