{
  "dokument_id": "65ffd9be-7164-5fd0-9fe2-40750ba58a5b",
  "doc_type": "case_presentation",
  "kommune": 4601,
  "tittel": "Uteservering p\u00e5 Torgallmenningen sesongen 2025",
  "url": "https://bergen.kommune.no/politikere-utvalg/api/fil/bk360/12560887/Framstilling-Uteservering-pa-Torgallmenningen-sesongen-2025",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/156680-2 Uteservering p\u00e5 Torgallmenningen sesongen 2025 Hva saken gjelder: Saken gjelder vilk\u00e5r for uteservering p\u00e5 Torgallmenningen for sesongen 2025. Det har n\u00e5 v\u00e6rt uteservering p\u00e5 Torgallmenningen i to sesonger. Bakgrunnen var bystyrets vedtak i sak 121/23, hvor bystyret blant annet fattet vedtak om: \u00ab3. Bystyret ber byr\u00e5det tilrettelegge for uteservering p\u00e5 Torgallmenningen for 2023- sesongen.\u00bb Bymilj\u00f8etaten har evaluert uteserveringen p\u00e5 Torgallmenningen i sesongen 2023 og 2024. I fjor ble det gjort noen justeringer i leievilk\u00e5rene, p\u00e5 bakgrunn av erfaringene fra 2023. Bymilj\u00f8etaten foresl\u00e5r noen ytterligere justeringer i \u00e5r, men i hovedsak videref\u00f8res vilk\u00e5rene fra 2024-sesongen. Bymilj\u00f8etaten har ikke registrert noen klager p\u00e5 fjor\u00e5rets l\u00f8sning for uteserveringen, og er av den oppfatning at dette var en l\u00f8sning som fungerte bra for alle parter. Bymilj\u00f8etatens vurdering og anbefaling: Bymilj\u00f8etaten foresl\u00e5r f\u00f8lgende vilk\u00e5r for uteservering p\u00e5 Torgallmenningen sommeren 2025: \u2022 Serveringssteder med n\u00e6rhet til Torgallmenningen, og rimelig avstand til toaletter kan s\u00f8ke om uteservering. \u2022 Utleieperioden er fra 5. juni \u2013 10. august med ett unntak (se punkt om spillfestivalen nedenfor). \u2022 Utleiefelt 1 leies ut til fire akt\u00f8rer i samsvar med vedlagte kartskisse. o Dersom det er flere enn fire kvalifiserte s\u00f8kere, avgj\u00f8res tildelingen etter loddtrekning. o Serveringssteder nord\u00f8st for Markeveien kan s\u00f8ke om utleieareal her. o I perioden 30. juli \u2013 3. august arrangeres Bergen Spillfestival, og i den perioden m\u00e5 uteserveringen fjernes. \u2022 Utleiefelt 3 s\u00f8rvest for Narvesen-kiosken leies ut til to akt\u00f8rer i samsvar med vedlagte kartskisse. o Dersom det er flere enn to kvalifiserte s\u00f8kere, avgj\u00f8res tildelingen etter loddtrekning. o Serveringsteder s\u00f8rvest for Markeveien, inkl. Markeveien, kan s\u00f8ke om utleieareal her. \u2022 All m\u00f8blering skal fremst\u00e5 ryddig, og sikres n\u00e5r det ikke er servering. 1 o Det blir en pr\u00f8veperiode p\u00e5 3 uker der det ikke er n\u00f8dvendig \u00e5 ta bort utstyr (bord, stoler, parasoller, mv) n\u00e5r det ikke er servering. o Dersom arealene i pr\u00f8veperioden, etter kommunens vurdering, ikke er tilstrekkelig ryddet og sikret, vil kommunen g\u00e5 tilbake til hovedregelen i uteserveringsretningslinjene om at arealene skal v\u00e6re ryddet for utstyr/m\u00f8bler n\u00e5r det ikke er servering. o Alt utstyr skal sikres innenfor hvert serveringsareal n\u00e5r det ikke er servering. o Leiearealet skal ryddes og vaskes/rengj\u00f8res hver dag, og det skal v\u00e6re et godt renhold rundt serveringsarealene \u2022 Serveringsstedene skal samarbeide om valg av helhetlige og estetisk gode l\u00f8sninger for fargebruk, parasoller og \u00f8vrig m\u00f8blement. Alt utstyr skal v\u00e6re av h\u00f8y estetisk kvalitet, og det er ikke tillatt med reklamemateriale. \u2022 Det tillates bruk av parasoller. Farge p\u00e5 parasoller skal v\u00e6re avklart med Bymilj\u00f8etaten, og i henhold til retningslinjenes fargepalett. \u2022 S\u00e5 fremt ikke annet er bestemt i punktene ovenfor, skal gjeldende retningslinjer for uteservering p\u00e5 offentlig grunn i Bergen f\u00f8lges. \u2022 Leiepris: I prislisten for leie av areal til uteservering er det kun priser for halv\u00e5r og hel\u00e5rsleie. P\u00e5 Torgallmenningen er det kun aktuelt med uteservering for en kortere periode, s\u00e5 leieprisen m\u00e5 derfor regnes ut p\u00e5 annen m\u00e5te. Torgallmenningen ligger i \u00abIndre kjerne\u00bb og har en kvadratmeterpris p\u00e5 kr. 1 829, - for halv\u00e5rsleie med skjenkebevilling. Siden leieperioden er betydelig under et halvt \u00e5r, beregnes prisen per dag. Leieprisen blir da kr. 10,00 per dag per kvadratmeter. \u2022 S\u00f8knadsfrist: Bymilj\u00f8etaten foresl\u00e5r \u00e5 sette en s\u00f8knadsfrist slik at alle s\u00f8knader kan behandles samlet, og gjennomf\u00f8re eventuelle loddtrekkinger dersom det blir n\u00f8dvendig. Etaten anbefaler \u00e5 sette fristen til 10. mai. \u00d8konomiske konsekvenser: Omregning av halv\u00e5rsleie til dagleie per kvadratmeter er i tr\u00e5d med bystyrets vedtatte pris for leie av areal med skjenkebevilling i indre kjerne. Merinntekter for kommunen vil bero p\u00e5 leieperiode. Byr\u00e5dens vurdering og anbefaling/konklusjon: Byr\u00e5d for byutvikling viser til at det n\u00e5 er tredje \u00e5ret med uteservering p\u00e5 Torgallmenningen. Tilbudet har v\u00e6rt en suksess, og er et positivt tilskudd til mangfoldet av tilbud i bybildet. Kommunens rammebetingelser for uteservering p\u00e5 Torgallmenningen synes \u00e5 ha funnet sin form etter noen pr\u00f8ve\u00e5r, men noen sm\u00e5 justeringer vil gj\u00f8re tilbudet bedre for b\u00e5de akt\u00f8rene og publikum. P\u00e5 utleiefelt 1 er det en liten endring fra fjor\u00e5ret ved at utleiearealet i \u00e5r er delt inn i to felt, i motsetning til fjor\u00e5rets fire felt. Hvert felt deles av to akt\u00f8rer \u00abvegg-i-vegg.\u00bb Mellom de to feltene vil det bli en gangpassasje med to meters bredde. Denne l\u00f8sningen vil gi litt mer areal til akt\u00f8rene, uten at de ytre rammene for uteserveringen utvides. For utleiefelt 3 ved Narvesen-kiosken er det ingen endringer med hensyn til st\u00f8rrelsen og plasseringen av feltene. De er lik som i fjor. Ettersom det er kommet til flere potensielle akt\u00f8rer siden fjor\u00e5ret, er feltene n\u00e5 s\u00f8kbare for akt\u00f8rer som holder til s\u00f8r for Markeveien. For \u00f8vrig vil leieperioden i \u00e5r bli noe kortere enn fjor\u00e5rets p\u00e5 grunn av stortingsvalget h\u00f8sten 2025. 2 Byr\u00e5den vil p\u00e5peke at vilk\u00e5rene for \u00e5rets sesong fastsettes sent, og det er beklagelig ovenfor akt\u00f8rene. For \u00e5 sikre akt\u00f8rene noe mer tid til \u00e5 s\u00f8ke om areal, utvides s\u00f8knadsfristen til 15.mai. For sesongen 2026 kan byr\u00e5den sl\u00e5 fast at vilk\u00e5r skal avklares og kommuniseres til n\u00e6ringen p\u00e5 et langt tidligere tidspunkt. Byr\u00e5den anbefaler p\u00e5 denne bakgrunn at byr\u00e5det vedtar de foresl\u00e5tte vilk\u00e5rene for utleie av areal p\u00e5 Torgallmenningen til uteservering for sesongen 2025. Vedtakskompetanse: Byr\u00e5dets fullmakter pkt. 2.1 vedtatt av Bergen bystyre 27. november 2024 i sak 462/24: Byr\u00e5dets driftsansvar: Som \u00f8verste ledelse av kommunens administrasjon, som arbeidsgiver, tjenesteleverand\u00f8r, myndighetsut\u00f8ver, samfunnsutvikler og som folkevalgt organ, har byr\u00e5det myndighet til, og ansvar for, \u00e5 forest\u00e5 l\u00f8pende drift og utvikling av kommunens virksomhet. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Byr\u00e5det vedtar f\u00f8lgende vilk\u00e5r for utleie av areal til uteservering p\u00e5 Torgallmenningen 2025: 1. Serveringssteder med n\u00e6rhet til Torgallmenningen, og rimelig avstand til toaletter kan s\u00f8ke om uteservering. 2. Utleieperioden er fra 5.juni \u2013 10. august 2025 med et unntak (se punkt om spillfestivalen nedenfor.) 3. Utleiefelt 1 leies ut til fire akt\u00f8rer i samsvar med vedlagte kartskisse. a) Dersom det er flere enn fire kvalifiserte s\u00f8kere, avgj\u00f8res tildelingen etter loddtrekning. b) Serveringssteder nord\u00f8st for Markeveien kan s\u00f8ke om utleieareal her. c) I perioden 30. juli \u2013 3. august arrangeres Bergen Spillfestival, og i den perioden m\u00e5 uteserveringen fjernes. 4. Utleiefelt 3 s\u00f8rvest for Narvesen-kiosken leies ut til to akt\u00f8rer i samsvar med vedlagte kartskisse. a) Dersom det er flere enn to kvalifiserte s\u00f8kere, avgj\u00f8res tildelingen etter loddtrekning. b) Serveringsteder s\u00f8rvest for Markeveien, inkl. Markeveien, kan s\u00f8ke om utleieareal her. 5. All m\u00f8blering skal ryddes bort utenom \u00e5pningstidene. a) Det blir en pr\u00f8veperiode p\u00e5 3 uker der det ikke er n\u00f8dvendig \u00e5 ta bort utstyr (bord, stoler, parasoller, mv) n\u00e5r det ikke er servering. Arealene skal til enhver tid fremst\u00e5 ryddig. b) Dersom arealene i pr\u00f8veperioden, etter kommunens vurdering, ikke er tilstrekkelig ryddet og sikret, vil kommunen g\u00e5 tilbake til hovedregelen i uteserveringsretningslinjene om at arealene skal v\u00e6re ryddet for utstyr/m\u00f8bler n\u00e5r det ikke er servering. c) Alt utstyr skal sikres innenfor hvert serveringsareal n\u00e5r det ikke er servering. d) Leiearealet skal ryddes og vaskes/rengj\u00f8res hver dag, det skal v\u00e6re et godt renhold rundt serveringsarealene 6. Serveringsstedene skal samarbeide om valg av helhetlige og estetisk gode l\u00f8sninger for fargebruk, parasoller og \u00f8vrig m\u00f8blement. Alt utstyr skal v\u00e6re av h\u00f8y estetisk kvalitet, og det er ikke tillatt med reklamemateriale. 3 7. Det tillates bruk av parasoller. Farge p\u00e5 parasoller skal v\u00e6re avklart med BME, og i henhold til retningslinjenes fargepalett. 8. Dersom ikke annet er bestemt i punktene ovenfor, skal gjeldende retningslinjer for uteservering p\u00e5 offentlig grunn i Bergen f\u00f8lges. 9. Leieprisen settes til kr. 10 per dag per kvadratmeter. 10. S\u00f8knadsfrist er 15. mai 2025 Dato: 6. mai 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: 1. Fagnotat fra Bymilj\u00f8etaten datert 27.04.2025 - Vilk\u00e5r for uteservering p\u00e5 Torgallmenningen i 2025 2. Kartskisse over utleieareal ved Narvesen (Utleiefelt 3) 3. Kartskisse over utleieareal p\u00e5 utleiefelt 1 4 "
}