{
  "dokument_id": "dba06449-4795-55c8-9e32-254c9fe93778",
  "doc_type": "case_attachment",
  "kommune": 5501,
  "tittel": "Vedlegg 11 - Ny vurdering av saksbehandlers habilitet april 2024",
  "url": "https://innsyn.tromso.kommune.no/application/getMoteDokument?dokid=2001781281",
  "tekst": " Referanse: Dato: Notat 23/15679-52 23.04.2024 Til: Fra: Stian Eriksen Ny vurdering av saksbehandlers habilitet I brev fra adv. Hallvard \u00d8stg\u00e5rd av 19. mars 2024 fremsettes ytterligere argumenter for at saksbehandler Bo Eide skal anses inhabil. I brevet er det vist til at etter forvaltningsloven (fvl.) \u00a7 6 skal legges vekt p\u00e5 om ugildhetsinnsigelsen er reist av en part. Videre er det i hovedtrekk er det argumentert for at det foreligger inhabilitet ved at saksbehandler har utvist omfattende engasjement i saken og som ensidig har v\u00e6rt rettet mot \u00e5 f\u00e5 gjennomf\u00f8rt elgjakt i omr\u00e5det. Det er blant annet p\u00e5pekt f\u00f8lgende: \u2022 Statsforvalter har i vedtak i forbindelse med klagebehandling uttalt at saken b\u00e6rer preg av hastverk, det er sett bort fra krav om s\u00f8knadsfrist og saken var ikke godt nok opplyst \u2022 Saksbehandler har i anledning saken kontaktet jordskiftedommer, Troms fylkeskommune og Milj\u00f8direktoratet I brevet er det videre hevdet at saksbehandler oppfattes som en r\u00e5dgiver for det ulovlig etablerte laget samt at det er p\u00e5fallende at saksbehandler ikke har s\u00f8rget for \u00e5 f\u00e5 sluttbehandlet saken etter at Statsforvalteren opphevet kommunens vedtak. Jeg viser til at jeg tidligere har vurdert habiliteten i saken, jf. notat p\u00e5 sak 23/15679-17. Sp\u00f8rsm\u00e5let er om brevet fra adv. \u00d8stg\u00e5rd gir grunnlag for \u00e5 vurdere habiliteten annerledes etter \u00a7 6 annet ledd. Det forhold at det etter Statsforvalters vurdering er gjort saksbehandlingsfeil kan jeg ikke se taler for inhabilitet. Det samme gjelder kontakt med andre offentlige instanser for \u00e5 s\u00f8ke r\u00e5d i en sak som denne hvor det har kommet betydelige protester mot kommunens behandling av saken. Jeg har ikke g\u00e5tt grundig inn i korrespondansen med privatpersoner som er tilknyttet utviklingslaget, men kan ikke ut fra en rask gjennomgang se at det er forhold her som taler sterkt for inhabilitet. Utover dette har jeg vanskeligheter med \u00e5 se at saksbehandlers h\u00e5ndtering av denne saken, som ut fra de omfattende protestene fremst\u00e5r krevende, tilsier at han er inhabil. Det skal legges vekt p\u00e5 at ugildhetsinnsigelse er reist av en part, jf. fvl. \u00a7 6 annet ledd siste setning. Som nevnt i notatet vil dette ha liten betydning n\u00e5r det ellers i saken er lite som taler for inhabilitet. Min konklusjon etter dette er at saksbehandler ikke anses inhabil og derfor kan saksforberede saken. Troms\u00f8 Kommune Referanse: 23/15679-52 Dato: 23.04.2024 Side 1 av 1 "
}