{
  "dokument_id": "29276d81-da46-517a-af6b-ca473460b9d6",
  "doc_type": "case_attachment",
  "kommune": 4601,
  "tittel": "Fagnotat datert 6.12.2024: Innspill til sak om bosetting av flyktninger i 2025",
  "url": "https://bergen.kommune.no/politikere-utvalg/api/fil/bk360/11668266/Fagnotat-datert-6-12-2024-Innspill-til-sak-om-bosetting-av-flyktninger-i-2025",
  "tekst": " Adm - Etat for inkludering Til Fagnotat BBSM-kommunaldirekt\u00f8rens stab V\u00e5r referanse: 2024/178777-4 Saksbehandler: Brita Bolstad Fra Dato: 6. desember 2024 Adm - Etat for inkludering Innspill til sak om bosetting av flyktninger i 2025 Hva saken gjelder: Integrerings- og mangfoldsdirektoratet har anmodet Bergen kommune om \u00e5 bosette 680 flyktninger i 2025, hvorav 35 er enslig mindre\u00e5rige. Dette fagnotatet er Etat for inkludering sine innspill i saken, hvor vi redegj\u00f8r for status og erfaringer fra 2024 og gir v\u00e5re vurderinger for 2025. Fagetatens vurdering: 1. Bolig og bosetting Status 2024 Bergen bystyre vedtok den 06.03.24 at kommunen skal bosette 1.000 flyktninger i 2024, hvorav 25 enslige mindre\u00e5rig uten f\u00f8lgeperson. Anmodningen fra Integrerings- og mangfoldsdirektoratet var p\u00e5 1.200. Ved utgangen av november var det bosatt 814, hvorav 25 var enslige mindre\u00e5rige. Etat for inkludering estimerer at kommunen vil bosette i underkant av 900 flyktninger innen utgangen av 2024. Tjenestene i etaten har v\u00e6rt bemannet for \u00e5 kunne bosette rundt 1.000 flyktninger i \u00e5r, men p\u00e5 grunn av den utfordrende boligsituasjonen klarer ikke kommunen \u00e5 oppfylle bystyrets bosettingsvedtak for 2024. Det er totalt benyttet 428 boliger for \u00e5 bosette flyktninger per november, og i gjennomsnitt er det 1,7 flyktninger per bolig. Dette er 122 f\u00e6rre enn de 550 som ble vurdert som n\u00f8dvendig i desember 2023. 1 Tabellen under viser fordeling av boligtyper1 for flyktningene som er bosatt de siste tre \u00e5rene. For 2024 fremkommer b\u00e5de den faktiske boligfordelingen per november, samt hvordan boligbehovet ble vurdert da bosettingssaken for 2024 ble vedtatt. Tabell 1: Bosetting og antall boligtyper benyttet* 2022 2023 2024 2024 estimert faktisk fordeling fordeling i per november* bosettingssak (des.23) Bosettingsvedtak i bystyret 1.000 1.200 1.000 1.000 Faktisk bosetting 735 1.037 1.000 814 Boliger totalt 550 428 Antall boliger avtalt selvbosetting 186 183 180 120 Antall kommunale boliger 138 145 140 63 Antall kj\u00f8pte/leide boliger EBE/EBF - 122 230 245 * Antall boliger er tall p\u00e5 boliger som er benyttet til bosetting per november. Tildelte boliger som ingen har blitt bosatt i per utgangen av november kommer i tillegg. Det har v\u00e6rt nedgang i flyktninger som finner bolig selv i siste halvdel av 2024, og dette har medvirket til at bosettingsvedtaket p\u00e5 1.000 ikke n\u00e5s. Per november ser det ut til at omfanget av avtalt selvbosetting ender p\u00e5 ca. 67 % av det som ble estimert i desember 2023. I bosettingssaken ble det vurdert som n\u00f8dvendig at kommunen skulle fremskaffe totalt 370 boliger til bosetting av flyktninger. Per november er det bosatt flyktninger i 308 boliger som kommunen har skaffet. Av disse er 63 ordin\u00e6re kommunale boliger, og 245 kj\u00f8pt og leid inn av Etat for bygg og eiendom (EBE)/ Etat for boligforvaltning (EBF)2. Det h\u00f8ye antallet boliger som er fremskaffet av EBE/EBF har v\u00e6rt avgj\u00f8rende for \u00e5 klare en h\u00f8y bosetting i \u00e5r, da tildeling av kommunale boliger har v\u00e6rt betydelig lavere i 2024 enn i 2023. Ved utgangen av november hadde Introduksjonssenteret i tillegg totalt 75 boliger tildelt til bosetting. Av disse antas det at litt under halvparten kan benyttes til bosetting innen utgangen av 2024. De \u00f8vrige boligene vil bli overf\u00f8rt og benyttet til bosetting i 2025. \u00c5rsaken til at de ikke tas i bruk i \u00e5r er enten at Introduksjonssenteret ikke har f\u00e5tt n\u00f8kler til dem, eller fordi boligene ikke passer til de familiene som st\u00e5r p\u00e5 venteliste for bosetting i Bergen akkurat n\u00e5. 1 F\u00f8lgende boligtyper benyttes til bosetting av flyktninger: \u2022 Avtalt selvbosetting (ASB): Vil si at flyktningen selv finner bolig i det private leiemarkedet. Boligen og leiekontrakten godkjennes av kommunen, men leieforholdet er mellom flyktningen og huseier. \u2022 Kommunale boliger: Tildeles fra Boligetaten til Introduksjonssenteret, som igjen fordeler boligen til flyktningen. Leiekontrakt inng\u00e5s mellom kommunen (ved Etat for boligforvaltning) og flyktningen. \u2022 Boliger kj\u00f8pt/innleid av Etat for bygg og eiendom/Etat for boligforvaltning: Tildeling og kontraktsinng\u00e5else foreg\u00e5r p\u00e5 samme m\u00e5te som for kommunale boliger. De kj\u00f8pte boligene g\u00e5r inn i portef\u00f8ljen av kommunale boliger, men er i f\u00f8rste omgang \u00f8remerket til bosetting av flyktninger. 2 Oppdraget med \u00e5 kj\u00f8pe / leie inn boliger ble f\u00f8rst gitt til EBE, men ble overf\u00f8rt til EBF i 2024. 2 Vurdering av boligbehov i 2025 Dersom kommunen vedtar \u00e5 bosette 680 flyktninger i 2025, vil det kreve ca. 3803 boliger totalt. Med et vedtak om \u00e5 bosette 400 vil boligbehovet v\u00e6re ca. 215 boliger. Etat for inkludering vurderer det som sannsynlig at niv\u00e5et av avtalt selvbosetting (ASB) vil holde seg p\u00e5 omtrent samme niv\u00e5 som siste halv\u00e5r i 2024, med 4-5 godkjente ASB-boliger hver m\u00e5ned. For hele 2025 vil det tilsvare omtrent 50 boliger, og at rundt 85 flyktninger kan bosettes i boliger de finner selv. Forutsatt at omfanget av avtalt selvbosetting blir som estimert, m\u00e5 kommunen fremskaffe totalt ca. 330 boliger dersom kommunen vedtar \u00e5 bosette 680 flyktninger, og ca. 165 boliger dersom kommunen vedtar \u00e5 bosette 400 flyktninger. Etat for inkludering har ikke grunnlag for \u00e5 vurdere fordelingen mellom kommunale boliger fra Boligetaten, og boliger kj\u00f8pt/leid inn av Etat for boligforvaltning. Tabell 2: Estimert fordeling av boligbehov og -type ved 400 vs. 680 bosatte Bosettingsvedtak 400 680 Antall Antall Antall Boligtype Antall boliger personer boliger personer ASB 50 85 50 85 Bolig fremskaffet av kommunen (kommunal bolig + kj\u00f8pt/innleid EBF) 165 280 330 560 TOTALT 215 400* 380 680* * 35 enslige mindre\u00e5rige som bosettes av barnevernet er lagt til i totaltallet, men ikke beregnet inn i boligbehovet for Introduksjonssenteret. 2. Introduksjonsprogram og oppl\u00e6ring i norsk og samfunnsfag Status 2024 Det har i gjennomsnitt v\u00e6rt rundt 530 aktive deltakere i introduksjonsprogram til enhver tid i perioden fra januar til og med november 2024. I h\u00f8st har det v\u00e6rt noe nedgang i antall introdeltakere, blant annet som f\u00f8lge av lavere bosetting. P\u00e5 Bergen l\u00e6ringssenter (BLS) har det i gjennomsnitt v\u00e6rt rundt 1.500 deltakere i opp\u00e6ring i norsk og samfunnskunnskap til enhver tid gjennom \u00e5ret. Ukrainere med kollektiv beskyttelse utgj\u00f8r flertallet av introduksjonsdeltakerne, og rundt halvparten av deltakerne i norsk og samfunnskunnskap. De fleste av dem har utdanning p\u00e5 minimum videreg\u00e5ende niv\u00e5, og har rett p\u00e5 seks m\u00e5neder i introduksjonsprogram med mulighet for forlengelse i inntil seks m\u00e5neder. Retten til norskoppl\u00e6ring for denne gruppen 3 I denne beregningen er 35 enslige mindre\u00e5rige tatt ut av totalen p\u00e5 flyktninger som trenger bolig, og det tas utgangspunkt i at det gjennomsnittlig bosettes 1,7 personer per bolig. 3 varer i ett \u00e5r, men kommunen kan tilby utvidet norskoppl\u00e6ring i ytterligere seks m\u00e5neder dersom deltaker ikke har n\u00e5dd sitt norskm\u00e5l etter ett \u00e5r. Av hensyn til kapasitetsutfordringer ble Bergen l\u00e6ringssenter n\u00f8dt til \u00e5 redusere antallet norsktimer per uke til deltakere med kollektiv beskyttelse fra h\u00f8sten 2023. Dette medf\u00f8rte blant annet at mange av introduksjonsdeltakerne i en periode fra h\u00f8sten 2023 fikk introduksjonsprogram p\u00e5 deltid4. Fra august 2024 er imidlertid omfanget av norskoppl\u00e6ring oppjustert, og alle introdeltakere har n\u00e5 fulltidsprogram. Deltakere som har utdanning p\u00e5 videreg\u00e5ende niv\u00e5 fra f\u00f8r, har i gjennomsnitt hatt syv m\u00e5neder i introduksjonsprogram i 2024. Den korte programtiden gir en h\u00f8y gjennomstr\u00f8mming av deltakere, og i gjennomsnitt har det startet og sluttet rundt 50 deltakere hver m\u00e5ned. Det er s\u00e6rlig oppstart og avslutning som krever mye oppf\u00f8lging, og den h\u00f8ye gjennomstr\u00f8mmingen p\u00e5virker derfor kapasiteten ved Introduksjonssenteret like mye som tallet p\u00e5 aktive deltakere til enhver tid. Fra august 2024 har Bergen l\u00e6ringssenter opprettet en egen avdeling for introduksjonsdeltakere, hvor det tilbys s\u00e6rlig intensiv og arbeidsrettet norskoppl\u00e6ring. Dette grepet ble blant annet gjort for \u00e5 m\u00f8te krav om \u00f8kt arbeidsretting for personer med kollektiv beskyttelse5 som kom i februar i \u00e5r. Regelverksendringen inneb\u00e6rer at de skal ha gjennomsnittlig 15 timer per uke med arbeidsrettede elementer fra fjerde m\u00e5ned i program. Det er utfordrende \u00e5 formidle deltakere til arbeidslivet etter kun tre m\u00e5neder med norskoppl\u00e6ring og introduksjonsprogram. M\u00e5let med justeringen av tilbudet ved BLS har derfor v\u00e6rt \u00e5 styrke norskoppl\u00e6ringen i en tidlig fase slik at de kan v\u00e6re klare til \u00e5 g\u00e5 ut i en arbeidspraksis fra fjerde m\u00e5ned. 30 % av de 583 deltakerne som avsluttet introduksjonsprogram per november i 2024, har g\u00e5tt direkte over til arbeid eller utdanning. Til sammenligning var resultatet for 2023 p\u00e5 41 %. Nedgangen i m\u00e5loppn\u00e5else antas \u00e5 ha en sammenheng med at deltakerne som har avsluttet programmet i \u00e5r, er blant dem som har f\u00e5tt f\u00e6rre norsktimer og introduksjonsprogram p\u00e5 deltid. Introduksjonssenter for flyktninger har i l\u00f8pet av det siste \u00e5ret gjort sv\u00e6rt mange grep for \u00e5 styrke arbeidsrettingen av introduksjonsprogrammet, i tr\u00e5d med budskapet om at ukrainere skal raskt ut i arbeid. Det kan se ut til at dette begynner \u00e5 f\u00e5 effekt, da vi ser noe oppgang i m\u00e5loppn\u00e5else dersom man ser isolert p\u00e5 resultatene for deltakere som har avsluttet program i oktober og november. Et viktig grep har v\u00e6rt \u00e5 utarbeide et digitalt verkt\u00f8y kalt SPARK, som gir bedre oversikt over kontakten med arbeidsgivere og den arbeidsrettede oppf\u00f8lgingen. Blant annet viser SPARK at siden verkt\u00f8yet kom p\u00e5 plass i april 2024, har Introduksjonssenter v\u00e6rt i kontakt med 385 ulike arbeidsgivere. Dette har resultert i totalt rundt 300 praksisplasser, hvorav ca. 12 % er i kommunen. Den h\u00f8yeste m\u00e5lingen viser at det var rekordmange 162 deltakere i praksis 4 Midlertidig kapittel i integreringsloven- og forskriften \u00e5pner for at deltakere med kollektiv beskyttelse kan f\u00e5 program p\u00e5 deltid dersom kommunen har kapasitetsutfordringer. Deltakere skal likevel motta full introduksjonsst\u00f8nad i slike tilfeller. 5 Gjelder de som har videreg\u00e5ende utdanning fra f\u00f8r og arbeid som sluttm\u00e5l for sitt introprogram. 4 samtidig p\u00e5 et tidspunkt i oktober. Til sammenligning var det ved inngangen til \u00e5ret registrert 40 personer med praksisplass. En sentral del av den nasjonale og den lokale strategien for \u00e5 bist\u00e5 ukrainere med rask overgang til arbeid, har v\u00e6rt \u00e5 f\u00e5 til et tettere samarbeid med NAV, og s\u00e6rlig den statlige linjen. NAV har god markedskompetanse og et stort arbeidsgivernettverk, samt en rekke arbeidsrettede tiltak og verkt\u00f8y som kan stimulere til \u00f8kt overgang til arbeid. For \u00e5 koordinere innsatsen og tilgang til de virkemidlene som tjenestene besitter til sammen, ble det i desember 2023 opprettet et felles innsatsteam kalt JobbL\u00f8ft. I denne nye samarbeidsmodellen har man samlet ansatte fra Introduksjonssenteret, Bergen L\u00e6ringssenter, Arbeidsinkludering og b\u00e5de kommunal og statlig linje i NAV. Teamet jobber med \u00e5 fremskaffe praksisplasser og jobb for introduksjonsdeltakere, slik at flere skal komme raskere over i arbeidslivet. JobbL\u00f8ft har ogs\u00e5 en viktig rolle i \u00e5 bidra til s\u00f8ml\u00f8se overganger til NAV for deltakere som ikke kommer i arbeid eller utdanning etter avsluttet introduksjonsprogram, slik at disse kan fortsette sine kvalifiseringsl\u00f8p. Etat for inkludering og NAV har ogs\u00e5 arrangert to store arbeidslivsmesser p\u00e5 Bergen inkluderingssenter i 2024, og planlegger tilsvarende for 2025. I tillegg bidrar NAV inn p\u00e5 oppstartskurs til deltakere allerede f\u00f8r de starter i introduksjonsprogrammet. Deltakerne f\u00e5r da informasjon om arbeidsmarkedet og hvordan de kan registrere seg som arbeidss\u00f8kere. Etat for inkludering har ogs\u00e5 etablert et samarbeid med Etat for sykehjem om oppl\u00e6ringsl\u00f8p for \u00e5 kvalifisere introduksjonsdeltakere til jobb som assistent p\u00e5 sykehjem, og f\u00f8rste kullet med deltakere startet opp i august. M\u00e5let er at tiltaket skal bidra til \u00e5 m\u00f8te det store rekrutteringsbehovet til sykehjemmene, og samtidig f\u00e5 flere introduksjonsdeltakere i jobb. Vurdering av 2025 Introduksjonssenteret for flyktninger og Bergen l\u00e6ringssenter har i l\u00f8pet av det siste \u00e5ret gjort en sv\u00e6rt god jobb med \u00e5 tilpasse organisasjonene for \u00e5 m\u00f8te hyppige regelverksendringer med \u00f8kte krav til arbeidsretting og rask overgang til arbeid. Tjenesteproduksjonen har n\u00e5 stabilisert seg p\u00e5 et h\u00f8yt niv\u00e5, og hovedfokuset for 2025 vil v\u00e6re \u00e5 videreutvikle og forbedre kvaliteten i de arbeidsrettede tilbudene. Et viktig tiltak for \u00e5 heve kvaliteten er at deltakere som har videreg\u00e5ende utdanning kan f\u00e5 noe lenger tid i introduksjonsprogram. P\u00e5 grunn av kapasitetsutfordringer har Introduksjonssenteret tidligere f\u00f8rt en restriktiv praksis for forlengelser. I en p\u00e5g\u00e5ende h\u00f8ring om endringer i integreringsloven, har imidlertid myndighetene foresl\u00e5tt \u00e5 forlenge programtiden til ett \u00e5r for denne gruppen. Introduksjonssenteret er allerede i gang med \u00e5 justere praksis i tr\u00e5d med signaler myndighetene har gitt. Lenger tid i program blir sett p\u00e5 som sv\u00e6rt positivt, da b\u00e5de deltakere, integreringskonsulenter og arbeidsgivere opplever at seks m\u00e5neder for de aller fleste er for kort tid til \u00e5 lykkes med \u00e5 komme i arbeid. Etaten vil ogs\u00e5 trekke frem at det er et st\u00f8rre potensiale for at flere flyktninger kan ansettes i kommunale tjenester. Kommunen har en viktig rolle som arbeidsgiver \u2013 med et stort behov for arbeidskraft innenfor flere sektorer. Samtidig har kommunen ansvar for \u00e5 f\u00e5 flyktninger i jobb, og vi mener at dette m\u00e5 sees mer i sammenheng. 5 Tidligere i \u00e5r kom KS sammen med forhandlingssammenslutningene frem til en ny forst\u00e5else av mulighetene for unntak fra kvalifikasjonsprinsippet. Etaten mener at kommunen b\u00f8r se n\u00e6rmere p\u00e5 hvilke muligheter dette gir. Et annet eksempel til etterf\u00f8lgelse er Trondheim kommune, som gjennom \u00abFlyktningl\u00f8ftet\u00bb har gjort viktige grep for \u00e5 ansette flere flyktninger i kommunale enheter. Etat for inkludering vurderer at summen av de mange tiltakene som er gjort og som planlegges i 2025, gir grunn til \u00e5 tro at flere flyktninger vil g\u00e5 over i arbeid etter fullf\u00f8rt introduksjonsprogram og norskoppl\u00e6ring i tiden som kommer. 3. Tolketjenester Tolketjenesten har ved utgangen av oktober 2024 levert rekordmange 24.477 tolkeoppdrag. De tre st\u00f8rste tolkespr\u00e5kene s\u00e5 langt i \u00e5r er arabisk (24 %), russisk (23 %) og ukrainsk (17 %). Tolketjenesten har lykkes med \u00e5 \u00f8ke antall gjennomf\u00f8rte tolkeoppdrag med 21 % fra 2023 til 2024 \u2013 selv om det faktiske regnskapet viser tiln\u00e6rmet like utgiftsniv\u00e5er for de to \u00e5rene. Dette henger blant annet sammen med \u00f8kt bruk av telefontolking de siste \u00e5rene. Telefontolking utgjorde 66 % av alle oppdragene i 2022 og 79 % i 2023, mens det s\u00e5 langt i \u00e5r utgj\u00f8r 85 % av alle tolkeoppdrag. Andel avviste oppdrag er p\u00e5 6 % ved utgangen av oktober, og har holdt seg jevnt lavt gjennom hele 2024. Til sammenligning ble 22 % av oppdragene avvist i januar 2023. Etaten vurderer at kapasiteten i Tolketjenesten i stor grad m\u00f8ter tolkebehovet slik situasjonen er n\u00e5, og vil gj\u00f8re det ogs\u00e5 med et bosettingsvedtak p\u00e5 680 i 2025. Vi vil likevel nevne at flere tjenester har ansatt tospr\u00e5klige personer i midlertidige stillinger for \u00e5 m\u00f8te de h\u00f8ye ankomstene av ukrainere de siste tre \u00e5rene. Som f\u00f8lge av innsparinger i kommunen blir flere av disse stillingene n\u00e5 avsluttet. Dette kan f\u00e5 innvirkning p\u00e5 ettersp\u00f8rselen etter tolk. 4. Bergen inkluderingssenter (BIS) Bergen inkluderingssenter \u00e5pnet i april 2024, og huser en stor del av kommunens tjenester til voksne flyktninger og innvandrere. Senteret skal i tillegg v\u00e6re et inviterende bygg som skal tilby et bredt spektrum av kultur- og idrettsaktiviteter for alle aldersgrupper, i samarbeid med frivilligheten, nabolag og organisasjoner. Etat for inkludering er hovedbruker av bygget, og har flyttet inn med etatsadministrasjonen, Introduksjonssenteret for flyktninger, Grunnskolen for voksne, samt mesteparten av Bergen l\u00e6ringssenter. Senter for migrasjonshelse har noen behandlingsrom ved senteret, og Etat for idrett disponerer idrettsanlegget. Kantinen er driftet av det kommunale arbeidstreningstiltaket Mat og Prat, som tilh\u00f8rer NAV Bergenhus. Bergen inkluderingssenter har egen senterleder og aktivitetskoordinator, som begge er ansatt ved Etat for inkludering. Senterleder har ansvar for bl.a. drift, HMS og informasjonsflyt. Aktivitetskoordinator bist\u00e5r med kommunikasjon og koordinerer samarbeid med organisasjoner og n\u00e6rmilj\u00f8 som bruker senteret p\u00e5 ettermiddag, kveld og helg. Noen 6 eksempler p\u00e5 aktiviteter ved BIS er Mannstreff med Kirkens bymisjon, norsktrening med TUSMO, Demenskor Vest, b\u00e6rekraftig gjenbrukskonsept med b\u00e5de bruktbutikk og Tingotek som driftes av B\u00e6rekraftige liv, og p\u00e5 ny\u00e5ret starter R\u00f8de Kors opp med spr\u00e5kkafe. I 2025 skal det skapes mer liv p\u00e5 senteret, og m\u00e5let er \u00e5 gi plass til enda flere lag og organisasjoner. Det vil bli gjennomf\u00f8rt b\u00e5de \u00e5rlige arrangement som arbeidslivsmesse og frivilligtorg, samt faste aktiviteter som skjer hver uke. Etat for inkludering vil samtidig nevne at det har v\u00e6rt utfordrende \u00e5 f\u00e5 plass til alle som skal benytte Bergen inkluderingssenter p\u00e5 dagtid. Ved innflytting i april 2024 manglet det over 100 arbeidsplasser. Det ble derfor besluttet \u00e5 forlenge noen av lokalene i sentrum ut h\u00f8sten 2024, i p\u00e5vente av at noen m\u00f8terom og undervisningsrom ved senteret ble tilrettelagt som arbeidsplasser. Bergen l\u00e6ringssenter sine lokaler i Kanalveien 88 har blitt forlenget frem til juni 2025. I slutten av november er det i underkant av 30 ansatte og ca. 260 deltakere ved denne avdelingen, og m\u00e5let er at ogs\u00e5 disse skal flytte inn p\u00e5 Bergen inkluderingssenter i l\u00f8pet av 2025. Om dette lar seg gj\u00f8re avhenger b\u00e5de av hvor mange flyktninger kommunen vedtar \u00e5 bosette, samt ankomst av familiegjenforente og andre grupper som har rett og plikt til oppl\u00e6ring i norsk og samfunnskunnskap. 5. Bemanning Tjenestene i Etat for inkludering har i l\u00f8pet av de siste tre \u00e5rene blitt bygget opp til \u00e5 h\u00e5ndtere rekordh\u00f8ye bosettingsniv\u00e5 p\u00e5 opp mot 1.000 flyktninger i \u00e5ret. Som f\u00f8lge av innsparingskrav i h\u00f8st, har etaten ikke erstattet vakante stillinger og avsluttet flere midlertidige stillinger. En bosetting p\u00e5 680 flyktninger i 2025 vil inneb\u00e6re en ytterligere nedskalering av tjenestene. Dersom kommunen vedtar \u00e5 bosette 400 flyktninger i 2025, vil det imidlertid kreve en betydelig st\u00f8rre nedbemanning av tjenestene. Etaten mener at dette vil f\u00e5 sv\u00e6rt uheldige konsekvenser for kvaliteten, og gj\u00f8re kommunen mer s\u00e5rbar ved neste flyktningkrise. Tjenesteproduksjonen har n\u00e5 stabilisert seg etter en tid med oppbygging og tilpassing, blant annet for \u00e5 m\u00f8te hyppige regelverksendringer med \u00f8kte krav til arbeidsretting. Med en st\u00f8rre nedbemanning vil det v\u00e6re risiko for \u00e5 miste kritisk kompetanse for \u00e5 sikre n\u00f8dvendige tjenester. Dette kan blant annet f\u00e5 konsekvenser for hvor mange flyktninger som kommer i arbeid. Det er samtidig viktig for etaten \u00e5 p\u00e5peke at lavere bosetting i 2025 ikke vil f\u00f8re til umiddelbar overtallighet. De som bosettes i kommunen i 2025 vil delta i introduksjonsprogram og norskoppl\u00e6ring gjennom store deler av neste \u00e5r, og det samme gjelder en del av flyktningene som har kommet til Bergen de senere \u00e5rene. Andre kommunale tjenester vil ogs\u00e5 ha behov for tolk i m\u00f8te med flyktninger, selv om disse har noen \u00e5rs botid i Norge. 7 6. \u00d8konomiske konsekvenser Dersom kommunen vedtar \u00e5 bosette 680 flyktninger, vil dette som tidligere nevnt inneb\u00e6re en nedskalering av tjenestene i Etat for inkludering slik de er dimensjonert i dag. Handlings- og \u00f8konomiplan 2025-2028 tar imidlertid utgangspunkt i at kommunen skal bosette 400 flyktninger i 2025. Dersom kommunen vedtar \u00e5 bosette 680 flyktninger neste \u00e5r m\u00e5 rammen til Etat for inkludering konsekvensjusteres med ca. 26 MNOK i 2025, sammenlignet med det som ligger i forslag til H\u00d8P25-28. Dette er i hovedsak knyttet til \u00f8kte utgifter til introduksjonsst\u00f8nad fordi flere flyktninger vil delta i program, samt noen \u00e5rsverk knyttet til oppf\u00f8lging av introduksjonsprogram og norskoppl\u00e6ring. Samtidig vil etaten ogs\u00e5 p\u00e5peke at det statlige integreringstilskuddet til kommunen i 2025, vil v\u00e6re ca. 58 MNOK h\u00f8yere dersom kommunen \u00f8ker bosettingen fra 400 til 680 flyktninger. Fagetatens anbefaling: Etat for inkludering anbefaler at kommunen vedtar \u00e5 bosette 680 flyktninger i 2025, inkludert 35 enslige mindre\u00e5rige. Etaten er dimensjonert for \u00e5 kunne bosette og yte tjenester til et h\u00f8yt antall flyktninger ogs\u00e5 i 2025, og mener derfor at kommunen b\u00f8r im\u00f8tekomme anmodningen fra IMDi. Etaten vil samtidig presisere at et vedtak om \u00e5 bosette 680 flyktninger, inneb\u00e6rer at Boligetaten og Etat for boligforvaltning til sammen m\u00e5 fremskaffe ca. 330 boliger til dette form\u00e5let. Med hilsen Adm - Etat for inkludering Anne-Marit Presterud - etatsdirekt\u00f8r Dokumentet er godkjent elektronisk. 8 "
}