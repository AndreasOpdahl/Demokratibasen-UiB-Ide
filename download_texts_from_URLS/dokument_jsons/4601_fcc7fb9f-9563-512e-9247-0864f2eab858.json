{
  "dokument_id": "fcc7fb9f-9563-512e-9247-0864f2eab858",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 217/24, Bergen kommunale pensjonskasses \u00e5rsrapport for 2023",
  "url": "https://bergen.kommune.no/politikere-utvalg/api/fil/bk360/10720610/Innstilling-vedtak-Bergen-kommunale-pensjonskasses-arsrapport-for-2023",
  "tekst": "Bergen kommunale pensjonskasses \u00e5rsrapport for 2023 Bergen bystyre behandlet saken i m\u00f8tet 19.06.2024 sak 217/24 og fattet f\u00f8lgende vedtak: Bystyret tar Bergen kommunale pensjonskasses \u00e5rsrapport for 2023 til orientering. Bergen bystyres behandling Eivind N\u00e6vdal-Bolstad (H) ba om habilitetsvurdering fordi han involvert i denne saken mens han var finansbyr\u00e5d. Vurdering av habilitet er gjort etter forvaltningsloven \u00a7 6 annet ledd. Det foreligger ikke informasjon som tilsier at det er grunnlag for \u00e5 gj\u00f8re unntak fra utgangspunktet om at tidligere byr\u00e5der som utgangspunkt ikke blir inhabile n\u00e5r de senere eventuelt trer inn i bystyret eller utvalg og behandler saker de behandlet som byr\u00e5d. P\u00e5 bakgrunn av dette kjente Bergen bystyre N\u00e6vdal-Bolstad habil til \u00e5 behandle saken. Diane Alexandra Berbain (SV), Rune Bakervik (A), Helge Oksnes (FrP), og Katrine Berg N\u00f8dtvedt (MDG) er alle medlemmer av styret i Bergen kommunale pensjonskasse. En offentlig tjenestemann eller folkevalgt er etter forvaltningsloven (fvl.) \u00a7 6, 1. ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han leder eller har ledende stilling i, eller er medlem av styret eller bedriftsforsamling i offentlig heleide selskaper, n\u00e5r saker hvor selskapet er part skal behandles i folkevalgte organer eller administrasjonen i kommunen. P\u00e5 bakgrunn av dette kjente Bergen bystyre Berbain, Bakervik, Oksnes og N\u00f8dtvedt inhabile til \u00e5 behandle sak 217/24. Dette er i tr\u00e5d med det som bystyret har anbefalt ved tidligere \u00e5rs behandling av BKP sin \u00e5rsmelding. Steek R. Emilianus (A), Britt Kristi T\u00f8nnessen (FrP), Torstein Gya (SV) og Bjarte Bj\u00f8rsvik (MDG) m\u00f8tte. Ingen representanter tok ordet. Votering: Innstillingen ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 12.06.2024 sak 98/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 16.05.2024 sak 141/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}