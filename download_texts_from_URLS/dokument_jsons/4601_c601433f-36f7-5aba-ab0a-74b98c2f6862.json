{
  "dokument_id": "c601433f-36f7-5aba-ab0a-74b98c2f6862",
  "doc_type": "case_attachment",
  "kommune": 4601,
  "tittel": "_ KLAGE-2022_27213-15 Stadfesting gnr 41 bnr 913 klagesak 1086784_1_1",
  "url": "https://bergen.kommune.no/politikere-utvalg/api/fil/bk360/9862282/-KLAGE-2022-27213-15-Stadfesting-gnr-41-bnr-913-klagesak-1086784-1-1",
  "tekst": " V\u00e5r dato: V\u00e5r ref: 07.12.2023 2023/14062 Deres dato: Deres ref: 03.10.2022 Per Olaf Mohn Berge Saksbehandler, innvalgstelefon Hovdenflaten 24 Sunniva Nyb\u00f8e F\u00f8rland, 5557 2138 5232 Paradis Bergen kommune gbnr. 41/913. Frants Beyers veg. Nybygg naust. Vi viser til Bergen kommunes oversendelse av klagesaken i brev datert 13.09.2023. Vedtak Statsforvalteren i Vestland stadfester Bergen kommunes vedtak datert 22.09.2022, referanse BYGG-2022/22968-12. Sakens bakgrunn Bergen kommune har i vedtak datert 22.09.2022 avsl\u00e5tt s\u00f8knad om tillatelse til \u00e5 f\u00f8re opp nytt naust med kai p\u00e5 gbnr. 41/913. Det rettslige grunnlaget for avslaget er kommuneplanens arealdel \u00a7 6.1.1 om byggegrense langs sj\u00f8. Kommunen innvilget ikke dispensasjon fra denne bestemmelsen. Videre er avslaget forankret i plan- og bygningsloven \u00a7 29-2 om visuelle kvaliteter. Ditt foretak er ansvarlig s\u00f8ker i saken, og har i den rollen sendt klage p\u00e5 avslaget.1 Dere oppfatter at Statsforvalteren ikke kom med en innsigelse, men derimot ga kommunen en viss \u00e5pning til \u00e5 selv vurdere dispensasjon. I klagen trekker dere frem at naustet vil ligge mellom flere eksisterende naust, og ikke f\u00f8re til ytterligere ulemper for friluftsliv og biologisk mangfold. Dere gir uttrykk for at det fornuftige i denne enkeltsaken er \u00e5 gi tillatelse. Vi viser ellers til klagen i sin helhet. Utvalg for milj\u00f8 og byutvikling behandlet saken i m\u00f8te den 31.08.2022 under sak 308/23. Klagen ble ikke tatt til f\u00f8lge. Saken er derfor sendt hit for endelig klagebehandling. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal 1 Klage datert 03.10.2022. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon Eiendommen er satt av til naustform\u00e5l b\u00e5de i reguleringsplanen fra 1987 - FANA. DEL AV GNR 41, HOPSNESET2 og i kommunedelplanen FANA. KDP NY-PARADIS, HOP, NESTTUN, NESTTUN VEST3 fra 2001. I kommuneplanens arealdel fra 2019 er naustform\u00e5let derimot ikke videref\u00f8rt p\u00e5 eiendommen. Eiendommen er avsatt til \u00f8vrig byggesone, hvor byggegrensen mot sj\u00f8en er p\u00e5 25 meter jf. KPA \u00a7 6.1.1. Mot s\u00f8r er en mindre del av eiendommen avsatt til kombinerte form\u00e5l i sj\u00f8 og vassdrag med eller uten tilh\u00f8rende strandsone. Her er inngrep og faste installasjoner ikke tillatt jf. \u00a7 32.9.1. Eiendommen er ellers vist med hensynssonene landskap (funksjonell strandsone) og kulturmilj\u00f8. Dispensasjon Vilk\u00e5rene for \u00e5 gi dispensasjon st\u00e5r i pbl. \u00a7 19-2 andre avsnitt: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Vilk\u00e5rene er rettslige vurderingstema, ikke et kommunalt skj\u00f8nn. Dersom vilk\u00e5rene er oppfylt \u00abkan\u00bb kommunen gi dispensasjon jf. pbl. \u00a7 19-2 f\u00f8rste avsnitt. Statsforvalterens vurdering Kommuneplanens arealdel gjelder foran kommunedelplanen og reguleringsplanen ved motstrid jf. KPA \u00a7 2.3 og 2.4. For denne saken medf\u00f8rer dette at naustform\u00e5let i reguleringsplanen og kommunedelplanen ikke gir en byggerett. Derimot har kommunen i kommuneplanen fra 2019 bestemt at eiendommen skal underlegges byggeforbud, ettersom den ligger n\u00e6rmere enn 25 meter fra sj\u00f8en. Det klare utgangspunktet er at vedtatt arealbruk skal f\u00f8lges. Dispensasjon er en snever unntaksregel som blir aktuell dersom intensjonen eller hensynene bak byggeforbudet ikke blir vesentlig tilsidesatt. Sp\u00f8rsm\u00e5let vi skal ta stilling til er derfor om naust med kai p\u00e5 tomten utgj\u00f8r en vesentlig tilsidesettelse av hensynene bak byggeforbudet. Hensynene som begrunner byggeforbudet, er at tiltak ikke m\u00e5 svekke tilgjengelighet til sj\u00f8en. Bakgrunnen for dette er at strandsonen og sj\u00f8arealene n\u00e6rt land er et viktig natur- og landskapsomr\u00e5de, med s\u00e6rlig betydning for friluftsliv og allmennhetens interesser. Byggeforbudet fremmer ogs\u00e5 den statlige m\u00e5lsetningen om \u00e5 sikre allmennheten tilgang til strandsonen. 2 Id 4601_7040000. 3 Id 4601_15700000. Side: 3/4 De statlige retningslinjene for en differensiert strandsoneforvaltning plasserer Bergen kommune i sone to \u2013 omr\u00e5der der presset p\u00e5 arealene er stort.4 I forarbeidene til plan- og bygningsloven er det presisert at praksisen i strandsoneforvaltningen skal v\u00e6re streng, s\u00e6rlig i omr\u00e5der med stort utbyggingspress: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet langs sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress\u00bb.5 Nord\u00e5svannet, og tilliggende strandsone, er et viktig omr\u00e5de for friluftsliv. Samtidig er omr\u00e5det under sterkt press for nedbygging og privatisering. Det oms\u00f8kte tiltaket inneb\u00e6rer nedbygging av ubebygd areal like ved sj\u00f8en. Til tross for at oms\u00f8kt areal ligger i et ellers bebygd omr\u00e5de, mellom to naust, vurderer vi at dette arealet har verdi for allmennheten. Omr\u00e5det kan enkelt n\u00e5s fra grusveien i \u00f8st. Dette er et areal i strandsonen som fremdeles er mulig \u00e5 opps\u00f8ke for allmennheten, i et omr\u00e5de som er preget av mange private tiltak. Slike gjenv\u00e6rende areal er betydningsfulle og m\u00e5 vernes ekstra sterkt. Vi vektlegger ogs\u00e5 at det oms\u00f8kte arealet gir allmennheten en korridor ned til fj\u00e6ren, som er et viktig rekreasjonsomr\u00e5de. Overgangen mellom naturelementene sj\u00f8 og land er en ikke fornybar ressurs som blir borte dersom landarealet ned til sj\u00f8en blir bygd ut. Det \u00e5 gi dispensasjon g\u00e5r p\u00e5 tvers av intensjonen bak byggeforbudet, som er at folk, uavhengig av eierforhold, skal kunne opps\u00f8ke omr\u00e5det. Ved \u00e5 bevare eiendommen som ubebygd sikres det at dette gjenv\u00e6rende omr\u00e5det ikke privatiseres. Vi er ogs\u00e5 enig med kommunens vurdering om at det er vesentlig forskjell p\u00e5 om eiendommen benyttes til opplag for b\u00e5t enn naust. Naust opptar st\u00f8rre areal og gir et umiddelbart inntrykk av privat areal. Statsforvalteren konkluderer med at hensynene bak byggeforbudet blir vesentlig tilsidesatt dersom det gis dispensasjon. Videre ser vi ikke at det er avgj\u00f8rende fordeler ved \u00e5 fravike byggeforbudet. Derimot er det en tungtveiende ulempe for tilgjengeligheten i strandsonen \u00e5 tillate utbygging p\u00e5 dette arealet, som b\u00e5de er enkelt \u00e5 opps\u00f8ke og som ligger helt ved sj\u00f8en. De rettslige vilk\u00e5rene for dispensasjon er ikke oppfylt. Siden vilk\u00e5rene for \u00e5 gi dispensasjon ikke er oppfylt, f\u00f8lger det av loven at oms\u00f8kt tiltak skal avsl\u00e5s. Oppsummering Klagen har ikke f\u00f8rt frem. Vi stadfester Bergen kommunes vedtak datert 22.09.2022. V\u00e5rt vedtak kan ikke p\u00e5klages jf. fvl. \u00a7 28 tredje avsnitt. Med hilsen Anne Kjersti Sande Sunniva Nyb\u00f8e F\u00f8rland fagdirekt\u00f8r r\u00e5dgiver 4 Statlige planretningslinjer for differensiert forvaltning av strandsonen langs sj\u00f8en - Lovdata Pro 5 Ot.prp.nr.32 (2007-2008), s. 234. Side: 4/4 Dokumentet er elektronisk godkjent Kopi til: Cecilie Broch Dobree-Bell Frants Beyers Veg 17 5232 Paradis Bergen kommune Postboks 7700 5020 BERGEN "
}