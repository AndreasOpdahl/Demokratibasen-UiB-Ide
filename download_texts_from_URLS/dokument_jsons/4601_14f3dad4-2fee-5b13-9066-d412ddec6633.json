{
  "dokument_id": "14f3dad4-2fee-5b13-9066-d412ddec6633",
  "doc_type": "case_attachment",
  "kommune": 4601,
  "tittel": "Utkast til konsesjonsvilk\u00e5r",
  "url": "https://bergen.kommune.no/politikere-utvalg/api/fil/bk360/12336526/Utkast-til-konsesjonsvilkar",
  "tekst": " Elektronisk signert N O R GE Konsesjonsvilk\u00e5r Bergen sj\u00f8flyplass, Sandviken 1 Konsesjonshavers ansvar Scandinavian Seaplanes AS, org. nr. 816 761 352, er konsesjonshaver og ansvarlig for \u00e5 drive og inneha landingsplassen i overensstemmelse med konsesjonsvedtaket og de tilh\u00f8rende konsesjonsvilk\u00e5rene. 2 Bruk av landingsplassen Landingsplassen er til privat bruk, og kan brukes bare etter tillatelse fra konsesjonshaver. Konsesjonshaver plikter \u00e5 gj\u00f8re brukere av landingsplassen kjent med konsesjonsvilk\u00e5rene. Forsvars-, politi- og luftambulanseoppdrag er unntatt fra kravet om tillatelse. Konsesjonen gjelder et trafikkomfang p\u00e5 maksimalt 70 flybevegelser per uke, begrenset til maksimalt 900 i l\u00f8pet av en tolvm\u00e5neders periode. Et h\u00f8yere trafikkomfang forutsetter at konsesjonen endres. Konsesjonshaver skal loggf\u00f8re antall flybevegelser p\u00e5 landingsplassen, der dato og tidspunkt for flygingen fremg\u00e5r. Luftfartsmyndigheten kan bestemme at det skal innsendes trafikkdata for landingsplassen. Landingsplassen skal prim\u00e6rt brukes til turistflygning med sj\u00f8fly og andre kommersielle oppdrag for private akt\u00f8rer. Landingsplassen kan brukes i dagslys mellom kl. 08.00 og 22.00 p\u00e5 hverdager, og mellom kl. 10.00 og 20.30 p\u00e5 s\u00f8ndager og bevegelige helligdager, med mindre det fastsettes operative restriksjoner gjennom en eventuell teknisk og operativ godkjenning, jf. luftfartsloven \u00a7 7-11. 3 Milj\u00f8krav Flyginger til og fra landingsplassen skal s\u00e5 langt det er teknisk og operativt forsvarlig f\u00f8lge gjeldende tras\u00e9er. 4 Endring av konsesjonen og dispensasjon fra konsesjonsvilk\u00e5r Konsesjonshaver skal varsle Luftfartstilsynet om fysiske og juridiske endringer knyttet til landingsplassen, og om st\u00f8rre endringer i bruken. Varslingsplikten gjelder N O R GE midlertidige eller varige endringer av en slik karakter at det kan ha betydning for vurderingen av vilk\u00e5ret allmenne hensyn i luftfartsloven \u00a7 7-6 f\u00f8rste ledd. Varslingen m\u00e5 skje i rimelig tid f\u00f8r endringen \u00f8nskes foretatt, slik at luftfartsmyndigheten kan avgj\u00f8re om ny konsesjonsbehandling er p\u00e5krevd. Luftfartsmyndigheten kan i s\u00e6rlige tilfeller dispensere fra konsesjonsvilk\u00e5rene. 5 Luftfartsmyndighetens kompetanse Luftfartsmyndigheten kan endre konsesjonsvilk\u00e5rene i konsesjonsperioden. Luftfartsmyndigheten kan gi p\u00e5legg om overtredelsesgebyr til statskassen til den som driver eller innehar landingsplassen i strid med konsesjonsvilk\u00e5rene. Konsesjonen kan tilbakekalles dersom konsesjonsvilk\u00e5r, lovbestemmelser eller forskrifter som gjelder for konsesjonshaverens virksomhet, p\u00e5 vesentlig m\u00e5te blir overtr\u00e5dt under ut\u00f8ving av virksomheten. Luftfartstilsynet "
}