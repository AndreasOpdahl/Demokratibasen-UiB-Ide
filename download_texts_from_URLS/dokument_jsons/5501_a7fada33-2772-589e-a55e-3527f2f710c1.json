{
  "dokument_id": "a7fada33-2772-589e-a55e-3527f2f710c1",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001816413",
  "tekst": " Saksprotokoll Utvalg: Eldrer\u00e5det Arkivsaknr. 24/14532 Saksbehandler Jonas Torgersen Behandlet av M\u00f8tedato Saknr 1 Eldrer\u00e5det 26.08.2024 30/24 Eldrer\u00e5det - evaluering f\u00f8rste halv\u00e5r 2024, oppf\u00f8lgingspunkter Eldrer\u00e5det har behandlet saken i m\u00f8te 26.08.2024 sak 30/24 M\u00f8tebehandling Eldrer\u00e5det voterte over innholdet i arbeidsprogrammet punktvis. Votering Punkt 1: enstemmig vedtatt Punkt 2: arbeidsgruppens forslag ble satt opp mot Ivar S\u00e6ther sitt forslag. Ivar S\u00e6thers forslag ble enstemmig vedtatt Punkt 3: enstemmig vedtatt Punkt 4: Punkt fire og fem ble satt opp mot Ivar S\u00e6thers forslag. Forslaget falt med 3 stemmer for, og 6 stemmer mot Punkt 5: Punkt fire og fem ble satt opp mot Ivar S\u00e6thers forslag. Forslaget falt med 3 stemmer for, og 6 stemmer mot Punkt 6: enstemmig vedtatt Punkt 7: enstemmig vedtatt Punkt 8: enstemmig vedtatt Punkt 9: enstemmig vedtatt Punkt 10: enstemmig vedtatt Punkt 11: punkt 11 og 12 ble satt opp mot Ivar S\u00e6thers forslag, og vedtatt mot en stemme Punkt 12: punkt 11 og 12 ble satt opp mot Ivar S\u00e6thers forslag, og vedtatt mot en stemme Punkt 13: enstemmig vedtatt Punkt 14: punkt 14 ble satt opp mot Ivar S\u00e6thers forslag. Forslaget ble vedtatt med fem stemmer mot fire stemmer. Punkt 15: Gunhild Johansen foreslo at punktet styrkes. Enstemmig vedtatt. Punkt 16: enstemmig vedtatt. Eldrer\u00e5dets vedtak Gruppe A - Eldrer\u00e5det forventer at Troms\u00f8 kommune snarest tilslutter seg Helsedirektoratets arbeid med et aldersvennlig samfunn, i tr\u00e5d med vedtak i Helse- og velferdsutvalget i forrige periode. 1 - Eldrer\u00e5det ber om at det fremmes en sak til politisk behandling om medvirkning for og av eldre. Eldre m\u00e5 inng\u00e5 i forarbeidet. - Eldrer\u00e5det foresl\u00e5r at det etableres en ny rutine i kommunens saksbehandling, der alle saker som skal til politisk behandling underlegges en vurdering av relevansen i forhold til Aldersvennlig samfunn. - Eldrer\u00e5det m\u00e5 i langt st\u00f8rre grad enn i dag bli involvert i politiske saker som er relevante for eldre i v\u00e5r kommune. - Eldrer\u00e5det vil i langt st\u00f8rre grad enn i dag involvere seg i politiske saker som er relevante for eldre i kommunen, blant annet ved \u00e5 be om taletid i kommunestyret n\u00e5r saker som vi har uttalt oss om, blir behandlet. - I saksframlegg som ang\u00e5r samfunnsutvikling, arealutnyttelse, boligbygging m.m. m\u00e5 det gj\u00f8res egne vurderinger av tiltakets aldersvennlighet. - Eldrer\u00e5det \u00f8nsker \u00e5 bli representert i relevante komiteer og utvalg der kommunen oppnevner medlemmer. Gruppe B - Eldrer\u00e5det vil en gang i halv\u00e5ret avholde m\u00f8te p\u00e5 en eldreinstitusjon der beboere og ansatte inviteres. - Eldrer\u00e5det vil en gang per \u00e5r inviterte til folkem\u00f8te om eldrepolitikk i Troms\u00f8 kommune. - Eldrer\u00e5det vil be om fast spalteplass p\u00e5 Troms\u00f8 kommunes hjemmesider - For \u00e5 sikre en bred, \u00e5pen og tilgjengelig medvirkning i alle saker som gjelder eldre i v\u00e5r kommune, kan Eldrer\u00e5det invitere inn grupper som kan opplyse og informere om behovene og utfordringene mange eldre har i sin hverdag. P\u00e5 den m\u00e5ten kan Eldrer\u00e5det bli en mer aktiv og interessant part i arbeidet med \u00e5 foresl\u00e5 tilbud for denne gruppen, for eksempel politiske prioriteringer n\u00e5r det gjelder dagliglivets funksjoner og tiltak for \u00e5 hindre ensomhet i hverdagen. - Eldrer\u00e5det vil etablere en ordning hvor organisasjoner i kommunen inviteres inn i r\u00e5dets m\u00f8ter for \u00e5 orientere om situasjonen innen eldreomsorgen. Dette bl.a. for \u00e5 sette s\u00f8kelyset p\u00e5 hvilke saker som b\u00f8r prioriteres for \u00e5 n\u00e5 m\u00e5let om at eldre skal kunne bo hjemme s\u00e5 lenge som mulig. - Eldrer\u00e5det vil ta en mer \u00e5pen rolle som medvirker ved \u00e5 informere innbyggerne om v\u00e5rt arbeid, blant annet gjennom avisinnlegg eller ved \u00e5 f\u00e5 omtale i media. - Eldrer\u00e5det vil utvikle en arbeidsform der vi fungerer mer som team. Vi vil ogs\u00e5 fordeler arbeidsoppgaver og ansvar for oppf\u00f8lging av saker oss imellom. - Eldrer\u00e5det etablerer rutiner for halv\u00e5rlig rapportering av r\u00e5dets vedtak. 2 "
}