{
  "dokument_id": "a6d4a99f-0290-5ff1-8d45-fd683370ac60",
  "doc_type": "case_attachment",
  "kommune": 5501,
  "tittel": "Mellombels forbod mot tiltak for eigedommane 200/1976, 200/2116, 200/2117, 200/2118, 200/821, samt delar av eigedomen 200/533 grunna p\u00e5g\u00e5ande planarbeid for Rektor Qvigstadsgt. plan 1905 ",
  "url": "https://innsyn.tromso.kommune.no/application/getMoteDokument?dokid=2001959880",
  "tekst": "Arkivsaknr PLAN-19/00461-38 Saksbehandler Kjell Gr\u00f8nsberg Saksgang M\u00f8tedato Mellombels forbod mot tiltak for eigedommane 200/1976, 200/2116, 200/2117, 200/2118, 200/821, samt delar av eigedomen 200/533 grunna p\u00e5g\u00e5ande planarbeid for Rektor Qvigstadsgt. plan 1905 Kommunedirekt\u00f8ren sin innstilling til vedtak: Det vert iverksatt mellombels forbod mot tiltak for eigedomane 200/1976, 200/2116, 200/2117, 200/2118, 200/821, samt delar av eigedomen 200/533 i p\u00e5vente av ny planlegging. Innanfor omr\u00e5det kan det ikkje f\u00f8retakast endring av eigedomane eller tiltak etter \u00a7 1-6 samt andre tiltak som kan vanskeleggjere planarbeidet f\u00f8r ny planlegging er gjennomf\u00f8rt. Dette inneberer forbod mot byggetiltak, bruksendring, deling og samanf\u00f8ying av eigedomar. Vedtak om mellombels forbod mot tiltak for nemnte eigedomar blir gjort med heimel i plan- og bygningslova \u00a7 13-1. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Saka gjeld Administrasjonen sendte ut varsel om mellombels forbod mot tiltak for eigedomar langs Austadvegen, R\u00f8stbakken og Rektor Qvigstadsgate den 10.09.2021. Dette gjaldt for eigedomane 200/1976, 200/2116, 200/2117, 200/2118, 200/821, samt delar av eigedomen 200/533. Det p\u00e5g\u00e5r arbeid med detaljregulering for Rektor Qvigstadsgt. plan 1905, der vern av kulturmilj\u00f8 og vern av bygningar inng\u00e5r som del av arbeidet med reguleringsplan. Varselet om mellombels forbod mot tiltak vart sendt ut etter mottatt bygges\u00f8knad for oppf\u00f8ring horisontaldelt bustad p\u00e5 Austadvegen 4B, og riving av SEFRAK registrert sommarstove p\u00e5 Austadvegen 4A. Bygges\u00f8knaden for Austadvegen 4B kom inn f\u00f8rste gong den 30.04.2021, og er etter rundar i byggesak framleis mangelfull. S\u00f8knaden for Austadvegen 4A for riving av sommerstove vart mottatt den 05.07.2021. Oppstart av reguleringsplan for planomr\u00e5det vart kunngjort p\u00e5 vanleg m\u00e5te i lokalavis, og med brev til grunneigarar og naboar, hausten 2018. Informasjon om p\u00e5g\u00e5ande planarbeid for omr\u00e5det ligg lett tilgjengeleg p\u00e5 kommunekart. Nye eigarar av Austadvegen 4A og 4B, fortel at dei ikkje har vore kjent med p\u00e5g\u00e5ande planarbeid, og er bakgrunnen for at dei sendte inn bygges\u00f8knad. I varselbrev sendt den 10.09.2021 vart det opplyst at bygges\u00f8knadane ikkje blir behandla f\u00f8r mellombels forbod mot tiltak er avklart, eller p\u00e5g\u00e5ande reguleringsplan for Rektor Qvigstadsgt. planid 1905 er ferdigstilt. Saka kan ikkje utsettast grunna l\u00f8pande fristar. Saksframlegget har f\u00f8lgjande punkter: 1. Innleiing om mellombels forbod mot tiltak 2. Innhald i p\u00e5g\u00e5ande regulering som har betydning for forbod mot tiltak 3. Merknader til varsel om mellombels forbod mot tiltak 4. Vurdering om ein b\u00f8r vedta mellombels forbod mot tiltak 5. Framdrift for detaljregulering, Rektor Qvigstadsgt., plan 1905 6. Konklusjon Figur 1: Oversiktbilete med raud markering av planomr\u00e5det for detaljregulering Rektor Qvigstadsgt. planid 1905. 2 Figur 2: Omriss for p\u00e5g\u00e5ande planarbeid i kommunen si heimeside. Ubebygde eigedomar langs Austadvegen har gbnr. 200/2116, 200/2117 og 200/2118. 1.0 Innleiing om mellombels forbod mot tiltak Utgangspunktet i norsk rett er at grunneigar kan utnytta sin eigedom innanfor dei materielle grensene som er nedfelt i lov eller i f\u00f8resegner gjeve i medhald av lova. Dette er utslag av eigarr\u00e5dveld og legalitetsprinsippet. Offentleg inngrep i eigarr\u00e5dvelda kan berre gjerast i form av f\u00f8resegner i eller i medhald av lov. Plan- og bygningslova krev i mange tilfeller at eit planlagt tiltak vert klarert p\u00e5 forh\u00e5nd med bygningsmyndene gjennom ein s\u00f8knad f\u00f8r tiltaket kan utf\u00f8rast, jf. plan- og bygningslova \u00a7 20-1. Med mindre tiltaket er i strid med f\u00f8resegner gjeve i eller i medhald av lova, plikter bygningsmyndene \u00e5 godkjenne s\u00f8knaden. Sivilombudsmannen har i sak datert 30. april 2014, saksnummer 2013/237, uttalt at bygningsmyndene ikkje har ein alminneleg ulovfesta adgang til \u00e5 avsl\u00e5 ein s\u00f8knad, til d\u00f8mes fordi dei meiner at tiltaket kan ha u\u00f8nskja konsekvensar. Bygningsmyndene skal ved s\u00f8knadsbehandling kontrollera at tiltaket ikkje er i strid mot materielle f\u00f8resegner i lov, forskrift, eller plan, jf. plan- og bygningsloven \u00a7 21-4 f\u00f8rste ledd. Dersom tiltaket er i samsvar med dei materielle f\u00f8resegnene, har kommunen dermed ein plikt til \u00e5 innvilga s\u00f8knaden. Kommunen kan midlertid nedlegga forbod mot tiltak. Adgangen til \u00e5 nedlegga forbod mot tiltak er regulert i plan- og bygningslova \u00a7 13-1, og tar sikte p\u00e5 tilfeller der kommunen finn at eit omr\u00e5de b\u00f8r undergjevast ny planlegging. Form\u00e5let bak eit slikt forbod er \u00e5 sikre kommunen tid og anledning til \u00e5 revidera eksisterande planar ut fr\u00e5 f\u00f8religgande behov, utan at det vert iverksatt tiltak som kan gjere det meir vanskeleg med framtidig \u00f8nskja regulering. Jf. Innjord Plan- og bygningslova (lov av 2008) med kommentarer (2010) s. 376. Grunnvilk\u00e5ret for \u00e5 nedlegga mellombels forbod er at kommunen finn at omr\u00e5det b\u00f8r undergjevast ny planlegging. Det ligg i dette at forbodet m\u00e5 vere grunngjeven og at det etter kommunen sitt skj\u00f8nn er behov for \u00e5 utarbeide ein ny eller endra arealplan for omr\u00e5det. Dette 3 kan til d\u00f8mes vere at gjeldande arealplanar er lite oppdaterte, at kommunen \u00f8nskjer \u00e5 f\u00e5 p\u00e5 plass ein meir detaljert regulering f\u00f8r omr\u00e5det vert opna for utbygging, eller at kommunen har endra syn p\u00e5 kva omr\u00e5det b\u00f8r utnyttast til, jf. Innjord s. 376-377. Det er ikkje noko vilk\u00e5r at planarbeid er igangsatt p\u00e5 det tidspunktet forbodet vert vedtatt. Det er tilstrekkeleg at kommunen ser behov for \u00e5 gjennomf\u00f8re ein fornya planmessig vurdering, f\u00f8r det vert gjeven tillatelse til \u00e5 iverksetta nye tiltak, jf. Rt. 1977 s. 1069 (Kam\u00f8y). Ofte vil behovet bli aktualisert ved at det blir motteke ein konkret bygges\u00f8knad. 1.1 Frist for vedtak om mellombels forbod mot tiltak I tilfeller kor det f\u00f8religg ein s\u00f8knad om tillatelse gjeld det ein s\u00e6rskilt frist for \u00e5 vedta mellombels forbod mot tiltak i pbl. \u00a7 13-1 andre ledd. F\u00f8resegna framkjem slik: \u00abDersom en s\u00f8knad om tillatelse til tiltak ikke er avgjort, kan kommunen bare vedta et midlertidig forbud dersom s\u00f8keren er varslet om dette innen utl\u00f8pet av de saksbehandlingsfrister som f\u00f8lger av pbl. \u00a7 21-7, og dersom forbudet vedtas senest innen \u00e5tte uker etter utl\u00f8pet av fristen.\u00bb Etter pbl. \u00a7 13-1 andre ledd er det for det f\u00f8rste krav om at varsel om mellombels forbod m\u00e5 vere mottatt innan utl\u00f8pet av saksbehandlingsfristen i pbl. \u00a7 21-7. Det er elles krav om at vedtak om mellombels forbud m\u00e5 vere fatta seinast innan \u00e5tte veker etter utl\u00f8pet av saksbehandlingsfristen. I h\u00f8ve til datoar for mottak av s\u00f8knad og behandling har Byggesak opplyst f\u00f8lgjande: \u00abSaksreferanse: BYGG-21/01114 Byggesak mottok den 30.04.2021 s\u00f8knad om oppf\u00f8ring av horisontaldelt tomannsbolig i ett trinn, p\u00e5 Austadvegen 4B, 200/2118. Det er tidligere sendt ut mangelbrev i s\u00f8knad, som s\u00f8ker har besvart den 23.07.2021. S\u00f8knaden er fortsatt mangelfull slik byggesak kan se, men det er ikke gitt noen tilbakemelding i avvente p\u00e5 utsendelse av varsel om midlertidig forbud mot tiltak. Saksbehandlingsfristen er ikke begynt \u00e5 l\u00f8pe i det saken er \u00e5 anse som mangelfull. Fristen vil v\u00e6re 12 uker fra komplett s\u00f8knad, pga. nabomerknad i sak og behov for dispensasjon fra byggegrense mot vei. Viser til plan- og bygningsloven \u00a7 21-7 f\u00f8rste og fjerde ledd.\u00bb Vurdering av frist: Ettersom saksbehandlingsfristen ikkje har byrja \u00e5 l\u00f8pa kjem ikkje fristane i pbl. \u00a7 13-1 andre ledd til anvendelse for denne byggesaka. Saksreferanse: BYGG-21/01649 \u00abS\u00f8knad om riving av SEFRAK-registrert sommerhus p\u00e5 Austadvegen 4A, 200/2117, i ett trinn, ble mottatt her den 05.07.2021. Det er ikke foretatt noen gjennomgang av saken, annet enn utsendelse av forvaltningsbrev som informerer om saksbehandlers ferieavvikling og forventet frist for tilbakemelding. Saksbehandlingsfrist er opprinnelig 3 uker, men er utvidet til 12 uker pga. nabomerknad i sak. Siste saksbehandlingsfrist er dermed 26.09.2021. Viser til plan- og bygningsloven \u00a7 21-7 annet ledd.\u00bb Vurdering av frist: Fristane for mellombels forbod mot tiltak pbl. \u00a7 13-1 andre ledd er vurdert som oppfylt. Varsel om mellombels forbod mot tiltak vart sendt ut den 10.09.2021, og f\u00f8rste frist om \u00e5 varsle innan utl\u00f8p av saksbehandlingsfristen er overholdt. Mellombels forbod mot tiltak m\u00e5 vidare vere fatta seinast \u00e5tte veker etter saksbehandlingsfristen. Administrasjonen legg til grunn at fristen for vedtak etter dette er den 22.11.2021. Saka kan midlertid ikkje utsettast. 4 2.0 Innhald i p\u00e5g\u00e5ande regulering som har betydning for forbod mot tiltak Oppstart av detaljregulering Rektor Qvigstadsgt. planid 1905 som omhandlar regulering av ni rekkehus i enden av Rektor Qvigstadsgt., skjedde den 18.08.2018. \u00abEidsvold\u00bb eigedomen, samt \u00f8vrige eigedomar langs Austadvegen som grensar til \u00abEidsvold\u00bb vart inkludert i reguleringsplanarbeidet som f\u00f8lgje av \u00f8nskje og krav om vern av kulturmilj\u00f8 og vern av bygningar. Kulturmilj\u00f8et best\u00e5r av fem bygningar: v\u00e5ningshus, stabbur, fj\u00f8s, dokkehus og sommarstove. Det best\u00e5r ogs\u00e5 av ein t\u00f8rrmurt forst\u00f8tningsmur s\u00f8raust for v\u00e5ningshuset, samt ein bj\u00f8rkeall\u00e9 fr\u00e5 atkomsten i R\u00f8stbakken. Anlegget sitt historiske namn er \u00abEidsvold\u00bb, og det er f\u00f8resl\u00e5tt bevart p\u00e5 grunn av sin historiske, arkitektoniske og kulturhistoriske verdi. Verneverdien er vurdert som h\u00f8g. Kulturminnefagleg beskrivelse av \u00abEidsvold\u00bb og vurdering av verneverdien er lagt som vedlegg i saksframlegget. For \u00e5 sikre ein tilpassa bygningsstruktur mot \u00abEidsvold\u00bb, og betre reguleringsgrunnlag knytt til enkelte tiltak p\u00e5 veg mv., vart ogs\u00e5 \u00f8vrige ubebygde eigedomar langs Austadvegen inkludert i planarbeidet, jf. figur 2. For sommarstove som i dag st\u00e5r p\u00e5 eigedom 200/2117, vil det kome f\u00f8resegn om at denne bygninga kan flyttast til eigedom 200/1976, innanfor eit avgrensa bestemmelsesomr\u00e5de. Figur 3: Gjeldande regulering (planid 0811) med markering i skravur av plangrense for p\u00e5g\u00e5ande planarbeid for detaljregulering Rektor Qvigstadsgt., planid 1905. 5 Figur 4: Utsnitt av kommunen sitt temakart for kulturminner, kartlag SEFRAK, der bygningane p\u00e5 \u00abEidsvold\u00bb har gul trekant. Ved oppstart av planarbeidet i 2018 kom det f\u00f8lgjande merknad fr\u00e5 Troms og Finnmark fylkeskommune, datert 06.09.2018: \u00abG\u00e5rdsanlegget \u00abVilla Eidsvold\u00bb er etter v\u00e5r vurdering verneverdig og vi ber om at hele eiendommen gnr. 200/1976 avsettes som hensynssone c) vern av kulturmilj\u00f8. Det m\u00e5 utarbeides bestemmelser som ivaretar hensynet til dette kulturmilj\u00f8et med de ulike bygningene (hovedhus, fj\u00f8s, stabbur og dukkehus) og som sier at eventuelle endringer eller tiltak innenfor kulturmil\u00f8et skal godkjennes av antikvarisk myndighet. Sommarhuset p\u00e5 eiendom gnr. 200/2117 b\u00f8r inng\u00e5 i denne hensynssonen.\u00bb Figur 5: Bevaringsverdig kulturmilj\u00f8 og bygningar som vil inng\u00e5 i vernet: 1. V\u00e5ningshus, 2. Fj\u00f8s, 3. Stabbur, 4. Dokkehus og 5. Sommarstove. I forslag til reguleringsplan vil det bli f\u00f8resl\u00e5tt at sommarstova (bygning nr.5), kan flyttast inn p\u00e5 eigedom 200/1976 saman med dei \u00f8vrige nummererte bygningane. 6 Figur 6: Skr\u00e5foto av planomr\u00e5det, detaljregulering Rektor Qvigstadsgt. planid 1905. Figur 7: G\u00e5rdsanlegget \u00abEidsvold\u00bb (eigedom 200/1976) og sommarstove til venstre (eigedom 200/2117). 2.2 Trafikktryggleik Utover bevaring og vern av kulturmilj\u00f8 og bygningar, er ogs\u00e5 trafikktryggleik eit viktig tema i p\u00e5g\u00e5ande reguleringsarbeid. Austadvegen er i dag smal med fire meter vegbreidde og to-vegs trafikk. Med auking av 4-6 bueiningar (tomannsbustader) ser administrasjonen det som viktig at det blir sikra ei l\u00f8ysing med fortau langs desse eigedomane som grensar til/ligg i n\u00e6rleiken til kryssomr\u00e5det til R\u00f8stbakken, samt regulering av atkomst til eigedomane. Admininstrasjonen vurderer at det er avgjerande at areal til fortau blir sikra gjennom regulering f\u00f8r ein opnar for at eigedomane blir bebygd. Dersom tomannsbustad i Austadvegen 4B blir bygd som oms\u00f8kt etter gjeldande regulering, kan det mao. by p\u00e5 utfordringar \u00e5 realisere fortau her i framtida. Syner til vedlegg med trafikale vurderingar av behovet for fortau. I gjeldande regulering (vedtatt 1982) er det regulert snuhammar med smalt fortau p\u00e5 begge sider av vegen, men slik l\u00f8ysing innfrir ikkje gjeldande krav til standard. 7 Figur 8: Utsnitt av gjeldande regulering planid 0811 (vedtatt 29.07.1982) med smalt fortau p\u00e5 begge sider av vegen, og snuhammar mellom eigedomane 200/2116 og 200/2117 som ikkje lenger er aktuell. Figur 9: Austadvegen i retning mot R\u00f8stbakken. Vegbreidda er ca. fire meter, to-vegs trafikk og ingen fortau. 8 3.0 Merknader til varsel om mellombels forbod mot tiltak 3.1 Austadvegen 4A, eigedom 200/2117 Advokat Torbj\u00f8rn Riise Haagensen sendte brev p\u00e5 vegne av innehaver av eigedommen og Pro arkitektur, der det vert bedt om utfyllande informasjon om p\u00e5g\u00e5ande planarbeid og grunnlaget for vern. I brevet fr\u00e5 advokaten vert det peikt p\u00e5 at det ikkie er gjeve nokon n\u00e6rmare grunngjeving p\u00e5 omsynet til vern av bygningsmilj\u00f8et for \u00abEidsvold\u00bb. Det vert argumentert med at \u00abEidsvold\u00bb er ein annan eigendom, at eigedom 200/2117 ligg betydeleg h\u00f8gare enn \u00abEidsvold\u00bb, og av den grunn ikkje er ein naturleg forlenging av denne eigedomen \u2013 spesielt ikkje bygningane p\u00e5 denne. Det framkjem vidare i brevet at det ogs\u00e5 er uklart kva som meinast med p\u00e5g\u00e5ande planarbeid. F\u00f8r det vert sendt inn kommentarar p\u00e5 brevet, blir det etterspurt kva planar Troms\u00f8 kommune vurderer for omr\u00e5det, status for planarbeidet, samt forklaring p\u00e5 kvifor desse planane f\u00f8reset eit mellombels forbod mot tiltak. Advokaten syner elles til lovforarbeidande der det framkjem at eit mellombels forbod mot tiltak avgrensar tiltakshavar sitt r\u00e5dvelde for perioden som forbodet gjeld, og at det difor b\u00f8r brukast varsamt, jf. Prp. 149 L (2015-2016) pkt. 13.1. Svarbrev med utfyllande informasjon vart sendt til advokat den 22.10.2021. Veka etter den 29. okt. kom det merknad fr\u00e5 advokaten med opplysningar om at eigar inntil heilt nyleg har vore ukjent med det p\u00e5g\u00e5ande planarbeidet, og at det er behov for meir tid for \u00e5 kunne gje eit grundigare innspel. I brevet blir det gjenteke at den umiddelbare tilbakemelding er at dei vanskeleg kan sj\u00e5 at det er behov for \u00e5 verne sommarstova som ligg utanfor Eidsvold, og p\u00e5 ein annan h\u00f8gde. Grunneigar har ingen motf\u00f8restillingar om at sommarstova blir flytta til naboeigedom, og slik sett vil kome meir til sin rett. Det er likevel uaktuelt for eigar av eigedom 200/2117 \u00e5 p\u00e5ta seg kostnadane til dette. Ettersom det er Frabene AS som har utl\u00f8yst heile reguleringsplanprosessen, og som synest \u00e5 f\u00e5 adgang til ein relativt intens utnytting av eigen tomt \u2013 som ogs\u00e5 grenser til Eidsvold, vil det ikkje vere urimeleg at ein flytting av sommarstova blir gjort til eit rekkef\u00f8lgjekrav ved denne utbygginga og som m\u00e5 dekkast av Frabene AS, framkjem det. Administrasjonen sin kommentar For Austadvegen 4A som omhandlar s\u00f8knad om riving av sommarhuset, vil dette vere i direkte strid med intensjonen med sikring av vern av bygget. I p\u00e5g\u00e5ande arbeid med detaljregulering vil det bli f\u00f8resl\u00e5tt at sommarhuset kan flyttast til \u00abEidsvold\u00bb eigedomen (gbnr. 200/1976). Endelege f\u00f8resegner og rekkef\u00f8lgjekrav er ikkje ferdigstilt enda. P\u00e5g\u00e5ande reguleringsplan vil bli sendt p\u00e5 h\u00f8yring p\u00e5 ordin\u00e6r m\u00e5te, og grunneigar vil d\u00e5 f\u00e5 h\u00f8ve til \u00e5 kome med ytterlegare merknader. 3.2 Austadvegen 4B, eigedom 200/2118 I merknad vert det opplyst at grunneigarane overtok eigedomen den 4. januar 2021, d\u00e5 med tanke p\u00e5 \u00e5 bygga ein horisontaldelt bustad med to leilegheiter, kor leilegheita i f\u00f8rste etasje ogs\u00e5 inneheld ein ungdomsdel p\u00e5 ca. 25 kvm for eit barn med moglege framtidige spesielle/tilrettelagte behov. Det vert opplyst at huset er trekt tilbake fr\u00e5 tomta, slik at avstand fr\u00e5 bygning til tomtegrense mot \u00abEidsvold\u00bb blir seks meter. Huset er teikna med tanke p\u00e5 \u00e5 samanfalle arkitektonisk uttrykk med eksisterande bebyggelse, sett nordover i Austadvegen. Tomta i dag st\u00e5r ubebygd og med st\u00f8rst avstand til Eidsvold og til planlagte ni rekkehus i enden av Rektor Qvigstadsgt. som inng\u00e5r i reguleringsplanen. Grunneigarane opplyser at varsel om mellombels forbod mot tiltak inneberer ein \u00f8konomisk belastning, i form av teikning av hus, samt l\u00f8pande m\u00e5nadlege utgifter tilknytta bustadl\u00e5n og til dels leige av mellombels bustad. 9 Grunneigarane \u00f8nskjer at det blir f\u00f8retatt ein ny vurdering av ilagt forbod mot tiltak p\u00e5 eigedomen, sett opp mot sannsynleg utfall av p\u00e5g\u00e5ande detaljregulering, slik at byggeprosessen kan halde fram iht. dagens gjeldande reguleringsplan. N\u00e5r brev med varsel om mellombels forbod mot tiltak vart sendt, har administrasjonen ogs\u00e5 hatt m\u00f8te med grunneigarane for orientering om status for planarbeidet. Grunneigarane kj\u00f8pte denne eigedomen inneverande \u00e5r (2021), og fekk if\u00f8lgje dei ikkje informasjon om p\u00e5g\u00e5ande planarbeid og f\u00f8lgjande for dette. Figur 10: Utsnitt av situasjonsplan for bygges\u00f8knad, eigedom 200/2118 Administrasjonen sin kommentar Administrasjonen forst\u00e5r at varsel om mellombels forbod mot tiltak vert opplevd som vanskeleg, n\u00e5r teikning og bygges\u00f8knad er sendt, og entrepren\u00f8r er blitt kontakta. P\u00e5g\u00e5ande planarbeid for Rektor Qvigstadsgt. planid 1905 vart varsla og kunngjort p\u00e5 ordin\u00e6r m\u00e5te, og informasjon om at omr\u00e5det er under planlegging ligg ogs\u00e5 tilgjengeleg p\u00e5 kommunen si heimeside. Tidlegare grunneigarar vart ogs\u00e5 varsla med brev. Grunneigarane for eigedomane 200/821, 200/2116, 200/2117, 200/2118 og 200/1976 ga ogs\u00e5 ein felles merknad ved oppstart av planarbeidet. Regulering av fortau og f\u00f8ringar til bygningsstruktur kan skape utfordringar for denne bygges\u00f8knaden. Sj\u00f8lv om f\u00f8religgande bygges\u00f8knad framleis er mangelfull, vil administrasjonen ta bygges\u00f8knaden i betraktning i p\u00e5g\u00e5ande prosess med utarbeiding av reguleringsplan. Dersom ein ser at ein kan g\u00e5 vidare med innhald i bygges\u00f8knaden, vil byggesak bli kopla p\u00e5 og s\u00f8kar bli orientert om evt. vidare tilpassing. 10 4.0 Vurdering av om ein b\u00f8r vedta mellombels forbod mot tiltak Mellombels forbod mot tiltak kan vedtas etter pbl. \u00a7 13-1 f\u00f8rste ledd som framkjem slik: \u00abFinner kommunen eller vedkommende myndighet at et omr\u00e5de b\u00f8r undergis ny planlegging, kan den bestemme at oppretting og endring av eiendom eller tiltak etter \u00a7 1- 6 og andre tiltak som kan vanskeliggj\u00f8re planarbeidet, ikke kan settes i gang f\u00f8r plansp\u00f8rsm\u00e5let er endelig avgjort.\u00bb Vilk\u00e5ret for \u00e5 nedlegga mellombels forbod mot tiltak er at kommunen finn at eit omr\u00e5de b\u00f8r undergjevast ny planlegging. Forbodet m\u00e5 vere grunngjeven i at det etter kommunen sitt skj\u00f8n er behov for \u00e5 utarbeida ein ny eller endra arealplan for omr\u00e5det. P\u00e5g\u00e5ande planarbeid omhandlar regulering av ni rekkehus i enden av Rektor Qvigstadsgt., vern av kulturmilj\u00f8 og vern av bygningar p\u00e5 eigdom 200/1976 og 200/2117, samt regulering av tre ubebygde eigedomar langs Austadvegen. Planen vart varsla p\u00e5 vanleg m\u00e5te og informasjon om dette ligg ogs\u00e5 p\u00e5 kommunekart, jf. figur 2 og 3. Riving av sommarstove er i direkte strid mot p\u00e5g\u00e5ande reguleringsplanarbeid der bygget vil inng\u00e5 i vernet. Innhald i bygges\u00f8knaden for Austadvegen 4B (eigedom 200/2118), vil bli tatt i betraktning i vurderingane om tilr\u00e5dd bygningsstruktur som grensar til \u00abEidsvold\u00bb, og tiltak p\u00e5 veg med fortau og atkomst. 5.0 Framdrift for detaljregulering Rektor Qvigstadsgt. planid 1905 Arbeidet med detaljregulering Rektor Qvigstadsgt. planid 1905, har tatt tid grunna tidlegare politisk orientering og avklaringar (FSK, 29.10.2019 og KOBY 12.06.2020), ikring blant anna endring fr\u00e5 offentleg form\u00e5l til bustadbyggelse. Troms\u00f8 kommune har ansvar med den del av reguleringsplanen som omfattar f\u00f8resegner om vern av bygningar tilh\u00f8yrande \u00abEidsvold\u00bb og sommarstove eigedom 200/2117, samt regulering av dei tre eigedomane langs Austadvegen (Austadvegen 2, 4A og 4B). For den del av reguleringsplanen som omfattar regulering av ni rekkehus fordelt p\u00e5 to bygg i enden av Rektor Qvigstadsgt., vart det mottatt revidert plandokument den 28.06.2021 fr\u00e5 plankonsulent. Dette er framleis under kvalitetssikring, og forslagsstillar er orientert om status for den \u00f8vrige del av reguleringsplanen. Administrasjonen legg opp til at p\u00e5g\u00e5ande detaljregulering kan leggast fram for politisk behandling for offentleg ettersyn i l\u00f8pet av f\u00f8rste kvartal 2022. 6.0 Konklusjon Med grunnlag i innhaldet i p\u00e5g\u00e5ande planarbeid, er det ein klar tilr\u00e5ding at mellombels forbod mot tiltak er n\u00f8dvendig fram til detaljregulering Rektor Qvigstadsgt. planid 1905 er vedtatt. Vedtakskompetanse Kommune- og byutviklingsutvalet (KOBY) 11 Vedlegg Merknad, Troms fylkeskommune 06.09.2018 Brev fr\u00e5 advokat, Thorbj\u00f8rn Riise Haagensen Brev fr\u00e5 fam. Dalseth og fam. Karlsen, Austadvegen 4B Fasade mot nord og vest, Austadvegen 4B Nabomerknad, A. J\u00f8rgensen, Austadvegen 6 Nabomerknader, \u00d8rjavik Parkeringskjeller, Austadvegen 4B Perspektiv 1, Austadvegen 4B Perspektiv 2, Austadvegen 4B Perspektiv 3, Austadvegen 4B Situasjonsplan, Austadvegen 4B Snitttegning, Austadvegen 4B Eidsvold Planbeskrivelse, kulturminner, 28.11.18 Skjema, s\u00f8knad om riving eigedom 200,2117 Brev, varsel om mellombels forbod mot tiltak, 09.09.2021 180817_iTroms\u00f8 RQgt_Varslingsbrev Begrunnelse for regulering av fortau i Austadvegen, Byplan - trafikk 28.10.2021 Brev_Troms\u00f8_kommune, advokat Thorbj\u00f8rn Riise Haagensen 29.10.2021 12 "
}