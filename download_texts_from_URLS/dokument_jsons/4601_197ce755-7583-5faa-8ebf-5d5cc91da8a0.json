{
  "dokument_id": "197ce755-7583-5faa-8ebf-5d5cc91da8a0",
  "doc_type": "case_attachment",
  "kommune": 4601,
  "tittel": "Avslag",
  "url": "https://bergen.kommune.no/politikere-utvalg/api/fil/bk360/9193739/Avslag",
  "tekst": " Plan- og bygningsetaten Norsk Landbruksr\u00e5dgiving Vest Sa V\u00e5r referanse: BYGG-2023/12121-13 Postboks 197 Saksbehandler: Per Magne Eide Dato: 22.08.2023 6822 SANDANE AVSLAG P\u00c5 S\u00d8KNAD Eiendom : Gnr 90 Bnr 3 Adresse : Titlestadvegen 174 Tiltakshaver : RYDLAND G\u00c5RD TARANGER Tiltaket : Parkeringsplass, ridebane Vi viser til s\u00f8knad mottatt 28.03.2023 og tilleggsdokumentasjon mottatt 02.05.2023. 1. S\u00f8knaden gjelder: Anlegg av parkeringsplasser, vesentlig terrenginngrep og ridebane. S\u00f8ker har f\u00f8lgende redegj\u00f8relse for tiltaket: \u00ab REDEGJ\u00d8RELSE: Tiltakshaver har overtatt g\u00e5rden etter sin far, og \u00f8nsker \u00e5 utvikle den med heste- og sm\u00e5dyrhold basert p\u00e5 g\u00e5rdens ressurser. Bergen Kommune har gitt l\u00f8yve til omdisponering av storfefj\u00f8set til stall for hest. For \u00e5 drive med ridning p\u00e5 en trygg m\u00e5te, vil tiltakshaver i f\u00f8rste omgang bygge en enkel ridebane p\u00e5 20 x 60 meter, som er standard m\u00e5l. Senere er det snakk om ogs\u00e5 \u00e5 etablere en tursti/ridesti. Med tiden vil tiltakshaver starte med bes\u00f8ksg\u00e5rd, \"inn p\u00e5 tunet\"- tilbud og mulig ogs\u00e5 serverings- og selskapslokale. Da vil det bli behov for parkeringsplasser for bes\u00f8kende, og den \u00f8nskes lagt et stykke vekk fra tunet. Plasseringen av tiltaket er valgt ut med omhu. Her kan b\u00e5de parkering og ridebane anlegges uten at det ber\u00f8rer dyrka mark. Tvert om, vil kantene rundt ridebanen mot nord og \u00f8st kunne nydyrkes med stedegne masser, og faktisk \u00f8ke jordbruksarealet noe. Det ligger n\u00e6r stallen og tunet, men samtidig 50 meter vekk fra k\u00e5rhuset p\u00e5 g\u00e5rden som ogs\u00e5 er skjermet av tett skog. Her er ogs\u00e5 en eksisterende avkj\u00f8rsel som kan brukes. Fylkeskommunen har gitt l\u00f8yve til utvida bruk, og ogs\u00e5 gitt dispensasjon for byggegrense mot fylkesvei. \u00ab Det fremkommer av s\u00f8knaden at tiltakene menes i samsvar med arealform\u00e5let LNF. Det er ikke vedlagt s\u00f8knaden noen dispensasjonss\u00f8knader fra arealform\u00e5l eller annet. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2. VEDTAK S\u00f8knad om tillatelse til ridebane, vesentlig terrenginngrep og parkeringsplass avsl\u00e5s, jf. kommuneplanens arealdel \u00a7 3.1 -plankrav og \u00a7 31 -LNF. 3. BEGRUNNELSE FOR VEDTAKET 3.1. Planstatus Kommuneplanens arealdel viser eiendommen som LNF-omr\u00e5de, og den ligger innenfor hensynssonene sammenhengende landbruk og veist\u00f8y gul sone. Eiendommen er ikke detaljregulert. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Norsk Landbruksr\u00e5dgiving Ansvarlig s\u00f8ker \u2013 917158134 Ansvarlig s\u00f8ker Vest Sa Tiltaksklasse 1 Norsk Landbruksr\u00e5dgiving Ansvarlig s\u00f8ker \u2013 917158134 Vest SA Ansvarlig Grunn og T N SERVICE AS 927870932 prosjekterende \u2013 terrengarbeide Tiltaksklasse 1 Ansvarlig utf\u00f8rende \u2013 Grunn og T N SERVICE AS 927870932 Tiltaksklasse 1 terrengarbeide 3.4. Atkomst og avkj\u00f8rsel Vestland Fylkeskommune har i vedtak datert 22.03.2023 med hjemmel i veglova \u00a740 og \u00a7 43 godkjent utvidet bruk av avkj\u00f8rsel til eiendommen. 3.5. Andre uttalelser eller vedtak Etat for landbruk har gitt uttalelse datert 07.06.2023: \u00ab Sak til h\u00f8ring - 90/3/0/0 Titlestadvegen 174, parkeringsplass, ridebane Etat for landbruk har f\u00e5tt til h\u00f8ring s\u00f8knad om \u00e5 anlegge ridebane og parkering p\u00e5 gnr 90 bnr 3. Det er gitt l\u00f8yve til omdisponering av driftsbygning til stall, og det er planlagt flere driftsformer p\u00e5 bruket, der den ene er hestehold og utleie av stallplass. Gnr 90 bnr 3 har if\u00f8lge AR5 (NIBIO) samlet areal p\u00e5 324 dekar, fordelt p\u00e5 38,5 dekar fulldyrket jord, 3,4 dekar overflatedyrket jord, 25,7 dekar innmarksbeite, 196 dekar produktiv skog, 33,9 dekar annet areal og 26,5 dekar bebygd/vann/bre. Det viktige i forhold til jordlovens intensjon, er at jordbruksarealene blir holdt i hevd og skj\u00f8ttet p\u00e5 en god m\u00e5te, samt at ressursgrunnlaget ikke blir redusert eller forringet. Saksnummer BYGG-2023/12121 Side 2 av 8 Dersom det skal v\u00e6re hestehold p\u00e5 bruket med utleie av stallplass, er det behov for b\u00e5de et omr\u00e5de for ridning og parkering for leietakere og hestehengere. Det er imidlertid ogs\u00e5 behov for lufteg\u00e5rder til hestene, slik at beiteomr\u00e5der ikke blir opptr\u00e5kket og \u00f8delagt i perioder med mye nedb\u00f8r. Etat for landbruk savner en helhetlig plan for tilrettelegging av uteomr\u00e5der for hest (lufteg\u00e5rder og ridebane) som viser arealbruken og hvordan dette best kan utf\u00f8res. Dersom anlegget f\u00f8rer til avgang av dyrket mark, b\u00f8r det ogs\u00e5 synliggj\u00f8res om det er mulig \u00e5 erstatte dette. I tillegg synes ridebanen \u00e5 v\u00e6re planlagt un\u00f8dig stor for en privat stall, 60x20 meter er et stort inngrep som beslaglegger mye areal. 40x20 meter er regnet som mindre ridebaner. Det er nevnt i s\u00f8knaden at det vil bli behov for lufteg\u00e5rder, men disse er ikke tegnet inn p\u00e5 kartet. Det er ogs\u00e5 nevnt at det vil bli s\u00f8kt om omdisponering etter jordloven for disse senere. Etat for landbruk mener imidlertid at det m\u00e5 foreligge en helhetlig plan for arealbruken p\u00e5 g\u00e5rden, og vi mener i tillegg at ridebanen er for stor i forhold til at den er knyttet til en privat stall p\u00e5 en landbrukseiendom. \u00ab Bymilj\u00f8etaten har gitt uttalelse datert 22.05.2023: \u00ab Intern h\u00f8ring, Bymilj\u00f8etaten. Uttalelse fra Bymilj\u00f8etaten Saken gjelder Bymilj\u00f8etaten viser til oversendelse fra Plan- og bygningsetaten 21.04.23 (BYGG- 2023/12121-5) vedr\u00f8rende s\u00f8knad om tillatelse til parkeringsplass og ridebane. S\u00f8knaden er oversendt BME for uttale da det ber\u00f8rer v\u00e5rt fagomr\u00e5de. Det opplyses i intern korrespondansen at det fremkommer av s\u00f8knaden at tiltakene menes i samsvar med arealform\u00e5let LNF. Det er ikke vedlagt s\u00f8knaden noen dispensasjonss\u00f8knader fra arealform\u00e5l eller annet. Grunnlag Planforutsetning: Eiendommen er ikke regulert. Kommuneplanens arealdel viser eiendommen som LNF-omr\u00e5de, og den ligger innenfor hensynssonene sammenhengende landbruk og veist\u00f8y gul sone. Andre overordnede registreringer: Tiltaksomr\u00e5det er vist som innmarksbeite i AR5. Like nord for tiltaksomr\u00e5det er det registrert observasjon av sandsvale, klassifisert som s\u00e5rbar p\u00e5 r\u00f8dlisten. Vurderinger Det s\u00f8kes om etablering av ridebane, parkeringsplass og vesentlig terrenginngrep. Det f\u00f8lger av s\u00f8knaden at tiltakshaver \u00f8nsker \u00e5 utvikle g\u00e5rden med heste- og sm\u00e5dyrhold, og derfor i f\u00f8rste omgang s\u00f8ker om \u00e5 bygge ridebane og parkeringsplass. Det opplyses at det senere \u00f8nskes \u00e5 ogs\u00e5 etablere en tursti/ridesti, og utvikle g\u00e5rden til en bes\u00f8ksg\u00e5rd. Ridebanen er 20 x 60m, 1200m2, og parkeringsplassen har plass til 10 biler og er 250m2. Tiltaket er plassert slik at dyrka mark ikke ber\u00f8res, men ridebanen er plassert der det er en fjellknaus i dag og ut fra snitt fremg\u00e5r det at tiltaket inneb\u00e6rer en terrengendring p\u00e5 2,8m p\u00e5 det meste. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Tiltaket ligger innenfor LNF-omr\u00e5de, hvor det kun er tillatt med tiltak som er n\u00f8dvendig for g\u00e5rdens n\u00e6ringsvirksomhet, jf. \u00a7 31.1. Videre f\u00f8lger det av \u00a7 31.2 at det ved plassering av nye tiltak innen LNF-omr\u00e5der skal tas hensyn til landbruk, natur- og kulturmilj\u00f8, friluftsliv og landskap. I retningslinjene til hensynssonen Sammenhengende landbruk er det videre spesifisert at landbrukets ressursgrunnlag og landskap skal vernes i et langsiktig perspektiv, jf. KPA \u00a735.1. Vi bemerker at sp\u00f8rsm\u00e5let om oms\u00f8kte tiltak er i tr\u00e5d med LNF-form\u00e5let er utenfor v\u00e5rt fagomr\u00e5de og m\u00e5 vurderes av Etat for landbruk og Plan- og bygningsetaten. I det f\u00f8lgende gis en vurdering av tiltakets konsekvenser for de hensyn vi er satt til \u00e5 ivareta. Aktuelle tiltak er av et vesentlig omfang og medf\u00f8rer store terrenginngrep i et gr\u00f8ntareal best\u00e5ende av skog og beitemark innenfor et landbruks-, natur- og friluftsomr\u00e5de. Etablering av parkeringsplassen og ridebanen vil beslaglegge et stort areal p\u00e5 hele 1450m2 og medf\u00f8re at all Saksnummer BYGG-2023/12121 Side 3 av 8 vegetasjon p\u00e5 arealet m\u00e5 fjernes, til ulempe for det generelle biologiske mangfoldet. Ridebanen er plassert p\u00e5 en steinknaus og medf\u00f8rer at terrenget m\u00e5 sprenges ned og planeres med en h\u00f8ydeforskjell p\u00e5 opptil 2,8m. Vi vurderer at det er uheldig at tiltaket medf\u00f8rer fjerning av vegetasjon p\u00e5 et vesentlig areal og store terrenginngrep i et omr\u00e5de hvor naturmilj\u00f8et og landskapet skal hensyntas, jf. KPA \u00a7 31.2. Det m\u00e5 likevel nevnes at vi vurderer at det er positivt at tiltaket legger til rette for videre drift av g\u00e5rden som sikrer at resterende jordbruksareal holdes i hevd til fordel for de artene som lever i tilknytning til kulturlandskapet. Vi bemerker at den fremtidige turstien/ridestien beskrevet i s\u00f8knaden b\u00e5de planlegges delvis innenfor byfjellsgrensen og i dirkete tilknytning til b\u00e5de myr, skog, vassdrag og kantvegetasjon med viktige kvaliteter av biologisk mangfold og f\u00f8lgelig vil behandles under streng dispensasjonsadgang ved en eventuell s\u00f8knad. Bymilj\u00f8etatens anbefaling PBE m\u00e5 avgj\u00f8re om tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl \u00a7 19- 2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Dersom tiltaket krever dispensasjon fra arealform\u00e5let LNF vil BME frar\u00e5de at det gis dispensasjon for oms\u00f8kte tiltak. \u00ab S\u00f8knaden er sendt Statsforvalteren for uttalelse, det er ikke mottatt noen tilbakemelding. 4. Vurdering av tiltaket, plankrav og arealform\u00e5let LNF. Tiltaket omfatter anlegning av ridebane, vesentlig terrenginngrep og etablering av parkeringsplass. Ridebanen har et bebygd areal p\u00e5 1200m2 og parkeringsplassen har plass til 10 biler og er 250m2. Vesentlig terrenginngrep skal utf\u00f8res i forbindelse med ridebane. Det fremkommer av s\u00f8knaden at tiltakene menes i samsvar med arealform\u00e5let LNF. Det er ikke vedlagt s\u00f8knaden noen dispensasjonss\u00f8knader fra arealform\u00e5l eller annet. Det er i saken mottatt uttalelser fra Etat for jordbruk og Bymilj\u00f8etaten, se punkt 3.5 i dette brev. Det fremkommer i begge uttalelsene at tiltaket ikke menes helt i samsvar med LNF form\u00e5let vedr\u00f8rende jordbruk og tilknyttet n\u00e6ring. Det kan gjentas fra Etat for jordbruk sin uttalelse: \u00abDersom det skal v\u00e6re hestehold p\u00e5 bruket med utleie av stallplass, er det behov for b\u00e5de et omr\u00e5de for ridning og parkering for leietakere og hestehengere. Det er imidlertid ogs\u00e5 behov for lufteg\u00e5rder til hestene, slik at beiteomr\u00e5der ikke blir opptr\u00e5kket og \u00f8delagt i perioder med mye nedb\u00f8r. Etat for landbruk savner en helhetlig plan for tilrettelegging av uteomr\u00e5der for hest (lufteg\u00e5rder og ridebane) som viser arealbruken og hvordan dette best kan utf\u00f8res. Dersom anlegget f\u00f8rer til avgang av dyrket mark, b\u00f8r det ogs\u00e5 synliggj\u00f8res om det er mulig \u00e5 erstatte dette. \u00ab Tiltaket vil ogs\u00e5 medf\u00f8re negativ naturforvaltning, det kan gjentas fra BME sin uttalelse; \u00abAktuelle tiltak er av et vesentlig omfang og medf\u00f8rer store terrenginngrep i et gr\u00f8ntareal best\u00e5ende av skog og beitemark innenfor et landbruks-, natur- og friluftsomr\u00e5de. Etablering av parkeringsplassen og ridebanen vil beslaglegge et stort areal p\u00e5 hele 1450m2 og medf\u00f8re at all vegetasjon p\u00e5 arealet m\u00e5 fjernes, til ulempe for det generelle biologiske mangfoldet. Ridebanen er plassert p\u00e5 en steinknaus og medf\u00f8rer at terrenget m\u00e5 sprenges ned og planeres med en h\u00f8ydeforskjell p\u00e5 opptil 2,8m. Vi vurderer at det er uheldig at tiltaket medf\u00f8rer fjerning av Saksnummer BYGG-2023/12121 Side 4 av 8 vegetasjon p\u00e5 et vesentlig areal og store terrenginngrep i et omr\u00e5de hvor naturmilj\u00f8et og landskapet skal hensyntas, jf. KPA \u00a7 31.2.\u00bb Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. V\u00e5r vurdering: Tiltakene oppfyller ikke kravene til unntak fra plankrav jfr. KPA \u00a7 3.2 og \u00a7 31.3. Vurderingen i denne saken tar da utgangspunkt i om tiltakene er innenfor arealform\u00e5let LNF og oppfyller krav satt i KPA \u00a7 31.1 og \u00a7 31.2. Med utgangspunkt i uttalelsen fra Etat for landbruk s\u00e5 vurderes tiltakene som i strid med LNF areaform\u00e5let KPA \u00a7 31.1. Det fremkommer at b\u00e5de parkering og ridebane er av dimensjoner som ikke legger grunnlag for \u00e5 vurdere at \u00abjordbruksarealene blir holdt i hevd og skj\u00f8ttet p\u00e5 en god m\u00e5te, samt at ressursgrunnlaget ikke blir redusert eller forringet\u00bb. Med utgangspunkt i uttalelsen fra Bymilj\u00f8etaten s\u00e5 vurderes tiltakene som i strid med LNF areaform\u00e5let KPA \u00a7 31.2. Plassering av tiltakene medf\u00f8rer inngrep som \u00ab... vegetasjon p\u00e5 arealet m\u00e5 fjernes, til ulempe for det generelle biologiske mangfoldet\u00bb og \u00ab...det er uheldig at tiltaket medf\u00f8rer fjerning av vegetasjon p\u00e5 et vesentlig areal og store terrenginngrep i et omr\u00e5de hvor naturmilj\u00f8et og landskapet skal hensyntas, jf. KPA \u00a7 31.2.\u00bb Vi vil slutt oppsummere med at tiltaket som oms\u00f8kt og planlagte fremtidige tiltak fremmes i en helhetlig plan, det vises til KPA \u00a735.1 med f\u00f8lgende retningslinje: \u00abInnenfor de sammenhengende landbruksomr\u00e5dene skal landbrukets ressursgrunnlag og landskap vernes i et langsiktig (100 \u00e5rs) perspektiv. Det skal ut\u00f8ves en streng forvaltningspraksis ved omdisponering eller deling av dyrket mark. Bygningsmasse b\u00f8r bevares eller utvikles i tr\u00e5d med tradisjonell byggeskikk.\u00bb Vi stiller oss bak tilbakemeldingene fra Bymilj\u00f8etaten og Etat for Landbruk. Vi ser at omdisponering av landbruksareal til ridebane og parkeringsareal er uheldig i et b\u00e6rekraftig perspektiv, b\u00e5de med tanke p\u00e5 matproduksjon og bevaring av natur- og kulturlandskap. 5. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Saksnummer BYGG-2023/12121 Side 5 av 8 Per Magne Eide Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til RYDLAND G\u00c5RD Titlestadvegen 174 5243 FANA TARANGER Saksnummer BYGG-2023/12121 Side 6 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/12121 Side 7 av 8 Saksnummer BYGG-2023/12121 Side 8 av 8 "
}