{
  "dokument_id": "c2525fcf-1acd-5716-b43c-d1160e9c707f",
  "doc_type": "case_attachment",
  "kommune": 4601,
  "tittel": "Klage fra Marit Helene Wikholm datert 21.06.2023",
  "url": "https://bergen.kommune.no/politikere-utvalg/api/fil/bk360/9876409/Klage-fra-Marit-Helene-Wikholm-datert-21-06-2023",
  "tekst": "From: \"Marit Wikholm\" <maritwikholm@gmail.com> Sent: Wed, 21 Jun 2023 12:30:23 +0200 To: \"Hovedpostmottak\" <Hovedpostmottak@bergen.kommune.no> Subject: Klage p\u00e5 reguleringsplaner, bystyrets sak 161/23. Bybanen sentrum til \u00c5sane Fra Marit Wikholm Nye Sandviksvei 23, 5032 Bergen. KLAGE P\u00c5 REGULERINGSPLANER VEDTATT AV BERGEN BYSTYRE SAK 161/23 BYBANEN SENTRUM \u00c5SANE. Jeg vil med dette klage p\u00e5 Bystyrets vedtak av reguleringsplaner Bybanen Sentrum \u00c5sane, vedtatt sak 161/23. Klagen gjelder alle bokstaver under punkt 1l da planen omfatter en helhetlig utbygging som ikke kan skilles fra hverandre. Jeg bor i Bergen sentrum og valg av Bybanetrase ber\u00f8rer mitt n\u00e6romr\u00e5de som jeg bruker daglig. Derfor er jeg spesielt engasjert i sentrumsomr\u00e5det. Jeg har over lengre tid fulgt den kontinuerlige utviklingen av byrommene,kommunen har gjort en god jobb med \u00e5 utvikle gode byrom til glede for myke brukere og oss som bruker byen daglig. Uten at det er ordentlig utredet endrer n\u00e5 Sentrumsdelen av planen dette fullstendig. Ved \u00e5 planlegge en bane i dagen som skal g\u00e5 fra Festplassen, forbi Torgalmenningen, Torget og og Bryggen og som senere skal g\u00e5 i dagen videre mot Dokken, brytes den gode utviklingen. Bybildet endres dramatisk. Visjonen om et omr\u00e5de fritt for tungtransport fra Den Bl\u00e5 Steinen til Bryggen blokkeres. Bykjernen v\u00e5r er trang og liten, men med gode kvaliteter. Dette blir n\u00e5 \u00f8delagt for all framtid og konsekvensene av dette er ikke utredet godt nok. Planen har bare alternativene bane over Bryggen, eller biler over Bryggen. Det mangler \u00e5 utrede et alternativ av at b\u00e5de bane og biler g\u00e5r i fjell og at Bryggen blir bilfri. Det er ikke utredet hvordan opphold og sikkerhet blir for alle,verken i anleggsperioden eller n\u00e5r banen kommer i drift. St\u00f8y, vibrasjoner og st\u00f8v under anleggsperioden og fra banen kommer i drift er ikke utredet i forhold til folkehelse. Stabiliteten til historiske bygg er ikke tilstrekkelig utredet verken for anleggsperioden eller n\u00e5r banen begynner \u00e5 g\u00e5. Dette med mer, er mangler ved utredningen, det mangler vurderinger av konsekvenser,risiko og s\u00e5rbarhetsanalyse. Jeg ber om at vedtaket om planene oppheves og at det gis tilstrekkelig utredning f\u00f8r eventuell ny behandling. At planlegging og diskusjon har p\u00e5g\u00e5tt lenge, er ikke et godt argument for \u00e5 vedta en mangelfull plan som forandrer byen fullstendig for mange generasjoner fremover. Bergen 21. juni 2023 Marit Wikholm "
}