{
  "dokument_id": "ccd524f6-1e7e-5c86-ba24-3c9b0cac40a3",
  "doc_type": "case_attachment",
  "kommune": 5501,
  "tittel": "Redegj\u00f8relse for reell egenkapital i Alfheim Stadion 2 AS",
  "url": "https://innsyn.tromso.kommune.no/application/getMoteDokument?dokid=2001878065",
  "tekst": "Vurdering av reell egenkapital i Alfheim Stadion 2 AS I forbindelse med nummerert brev 1/2024 fra revisor, har styret blitt gjort oppmerksom p\u00e5 situasjonen rundt selskapets aksjekapital, og at man plikter \u00e5 foresl\u00e5 tiltak for \u00e5 rette p\u00e5 dette. Styret \u00f8nsker i denne anledning \u00e5 redegj\u00f8re for sine vurderinger rundt reell egenkapital, og hvorfor denne ansees \u00e5 v\u00e6re fortsatt intakt. Selskapets plan er at utviklingseiendommen avhendes, enten gjennom gjeldende avtale med Troms\u00f8 Bolig AS, eller gjennom salg til en annen akt\u00f8r. Stadionanlegget forblir i selskapets eie, og genererer markedsmessig leie. Likevel er markedsverdien av stadion vurdert, slik at man f\u00e5r et riktig bilde av reell egenkapital. Balanse I selskapets regnskap for 2023, ser balansen slik ut: 1 Som man kan se, er den bokf\u00f8rte egenkapitalen sv\u00e6rt begrenset, og resterende vil sannsynligvis g\u00e5 tapt i l\u00f8pet av regnskaps\u00e5ret 2024. En prognose utarbeidet av daglig leder i \u00e5r, viser at regnskapsmessig resultat vil fortsette \u00e5 v\u00e6re negativt i \u00e5rene som kommer: 2 Samtidig er styrets klare oppfatning at det foreligger skjulte verdier i balansen, og at selskapets reelle egenkapital s\u00e5ledes er intakt. N\u00e5r det gjelder selskapets likviditetssituasjon, er denne positiv, gitt fortsatt avdragsfrihet frem til utviklingseiendommen er solgt. Per i dag har selskapet avdragsfrihet ut 2025, b\u00e5de hos SNN og KLP. Det er god dialog med begge akt\u00f8rene, og det virker som om de er godt innforst\u00e5tt med selskapets situasjon, og behov for avdragsfrihet. Av usikkerhetsmomenter knyttet til selskapets likviditet, kan man nevne TIL Fotball AS sin evne til \u00e5 h\u00e5ndtere leie, samt renterisiko. Selskapet har i dag hele sin l\u00e5neportef\u00f8lje p\u00e5 flytende rente. Vurdering av reell verdi p\u00e5 varige driftsmidler Under f\u00f8lger en verdivurdering av selskapets varige driftsmidler. Som tidligere nevnt er selskapets plan at utviklingseiendommen avhendes, enten gjennom gjeldende avtale med Troms\u00f8 Bolig AS, eller gjennom salg til en annen akt\u00f8r. Tomter Selskapet har i dag en avtale med Troms\u00f8 Bolig AS, om avhending av tomt ved vedtatt reguleringsplan. Den aktuelle eiendommen har gnr 120/ bnr 69, og tomtens areal er 17 378 m2. Avtalen med Troms\u00f8 Bolig AS(TB) sikrer selskapet en inntekt p\u00e5 8500 kr pr m2 BRAS bolig som reguleres avhengig av oppn\u00e5dd volum. Tilsvarende f\u00e5r selskapet 1000 kr pr m2 BRAS n\u00e6ring. Avtalen indeksreguleres, med basism\u00e5ned februar 2024. Hvor mye TB vil m\u00e5tte betale, er alts\u00e5 avhengig av n\u00e5r reguleringsplanen vedtas(tid), og hvilken utnyttelsesgrad som oppn\u00e5s (omfang). \u00c5 ansl\u00e5 avtalens n\u00f8yaktige verdi er derfor vanskelig. Samtidig er det ogs\u00e5 et mulig scenario, at 3 avtalen med Troms\u00f8 Bolig l\u00f8per ut, uten at det foreligger en vedtatt reguleringsplan. I s\u00e5 tilfelle vil fortsatt eiendommen ha en verdi, og selskapet kan selge denne til andre akt\u00f8rer i bransjen. Ved et salg i det \u00e5pne markedet, er det styrets oppfatning at man ville kunne f\u00e5tt en tilsvarende, eller bedre avtale enn det man har i dag. Under f\u00f8lger en verdivurdering, basert p\u00e5 utnyttelsesgrad og salgspris pr BRAS, hvor selskapets vurdering av eiendommens markedsverdi er markert mer oransje: Salgspris pr BRAS tar utgangspunkt i avtalen som allerede er inng\u00e5tt med Troms\u00f8 Bolig AS. Summen indeksjusteres med utgangspunkt i februar 2024, og om avtalen hadde blitt effektuert i dag, ville summen allerede oversteget 8500 pr m2 BRAS. N\u00e5r det gjelder utnyttelsesgrad er estimatet sv\u00e6rt forsiktig. Bjerkaker Sj\u00f8park, et omr\u00e5de som ligger omentrent like sentrumsn\u00e6rt, har for eksempel 100% utnyttelsesgrad. F\u00f8lger man et forsiktighetsprinsipp, og legger seg i nedre endre av spekteret, har eiendommen en verdi p\u00e5 66,47 millioner kroner. Skattemessig har tomten tilsvarende verdi som i balansen, og et salg vil derfor ogs\u00e5 utl\u00f8se en skatt p\u00e5 11,5 millioner. Reell verdi, som hensyntar skatt ved realisering, er dermed 54,9 millioner. TIL-huset Gitt premisset for vurderingen, skal utviklingseiendommen avhendes. TIL-huset er en del av denne eiendommen, og for \u00e5 realisere overnevnte m\u00e5 huset avhendes vederlagsfritt. Reell verdi er derfor null. Styret vurdere likevel at det ikke er behov for nedskriving, da huset pr i dag har leieinntekter, og dermed kan forsvare sin balansef\u00f8rte verdi. Man vil derimot m\u00e5tte nedskrive verdien den dagen utviklingseiendommen realiseres. Tribune, garderobe og kunstgressbane Det ansees som hensiktsmessig \u00e5 vurdere verdien av tribune, garderobe og kunstgressbane samlet, da objektene leies ut samlet. Anlegget leies i dag ut p\u00e5 en lengre barehouseavtale, med \u00e5rlig leie p\u00e5 3 538 000. En enkel yieldbetraktning, med forutsetningen 5% eierkost, gir f\u00f8lgende verdi p\u00e5 kontantstr\u00f8mmen: 4 \u00c5 sette markedsmessig yield p\u00e5 et stadionanlegg er utfordrende, men i Newsecs rapport (vedlegg 1) som ble utarbeidet i forbindelse med aksjeslaget fra Troms\u00f8 Idrettslag til Troms\u00f8 kommune, ble denne estimert til 7,5%. Styret vurderer det slik at selv om yielden kan fremst\u00e5 som noe lav, velger man \u00e5 ta utgangspunkt i Newsecs vurdering. Denne vurderingen er datert til 03.23. For \u00e5 justere for endringer i rentebilde, kan man ta utgangspunkt i at yielden burde justeres opp, tilsvarende bevegelsen i Norske 10-\u00e5rs statsobligasjoner. Disse har siden 01.03.23 bevegd seg opp med ca 20 basispunkter. Det vil derfor v\u00e6re rimelig \u00e5 anta at 7,7% yield er et realistisk niv\u00e5, gitt de endringene som har skjedd siden Newsecs vurdering. Basert p\u00e5 dette har anlegget en verdi p\u00e5 43,65 millioner. I desember 2023 fikk selskapet ogs\u00e5 kartlagt tilstanden p\u00e5 stadion. Tilstandsrapporten avdekket et ikke uvesentlig vedlikeholdsetterslep, som sannsynligvis ogs\u00e5 p\u00e5virker verdien negativt. Et fratrekk p\u00e5 8 millioner for \u00e5 dekke akutt vedlikehold, ansees derfor som rimelig. Inkludert dette fratrekket, vurderes verdien p\u00e5 anlegget til 35,65 millioner kroner. Skulle selskapet realisere dette, vil det ogs\u00e5 oppst\u00e5 en positiv differanse i forhold til skattemessig saldoverdi, som igjen vil utl\u00f8se skatt. Skattemessig saldoverdi pr 31.12.23 er 20 948 446 kroner, som vil f\u00f8re til en skattemessig gevinst p\u00e5 14 700 000, og en betalbar skatt p\u00e5 3 230 000. Verdien hensyntatt skatt, og dermed reell verdi p\u00e5 anlegget, vurderes dermed til 32,4 millioner. Tar man derimot utgangspunkt i at stadionanlegget fusjoneres ut i et eget selskap, og deretter selger selskapet, vil betalbar skatt bli enda lavere. Ettersom det er usikkerhet knyttet til transaksjonsmodell, og det er marginal differanse mot bokf\u00f8rt verdi (2 713 000), vurderer styret det dithen at det pr i dag ikke er n\u00f8dvendig med en nedskriving av eiendelen. Skulle den negative differansen mot bokf\u00f8rt verdi vokse i kommende \u00e5r, samt at man ved et salg av eiendelen i eget AS ser at man fortsatt vil f\u00e5 et negativt avvik, vil styret m\u00e5tte nedskrive den balansef\u00f8rte verdien tilsvarende. Fremf\u00f8rbart underskudd Selskapet har pr 31.12.23 en ikke balansef\u00f8rt skattefordel, i form av fremf\u00f8rbart underskudd. Det fremf\u00f8rbare underskuddet er totalt 34 948 253 kroner, som igjen gir en utsatt skattefordel p\u00e5 7 688 615 kroner. For at denne eventuelt skulle kunne balansef\u00f8res, m\u00e5 det sannsynliggj\u00f8res at selskapet kan benytte seg av den. Ettersom premisset som ligger til grunn for denne vurderingen er at selskapet avhender sin utviklingseiendom, anser styret det som sannsynlig at det fremf\u00f8rbare underskuddet i den anledning kan benyttes, og velger derfor \u00e5 ta det inn i sin vurdering av reell egenkapital. Av forsiktighetshensyn ser man ikke \u00e5 ta dette inn i \u00e5rsregnskapet p\u00e5 n\u00e5v\u00e6rende tidspunkt. Reell egenkapital Styrets vurdering er alts\u00e5 at selskapets reelle egenkapital har vesentlig st\u00f8rre verdi enn den bokf\u00f8rte. Under f\u00f8lger en oppstilling, hvor eiendelene og egenkapitalen er vurdert opp mot balansen pr 31.12.23. For varige driftsmidler er det benyttet et prinsipp der reell verdi satt til verdi minus skatt ved realisasjon. 5 6 Samlet sett er alts\u00e5 styrets vurdering at reell egenkapital i selskapet er 45 213 055 pr 31.12.23. Med dette utgangspunktet mener styret at det er grunnlag for videre drift, og at egenkapitalen i s\u00e5 m\u00e5te fortsatt er intakt. Styret f\u00f8ler ogs\u00e5 at man har kontroll p\u00e5 selskapets likviditetssituasjon, og gjennom god dialog med bank, er man positiv til at man vil f\u00e5 innvilget den n\u00f8dvendige avdragsfriheten ogs\u00e5 ut over 2025. Styret har ogs\u00e5 iverksatt tiltak for \u00e5 justere aksjekapitalen til selskapet. Dette vil skje i forbindelse med fusjon av Alfheim Stadion AS og Alfheim Stadion 2 AS. Behandlet i styrem\u00f8te 24.05.24 Vedlegg: 1. Newsecs verdivurdering 2. \u00c5rsregnskap 2023 7 "
}