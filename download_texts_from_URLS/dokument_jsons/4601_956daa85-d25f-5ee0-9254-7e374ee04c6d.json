{
  "dokument_id": "956daa85-d25f-5ee0-9254-7e374ee04c6d",
  "doc_type": "case_presentation",
  "kommune": 4601,
  "tittel": "Bergenhus, gnr. 166 bnr. 13, Fl\u00f8yfjellet. S\u00f8knad om dispensasjon for arealoverf\u00f8ring ",
  "url": "https://bergen.kommune.no/politikere-utvalg/api/fil/bk360/10172633/Framstilling-Bergenhus-gnr-166-bnr-13-Floyfjellet-Soknad-om-dispensasjon-for-arealoverforing-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/279485-7 Bergenhus, gnr. 166 bnr. 13, Fl\u00f8yfjellet/Skansemyrsveien. S\u00f8knad om dispensasjon for arealoverf\u00f8ring i samband med veiutbetring Kva saka gjeld: Saka gjeld tilleggss\u00f8knad om dispensasjon i samband med makebyte mellom Fl\u00f8ybanen AS (gbnr. 166/113) og Bergen kommune (gbnr. 166/116). Det krevst dispensasjon fr\u00e5 KPA 2018 \u00a7 31 (LNF-omr\u00e5de) og \u00a7 6.2.2 (byggjegrense langs vassdrag). HRP s\u00f8kjer p\u00e5 vegner av tiltakshavar Bymilj\u00f8etaten. D\u00e5 tiltaket er innanfor byfjellsgrensa skal s\u00f8knad om dispensasjon avgjerast av bystyret. Aktuelt omr\u00e5de er ikkje regulert. KDP Fjellsiden S\u00f8r viser arealet som Fl\u00f8ibanen/Jernbaneareal og LNF-omr\u00e5de. Arealet ligg i f\u00f8lgje KPA 2018 i omsynssone for kulturmilj\u00f8 og friluftsliv. Bergen kommune v/ Bymilj\u00f8etaten har etablert nytt fortau og gjort generelle utbetringar langs delar av Skansemyrsveien. L\u00f8yve til makebyte og arealoverf\u00f8ring vart gitt i vedtak datert 30.08.2023. Kartutklipp nedanfor viser utsnitt av dei aktuelle parsellane der det har blitt foretatt makebyte: Side 1 av 4 Kartgrunnlaget etter oppm\u00e5lingsforretninga den 27.09.2023 viste at det var avvik mellom vedtakskartet som l\u00e5g til grunn for vedtaket datert 30.08.2023 og korleis vegen og fortauet vart bygd. I tillegg var det n\u00f8dvendig \u00e5 foreta nokre justeringar av grensene, med bakgrunn i Bymilj\u00f8etaten sitt ansvar for drift og vedlikehald av vegen. Arealet som skal overf\u00f8rast til 166/13 har blitt mindre som f\u00f8lgje av justeringane. Denne endringa utl\u00f8yser dermed ikkje behov for tilleggss\u00f8knad. Som f\u00f8lgje av at vegarbeidet har blitt gjennomf\u00f8rt p\u00e5 ein litt annan m\u00e5te enn planlagt er grensa til vegeigedomen plassert noko lenger mot aust enn utgangspunktet i anleggsfasen. Bymilj\u00f8etaten reknar det som naturleg at heile fortauet langs Skansemyrsveien blir del av den kommunale eigedomen 166/116, for at grensene i matrikkelen skal stemma overeins med korleis vegen og fortauet er bygd. Foto av aktuell strekning under til venstre og utsnitt av kartgrunnlaget til h\u00f8gre: Auken i areal som skal overf\u00f8rast til kommunen er p\u00e5 18 m2. Endringa er stor nok til at det blir fremja ein tilleggss\u00f8knad om dispensasjon, for \u00e5 supplera vurderinga som l\u00e5g til grunn for vedtaket av 30.08.2023. Arealet som skal overf\u00f8rast fr\u00e5 kommunen til Fl\u00f8ybanen AS har blitt mindre som f\u00f8lgje av justeringane, jf. illustrasjonane under. Det skraverte arealet viser grunnlaget for den opprinnelege s\u00f8knaden, medan den raude linja viser grensa som vart fastsett p\u00e5 oppm\u00e5lingsforretninga. Arealet som skal overf\u00f8rast utgjer 55 m2. I og med at arealet er blitt mindre utl\u00f8yser ikkje endringa eit krav om tilleggss\u00f8knad om dispensasjon, slik s\u00f8kjaren og byr\u00e5det vurderer det. Nabovarsel: I samband med opprinneleg s\u00f8knad vart tiltaket nabovarsla utan at det vart motteke merknader. Aktuelt tiltak har ikkje blitt nabovarsla p\u00e5 nytt, d\u00e5 tiltaket ikkje r\u00e5kar interessene til 2 naboar og gjenbuarar, jf. pbl. \u00a7 21-3, andre ledd. Seksjon for n\u00e6ring og landbruk har ikkje merknader til tiltaket, jf. uttale datert 01.02.2024. Bilete nedanfor viser ein av fjellskj\u00e6ringane som er utbetra i samband med bygging av nytt fortau: S\u00f8kjaren si grunngjeving i samandrag: S\u00f8kjaren vurderer at vilk\u00e5ra for \u00e5 gi dispensasjon fr\u00e5 LNF-form\u00e5let er oppfylt. S\u00f8kjaren viser til at friluftsinteressene blir styrka ved gjennomf\u00f8ring av tiltaket. Skansemyrsveien blir i stor grad brukt av mjuke trafikantar i samband med frilufts- og rekreasjonsaktivitetar p\u00e5 Fl\u00f8yen og n\u00e6rliggjande omr\u00e5de. Etablering av fortau vil gjera denne typen aktivitetar tryggare for mjuke trafikantar som ferdast langs vegen. Det er dessutan snakk om eit lite inngrep i eit gr\u00f8ntomr\u00e5de som allereie best\u00e5r av bratt terreng og fjellskjeringar. S\u00f8kjaren kan ikkje sj\u00e5 at utvidinga av vegarealet kjem i konflikt med omsynet bak arealform\u00e5let LNF, eller dei respektive omsynssonene som tiltaket r\u00e5kar, jf. KPA 2018 \u00a7 35. Fagetaten viser til at Byantikvaren har vore involvert i prosessen med utforming av murar og rekkverk m.m. S\u00f8kjaren kan heller ikkje sj\u00e5 at tiltaket r\u00e5kar dei interessene som ligg bak byggjeforbodet langs vassdrag, jf. KPA 2018 \u00a7 6. S\u00f8kjaren meiner at tiltaket vil skapa ein langsiktig positiv effekt og utvikling i omr\u00e5det, utan at det g\u00e5r p\u00e5 bekostning av omsyn til ivaretaking av viktige kulturmilj\u00f8 og arealform\u00e5l. S\u00f8kjaren viser til betydelege fordelar ved tiltaket, som betre trafikktryggleik, betre tilgang til friluftsaktivitetar og betre overvannshandtering. Vidare vil eigedomstilh\u00f8va bli meir i samsvar med slik vegen faktisk er bygd. Etter ei samla vurdering meiner s\u00f8kjaren at fordelane ved dispensasjon klart overstiger eventuelle ulemper, jf. pbl. \u00a7 19-2, andre ledd. Fagetaten si vurdering og tilr\u00e5ding: Fagetaten visar til at det tidlegare er gitt l\u00f8yve til etablering av fortau, terrenginngrep og murar langs delar av Skansemyrsveien. Tiltaket er i samsvar med handlingsplan for trafikktryggleik for Bergen kommune i perioden 2014-2017. Samtlege interne h\u00f8yringsinstansar har uttalt seg positivt til arealoverf\u00f8ringa/makebytet. Fagetaten vurderer ikkje at tiltaket vil tilsidesetja dei omsyn dei respektive f\u00f8resegnene skal ivareta. Etter ei samla vurdering vil fordelane ved \u00e5 gi dispensasjon klart overstiga ulempene. Fagetaten tilr\u00e5r s\u00e5leis dispensasjon. 3 \u00d8konomiske konsekvensar: Ikkje relevant. Byr\u00e5dets vurdering og tilr\u00e5ding: F\u00f8lgjande framg\u00e5r av plan- og bygningslova \u00a7 19-2, f\u00f8rste og andre ledd om dispensasjon: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb Hovudomsynet bak byggjeforbodet langs vassdrag er \u00e5 verna arealet mot byggjetiltak og terrenginngrep for \u00e5 sikra natur- og kulturmilj\u00f8, friluftsliv, landskap og allmenne interesser. I tillegg skal det hindra at tilgjenge til vassdrag vert redusert. I LNF-omr\u00e5de er det omsynet til landbruk, natur- og friluftsliv som skal sikrast. Landbruksinteressene vert ikkje p\u00e5verka i denne saken. Byr\u00e5det viser til merknadene fr\u00e5 fagetaten og sluttar seg til desse. Arealoverf\u00f8ringa har bakgrunn i eit trafikksikringstiltak av stor samfunnsmessig betydning. Tiltaket medf\u00f8rer at eigedomstilh\u00f8va i matrikkelen vil samsvara med dei faktiske tilh\u00f8va. Byr\u00e5det meiner til liks med fagetaten at vilk\u00e5ra for dispensasjon er oppfylt, og at fordelane ved tiltaket klart overstiger eventuelle ulemper. Etter byr\u00e5det si vurdering kan det difor gjevast dispensasjon, jf. pbl. \u00a7 19-2 f\u00f8rste ledd. Grunngjeving for framlegging til bystyret: Myndigheita til \u00e5 gje dispensasjon fr\u00e5 arealdelen i kommuneplanen innanfor byfjellsgrensa ligg til bystyret, jf KPA 2018 \u00a7 35.2 Byr\u00e5det innstiller til bystyret \u00e5 fatte f\u00f8lgjande vedtak: Med heimel i plan- og bygningslova \u00a7 19-2 blir det gitt dispensasjon fr\u00e5 kommuneplanen sine f\u00f8resegner \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 6.2.2 Byggegrensen langs vassdrag, til endring av grense innanfor byfjellsgrensa. Dato: 16. april 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 21.02.2024, med f\u00f8lgjande vedlegg: 1. Tilleggss\u00f8knad om dispensasjon 06.12.2023 2. Utsnitt av KPA 2018 3. Utsnitt av KDP Nord og S\u00f8r 4. Tillatelse til opprettelse og endring av eiendom, datert 30.08.2023 5. Vedtakskart, datert 18.08.2023 4 "
}