{
  "dokument_id": "bf0c3fb3-6449-56df-b052-10e7e7126d5f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 57 fra Linn Kristin Eng\u00f8 (A) om Ytre Arna skole og basseng ved skolen - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11023016/Svar-pa-skriftlig-sporsmal-nr-57-fra-Linn-Kristin-Engo-A-om-Ytre-Arna-skole-og-basseng-ved-skolen-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/129818-3 Saksbehandler: Ylva-Helen Svanberg Helle Fra Dato: 6. september 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 57 fra Linn Kristin Eng\u00f8 (A) om Ytre Arna skole og basseng ved skolen - Utvalg for barnehage, skole og idrett Representanten Linn Kristin Eng\u00f8 (A) har 22.08.2024 sendt inn f\u00f8lgende skriftlige sp\u00f8rsm\u00e5l: I Handlings- og \u00f8konomiplan 2024-27 st\u00e5r det at bassenget ved Ytre Arna skole skal ferdigstilles innen 2027. Byggearbeidene p\u00e5 Ytre Arna skole kan ikke starte opp f\u00f8r elevene fra Garnes er flyttet ut av erstatningsskolen p\u00e5 Garnesst\u00f8len. I henhold til til fremdriftsplanen kan byggearbeidene ved Ytre Arna skole starte i 2026. Sp\u00f8rsm\u00e5l til byr\u00e5den: 1. Er det tenkt at bassenget ved Ytre Arna skole skal rehabiliteres f\u00f8r skolen? 2. Hvordan ser fremdriftsplan for Ytre Arna skole ut, sammenliknet med bassenget? Svar fra byr\u00e5den: I skolebruksplanen for Bergen 2021-2030, vedtatt september 2021, gikk bystyret inn for at Ytre Arna skule skulle rehabiliteres ut fra stort vedlikeholdsetterslep. Planen var \u00e5 bygge et oppvekstsenter med n\u00e6rmilj\u00f8funksjon og sv\u00f8mmebasseng i byggeprosjektet. Tiltakene skulle gjennomf\u00f8res samlet i byggeprosjektet. Utvikling av ny skole p\u00e5 Ytre Arna vil ta med seg erfaringer fra omr\u00e5desatsingen med \u00e5pen skole og felles bruk av arealer for n\u00e6rmilj\u00f8et Av revidert budsjett kommer det frem at \u00abYtre Arna skole inng\u00e5r i Handlingsplan 3 for skoler, og har behov for b\u00e5de ombygging og rehabilitering for \u00e5 bli en moderne skole. Fremdrift vil avhenge av fremdrift ved Garnes ungdomsskole, da elevene fra Ytre Arna skole f\u00f8rst kan benytte Garnesst\u00f8len som erstatningsskole n\u00e5r elevene fra Garnes ungdomsskole er flyttet ut. Forventet ferdigstillelse for Garnes ungdomsskole er vinteren 2025, og i henhold til forel\u00f8pig fremdriftsplan blir det oppstart av byggearbeider p\u00e5 Ytre Arna skole v\u00e5ren 2026\u00bb. Det planlegges videre for ferdigstillelse av prosjektet ved Ytre Arna skule til skolestart 2028. I tr\u00e5d med vedtaket i revidert budsjett for 2024, er en i prosess med \u00e5 gjennomg\u00e5 alle byggeprosjekter det ikke er fattet gjennomf\u00f8ringsvedtak for, for \u00e5 identifisere og foresl\u00e5 effektiviseringer i arealbruk. Det er derfor for tidlig \u00e5 gi detaljerte opplysninger om dette konkrete prosjektet f\u00f8r byr\u00e5det legger frem sitt budsjettforslag 2.oktober. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}