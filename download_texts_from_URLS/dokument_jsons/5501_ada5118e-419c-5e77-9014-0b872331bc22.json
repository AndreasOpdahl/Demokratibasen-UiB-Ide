{
  "dokument_id": "ada5118e-419c-5e77-9014-0b872331bc22",
  "doc_type": "case_presentation",
  "kommune": 5501,
  "tittel": "Reklame i kommunale idrettsanlegg",
  "url": "https://innsyn.tromso.kommune.no/application/getMoteDokument?dokid=2001627673",
  "tekst": "Arkivsaksnr. 24/03266-1 Saksbehandler Magnus Kl\u00e6boe Nordg\u00e5rd Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Reklame i kommunale idrettsanlegg Kommunedirekt\u00f8rens innstilling til vedtak: - Retningslinjer for reklame i kommunale idrettsanlegg vedtas i henhold til tabell 2 i saken. Mari Enoksen Hult Mette Moh\u00e5g Konst. Kommunedirekt\u00f8r Direkt\u00f8r avdeling for bymilj\u00f8 1 Hva saken gjelder Troms\u00f8 kommune f\u00e5r \u00e5rlige henvendelser fra lag og foreninger ang\u00e5ende muligheten til \u00e5 montere fast reklame i de kommunale idrettsanleggene. Det foreligger per i dag ingen tydelige og helhetlige retningslinjer vedr\u00f8rende reklame i kommunalt eide innen- og utend\u00f8rs idrettsanlegg. Slik administrasjonen forst\u00e5r er den uskrevne regelen i dag at idrettslagene kun kan reklamere i forbindelsene med egne arrangementer. Kommunedirekt\u00f8ren anser det som n\u00f8dvendig at det tas et standpunkt rundt retningslinjer for reklame i kommunale idrettshaller, og at kommunen og idretten har en felles forst\u00e5else av dette standpunktet. Saksutredning Reklame i idrettshallene fremst\u00e5r som en balansekunst hvor det er mange ulike behov \u00e5 ta hensyn til. Idrettslagene \u00f8nsker det \u00f8konomiske bidraget, samtidig som Troms\u00f8 kommune m\u00e5 ta hensyn til at barn og ungdom ikke skal bli utsatt for reklame rettet mot barn i deres skole- og idrettshverdag ved bruk av kommunale idrettsanlegg. Hva er reklame? Reklame forklares p\u00e5 f\u00f8lgende m\u00e5te av Nasjonal digital l\u00e6ringsarena: \u00abReklame er et viktig hjelpemiddel for en produsent som \u00f8nsker \u00e5 selge ei vare eller en tjeneste\u00bb. Logoen eller verdiene til Norges idrettsforbund, s\u00e6rforbund eller det gitte idrettslaget anses derfor ikke som reklame, men som profilering for \u00e5 vise hvem arrang\u00f8ren av arrangementet er og hva arrang\u00f8ren st\u00e5r for. Tabell 1, begrepsforklaring: Type reklame Forklaring Fast reklame Reklame som er fastmontert p\u00e5 veggene i idrettsanlegget Reklame som rigges opp og ned i forbindelse med Arrangementsreklame arrangement Fremvisning av idrettslagets eller forbundets logo eller Logo/profilering verdier Idrettsanlegg tilknyttet skoler Mange idrettsanlegg ligger i tilknytning til skoler, og det vil normalt v\u00e6re uproblematisk \u00e5 definere hva som er skolens omr\u00e5de. I Utdanningsdirektoratets veileder om reklame, defineres skolens omr\u00e5de som hele skoleomr\u00e5det, b\u00e5de innvendig og utvendig, alle skolebygninger og skoleg\u00e5rden/uteareal. Tvil kan imidlertid oppst\u00e5 der oppl\u00e6ringen finner sted utenfor skoleanlegget. Noen skoler leier eksterne lokaler til oppl\u00e6ringslokale og sv\u00f8mmeoppl\u00e6ring, eller eksterne trenings- og idrettsanlegg som gymsal. Utdanningsdirektoratet presiserer i veilederen at eventuell reklame i disse bygningene eller lokalene ikke rammes av oppl\u00e6ringsloven \u00a7 9-6 eller privatskoleloven \u00a7 7-1a. N\u00e5r det kommer til idrettsanlegg som ligger p\u00e5 skolens omr\u00e5de, skal ikke disse ha reklame som er rettet mot barn under 18 \u00e5r. I Utdanningsdirektoratets \u00abVeileder om reklame i skolen\u00bb, skriver de f\u00f8lgende: 2 Skolen skal s\u00e5 langt det er mulig v\u00e6re en reklamefri sone. Her er det kunnskap og l\u00e6ring som skal dominere. Skoleeier har etter bestemmelsen i oppl\u00e6ringsloven \u00a7 9-6 en plikt til \u00e5 s\u00f8rge for at elever ikke utsettes for reklame som er egnet til \u00e5 skape kommersielt press eller som i stor grad kan p\u00e5virke deres holdninger, atferd og verdier. Oppl\u00e6ringsloven \u00a7 9-6 og privatskoleloven \u00a7 7-1a viser til to typer p\u00e5virkning som reklame kan ha, og som skoleeier skal s\u00f8rge for at elevene ikke utsettes for. Dette er: 1. reklame som er egnet til \u00e5 skape kommersielt press 2. reklame som i stor grad kan p\u00e5virke holdninger, atferd og verdier. Som det fremg\u00e5r i vedlegget \u00abVeileder om reklame i skolen\u00bb fra Utdanningsdirektoratet er det hovedsakelig det kommersielle presset mot elevene mens de er p\u00e5 skolen, eller reklame som stjeler oppmerksomhet fra skolens innhold, de vil f\u00e5 bort. Bruk av en idrettshall hvor det er hengt opp en firmapresentasjon i form av reklameplakater, oppfattes derfor ikke til \u00e5 v\u00e6re i strid med lovteksten. Markedsf\u00f8ring overfor mindre\u00e5rige i idretten Forbrukerombudet og Norges idrettsforbund har i samarbeid utarbeidet retningslinjer for idretten. Disse gir tydelig retning for hvilken type markedsf\u00f8ring barn ikke b\u00f8r utsettes for gjennom idrettsdeltakelse. Retningslinjene gir samtidig en oversikt over hvilke forbud og krav markedsf\u00f8ringsloven setter til markedsf\u00f8ring overfor mindre\u00e5rige (dvs. alle under 18 \u00e5r). Retningslinjene kan leses i vedlegget \u00abMarkedsf\u00f8ring overfor mindre\u00e5rige\u00bb. Reklame i kommunale idrettsanlegg I forslaget til retningslinjer for reklame i Troms\u00f8 kommunes idrettsanlegg, foresl\u00e5s det \u00e5 sortere anleggene i tre ulike kategorier basert p\u00e5 anleggets plassering og hvem som st\u00e5r for driften. Gruppe 1 er p\u00e5 skolenes omr\u00e5de, hvor det ikke tillatt med permanent reklame. Gruppe 2 er idrettsanlegg som er eid og driftet av Troms\u00f8 kommune, og hvor anlegget har flere ulike idrettslag som brukere. Gruppe 3 er idrettsanlegg som er eid av Troms\u00f8 kommune, men hvor et idrettslag har en avtale om drift av anlegget, og hvor de ogs\u00e5 er hovedbrukeren. Utenfor disse tre kategoriene er gymsaler og mindre kunstgressbaner, hvor det ikke er tillatt med reklame. Tabell 2: Gruppe 1 Gruppe 2 Gruppe 3 Idrettsanlegg p\u00e5 skolens omr\u00e5de, i Idrettsanlegg eid og driftet Definisjon Idrettsanlegg med driftsavtale tillegg til av Troms\u00f8 kommune Troms\u00f8hallen Bjerkaker kunstgress, Ersfjorden kunstgress, Hamnahallen, Kroken Kroken Troms\u00f8 ishall, kunstgress, Reinen kunstgress, idrettsanlegg, R\u00f8dtindhallen, Stakkevollan Skarpmarka kunstgress, Storelva Anlegg Tromsdalshallen, idrettsanlegg og Valhall kunstgress, Templarheimen ski- og Tromstun idrettshall friidrettsstadion skiskytterstadion, Tromsdalen og Troms\u00f8hallen. sk\u00f8ytebane, Troms\u00f8 alpinpark, og T\u00f8nsvika kunstgress 3 Fast reklame tillates, reklamens innhold og plassering m\u00e5 avklares med Troms\u00f8 kommune. Fast reklame tillates, reklamens innhold Klubbene s\u00f8ker om og plassering m\u00e5 avklares med Troms\u00f8 Ingen fast reklame, reklameplass og disse kommune. Ved driftsavtale p\u00e5 anlegg kun reklame som tildeles basert p\u00e5 Retningslinjer tilh\u00f8rer rettighetene det idrettslaget rigges opp og ned i medlemstall i samarbeid for reklame som drifter. Reklamen m\u00e5 kunne forbindelse med med Troms\u00f8 idrettsr\u00e5d. dekkes til, slik at andre leietakere kan arrangementer Reklamen m\u00e5 kunne dekkes eksponere sine samarbeidspartnere i til, slik at andre leietakere forbindelse med arrangementer. kan eksponere sine samarbeidspartnere i forbindelse med arrangementer. Ut fra oppsatt fordeling skulle Troms\u00f8hallen ha havnet i gruppe 2, men administrasjonen har valgt \u00e5 plassere Troms\u00f8hallen i gruppe 1. \u00c5rsaken til dette er at Troms\u00f8hallen har sv\u00e6rt mange ulike brukere, i tillegg til at hallen fungerer som en arrangementshall for flere av elitelagene innenfor hallidrettene i kommunen. Det vil derfor v\u00e6re lite hensiktsmessig \u00e5 fordele fast reklameplass mellom alle brukerne n\u00e5r disse ogs\u00e5 bruker hallen ulikt. Kostnader og vedlikehold Hvis det skal settes opp fast reklame i idrettsanleggene, er det viktig at ansvaret for kostnadene med dette tydeliggj\u00f8res. Det vil for eksempel v\u00e6re kostnader med oppsettet og skiltene i seg selv, og eventuell demontering n\u00e5r den tid kommer. Disse kostnadene m\u00e5 tas i sin helhet av idrettslaget som skal ha reklamen. For mer informasjon om dette, les vedlegget \u00abRetningslinjer for reklame i idrettsanlegg i Troms\u00f8 kommune\u00bb. Konklusjon De kommunale idrettsanleggene kan fordeles inn i tre kategoriene. P\u00e5 denne m\u00e5ten vil det v\u00e6re enkelt for idrettslagene \u00e5 vite hva som er tillatt i de ulike idrettsanleggene. Ut fra Utdanningsdirektoratets veileder kunne Troms\u00f8 kommune \u00e5pnet opp for fast reklame ogs\u00e5 i Gruppe 1, men argumentet om at skolehverdagen s\u00e5 langt som mulig skal v\u00e6re en reklamefri sone vektlegges h\u00f8yt. Innstilling til vedtak: - Retningslinjer for reklame i kommunale idrettsanlegg vedtas i henhold til tabell 2 i saken Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Retningslinjer for reklame i Troms\u00f8 kommunes idrettsanlegg Markedsf\u00f8ring overfor mindre\u00e5rige - Norges idrettsforbund Veileder om reklame i skolen - Utdanningsdirektoratet 4 "
}