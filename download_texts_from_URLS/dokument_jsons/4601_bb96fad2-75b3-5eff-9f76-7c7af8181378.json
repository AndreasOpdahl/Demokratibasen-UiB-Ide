{
  "dokument_id": "bb96fad2-75b3-5eff-9f76-7c7af8181378",
  "doc_type": "case_attachment",
  "kommune": 4601,
  "tittel": "Sm\u00f8r\u00e5s skole \u2013 Nye ventilasjonsanlegg \u2013 Forslag til gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11818783/Smoras-skole-Nye-ventilasjonsanlegg-Forslag-til-gjennomforingsvedtak",
  "tekst": " cc_Virksomhet Til Fagnotat Seksjon for strategisk eiendomsforvaltning V\u00e5r referanse: 2024/08269-3 Saksbehandler: Tonje Myksvoll Fra Dato: 23. januar 2025 Avsender Sm\u00f8r\u00e5s skole \u2013 Nye ventilasjonsanlegg \u2013 Forslag til gjennomf\u00f8ringsvedtak Hva saken gjelder: Denne saken gjelder bevilgning p\u00e5 kr. 12 500 000 mill. til nye ventilasjonsanlegg ved Sm\u00f8r\u00e5s skole. Sm\u00f8r\u00e5s skole har ikke tilfredsstillende inneklima. Deler av bygget har ingen ventilasjon, mens andre deler kun har avtrekksventilasjon. Det er fors\u00f8kt \u00e5 bedre inneklimaet ved \u00e5 sette inn romaggregater i noen rom, men det er ikke en tilfredsstillende l\u00f8sning. I rommene med avtrekksventilasjon er det flere passive ventiler. I henhold til rapport fra Milj\u00f8rettet helsevern fra 2021, var mange av ventilene skrudd igjen. Dette kan v\u00e6re p\u00e5 grunn av at det blir kaldt p\u00e5 vinterstid n\u00e5r de er \u00e5pne. Med tanke p\u00e5 inneklima generelt, og EN\u00d8K, er det behov for \u00e5 f\u00e5 installert ventilasjonsanlegg med varmegjenvinning. Det er behov for 2 nye ventilasjonsanlegg. For \u00e5 f\u00e5 plassert ventilasjonsaggregatene og f\u00e5 gode kanalf\u00f8ringer, vil det bli bygget nye ventilasjonsrom i forlengelse av de to fl\u00f8yene. Utf\u00f8relse og plassering av tilbyggene er avklart med byantikvaren med bakgrunn i byggets vernestatus. Bildene under viser planlagt situasjon. Plassering av tilbygg: Ventilasjonsrom A: Ventilasjonsrom B: Oversikt over hvordan en har kommet frem til bevilgningssum: Fag Utf\u00f8rende Pris/estimat Forprosjekt Utf\u00f8rt 2024 400 000 Rigg og drift 200 000 Ventilasjon Konkurranse 5 500 000 Elektroarbeider 300 000 Automasjon 1 200 000 T\u00f8mrerarbeider 300 000 Sum 7 900 000 Uforutsett 20% 1 580 000 Eks.mva. 9 480 000 Mva 2 370 000 Sum ink mva 11 850 000 Prosjektledelse Egne ansatte 173 500 Byggel\u00e5nsrente 476 500 Totalt 12 500 000 Tiltaket foresl\u00e5s dekket av midler p\u00e5 budsjettpost BUD1129 \u2013 Inneklimatiltak skole En\u00f8k og milj\u00f8 I dag er det stort sett avtrekksventilasjon p\u00e5 bygget. Det er passive ventiler som trekker luften direkte inn. Ved installasjon av nye behovsstyrte, balanserte ventilasjonsanlegg med varmegjenvinner, vil man f\u00e5 en jevnere temperatur og bedre styring av anleggene enn i dag. Dette vil medf\u00f8re en reduksjon i energiforbruk for oppvarming og gi et vesentlig bedre inneklima. Brann: Ventilasjonskanaler kommer til \u00e5 g\u00e5 gjennom flere brannvegger. Det skal utarbeides brannteknisk rapport for \u00e5 sikre ivaretakelse av brannsikkerhet. \u00d8konomi: Samlet kostnad gir f\u00f8lgende \u00f8kning i renter og avdrag: Renter og avdrag oppsummert (bel\u00f8p i mill.) 2025-2028 2029 -> Sum Renter 1,6 4,3 5,8 Avdrag 1,2 9,0 10,3 Sum renter og avdrag 2,8 13,3 16,1 Fremdrift: Aktivitet Start Slutt Prosjektering/planlegging Februar 2024 Desember 2024 Gjennomf\u00f8ringsfase \u2013 produksjon og Februar 2025 (Q1) August 2025 (Q3) leveranser Overlevering og forberedelse til bruk August 2025 (Q3) August 2025 (Q3) Sluttfase og innflytting September 2025 (Q3) September 2025 (Q3) Fagetatens anbefaling: 1. Det bevilges kr. 12,5 mill. til 2 nye ventilasjonsanlegg ved Sm\u00f8r\u00e5s skole. 2. Budsjettavsetning fremg\u00e5r av f\u00f8lgende tabell: \u00c5r Budsjettpost Bevilgning Tjeneste Kommentar 2024 BUD1129 0,25 mill. 22210 Prosjektering 2025 BUD1129 12,25 mill. 22210 Gjennomf\u00f8ring Sum 12,50 mill. Med hilsen Etat for bygg og eiendom Christian Fossdal Direkt\u00f8r Dokumentet er godkjent elektronisk. "
}