{
  "dokument_id": "1b1c2c31-5d4f-5a5d-a683-97284b565209",
  "doc_type": "case_presentation",
  "kommune": 4601,
  "tittel": "Utnevning av styremedlemmer til MUHO for valgperioden 2023 - 2027 \u2013 Korrigering.",
  "url": "https://bergen.kommune.no/politikere-utvalg/api/fil/bk360/10138742/Framstilling-Utnevning-av-styremedlemmer-til-MUHO-for-valgperioden-2023-2027-Korrigering-",
  "tekst": " Bergen bystyre Saksframstilling V\u00e5r referanse: 2024/52204-1 Saksbehandler: Brage Skinstad Fossum Utnevning av styremedlemmer til MUHO for valgperioden 2023 - 2027 \u2013 korrigering Hva saken gjelder: Bergen bystyre oppnevnte 19.12.23 medlemmer til styret for stiftelsen Museumssenteret i Hordaland (MUHO) i sak 74/23 \u00abValg av medlemmer og varamedlemmer til styrer, r\u00e5d og utvalg der bystyret er valgmyndighet. Valgperioden 2023 \u2013 2027\u00bb. I saken ble Karianne Fed\u00f8y Magnussen (KRF) oppnevnt som medlem, og Christine Henriksen \u00d8degaard (MDG) som varamedlem. I tillegg til bystyret oppnevner fylkestinget i Vestland to medlemmer og Regionr\u00e5det i Nordhordland ett medlem til MUHO. Etter oppnevning av styremedlemmer fra bystyret, fylkestinget og Regionr\u00e5det i Nordhordland for valgperioden 2023 \u2013 2027 er alle medlemmene kvinner. MUHO v/direkt\u00f8r Elisabeth Halvorsen har gjort bystyrets kontor oppmerksom p\u00e5 at kj\u00f8nnsbalansen i det nyoppnevnte styret dermed ikke er i samsvar med stiftelsens vedtekter samt lov 15. juni 2006 nr. 59 om stiftelser (stiftelsesloven) \u00a7 27 a andre ledd. Kj\u00f8nnsbalansen i styret beregnes med utgangspunkt i alle de andre styremedlemmene enn medlemmet som er utpekt av stiftelsens ansatte. Dette inneb\u00e6rer at styret m\u00e5 ha minimum to personer av hvert kj\u00f8nn for \u00e5 innfri vedtektene og lovens krav. Kj\u00f8nnsbalansen er innfridd n\u00e5r det gjelder de oppnevnte varamedlemmene, som best\u00e5r av tre menn og to kvinner. Museumsdirekt\u00f8ren har til orientering lagt til at hverken styrets representant oppnevnt av UiB eller ansattrepresentanten er p\u00e5 valg, og at Sara Sekkingstad, som er gjenvalgt fra Regionr\u00e5det i Nordhordland, har v\u00e6rt styrets leder i foreg\u00e5ende periode. Av hensyn til kontinuitet i styret, \u00f8nsker museumsdirekt\u00f8ren at Sekkingstad blir sittende som styreleder. Med dette som utgangspunkt er det opp til bystyret og fylkestinget \u00e5 velge to menn til styret. Fylkestinget har allerede oppnevnt nye styremedlemmer \u2013 \u00e9n kvinne og \u00e9n mann. For \u00e5 innfri kravene til kj\u00f8nnsbalanse er det n\u00f8dvendig at Bergen kommune gj\u00f8r tilsvarende. 1 Forslag til vedtak: Karianne Fed\u00f8y Magnussen (Krf) trer ut av sitt verv som medlem i styret i Museumssenteret i Hordaland. Forslag til innstilling til bystyret: Som medlem i styret til stiftelsen Museumssenteret i Hordaland velges:... Fornavn Etternavn (Parti) Dato: 13. juni 2024 Trine Pettersen Gr\u00f8nbech - Bystyredirekt\u00f8r Brage Skinstad Fossum - Saksbehandler Dokumentet er godkjent elektronisk. 2 "
}