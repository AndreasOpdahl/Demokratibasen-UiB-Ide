{
  "dokument_id": "36a5207c-3f03-5545-ac1f-9929fa379c36",
  "doc_type": "case_attachment",
  "kommune": 4601,
  "tittel": "Forslag til \nendringer i plan- og bygningsloven og kart- og planforskriften",
  "url": "https://bergen.kommune.no/politikere-utvalg/api/fil/bk360/10622715/Forslag-til-endringer-i-plan-og-bygningsloven-og-kart-og-planforskriften",
  "tekst": " Plan- og bygningsetaten Til Intern korrespondanse BBU - kommunaldirekt\u00f8rens stab V\u00e5r referanse: HENV-2024/13116-3 Saksbehandler: Ulf S\u00e6terdal Fra Dato: 12.06.2024 Ulf S\u00e6terdal Forslag til endringer i plan- og bygningsloven og kart- og planforskriften Det vises til brev av 30.4.2024 fra Byr\u00e5dsavdeling for byutvikling (BBU) vedr. innspill til h\u00f8ringsbrev fra Kommunal- og distriktsdepartementet om forslag til endringer i plan- og bygningsloven og kart- og planforskriften. Innspill fra Plan- og bygningsetaten f\u00f8lger av saksutredning nedenfor. Med hilsen PLAN- OG BYGNINGSETATEN Tarje Iversen Wanvik Direkt\u00f8r Ulf S\u00e6terdal Avdelingssjef Dette dokumentet er godkjent elektronisk. Saksutredning: Innledning Kommunal- og distriktsdepartementet har sendt ut forslag om endringer i Plan- og bygningsloven om boligkj\u00f8psmodeller, borettslag, utleieboliger og endring i kart- og planforskriften for studentboliger p\u00e5 alminnelig h\u00f8ring. Forslaget inneb\u00e6rer at: A. Kommunen kan stille krav i planbestemmelser om: o Borettslag som organisasjonsform o Andel utleieboliger spesifisert som kommunalt disponerte eller eide boliger o Andel boliger skal tilbys nye boligkj\u00f8psmodeller B. Studentboliger blir nytt arealform\u00e5l under \u00abBebyggelse og anlegg\u00bb p\u00e5 KPA og reguleringsplanniv\u00e5 Kommentar til forslag til planbestemmelser om boligkj\u00f8psmodeller, borettslag eller utleieboliger Kommunen har m\u00e5lsetning om \u00e5 sikre boliger for alle, og det forventes at vi skal l\u00f8se dette gjennom arealplanlegging. Det er veldig positivt at kommunen f\u00e5r flere verkt\u00f8y i Plan- og bygningsloven for \u00e5 legge til rette for en variert boligsammensetning. I kommuneplanens arealdel (KPA2018) har vi stilt krav om boligtype og boligst\u00f8rrelser, men som det pekes p\u00e5 i NOU 2020:16 Levek\u00e5r i byer er ikke dette tilstrekkelig for \u00e5 sikre at utbygging virker utjevnende mot segregering. For omr\u00e5dereguleringsplaner og reguleringsplaner i fortettingsomr\u00e5der mener vi at anledningen til \u00e5 sette krav til et visst antall boliger som borettslagsboliger, og for alternative eierformer kan v\u00e6re et godt verkt\u00f8y for \u00e5 sikre tilstrekkelig mangfold i beboermassen. Det kan ogs\u00e5 bidra til \u00e5 unng\u00e5 at alt for mange boliger blir sekund\u00e6rboliger med korte leieforhold. For allerede regulerte omr\u00e5der der forslagsstiller er private utbyggere, er det vanskeligere \u00e5 sette slike krav. V\u00e5r erfaring fra utbyggingsomr\u00e5de p\u00e5 Mindemyren er at vi har liten p\u00e5virkningsmulighet p\u00e5 b\u00e5de eierform og etablering av alternative bo- og eierformer i private planforslag. I den grad det foresl\u00e5s alternative boformer, foresl\u00e5s disse gjerne unntatt ordin\u00e6re krav til kvalitet. Der det foresl\u00e5s utleieboliger, er det de boligene med klart d\u00e5rligst kvalitet som foresl\u00e5s avsatt til dette form\u00e5let. En vesentlig forskjell p\u00e5 borettslagsleiligheter og eierseksjonsboliger er mulighetene til \u00e5 leie ut boligen. Dette kan ha betydning for bo-stabiliteten. Det ligger en del begrensninger i eierseksjonsloven i forhold til privat eierskap av seksjonerte enheter. Det b\u00f8r ses p\u00e5 muligheten for \u00e5 endre eierseksjonsloven for \u00e5 sikre at ogs\u00e5 profesjonelle utleiere skal kunne erverve flere enheter i boligsameier. Dette slik at man oppn\u00e5r en st\u00f8rre variasjon i beboermassen og gir tilbud til flere. Det m\u00e5 i slike tilfeller ogs\u00e5 settes begrensninger i forhold til korttidsutleie som Airbnb og liknende tilbud, slik at man unng\u00e5r at disse boligene benyttes til hotellvirksomhet. Det er alltid en viss andel av befolkningen som av forskjellige grunner ikke \u00f8nsker \u00e5 eie, eller ikke har mulighet til \u00e5 spare opp nok egenkapital til \u00e5 kj\u00f8pe egen bolig, men uten at disse n\u00f8dvendigvis g\u00e5r inn under kategorien vanskeligstilte p\u00e5 boligmarkedet. Disse er i hovedsak prisgitt et uforutsigbart marked med leie av sekund\u00e6rboliger med kort varighet p\u00e5 leieforholdene og risiko for \u00e5 m\u00e5tte flytte mange ganger. Dette er spesielt problematisk for barnefamilier, men slik utleie f\u00f8rer ogs\u00e5 til stor gjennomtrekk og d\u00e5rligere og mindre stabile nabolag. Saksnummer Saksnummer Side 2 av 4 Vi mener videre at kan v\u00e6re et godt virkemiddel \u00e5 legge til rette for alternative eierformer; deleie, leie-til-eie, for \u00e5 sikre f\u00f8rstegangskj\u00f8pere eller andre som \u00f8nsker \u00e5 kj\u00f8pe bolig og som mangler n\u00f8dvendig egenkapital. Det kan her v\u00e6re en utfordring med konkurransevridning p\u00e5 grunn av at bare utbyggere med de beste \u00f8konomiske ressursene kan tilby dette fordi det binder opp egenkapital for utbygger. Husbanken vil kanskje kunne brukes som et instrument for \u00e5 sikre at slike l\u00f8sninger kan tilbys, med langsiktige l\u00e5n for disse enhetene el.l. Det vil nok v\u00e6re mest aktuelt \u00e5 bruke dette i forbindelse med borettslagsmodellen. Endringene vil nok v\u00e6re mest aktuelle \u00e5 bruke i de omr\u00e5dene som har h\u00f8yt utbyggingspress, og der man \u00f8nsker \u00e5 sikre god variasjon av beboere p\u00e5 omr\u00e5deniv\u00e5. Det er viktig \u00e5 f\u00e5 frem at disse virkemidlene ikke vil l\u00f8se utfordringene i boligmarkedet alene og det er viktig at kommunen har en aktiv rolle i forhold til finansiering og disponering av nye boligkj\u00f8psmodeller. \u00c5 sette krav til en andel utleieboliger vil etter v\u00e5r vurdering i dag kunne fungere dersom man ogs\u00e5 har kommunal tilvisningsrett. Det \u00e5pnes for at kommunen kan fastsette at en andel boliger skal v\u00e6re kommunalt eide eller kommunalt disponerte, uten at det presiseres hva slags type avtale kommunen inng\u00e5r med eierne av boligene. Utleieandel b\u00f8r v\u00e6re i kombinasjon med at kommunen kan eie dem og leie ut. Det vil sannsynligvis ogs\u00e5 v\u00e6re fordelaktig for utbygger, eventuelt med langsiktig leieavtale som ogs\u00e5 er gunstig. Hvis ikke kommunen eier dem, vil leieprisene kunne bli veldig h\u00f8ye i attraktive omr\u00e5der, og vi er like langt. Det vil v\u00e6re viktig at kommunen avklarer finansiering av prosjektene p\u00e5 et tidlig tidspunkt. Det vil ogs\u00e5 v\u00e6re viktig at det avklares internt i kommunen hvordan dette skal f\u00f8lges opp. Et alternativ er at en andel boliger tilbys med boligkj\u00f8psmodeller. Vi tolker at dette er vil v\u00e6re en avtale mellom utbygger og kj\u00f8per, hvor kommunen ikke er direkte involvert. I h\u00f8ringsforslaget g\u00e5r det fram at kommunen m\u00e5 peke p\u00e5 aktuelle utbyggingsomr\u00e5der for boligkj\u00f8psmodeller enten i planstrategien eller i bestemmelsene til kommuneplanens arealdel, basert p\u00e5 oversikt over sosio\u00f8konomi og levek\u00e5r. Alternativt gjennom s\u00e5kalte \u00abHelhetlige boligplaner\u00bb. Praktisering av endringene vil stille store krav til kommunens interne koordinering. Det er vanskelig for Plan- og bygningsetaten \u00e5 vurdere hva som er det beste boligsosiale virkemiddelet. Dette kommer an p\u00e5 hvilken strategi Bergen kommune har for \u00e5 kj\u00f8pe deler av nyboligprosjekter. Det er positivt \u00e5 f\u00e5 verkt\u00f8y til \u00e5 sosial b\u00e6rekraft inn i planleggingen, og det er prim\u00e6rt planmyndigheten som har dialog med utbyggerne. I store kommuner kreves det mye koordinering for \u00e5 sikre et kommunen som eier kobles p\u00e5. Krav om kommunalt eide eller disponerte boliger, vil kreve at kommunal finansiering er p\u00e5 plass p\u00e5 et tidlige tidspunkt, men hva er tidlig i denne sammenheng? Det kan stilles sp\u00f8rsm\u00e5l ved hvem i kommunen som har god nok kompetanse til \u00e5 vite n\u00e5r slike modeller er relevante, og til \u00e5 se rekkevidden av bestemmelsen for b\u00e5de utbygger og kommunen og boligeiere/-leiere. Forslag om studentboliger som arealform\u00e5l Plan- og bygningsetaten er positiv til \u00e5 kunne sette studentboliger som eget form\u00e5l i plan. For kommunen er det \u00f8nskelig \u00e5 legge f\u00f8ringer for hvor studentboligene b\u00f8r lokaliseres, men erfaringen i dag er at det kan v\u00e6re forutsetningene knyttet til finansiering som blir mer avgj\u00f8rende p\u00e5 hvor det bygges. Et eget form\u00e5l vil gi bedre forutsigbarhet. Plan- og bygningsetaten har erfart at studentboliger blir foresl\u00e5tt der st\u00f8y og forurensning er til hinder for bygging av ordin\u00e6re boliger. Det er positivt at kvalitetskravene til studentboliger ikke Saksnummer Saksnummer Side 3 av 4 reduseres som f\u00f8lge av forskriftsendringen. 20 \u00e5rs minimum brukstid f\u00f8r mulig omregulering synes \u00e5 v\u00e6re ganske kort tid (dette gjelder der private skal eie boligene). Det b\u00f8r vurderes \u00e5 sette minimumstiden til det man normalt vil ha som nedskrivningstid p\u00e5 l\u00e5n, f.eks 35 \u00e5r. Saksnummer Saksnummer Side 4 av 4 "
}