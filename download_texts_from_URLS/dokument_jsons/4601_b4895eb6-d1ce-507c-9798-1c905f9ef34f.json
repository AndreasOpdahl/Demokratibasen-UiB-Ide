{
  "dokument_id": "b4895eb6-d1ce-507c-9798-1c905f9ef34f",
  "doc_type": "meeting_minutes",
  "kommune": 4601,
  "tittel": "Protokoll ruspolitisk r\u00e5d 04.06.2024",
  "url": "https://bergen.kommune.no/politikere-utvalg/api/fil/bk360/10602121/Protokoll-ruspolitisk-rad-04-06-2024",
  "tekst": " BERGEN KOMMUNE Protokoll Ruspolitisk r\u00e5d Den 04. jun. 2024 holdt ruspolitisk r\u00e5d m\u00f8te i . Til stede: Roger Ellingsen, Anne-Pia Lystrup, Tom Faye, Stig Norland (p\u00e5 teams), Susanne Remme Forfall: Kari Edvardsen, Yvonne Helle, Christine Sundal, Tarjei Alr\u00e6k Halle Inhabilitet: Fra administrasjonen: M\u00f8teleder: Roger Ellingsen Sekret\u00e6r: Rune Tj\u00f8svold M\u00f8tet startet kl. 14:00 og ble hevet kl. 15.30 1 Saksliste Saksnr. Arkivsak Sakstittel Side 26/24 2024/34043-26 Godkjenning av innkalling. 3 27/24 2024/34043-27 Godkjenning av protokoll. 3 28/24 2024/34043-28 Informasjon om ny handlingsplan for inkludering 3 og arbeid. 29/24 2024/34043-29 Informasjon om sak om felles innsats mot 4 ungdomskriminalitet. 30/24 2024/34043-30 H\u00f8ring - forslag til endring av 5 straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen). 31/24 2024/34043-31 Orientering om arbeidet med planstrategi 2023- 5 2027 og planprogram for ny kommuneplanens samfunnsdel 32/24 2024/34043-32 Byr\u00e5dens kvarter 6 33/24 2024/34043-33 Eventuelt 6 2 26/24 Godkjenning av innkalling. Ruspolitisk r\u00e5d behandlet saken i m\u00f8tet 04.06.2024 sak 26/24 og fattet f\u00f8lgende vedtak: Innkalling godkjent. Forslag til vedtak: Innkalling godkjent. [Lagre saksprotokoll] [Lagre vedtak] 27/24 Godkjenning av protokoll. Ruspolitisk r\u00e5d behandlet saken i m\u00f8tet 04.06.2024 sak 27/24 og fattet f\u00f8lgende vedtak: Protokoll godkjent. Forslag til vedtak: Protokoll godkjent. [Lagre saksprotokoll] [Lagre vedtak] 28/24 Informasjon om ny handlingsplan for inkludering og arbeid. Ruspolitisk r\u00e5d behandlet saken i m\u00f8tet 04.06.2024 sak 28/24 og fattet f\u00f8lgende vedtak: Informasjon tas til etterretning. Ruspolitisk r\u00e5ds behandling Marith Hildal og \u00c5se Jetmundsen-Ynnesdal ved BBSM presenterte planarbeidet til dags dato. Innspill fra r\u00e5det omhandlet betydningen av god gjeldsr\u00e5dgivning. Et effektivt tiltak vil v\u00e6re \u00e5 anmode kriminalomsorgen om \u00e5 g\u00e5 bort i fra \u00e5 \u201ckunne\u201d hjelpe til \u00e5 sette renter p\u00e5 gjeld i bero, og g\u00e5 over til \u00e5 \u201cskulle\u201d bist\u00e5 til \u00e5 sette gjeld i bero, da vil soningsbekreftelsen kunne sendes ut til kreditorer og gjel vil bli satt i bero mens soningen p\u00e5g\u00e5r. Videre mener r\u00e5det at l\u00f8slatelse fra fengsel er en s\u00e5rbar overgang, og at kommunen m\u00e5 v\u00e6re proaktiv i denne fasen. \u00c5 l\u00f8slates til et d\u00e5rlig egnet botilbud i samme milj\u00f8 som du dro fra, bist\u00e5r ikke til inkludering. Kommunens betaler h\u00f8y pris for d\u00e5rlige midlertidig botilbud, dette spesielt i 3 forhold til kvaliteten. Pengene kan brukes smartere hvis de brukes p\u00e5 egnede permanente boliger til m\u00e5lgruppen. Arbeid skjer i en kontekst og den kan v\u00e6re fremmed dersom man har kjent p\u00e5 utenforskap i mange \u00e5r. Brukerorganisasjoner kan for enkelte v\u00e6re gode arbeidsgivere. Disse er som regel fleksible og foretar raske justeringer for \u00e5 bidra til \u00f8kt mestring. Erfaringene som arbeidstaker i brukerorganisasjoner kan gj\u00f8re det lettere \u00e5 f\u00e5 erfaring som bruker kan bygge p\u00e5 og evt. pr\u00f8ve seg som arbeidstaker i ordin\u00e6rt arbeidsliv. De fleste mennesker trenger, p\u00e5 et eller annet tidspunkt, \u00e5 inng\u00e5 i sammenhenger der det ikke kun er personer med samme erfaringsbakgrunn som en selv, for \u00e5 kunne utvikle seg. Sosialt frikort vil kunne bidra til inkludering ved at sosialhjelpsmottakere f\u00e5r anledning til \u00e5 kunne ha en inntekt uten at det medf\u00f8rer skatt og nedtrekk i sosialst\u00f8nad. En kan bruke ideelle/frivillige organisasjoner i enda st\u00f8rre grad og arbeide mer systematisk med \u00e5 f\u00e5 dem til \u00e5 utfylle hverandre. Brukermedvirkning er under utvikling p\u00e5 rusfeltet, men det er fortsatt noen steg \u00e5 ta for \u00e5 utvikle rusfeltet til et brukervennlig fagfelt. Forslag til vedtak: Informasjon tas til etterretning. [Lagre saksprotokoll] [Lagre vedtak] 29/24 Informasjon om sak om felles innsats mot ungdomskriminalitet. Ruspolitisk r\u00e5d behandlet saken i m\u00f8tet 04.06.2024 sak 29/24 og fattet f\u00f8lgende vedtak: Informasjon tas til etterretning. Ruspolitisk r\u00e5ds behandling Silje Myklebust, BBSM, gikk gjennom sak og om felles innsats mot ungdomskriminalitet som skal behandles i bystyret i juni, herunder tiltak som byr\u00e5det foresl\u00e5r \u00e5 iverksette for \u00e5 forebygge og h\u00e5ndtere ungdomskriminalitet. Ruspolitisk r\u00e5d vektla s\u00e6rlig betydningen av tidlig innsats i barnehage og skole for \u00e5 sikre barn og unge utvikler god sosial kompetanse og faglig mestring i skolehverdagen. Godt foreldresamarbeidet forebygger utenforskap b\u00e5de i barnehageperioden og gjennom hele grunnskolen. For unge som har beg\u00e5tt kriminalitet er det viktig \u00e5 m\u00f8te et humant politi. S\u00e5 langt det er mulig b\u00f8r ungdom m\u00f8tes av ubev\u00e6pnet politi. Forslag til vedtak: Informasjons tas til etterretning. [Lagre saksprotokoll] [Lagre vedtak] 4 30/24 H\u00f8ring - forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen). Ruspolitisk r\u00e5d behandlet saken i m\u00f8tet 04.06.2024 sak 30/24 og fattet f\u00f8lgende vedtak: R\u00e5det sender f\u00f8lgende uttalelse til BBSM for videre h\u00e5ndtering: Ruspolitisk r\u00e5d er p\u00e5 generelt grunnlag positive til \u00abfriere\u00bb alternative soningsformer og mindre mur, i h\u00e5p om at det skal gj\u00f8re reintegrering lettere, og begrense ev. psykiske problemer man kan f\u00e5 som innsatt i fengsel.. Spesielt for ungdom og unge voksne i aldersgruppen 18-21 \u00e5r, ser vi bruk av alternative straffereaksjoner som s\u00e6rlig gunstig. Dette fordi fengsel i mange tilfeller fungerer som en rekrutteringsarena for videre kriminell karriere. Elektronisk kontroll kan gi en lettere vei tilbake til samfunn og arbeidsliv. B\u00e5de ved at domfelte f\u00f8ler at man f\u00e5r tillit fra systemet, samt at man lettere kan opprettholde en normalitet i tilv\u00e6relsen. For \u00e5 hindre misbruk av ordningen er det essensielt \u00e5 f\u00e5 p\u00e5 plass gode kontrollmekanismer knyttet til gjennomf\u00f8ringen. Forslag til vedtak: Ruspolitisk r\u00e5d sender innspill til Byr\u00e5dsavdeling for barnevern, sosiale tjenester og mangfold. [Lagre saksprotokoll] [Lagre vedtak] 31/24 Orientering om arbeidet med planstrategi 2023-2027 og planprogram for ny kommuneplanens samfunnsdel Ruspolitisk r\u00e5d behandlet saken i m\u00f8tet 04.06.2024 sak 31/24 og fattet f\u00f8lgende vedtak: Orientering tas til etterretning. Ruspolitisk r\u00e5ds behandling P\u00e5l S. Bj\u00f8rseth og Marit S. Sigurdson fra byr\u00e5dsleders avdeling (BLED) presenterte kommunens arbeid med planstrategi 2023-2027 og planprogram for ny kommuneplan samfunnsdel (KPS). Planstrategien 2023 \u2013 2027 legges ut p\u00e5 h\u00f8ring i juni med frist for svar/innspill i august. Kommunen skal videre arbeide med kommuneplanens samfunnsdel gjennom h\u00f8sten og det blir sannsynligvis sendt ut et utkast p\u00e5 h\u00f8ring i november 2024. 5 Ruspolitisk r\u00e5d har neste m\u00f8te den 3. sept. 2024. R\u00e5det samhandler p\u00e5 annet vis om eventuell uttalelse/innspill til planstrategi 2023 \u2013 2027 siden h\u00f8ringsfristen g\u00e5r ut f\u00f8r neste r\u00e5dsm\u00f8te. BLED er velkommen tilbake til Ruspolitisk r\u00e5d for \u00e5 holde r\u00e5det oppdatert p\u00e5 fremdriften og for \u00e5 ettersp\u00f8rre eventuelle innspill r\u00e5det kan bidra med. Forslag til vedtak: Orientering tas til etterretning. [Lagre saksprotokoll] [Lagre vedtak] 32/24 Byr\u00e5dens kvarter Ruspolitisk r\u00e5d behandlet saken i m\u00f8tet 04.06.2024 sak 32/24 og fattet f\u00f8lgende vedtak: Sakspunktet utgikk. Ruspolitisk r\u00e5ds behandling Forslag til vedtak: [Lagre saksprotokoll] [Lagre vedtak] 33/24 Eventuelt Ruspolitisk r\u00e5d behandlet saken i m\u00f8tet 04.06.2024 sak 33/24 og fattet f\u00f8lgende vedtak: Ruspolitisk r\u00e5d vurderer \u00e5 opprette en messengergruppe. Forslaget voteres over ved neste r\u00e5dsm\u00f8te. Ruspolitisk r\u00e5ds behandling R\u00e5dets leder anmodet om at det dannes en messengergruppe for Ruspolitisk r\u00e5d. Dette vil kunne forenkle kommunikasjonen mellom r\u00e5dsdeltagere, herunder inkludert 6 r\u00e5dssekretariatet, og gj\u00f8re samhandlingen mer effektivt enn ved bruk av epost. Forslaget ble ikke votert over fordi det var for f\u00e5 r\u00e5dsmedlemmer tilstede. Votering: Forslag til vedtak: [Lagre saksprotokoll] [Lagre vedtak] 7 "
}