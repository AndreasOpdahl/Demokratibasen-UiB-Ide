{
  "dokument_id": "e626ce72-d8f6-5b6b-ae98-0191f3d06163",
  "doc_type": "case_attachment",
  "kommune": 4601,
  "tittel": "Kulturminnedokumentasjon - LINK arkitektur AS, datert 15.11.2024",
  "url": "https://bergen.kommune.no/politikere-utvalg/api/fil/bk360/12708079/Kulturminnedokumentasjon-LINK-arkitektur-AS-datert-15-11-2024",
  "tekst": "Rapport Bergen, 15. november 2024 Kulturminnedokumentasjon Oppdrag Tjernvegen detaljregulering, 16200944-04 Revisjon Kunde Opphus AS Opprettet av Camilla Mohr Skr\u00e5foto som viser planomr\u00e5det. Kilde: 1881.no. LINK Arkitektur AS Postadresse: +47 21 52 22 00 Kirkegata 4 Postboks 383 Sentrum oslo@linkarkitektur.no 0153 Oslo 0102 Oslo linkarkitektur.com 1 / 33 Revisjoner Revisjon Dato Kommentar Utf\u00f8rt Kontrollert Godkjent 0 12.11.2024 Rapport Camilla Mohr Siri Klokk 12.11.2024 1 15.11.2024 Supplert med tegninger fra Camilla Mohr Siri Klokk 15.11.2024 byggesaksarkivet. 15.11.2024 2 / 33 Innholdsfortegnelse Innledning 4 Planlagte tiltak 6 Omr\u00e5dets historie 10 G\u00e5rdsnummer 41 - Hop 11 Kommunikasjon 18 Bygningsmilj\u00f8 20 Foto og kart 30 Avslutning 32 Kilder 33 15.11.2024 3 / 33 Innledning Reguleringsplan for Fana, gnr. 41, bnr. 1054, m.fl., Tjernvegen er under utarbeidelse. Denne kulturminnedokumentasjonen er utarbeidet av LINK arkitektur AS. Alle bilder er tatt av Link ved befaring av omr\u00e5det om ikke annet er oppgitt. Planomr\u00e5det ligger 6 km s\u00f8r for Bergen og 350 m s\u00f8r for knutepunktet Paradis og bybanestoppet. Hensikten med planforslaget er \u00e5 transformere n\u00e6rings- og parkeringsomr\u00e5det til sm\u00e5skala n\u00e6ring, kaf\u00e9, 15-18 sm\u00e5 leiligheter og nye byrom. Det er ikke planer for \u00e5 transformere eksisterende villabebyggelse \u00f8st for n\u00e6ringsbebyggelsen. Figur 1: Skr\u00e5foto sett mot \u00f8st, med avgrensning av planomr\u00e5det. Den lave n\u00e6ringsbebyggelsen midt i bildet er planlagt revet. Kilde: 1881.no. En realisering av planen vil inneb\u00e6re at dagens n\u00e6ringsbebyggelse, som ligger mellom bybanen og eneboligbebyggelsen langs Tjernvegen, fjernes. Figur 2: N\u00e6ringsbebyggelse som er planlagt fjernet. 15.11.2024 4 / 33 I kommuneplanens arealdel (KPA 2018) er planomr\u00e5det vist som del av byfortettingssonen p\u00e5 Paradis. Planen legger opp til en \u00abkompakt byutvikling\u00bb n\u00e6r kollektivtransport, (bybanen). Omr\u00e5det er uregulert med unntak av en mindre del langs s\u00f8ndre og vestre plangrense. Den er regulert til veiform\u00e5l og gang-/sykkelvei. Figur 3 \u2013 I kommuneplanens arealdel (KPA 2018) er planomr\u00e5det vist som byfortettingssone (mellombrun farge). Her er planomr\u00e5det markert med stiplet r\u00f8d strek, og bybanestoppet vist med r\u00f8d prikk. Konstruert i GIS av LINK Arkitektur AS. Kilde: Bergenskart. 15.11.2024 5 / 33 Planlagte tiltak Beskrivelse av prosjektet Planomr\u00e5det er p\u00e5 ca. 13,5 daa og ligger like s\u00f8r for Paradiskrysset i Fana bydel i Bergen kommune. Planforslaget legger til rette for en kombinasjon av n\u00e6ring, kontor og bolig, samt kultur- og idrettsfasiliteter og gode uteoppholdsarealer. Sammen med \u00f8vrig sm\u00e5husbebyggelse i s\u00f8r og \u00f8st, danner n\u00e6ring- og kontorbygget offentlige uteomr\u00e5der godt skjermet for st\u00f8y og med gode lysforhold. Figur 4: Illustrasjon av prosjektet som ligger til grunn for planforslaget. LINK Arkitektur AS. N\u00e6ringsarealer er plassert i omtrent hele bebyggelsens f\u00f8rste etasje for \u00e5 aktivisere byrommene. Bakkeplanet skal v\u00e6re transparent og \u00e5pent og bidra til h\u00f8y offentlighetsgrad for \u00e5 skape et omr\u00e5de med stedskarakter langs bybanelinjen. Prosjektet har i tillegg en underetasje som skal inneholde flere viktige funksjoner. Den skal h\u00e5ndtere logistikk som varelevering, parkering og st\u00f8ttefunksjoner, men den skal ogs\u00e5 inneholde rom for kultur og idrett, kj\u00f8kken, og eventuelt verkstedsfunksjoner for enkelte n\u00e6ringslokaler. Ved hjelp av en sentral lysg\u00e5rd i det offentlige uteoppholdsarealet, og vertikale forbindelser innend\u00f8rs, vil underetasjen inng\u00e5 i en st\u00f8rre helhet og bidra med aktivitet og puls i prosjektet. Prosjektet vil tilf\u00f8re nye kvaliteter p\u00e5 Paradis. N\u00e6ringsetasjen p\u00e5 bakkeplan vil i stor grad v\u00e6re transparent med utadvendte, tosidige n\u00e6ringslokaler som henvender seg mot b\u00e5de Nesttunvegen og mot offentlig uteoppholdsareal i \u00f8st. Den korte avstanden fra bybanestoppet gir mulighet for redusert bilbruk gjennom lav parkeringsdekning og fokus p\u00e5 sykkel og gange. Samspillet mellom n\u00e6ring, kontor og bolig gir ogs\u00e5 mulighet for et livlig, attraktivt og funksjonelt milj\u00f8 langs bybanelinjen. 15.11.2024 6 / 33 Figur 5: Snitt gjennom ny bebyggelse sett mot nord. Eksisterende bebyggelse langs Tjernvegen til h\u00f8yre i illustrasjonen. LINK Arkitektur AS. Figur 6: Utkast til plankart til venstre. Konseptskisse til h\u00f8yre viser inndeling av bebyggelse, kommunikasjon og \u00e5penhet. 15.11.2024 7 / 33 F\u00f8ringer Byantikvaren har f\u00f8lgende uttalelse til offentlig ettersyn, datert 24.11.2020: Planomr\u00e5det er avgrenset av Nesttunvegen i vest, Tjernvegen i \u00f8st og s\u00f8r. Foruten n\u00e6ringsbygget i Nesttunvegen 14 er det boligbebyggelse organisert rundt Tjernvegen som f\u00f8lger h\u00f8ydedraget mellom Eikelundstj\u00f8rna og Nesttunvegen. Boligbebyggelsen er eneboliger fra f\u00f8rste halvdel av 1900-tallet og lavblokker fra 1950-tallet. Generelt er bygningsmassen preget av ombygginger og fasadeendringer, men bygningens hovedformer og eiendomsstrukturen \u00f8st i planomr\u00e5det er godt bevart og til oppstart har vi spilt inn at Tjernvegen har h\u00f8y verneverdi. De arkitektoniske verdiene i enkeltbyggene er ikke utpreget store, men eneboligene i st\u00f8rre hager og boligblokkene har kvaliteter som gj\u00f8r at dette er et samlet kulturmilj\u00f8 med stor verdi. N\u00e6ringsbygget fra slutten av 1960-\u00e5rene var opprinnelig bygget som bensinstasjon er bygget om og p\u00e5 og endret flere ganger. Dette anlegget har liten verneverdi og ved sanering av denne bygningsmassen blir det gitt rom for fortetting og en h\u00f8yere utnyttelse vest i planomr\u00e5det mot Nesttunvegen. Vi er skeptiske til at det er lagt opp til store inngrep i hagene/gr\u00f8ntstrukturen til eiendommene 41/281, 41/301, 41/300 og 41/333. Dette vil svekke kulturmilj\u00f8et sin integritet med de store hagene og vil vesentlig endre landskapet i denne delen av Paradis og vil virke negativt p\u00e5 kulturmilj\u00f8et. Vi mener derfor om at foresl\u00e5tte form\u00e5ls- og byggegrensen for BKS b\u00f8r flyttes mot vest og at den totale utnyttelsesgraden blir redusert. Om bygge- og form\u00e5lsgrensen ikke blir endret anbefaler vi at bygningene mot \u00f8st og nord\u00f8st blir redusert i h\u00f8yde og at bygningen lengst mot nord\u00f8st blir tatt ut i sin helhet. Vi st\u00f8tter ellers i hovedsak merknadene i Plan- og bygningsetaten sitt fagnotat og mener konklusjonene deres vil styrke hensynet til kulturminneverdiene i denne planprosessen. Byantikvaren har utarbeidet kulturminnegrunnlag for Paradis senteromr\u00e5de (S15) datert 2008, (KMG). Planomr\u00e5det ligger innenfor delomr\u00e5de A. Dette delomr\u00e5det er avgrenset av Nesttunvegen i vest, Tveiter\u00e5svegen og Paradis Tennishall i s\u00f8r og Eikelundstj\u00f8rna i \u00f8st. I kulturminnegrunnlaget er delomr\u00e5de A beskrevet slik: Foruten Tennishallen og n\u00e6ringsbygget i Nesttunvegen 14, er bebyggelsen i stor grad organisert rundt Tjernvegen som f\u00f8lger h\u00f8ydedraget mellom tjernet og Nesttunvegen. I hovedsak er dette eneboliger fra begynnelsen av 1900-tallet og lavblokker fra 1950-tallet, samt eneboliger fra nyere tid. Generelt er bygningsmassen preget av ombygginger, fasadeendringer og til dels betydelig forfall. De arkitektoniske verdiene er ikke utpreget store, men noen av boligene fra tidlig 1900-tall innehar kvaliteter som vitner om tidlig utbygging av omr\u00e5det. Omr\u00e5dets karakter og verneverdier gir rom for fortetting og mer omfattende utnyttelse av omr\u00e5det. I kart over omr\u00e5denes t\u00e5legrense for endringer i arealutnytting, er n\u00e6ringsbebyggelsen plassert i sone Figur 7: Planomr\u00e5det ligger innenfor delomr\u00e5de A i kulturminnegrunnlag for \u00abstor endring\u00bb, mens boligbebyggelsen er plassert i sone Paradis senteromr\u00e5de (S15). (Utklipp fra KMG.) 15.11.2024 8 / 33 \u00abmiddels endring\u00bb. I tillegg er omfang av endringer p\u00e5 de enkelte bygningene vurdert i kart under til venstre. Det er ogs\u00e5 utarbeidet kart som viser alder p\u00e5 bebyggelsen. Utklipp av dette kartet er vist under til h\u00f8yre. Endringer Alder Figur 8: Utklipp fra kulturminnegrunnlag for Paradis senteromr\u00e5de (S15) datert Byantikvaren 2008. I kulturminnegrunnlaget konkluderes det med f\u00f8lgende: Omr\u00e5dene A og E peker seg ut som de delomr\u00e5dene som er minst s\u00e5rbare i forhold til kulturminneverdiene. Her vil b\u00e5de fortetting og sanering/nybygging v\u00e6re prinsipper som kan aksepteres. Omr\u00e5dene kan ogs\u00e5 bygges ut med en bebyggelsestype med h\u00f8yere tomteutnytting. Topografi og landskapstrekk er imidlertid viktig \u00e5 ta hensyn til ogs\u00e5 her. Tiltaket er vurdert opp mot m\u00e5l 1 og 2 i kulturminnestrategien for Bergen (2019): 1. I Bergen skal vern av kulturminneverdier sikre kvalitet, identitet og s\u00e6rpreg i byutviklingen. 2. I Bergen skal kulturminneverdier ivaretas og forvaltes gjennom ansvarlig og klimavennlig bruk, gjenbruk og transformasjon. 15.11.2024 9 / 33 Omr\u00e5dets historie Figur 9: Kartet viser avgrensning av g\u00e5rd nummer 41 - Hop med sirkel som viser g\u00e5rdstun (r\u00f8d sirkel), og planomr\u00e5det \u00f8verst til h\u00f8yre. Det g\u00e5r historisk veifar (rosa strek) og historisk jernbanetras\u00e9 (gul strek) over g\u00e5rden. Kart konstruert i GIS av LINK Arkitektur AS. Kilde: Bergenskart. Planomr\u00e5det var tidligere en del av g\u00e5rden Hop, som l\u00e5 \u00f8st for Nord\u00e5svannet. Disse perioder har preget omr\u00e5det: \u2022 Frem til 1900: Jordbruk, m\u00f8ller ved Hopsfossen \u2022 1704-1860: Marmorbrudd ved Hopsholmen (marmor\u00f8yene) \u2022 1860-\u00e5rene: Hovedvei mellom Bergen og Nesttun \u2022 1879 - 1976: Tekstilfabrikk ved Hopsfossen \u2022 1883: Jernbane mellom Bergen og Voss med stasjon p\u00e5 Hop. Nedlagt 1964. \u2022 1900-1940: Utparsellering, villabebyggelse \u2022 1928: Storetvedtveien ferdig \u2022 2010: Bybane mellom Bergen og Nesttun med stopp p\u00e5 Paradis. 15.11.2024 10 / 33 G\u00e5rdsnummer 41 - Hop G\u00e5rdsnavnet Hop kommer av det norr\u00f8ne H\u00f3pr som betyr \u00abliten, innelukket bukt\u00bb. Det er antagelig bukten ved utl\u00f8pet av Hopsfossen som har gitt navn til g\u00e5rden. G\u00e5rden er f\u00f8rst nevnt i bispejordebok fra ca. 1590. Der st\u00e5r det at g\u00e5rden var med i jordegodset til domkapitlet (prestekollegium ved en domkirke) i Bergen, og h\u00f8rte med i fellesgodset. Her ble inntektene blant annet delt mellom biskopen og de fremste geistlige i byen. I 1616 ble fellesgodset delt, og biskopen fikk da inntektene fra Hop g\u00e5rd. I 1660-1690-\u00e5rene Hop var tingsted for Skjold skipreide i 1660- og 1690-\u00e5rene. Skipreidene var opprinnelig et system for forsvar av landet, som besto av frie menn (b\u00f8nder), som skulle bygge, utruste, vedlikeholde og bemanne et leidangskip fullt proviantert for to eller tre m\u00e5neder. Skipreidet skulle ogs\u00e5 holde naust til skipet og var ansvarlig for brenne til en varde i tilfelle krig. Etter hvert utviklet skipreidetinget seg til det lokale finansielle og judisielle senteret, der lov og rett ble hevdet og skatt ble innbetalt. Skipreidene ble omdannet til tinglag ca. 1660. Hop g\u00e5rd var en fruktbar g\u00e5rd i Fana. P\u00e5 1700-tallet hadde den tre m\u00f8ller ved Hopsfossen. Den hadde en rekke eiere, bl.a. makeskiftet kj\u00f8pmann Jakob von Wida som makeskiftet til seg g\u00e5rden i 1703. I 1717-18 kj\u00f8pte brukerne g\u00e5rden, og solgte den deretter til enken etter von Wida i 1720. Etter det er det registrert fire brukere p\u00e5 g\u00e5rdsnummeret. Hennes svigers\u00f8nn Nils Wium drev g\u00e5rden frem til 1727. Senere eide Malena Klausdotter Lydt g\u00e5rden og drev den med innleid hjelp. Det er usikkert hvor det eldste tunet l\u00e5, og etter at Hop g\u00e5rd brant ned i 1747, var det ikke felles tun p\u00e5 g\u00e5rden. Figur 10: M\u00f8lle ved Hopsfossen i 1862. Foto: Marcus Selmer. Eierinstitusjon: Universitetsbiblioteket i Bergen. 15.11.2024 11 / 33 Marmorbruddet p\u00e5 Hopsholmen G\u00e5rden har en marmor\u00e5re som g\u00e5r over Hopsholmen, ogs\u00e5 kalt marmor\u00f8yene. I 1704 drev den danske oberstl\u00f8ytnant Peter Montagne Lillienskjold marmorbruddet i Mosterhamn, og hadde da enerett til \u00e5 drive marmorbrudd i en omkrets p\u00e5 tolv mil fra bruddet. Hop ligger innenfor denne grensen, og Lillienskjold drev dette bruddet i f\u00f8rste halvdel av 1700-tallet. Eierne av g\u00e5rden \u00f8nsket \u00e5 drive bruddene selv, og kom derfor i konflikt med Lillienskjolds privilegier. Det ble tatt ut store marmorblokker som ble fraktet til Hopsfossen og saget til. Marmoren ble deretter fraktet over Nord\u00e5svannet til Str\u00f8mme med sm\u00e5b\u00e5ter. Derfra ble den skipet ut, f\u00f8rst og fremst til K\u00f8benhavn, der den bl.a. ble brukt til Christiansborg slott. Flere titalls arbeidere var tilknyttet marmorverket, da produksjonen var p\u00e5 det h\u00f8yeste. Men det var vanskelig \u00e5 drive en l\u00f8nnsom drift, og bruddet ble lagt ned i midten av 1750-\u00e5reme. Christie overtar Werner Hosewinckel Christie (1746\u20131822) er oppf\u00f8rt som eier av Hop g\u00e5rd fra 1749. Han vokste opp p\u00e5 Tysnes presteg\u00e5rd, flyttet etter hvert til Bergen og siden K\u00f8benhavn, der han utdannet seg til jurist. Tilbake i Bergen ble han lagmann og landm\u00e5ler. Werner eide og drev de fleste marmorbruddene i Hordaland. Han var driftig og oppfinnsom, og oppf\u00f8rte flere bygninger med materiale han selv hadde funnet opp. I perioden 1750-1830 ble det ryddet 6-7 husmannsplasser p\u00e5 Hop. Christie var i sin samtid kjent for sine mange industrielle foretak. Sammen med sogneprest Hertzberg tok han opp drift av det nedlagte marmorbruddet p\u00e5 Moster\u00f8y, og i 1775 fikk han privilegium p\u00e5 all marmordrift i Sunnhordaland, senere ogs\u00e5 i Nordhordland. Han eide flere av de beste marmorbruddene i Hordaland. P\u00e5 Hop g\u00e5rd startet han et marmorverk ved Hopsfossen med sager drevet av vannkraft. Han leverte trappesteiner, gravsteiner, mortere, bordplater og lignende av polert marmor, og en mengde materialer til Christiansborg slott og Marmorkirken i K\u00f8benhavn. Dessuten drev han med kalkbrenning. Figur 11: Wernersholm og papirkirken malt tidlig p\u00e5 1800-tallet av Bernardus. Lisens: Falt i det fri (Public domain) 15.11.2024 12 / 33 I 1784 kj\u00f8pte han eiendommen Wernersholm p\u00e5 Hop i 1784, der han ryddet, dyrket, satte opp nye bygninger og anla hage. Da Werner kj\u00f8pte Wernersholm i 1784, kom marmoruttakene p\u00e5 g\u00e5rden i drift igjen og var i drift frem til Christies d\u00f8d i 1822. I den perioden var det ansatt fire arbeidere i marmordriften og steinen ble i hovedsak solgt til K\u00f8benhavn. Han fikk ogs\u00e5 laget en kanal fra Hopsvannet slik at Wernersholm ble liggende p\u00e5 en kunstig holme. Christie fikk ogs\u00e5 tillatelse til \u00e5 etablere sitt og hustruens gravsted med murt gravkammer. Figur 12: Historisk kart fra 1790. Kilde: Bergenskart. Wernersholm ble solgt til kj\u00f8pmannen Michael Krohn i 1829. Bj\u00f8rnstjerne Bj\u00f8rnson bes\u00f8kte Krohn et par m\u00e5neder sommeren 1859 og skrev der teksten til \u00abJa, vi elsker\u00bb. Figur 13: Hop mot Nord\u00e5svannet og L\u00f8vstakken. Ukjent \u00e5rstall og fotograf. (Byggeskikk og klesstil kan tyde p\u00e5 bildet er tatt i siste halvdel av 1800-tallet.) Eierinstitusjon Universitetsbiblioteket i Bergen. 15.11.2024 13 / 33 Da Haldor Torbj\u00f8rnsen Langeland overtok Hop g\u00e5rd fra 1830, ble g\u00e5rden delt. Langeland tok opp driften av marmor en kort periode, og skal ha produsert mortere og marmors\u00f8yler. S\u00f8ylene skulle brukes ved bygging av slottet, men disse ble liggende ubrukte i Oslo fordi tilhuggingen ble for dyr. Etter 1860 skal det ikke ha v\u00e6rt tatt ut marmor fra bruddene. Figur 14: Historisk kart fra 1856-60 viser Hop og Paradis. Kilde: Bergenskart. Fabrikk ved Hopsfossen I 1879 overtok fabrikkeier J\u00f8rgen Petersen Wernersholm. Samme \u00e5r etablerte han Hop Spinderi & Tricotagefabrik (1879 \u2013 1976) sammen med sin fetter Christian Petersen, begge fra Slesvig i Danmark. Fabrikken hadde sin egen kraftstasjon i tilknytning til fossen. Produksjonen var til \u00e5 begynne med sv\u00e6rt liten, men etter en brann i 1880 ble en ny og st\u00f8rre fabrikkbygning bygget og produksjonen doblet. \u00c5ret etter etableres ogs\u00e5 et ullspinneri p\u00e5 Hop. I 1886 gikk Christian Petersen ut av firmaet for \u00e5 starte Petersen & Dekke Tricotagefabrik (\u00abPedek\u00bb) p\u00e5 Georgernes Verft p\u00e5 Nordnes sammen med Johan J. Dekke. Fabrikken ble etter kort tid en av de st\u00f8rste tekstilfabrikkene i landet. Det ble kj\u00f8pt inn nye maskiner fra England, og produksjonen utvides stadig. I 1892 ble fabrikken rammet av en stor brann, der tre arbeidere mistet livet. Fabrikkbygningen ble raskt gjenoppbygd og produksjonen tatt opp igjen bare etter f\u00e5 m\u00e5neder. I 1892 hadde fabrikken om lag 200 ansatte og produserte 130 forskjellige varer. I 1898 slo Petersen & Dekke seg sammen med Hop Spinderi & Tricotagefabrik. Begge fabrikkene hadde planer om \u00e5 starte fabrikk i Sverige. Hele 2/3 av varene til Pedek ble solgt p\u00e5 det svenske markedet. Mye av grunnen til dette var den norsk-svenske mellomriksloven som gjorde at man kunne eksportere varer til Sverige uten \u00e5 betale tollavgift. Da denne loven ble fjernet i 1897, startet de derfor Bor\u00e5s Kl\u00e6dningstygfabrik i Sverige og drev den fra 1898 \u2013 1903. I 1903 ble hele produksjonen ble flyttet til Hop. 15.11.2024 14 / 33 Figur 15: Hopsfossen med A/S Pedersen og Dekke Tricotagefabrikk i 1926. Fotograf K. Knudsen & Co. Eierinstitusjon Universitetsbiblioteket i Bergen. Under andre verdenskrig var det vanskelig \u00e5 f\u00e5 tak i r\u00e5varer, og det var d\u00e5rlige tider for fabrikken som da ikke fikk produsere under sitt kjente merkenavn Pedek. \u00c5rene etter krigen var gode, og ettersp\u00f8rselen var st\u00f8rre enn produksjonen. I 1949 ble det bygget et nytt strikkeri p\u00e5 fire etasjer og totalt 2000 kvadratmeter, og i 1952 sto det nye spinneriet klart med 4700 kvadratmeter over fem etasjer. Grunnet nedgangstider fusjonerte fabrikken med P. Christensen Tricotagefabrik i Drammen i 1965, og gikk under navnet Teksal A/S frem til nedleggelsen i 1976, da ble ogs\u00e5 produksjonen p\u00e5 Hop lagt ned. Fabrikklokalene huser i dag ulike butikker og bedrifter. Paradis og utparsellering Frem til 1900 var planomr\u00e5det del av Hop g\u00e5rds jordbruksland. Planomr\u00e5det bestod av et h\u00f8ydedrag i \u00f8st og myrlendt terreng i vest. Det var antagelig utmark / beite, siden det l\u00e5 s\u00e5pass langt fra tunet. Omr\u00e5det var idyllisk, med gr\u00f8nne h\u00f8yder og frodig vegetasjon, og inngikk i de rike Bergensernes rute for utflukter og selskapeligheter fra siste halvdel av 1700-tallet. Etter at tekstilfabrikken ved Hopsfossen startet opp i 1879 og jernbanestasjonen p\u00e5 Hop kom i 1883, \u00f8kte folketallet kraftig frem til 1930. De fleste g\u00e5rdsbrukene ble helt eller delvis nedlagt og deler av g\u00e5rdsbrukene ble utparsellert. I perioden rundt 1900 ble det satset stort p\u00e5 turg\u00e5ere ogs\u00e5 i dette omr\u00e5det, og det ble etablert kafeer langs ferdsels\u00e5rene. P\u00e5 Paradis l\u00e5 Caf\u00e9 Birkelund som var godt bes\u00f8kt p\u00e5 fine dager. Under 2. verdenskrig og i \u00e5rene etter var det 7 butikker i selve Paradiskrysset, foruten postkontor, bensinstasjon, bilverksted, kaf\u00e9, skomaker og fris\u00f8rsalong, diverse sm\u00e5verksteder samt brannstasjon og drosjeholdeplass. \u00c5pning av jernbanen i 1883 gjorde atkomsten til omr\u00e5det lettere, og fra 1910 ble veinettet utbedret. N\u00e6rheten til byen og de naturskj\u00f8nne omgivelsene, f\u00f8rte til at det ble et popul\u00e6rt sted for rike bergensere \u00e5 bygge sine boliger. Utbygging av villabebyggelsen var i hovedsak i perioden 1900-1940, og den ser ut til i stor grad \u00e5 f\u00f8lge g\u00e5rdsgrensene. St\u00f8rrelsen p\u00e5 tomtene var fra 1,5 til 5 m\u00e5l, der det ble oppf\u00f8rt store villaer, for det 15.11.2024 15 / 33 meste i ny-klassisistisk og jugend stil. De fleste husene er bygget i tre og st\u00e5r i store hager beplantet med hekker, l\u00f8vtr\u00e6r, frukttr\u00e6r, b\u00e6rbusker og prydvekster. Villaene trekker seg godt inn p\u00e5 tomten fra veien. Figur 16: Hop sett mot fabrikken ved Hopsfossen mellom 1910 og 1920. Fotograf K. Knudsen & Co. Eierinstitusjon Universitetsbiblioteket i Bergen. Figur 17: Hop med stasjonen i forkant med villaer og Nord\u00e5svannet i bakgrunnen i 1926-29. Fotograf Atelier KK. Eierinstitusjon Universitetsbiblioteket i Bergen. 15.11.2024 16 / 33 Figur 18: Bilde av Hop fra 1955 med Hopsfossen, fabrikken og stasjonen sentralt, og Tjernvegen oppe til h\u00f8yre for midten. Fotograf Wider\u00f8es Flyveselskap A/S / Vilhelm Skappel. Eierinstitusjon Universitetsbiblioteket i Bergen. 15.11.2024 17 / 33 Kommunikasjon Frem til midten av 1800-tallet fulgte ferdselen i omr\u00e5det, gang- og rideveier fra g\u00e5rd til g\u00e5rd og p\u00e5 Nord\u00e5svannet med b\u00e5t. Den f\u00f8rste betydelige utbyggingen p\u00e5 Paradis kom i forbindelse med at jernbanen mellom Bergen og Voss \u00e5pnet i 1883. Vossabanen ble f\u00f8rst og fremst bygget for \u00e5 h\u00e5ndtere godstrafikken, men persontrafikken mellom Bergen og Nesttun l\u00e5 langt over det Bergens Jernbanekomit\u00e9 hadde kalkulert med. Den var mye brukt av b\u00e5de villaeiere og b\u00f8nder som skulle inn til byen for \u00e5 levere varer. Fra starten hadde den stasjoner p\u00e5 Fj\u00f8sanger, Hop og Nesttun. Fj\u00f8sanger ble brukt av de f\u00f8rste villa-eierne i omr\u00e5det frem til holdeplassen p\u00e5 Paradis \u00e5pnet i 1930. Noen \u00e5r seinere, rundt 1910, hadde bebyggelsen \u00f8kt s\u00e5 mye at det var behov for skikkelige veier. Utbedringen av veinettet f\u00f8rte igjen til videre utbygging. Paradiskrysset tok n\u00e5 form som et viktig senter i et omr\u00e5de som fra 1930-tallet s\u00e5 en betydelig framvekst av villabebyggelse, f\u00f8rst og fremst langs ferdsels\u00e5rene. \u2022 Hovedvei mellom Bergen og Nesttun ble utbygd fra 1860-\u00e5rene (langs Statsminister Michelsensvei og Nesttunveien). \u2022 Jernbanen mellom Bergen og Voss \u00e5pnet i 1883 med stasjon p\u00e5 Fj\u00f8sanger. Holdeplass p\u00e5 Paradis i 1930. \u2022 Fra Birkelundstoppen mot Paradis gikk det en \u00abtunvei\u00bb, f\u00f8r Sandbrekkeveien ble omlagt i 1935. \u2022 Storetvetveien stod ferdig i 1928, og ble da hovedveien mellom Bergen og Nesttun via Paradis og Hopsbroen. Her kj\u00f8rte ogs\u00e5 bussene til \u00abFana-bilene\u00bb fra starten i 1928. \u2022 Boligveiene, som Paradisleitet, var stort sett\u201d selvgrodde\u201d. De fulgte topografien og var omkranset av murer og alleer. \u2022 Vossabanen ble lagt ned i 1964. I dag til dels gang- og sykkelvei. \u2022 Motorveien Fritz Riebersvei ble bygget p\u00e5 1980-tallet. \u2022 Bybanen mellom Bergen sentrum og Nesttun \u00e5pnet i 2010 med stopp p\u00e5 Paradis. Figur 19 - Paradis holdeplass - Foto: Enoch Djupdr\u00e6t. Bildebasen Marcus. Figur 20 - Fj\u00f8sanger stasjon i 1883. Foto: K. Knudsen. Bildebasen Marcus. Figur 21 - Hop stasjon 1910-20. Foto: K. Knudsen. Bildebasen Marcus. Figur 22 \u2013 Paradiskrysset 1925-30. Foto: Bildebasen Marcus. 15.11.2024 18 / 33 Figur 23 - \u00abOversigtskart over Vossebanen og dens Omgivelser\u00bb 1886, Nasjonalbibliotekets kartsamling. Figur 24 \u2013 Fj\u00f8sanger, Hop og Nesttun var stasjoner p\u00e5 Vossebanen fra 1883 og er vist p\u00e5 oversiktskart fra 1886, Nasjonalbibliotekets kartsamling. Paradis ble f\u00f8rst stoppested i 1932. 15.11.2024 19 / 33 Bygningsmilj\u00f8 Utbygging av Paradis startet p\u00e5 slutten av 1800-tallet med utparsellering fra Hop g\u00e5rd og Storetvedt g\u00e5rd. Figur 25: Kart som viser oversikt over bygge\u00e5r registrert som \"f\u00f8rstedato\" i matrikkelen. Konstruert av LINK arkitektur AS i GIS. 15.11.2024 20 / 33 Figur 26: Utsnitt av bilde fra Hop i 1935. Fotograf Wider\u00f8es Flyveselskap A/S / Vilhelm Skappel. Eierinstitusjon Universitetsbiblioteket i Bergen. Figur 27: Utsnitt av bilde som viser Tjernvegen i 1955. Fotograf Wider\u00f8es Flyveselskap A/S / Vilhelm Skappel. Eierinstitusjon Universitetsbiblioteket i Bergen. 15.11.2024 21 / 33 I planomr\u00e5det Bygningsmilj\u00f8 innenfor planomr\u00e5det er beskrevet i Kulturminnegrunnlag (KMG) for Paradis senteromr\u00e5de (S15) utarbeidet av Byantikvaren i 2008, og i Kulturminneplan for Bergen, del 2. Typisk for omr\u00e5det er: Villabebyggelsen har gjennom- g\u00e5ende h\u00f8y kvalitet og stor arkitektonisk variasjon. I Fana og Ytrebygda finnes eksempler fra den aller eldste til den nyeste villaarkitekturen. Et viktig kjennetegn er den finstemte sammenhengen mellom hus, hage og terreng. (Byantikvaren, Kulturmilj\u00f8plan for Bergen, Kulturmilj\u00f8plan i bydelene, Fana og Ytrebygda, s. 233.) Videre beskriver planen at Fortetting i de omr\u00e5detypiske villastr\u00f8kene er meget utfordrende da dette kan g\u00e5 p\u00e5 bekostning av det finstemte forholdet som gjennomg\u00e5ende er opparbeidet mellom hus og hage, tomtestruktur og terreng jf. Kulturminnestrategiens pkt. 1.0 -1,5. Kartet til venstre er utarbeidet p\u00e5 bakgrunn av informasjon i matrikkelen. De to nordligste byggene er begge tegnet av arkitekt Erling Ross (1878\u20131959). Han har bl.a. tegnet Midtun skole (1926), Minde skole (1924) og Paradis skole (1917) og Liland skole (1940) og Kirkevoll skole (1931). Tjernvegen 1 \u2013 gbnr 41/241 Eiendommen \u00abHvile\u00bb ble etablert i 1922. Bolighuset ble byggemeldt i 1922. I matrikkelen er bygge\u00e5r oppf\u00f8rt som 1928. Enebolig i tre i to etasjer. Skifertak. Sterkt ombygget, med unntak av fasade mot vest. Arkitekt Erling Ross og byggherre \u00abGartner Jensen\u00bb. Figur 28: Byggetegning fra byggesak 1922. 15.11.2024 22 / 33 Tjernveien 3 - gbnr 41/ 281 Eiendommen \u00abKraghstun\u00bb ble etablert i 1928, mens bolighuset ble byggemeldt i 1922. I matrikkelen er bygge\u00e5r oppf\u00f8rt som 1930. Arkitekt Erling Ross og byggherre \u00abfrk. Tekla Kragh. 1988: Garasje. 1997: Innredning av kjeller og loft, nytt takvindu mot \u00f8st og vindu i gavl mot nord og s\u00f8r. Figur 29: Tegninger fra byggesak 1922. 15.11.2024 23 / 33 Tjernveien 5 - gbnr 41/301 Eiendommen ble etablert i 1930, og bolighuset ble byggemeldt i 1939 med ferdigattest i 1942. Garasjen ble oppf\u00f8rt i 1939. Arkitekt Trygve Knutsen, og byggherre \u00abHr. byggmester Olav Dyngeland\u00bb. Trygve Knutsen tegnet bl.a. Wigandg\u00e5rden (sammen med Georg Fr. Fasting i 1938). 1944: Utvidet. Figur 30: Tegninger fra byggesak 1939. Figur 31: Tegninger fra byggesak 1948 \u2013 utvidelse og ombygging. 15.11.2024 24 / 33 Tjernveien 7 - gbnr 41/300 Eiendommen \u00abHaugtua\u00bb ble etablert i 1930, og bolighuset ble byggemeldt i 1930. Arkitekt Erlend Tryti (1885-1962) og byggherre Per Ruges\u00e6ter. Tryti tegnet bl.a. Vestlandsbanken i Bergen (1952), Mursvendenes Byggeselskap AS (1921) og kontorbygning for A/S Jacob Kj\u00f8de (1935) som ble tildelt Houens fonds diplom i 1939. Figur 32: Tegning fra byggesak 1930. 15.11.2024 25 / 33 Tjernveien 9 - gbnr 41/333 Eiendommen ble etablert i 1932, og bolighuset ble byggemeldt i 1932. Ansvarlig var Johs. Nordb\u00f8, og byggherre var Sverre Skintveit. 1945: Utvidelse og innbygging av balkong, og altan mot hage. 1986: Tilbygg mot s\u00f8r og garasje, godkjent i 1987. Figur 33: Tegning fra byggesak 1932. 15.11.2024 26 / 33 Tjernveien 11 og 13 - gbnr 41/633 Eiendommen ble etablert i 1953, men tomannsboligene ble ferdigstilt i 1952. Arkitekt var Aage Blich, og byggherre var Boligselskapet Fanahus A/S. Aage Blich (1900-1989) var utdannet arkitekt ved NTH i 1923 og emigrerte samme \u00e5r til USA. Han flyttet tilbake til Norge i 1933. Han tegnet en rekke bygninger i Bergen, bl.a. Svalbardhusene (1950), Bergen l\u00e6rerh\u00f8gskole (1965) og Hesjaholtet borettslag (1966). P\u00e5 denne eiendommen ble det oppf\u00f8rt to tomannsboliger i engelsk hulmur. Taket var tidligere tekket med r\u00f8de hollandske panner. Det ble oppf\u00f8rt flere to- og firemannsboliger i samme periode av samme byggherre, bl.a. Tjernveien 16, 18, 20, 22 og 24. 1982: Vindusendring. Ny kledning i tegl i nyere tid. Figur 34: Foto sett fra vest i 2024, LINK Arkitektur AS. Figur 35: Fra byggesak i 1952. 15.11.2024 27 / 33 Tjernveien 15 - gbnr 41/316 Eiendommen \u00abThorheim\u00bb ble etablert i 1931, og bolighuset m\u00e5 v\u00e6re oppf\u00f8rt f\u00f8r 1930 for byggherre Wilhelm Vasmuth. (Matrikkelen oppgir bygge\u00e5r 1900.) 1930: Byggemeldt ark. Ferdigattest i 1931. 1930: H\u00f8nsehus og verksted. 1937: Tilbygg til bolig. Figur 36: Fra byggesaker i 1930 for ny ark p\u00e5 bolighus og nytt h\u00f8nsehus og verksted. Ferdigstilt i 1931. Figur 37: Fra byggesak i 1937. 15.11.2024 28 / 33 Tjernveien 17 - gbnr 41/1051, 1054 Bygget som bensinstasjon etter 1951. Bygget om og p\u00e5 og endret flere ganger. Byggherre var antagelig Esso. S\u00f8r i planomr\u00e5det etablerte Lie Brensel pumper i 1983. Vest Olje overtok driften i 2001, og drivstoffpumpene ble fjernet i ca. 2008-09. Eldste del er fra 1950-tallet, de to nyere delene er fra ca. 1987. Diverse deler av bygget rehabilitert p\u00e5 ulike tidspunkt. I Milj\u00f8saneringsbeskrivelse utarbeidet av Sweco april 2021, er bygget beskrevet: Eldste del best\u00e5r av murkonstruksjoner, hovedsakelig teglstein. Nyere deler best\u00e5r av ringmur i betong og bindingsverk. Taket over hele bygget best\u00e5r av flattak, men takkonstruksjon over eldre del er ukjent. Det er st\u00e5lplater/q-dekke over nyere del. Bygningen er oppf\u00f8rt i \u00e9n etasje. Den midterste, og eldste, delen ble bygget p\u00e5 1950-tallet og de to nyere delene ytterst p\u00e5 hver side av bygget ble oppf\u00f8rt i slutten av 1980-tallet. Konstruksjonen p\u00e5 den eldste delen best\u00e5r av mur, hovedsakelig teglstein, mens konstruksjonen p\u00e5 de nyere delene best\u00e5r av ringmur i betong og vegger oppf\u00f8rt med bindingsverk. Det er et flattak p\u00e5 hele bygget, hvor takkonstruksjonen p\u00e5 den eldste delen er ukjent, mens det er q-dekke (st\u00e5lplater) over de nyere delene. Det antas at det er takpapp p\u00e5 hele takkonstruksjonen. Bygningen best\u00e5r av fire forskjellige n\u00e6ringer som driver med bil- og varehandel, samt reparasjon av motorvogner. N\u00e6ringene inneholder blant annet verksteder, butikklokaler for bilsalg, kontor, kj\u00f8kken/lunsjrom, teknisk rom, lager, garderober med dusj og toaletter. Planforslaget inneb\u00e6rer at dette bygget rives. 15.11.2024 29 / 33 Foto og kart Figur 38: Utsnitt av historisk kart fra 1937. Kilde: Bergenskart. Plassering av planomr\u00e5det er markert med sirkel. 15.11.2024 30 / 33 Figur 39 - Flyfoto 1951. Kilde: Bergenskart. Figur 40 - Flyfoto 1970. Kilde: Bergenskart. Tjernvegen 1, 3, 5, 7, 9 og 15 er oppf\u00f8rt. Tjernvegen 5 er ombygd. Tjernvegen 11 og 13 er oppf\u00f8rt, og n\u00e6ringsbebyggelsen i nr. 17 er etablert. Figur 41 - Flyfoto 1980. Kilde: Bergenskart. Figur 42 - Flyfoto 2005. Kilde: Bergenskart. Ingen synlige endringer p\u00e5 flyfoto. N\u00e6ringsbebyggelsen i nr. 17 er sammenbygd og utvidet mot nord. 15.11.2024 31 / 33 Avslutning Hovedform\u00e5let med planforslaget er \u00e5 transformere og fortette omr\u00e5det i samsvar med gjeldende kommuneplan. Det legges til rette for \u00e5 opprettholde eksisterende villabebyggelse \u00f8st i planomr\u00e5det, mens n\u00e6ringsbebyggelsen p\u00e5 gnr. 41 bnr. 1051 og 1054 vest i planomr\u00e5det, skal erstattes ned ny bebyggelse som skjermer eneboligbebyggelsen mot st\u00f8y fra bybane og Nesttunveien, og som samspiller med eksisterende bebyggelsen. Deler av villabebyggelsen har kulturminneverdier. Tjernvegen 3, 7 og 9 er forholdsvis autentisk, selv om panel, taktekking og vinduer er skiftet. Men sett i sammenheng med andre deler av villabebyggelsen p\u00e5 Paradis fra samme periode, som er regulert til bevaring og vist p\u00e5 kartet til h\u00f8yre, vurderes ikke disse bygningene som de mest bevaringsverdige. De ble heller ikke vurdert \u00e5 v\u00e6re bevaringsverdige av byantikvaren i kulturminnegrunnlaget fra 2008, eller trukket frem som enkeltelementer i Byantikvarens uttalelse til offentlig ettersyn datert 24.11.2024. Denne vurderingen er ikke overpr\u00f8vd. Forslaget vurderes \u00e5 v\u00e6re i samsvar med Byantikvarens f\u00f8ringer for videre utvikling med hensyn til kulturminner og kulturmilj\u00f8 i omr\u00e5det. Bebyggelsen langs Tjernvegen er organisert i et typisk bebyggelsesm\u00f8nster fra perioden 1920-40, der villaene ligger i store hager organisert langs boligveier. Dette endres ikke av planforslaget, og dagens bygningsstruktur langs Tjernvegen, som er vurdert med h\u00f8y verneverdi som et samlet kulturmilj\u00f8, bebyggelsesm\u00f8nster og veif\u00f8ring, kan opprettholdes. I stedet rives n\u00e6ringsbebyggelsen som har minst kvaliteter og kulturhistorisk verdi, og erstattes av ny bebyggelse. Etablering Figur 43: Utklipp fra kommunens kulturmilj\u00f8kart som viser omr\u00e5der og av nye bolig og sm\u00e5skala n\u00e6ring her, vil forsterke og forbedre kulturminner som er regulert til bevaring / hensynssone i reguleringsplaner, kommunedelplan eller kommuneplan. Planomr\u00e5det er kvalitetene i et godt etablert boligomr\u00e5de, redusere st\u00f8y og vist med r\u00f8d, stiplet ring. Kilde: Bergenskart. bidra til \u00e5 oppn\u00e5 KPAs m\u00e5l om knutepunktutvikling og fortetting langs bybanen. 15.11.2024 32 / 33 Kilder 1. Byantikvaren 1998: Kulturminnegrunnlag for kommunedelplan Ny \u2013 Paradis, Hop, Nesttun og Nesttun vest, Bergen kommune. 2. Byantikvaren 2008: Kulturminnegrunnlag for Paradis senteromr\u00e5de (S15). Bergen kommune. 3. Byantikvaren 2019: Kulturminneplan for Bergen 2019-2023, Identitet med s\u00e6rpreg, Del 1 Kulturminnestrategi, Bergen kommune. 4. Byantikvaren 2020a: Kulturminneplan for Bergen 2019-2023, Identitet med s\u00e6rpreg, Del 2 Kunnskapsdel og 3 Handlingsdel, Bergen kommune. 5. Byantikvaren 2020: Byantikvarens merknad til offentlig ettersyn datert 24.11.2020. 6. Byggesaksarkivet, Bergen kommune 7. Befaringer i omr\u00e5det 8. Fana bygdebok, bind 1: Fra de eldste tider til 1665. Red. Jacob T. Larsen, 1980. 9. Fana bygdebok bind 2: B\u00f8nder n\u00e6r byen 1665-1870. Red. John Ragnar Myking, 1990. 10. Fana bygdebok bind 3: Fanabu og bymann 1870-1972, Karl Egil Johansen, m.fl. Fana bygdeboknemnd 1993 11. Fana bygdebok, bind 4, gards- og \u00e6ttesoge. Jacob T Larsen 2001, Fana Bygdeboknemd 1984 12. Fana, bind 1. Hermod Hjellestad, J.D. Beyer AS Boktrykkeri, Bergen 1933 13. Milj\u00f8saneringsbeskrivelse, Sweco april 2021. Nettsteder: 1. Askeladden: https://askeladden.ra.no/Askeladden 2. Bergenskart: http://www.bergenskart.no/bergen 3. Bergen byleksikon: http://www.bergenbyarkiv.no/bergenbyleksikon 4. Billedsamlingen: http://marcus.uib.no/home 5. Store norske leksikon 6. 1881: https://kart.1881.no 7. https://snl.no/Werner_Christie_-_1746%E2%80%931822 15.11.2024 33 / 33 "
}