{
  "dokument_id": "116afc35-1b15-5149-9335-53a78928623a",
  "doc_type": "case_minutes",
  "kommune": 4601,
  "tittel": "Saksprotokoll UFKN, 20032024, Sak 35/24, Konkurranseutsetting av kommunale sykehjem - delegasjon til byr\u00e5det",
  "url": "https://bergen.kommune.no/politikere-utvalg/api/fil/bk360/10140578/Innstilling-vedtak-Konkurranseutsetting-av-kommunale-sykehjem-delegasjon-til-byradet-",
  "tekst": "Konkurranseutsetting av kommunale sykehjem - delegasjon til byr\u00e5det Utvalg for finans, kultur og n\u00e6ring behandlet saken i m\u00f8tet 20.03.2024 sak 35/24 og fattet f\u00f8lgende vedtak: Saken sendes tilbake til byr\u00e5det for ytterligere behandling slik at eldrer\u00e5det f\u00e5r anledning til \u00e5 avgi uttalelse f\u00f8r utvalgets behandling Utvalg for finans, kultur og n\u00e6rings behandling F\u00f8lgende representanter tok ordet: Martin Virkesdal Jonsterhaug (FrP), Eira Vilde Martinsen Garrido (SV), Eline Aresdatter Haakestad (MDG), Rune Bakervik (A), Anne Brit Reigstad (Sp). Forslag fremsatt i utvalget: Martin Virkesdal Jonsterhaug (FrP) fremsatte p\u00e5 vegne av H, Frp og Sp f\u00f8lgende alternative forslag: Saken sendes tilbake til byr\u00e5det for ytterligere behandling slik at eldrer\u00e5det f\u00e5r anledning til \u00e5 avgi uttalelse f\u00f8r utvalgets behandling Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Saken sendes tilbake til byr\u00e5det for ytterligere behandling, og utvalget ber om at f\u00f8lgende punkter omtales i den nye saken: \u2022 En uttalelse fra Eldrer\u00e5det. \u2022 En kartlegging av konsekvensene for AFP- og pensjonsvilk\u00e5r for ber\u00f8rte ansatte. Dette gjelder blant annet fremtidig reguleringspremie for ber\u00f8rte ansattes oppsatte rettigheter for arbeidsgiver, samt eventuelle individuelle tap av pensjonsrettigheter som f\u00f8lge av utmelding av tjeneste-pensjonsordningen og eventuelle tap av rett til AFP helt eller delvis. \u2022 En vurdering av hvilke kostnader til tjenestepensjon for ber\u00f8rte ansatte som kommunen vil sitte igjen med i forbindelse med en eventuell konkurranseutsetting. \u2022 En vurdering av risikoen for at ansatte ser seg om etter annet arbeidssted, dersom man er usikker p\u00e5 ny arbeidsgivers l\u00f8nns-, pensjons- og arbeidsvilk\u00e5r, og hvilke utfordringer dette eventuelt vil f\u00e5 for kontinuitet og kvalitet i tjenestene. \u2022 En oversikt over hvor mange ansatte som p\u00e5 grunn av alder har krav p\u00e5 skjerming fra \u00e5 bli en del av konkurranseutsettingen, og hvilke konsekvenser dette har for prosessen. \u2022 En vurdering av faktiske transaksjonskostnader fra lignende prosesser i andre kommuner, og et estimat for hva det vil utgj\u00f8re i Bergen. \u2022 En beskrivelse av hvordan en ordning for at ansatte som ikke \u00f8nsker \u00e5 bli med over til ny privat arbeidsgiver, og som dermed skal ha mulighet til \u00e5 fortsette sitt ansettelsesforhold i Bergen kommune, vil bli ivaretatt. \u2022 En vurdering av hvorfor konkurranseutsetting vil gi en mer effektiv og sikker vei til \u00f8kt kvalitet og faglig innovasjon p\u00e5 sykehjemmene i Bergen enn det drift i egenregi gir. \u2022 En vurdering av om man kan oppn\u00e5 de effektene byr\u00e5det beskriver ved \u00e5 inng\u00e5 langsiktige avtaler med ideelle akt\u00f8rer, i den samme avtaleformen som Bergen kommune allerede har med ideelle sykehjem i dag, i stedet for konkurranseutsetting. \u2022 En vurdering av hvordan begrepet \u00abtjenestekvalitet\u00bb skal forst\u00e5s, og hvordan dette skal kunne m\u00e5les.\u00bb Eline Aresdatter Haakestad (MDG) fremsatte p\u00e5 vegne av MDG f\u00f8lgende alternative forslag i 5 punkt: 1. Utvalget mener saken er for d\u00e5rlig belyst, og vil sende saken i retur for \u00e5 f\u00e5 et bedre saksunderlag for en helhetlig vurdering. 2. Eldrer\u00e5det har ikke f\u00e5tt mulighet til \u00e5 gi innspill i denne saken. Eldrer\u00e5det skal h\u00f8res i saker som er av betydning for deres aldersgruppe. Eldrer\u00e5det m\u00e5 inviteres til \u00e5 gi innspill til en ny sak. 3. En sak som gir s\u00e5 utvidede fullmakter m\u00e5 inneholde en faglig analyse av personellmessige og \u00f8konomiske konsekvenser for Bergen kommune, for den enkelte ansatte p\u00e5 sykehjemmene, samt en oversikt over transaksjonskostnader, som typisk er minimum 4% av totalbudsjettet. 4. Utvalget mener saksunderlaget m\u00e5 inneholde helsefaglige perspektiver og anbefalinger, i lys av kjente utfordringer med \u00e5 rekruttere og beholde helsepersonell. Mulige utfordringer ved samarbeid og fleksibilitet rundt utveksling av personale, slik vi har sett behov for under korona-pandemien, b\u00f8r f\u00e5 et s\u00e6rlig fokus i en ny utredning. 5. Om en ny utredning viser at samlede kostnader overstiger budsjett, skal byr\u00e5det droppe konkurranseutsetting av sykehjem. Votering: Alternativt forslag fra SV fremsatt av Eira Vilde Martinsen Garrido (SV) fikk 6 stemmer (A, SV, MDG, V). Alternativt forslag punkt 1 \u2013 5 fra MDG fremsatt av Eline Aresdatter Haakestad (MDG) fikk 6 stemmer (A, SV, MDG, V). Alternativt forslag fra H, FrP og Sp fremsatt av Martin Virkesdal Jonsterhaug (FrP) ble vedtatt enstemmig. Byr\u00e5det behandlet saken i m\u00f8tet 29.02.2024 sak 53/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar \u00e5 konkurranseutsette to eksisterende kommunale sykehjem, innenfor kategorien langtidssykehjem. 2 2. Byr\u00e5det gis fullmakt til \u00e5 velge ut sykehjemmene, og for \u00f8vrig gjennomf\u00f8re anskaffelsen i tr\u00e5d med gjeldende lovverk, hovedavtale, \u00f8konomireglement, og kommunens \u00f8vrige retningslinjer p\u00e5 omr\u00e5det. 3 "
}