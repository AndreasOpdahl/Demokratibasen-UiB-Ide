{
  "dokument_id": "c1485535-463c-5641-96a4-bcd94c3dde2c",
  "doc_type": "case_attachment",
  "kommune": 4601,
  "tittel": "Reglement for bistand til partigrupper og uavhengige i bystyret 2019-2023",
  "url": "https://bergen.kommune.no/politikere-utvalg/api/fil/bk360/12430083/Reglement-for-bistand-til-partigrupper-og-uavhengige-i-bystyret-2019-2023",
  "tekst": " Dokumentkategori: Dok.nr: SD-19-288 Styringsdokument Rev.nr.: 04 Revisjonsdato: Gyldig til: 22.06.2022 31.12.2023 Side 1 av 4 Reglement for bistand til partigrupper og uavhengige i bystyret Vedtatt av bystyret 20.05.21 i B-sak 172-21 1. Grunnlag Arbeidsforholdene til representanter og partier som ikke sitter i byr\u00e5det, skal sikres med n\u00f8dvendig utredningsmessig og kontormessig assistanse, jf. kommuneloven \u00a7 10-10. St\u00f8tten til de folkevalgte gruppene i bystyret skal ytes forholdsmessig etter deres oppslutning ved valget, jfr. partiloven \u00a7 10 annet ledd. Alle partier og grupperinger som ut ifra valgresultat blir representert i bystyret gis en grunnst\u00f8nad som skal dekke utgifter til ansettelse av gruppesekret\u00e6rer. 2. \u00d8konomisk st\u00f8tte til partigrupper og uavhengige i bystyret 2.1. Omfang Alle innvalgte partier representert i bystyret f\u00e5r en grunnst\u00f8nad p\u00e5 597 571 kroner1. I tillegg utbetales en representantst\u00f8tte p\u00e5 89 635 kroner1 pr. medlem til partier som ikke er i byr\u00e5d og 74 6931 pr. medlem som er i byr\u00e5d. Representantst\u00f8tten f\u00f8lger bystyremedlemmet. Melder samtlige faste bystyremedlemmer seg ut av et parti og sammen danner en ny formell gruppe, tilfaller st\u00f8tten i sin helhet den nye gruppen. Dette gjelder b\u00e5de grunnst\u00f8nad og representantst\u00f8tten. Satsene for grunnst\u00f8nad og representantst\u00f8tte justeres med utgangspunkt i den \u00e5rlige prosentvise l\u00f8nnsvekst for ansatte i kommunal og fylkeskommunal virksomhet. Justering skjer fra 1. mai hvert \u00e5r. 2.2. Utbetaling Bystyrets kontor er ansvarlig for at de innvalgte partigruppene i bystyret mottar den grunnst\u00f8nad og representantst\u00f8tte de har krav p\u00e5 etter reglementet. Bystyrets kontor er ogs\u00e5 ansvarlig for at uavhengige representanter mottar rettmessig representantst\u00f8tte. Partigruppene og uavhengige representanter i bystyret skal gi Bystyrets kontor opplysning om bankkonto som grunnst\u00f8naden og representantst\u00f8tten skal overf\u00f8res til. Kontoen skal bare benyttes til disse to st\u00f8nadene. 1 pr. 1. mai 2022 Dok.nr.: SD-19-288 Side 2 av 4 Grunnst\u00f8nad og representantst\u00f8tten utbetales to ganger i \u00e5ret med 50 prosent av bel\u00f8pet hver gang. Grunnst\u00f8naden utbetales todelt med 50% innen 1.januar og 50% innen 1. juli hvert \u00e5r for \u00e5 sikre likviditeten som sikrer at l\u00f8nnsutbetalinger til gruppesekret\u00e6r er underlagt n\u00f8dvendig forutsigbarhet som ellers i arbeidslivet. I kommunevalg\u00e5r fordeles grunnst\u00f8naden med 3/4 etter gammelt valgresultat og 1/4 etter nytt valgresultat. I valg\u00e5r vil bistandsbel\u00f8pet for november og desember bli utbetalt i november. 2.3. Regnskap, revisjon og krav til rapportering Partigruppene i bystyret skal f\u00f8re s\u00e6rskilt regnskap over bruken av grunnst\u00f8nad og representantst\u00f8tte. Uavhengige representanter f\u00f8rer s\u00e6rskilt regnskap over bruken av representantst\u00f8tte. P\u00e5 regnskapets inntektsside oppf\u00f8res de mottatte tilskuddsbel\u00f8p samt renter. P\u00e5 utgiftssiden av regnskapet redegj\u00f8res det for bruken av tilskuddsmidlene med eventuell forklaring og/eller underspesifikasjon. Alle utgifter skal v\u00e6re dokumentert med originale bilag, attestert av den som er bemyndiget til dette av partigruppen i bystyret eller gruppelederen. L\u00f8nnspostene skal f\u00f8res opp med l\u00f8nn, skattetrekk mv. En uavhengig revisor skal forest\u00e5 revidering av regnskapet, herunder kontroll av at tilskuddsbel\u00f8pene (grunnst\u00f8nad og representantst\u00f8tte) brukes i henhold til det til enhver tid gjeldende reglement. Partigrupper og uavhengige representanter i bystyret som mottar tilskudd er forpliktet til \u00e5 legge frem den dokumentasjon som revisor m\u00e5tte \u00f8nske. Kopi av revisjonsberetning og skriftlig erkl\u00e6ring undertegnet av lederne for partigruppene og uavhengige representanter i bystyret om at regnskapet er behandlet og godkjent i samsvar med f\u00f8rste avsnitt, oversendes Bystyrets kontor innen 1. mai. Partigruppene og de uavhengige i bystyret skal bruke en uavhengig revisor til \u00e5 revidere regnskapet. Revisor skal revidere regnskapet, og kontrollere at den \u00f8konomiske st\u00f8tten brukes i samsvar med reglementet. Revisor anskaffes og bekostes av Bystyrets kontor, slik at denne reviderer samtlige partiregnskap for \u00e5 sikre lik forst\u00e5else og etterlevelse av gjeldende reglement og retningslinjer. FORUT foretar valg av revisjonsleverand\u00f8r etter gjeldende anskaffelsesregler for offentlige virksomheter. St\u00f8tte som ikke kan dokumenteres brukt i samsvar med vilk\u00e5rene etter dette reglementet kan kreves tilbakebetalt. Forretningsutvalget tar stilling til eventuelle krav om tilbakebetaling. 2.4. Konsekvenser av mangelfull rapportering Dersom revisjonsberetning og erkl\u00e6ring ikke foreligger hos Bystyrets kontor innen utl\u00f8pet av fastsatt frist, kan forretningsutvalget bestemme at ytterligere utbetaling av tilskuddsbel\u00f8p innstilles. Dok.nr.: SD-19-288 Side 3 av 4 St\u00f8tte som ikke kan dokumenteres brukt i samsvar med dette reglementet kan kreves tilbakebetalt. Forretningsutvalget tar stilling til eventuelle krav om tilbakebetaling. 2.5. Tilbakebetaling av partist\u00f8tte for partier som ikke lenger blir representert i bystyret Dersom et kommunestyrevalg f\u00f8rer til at en partigruppe i bystyret ikke lenger blir representert i bystyret, skal ubrukte tilskuddsbel\u00f8p betales tilbake til bykassen. I perioden etter valgdagen for kommunestyrevalg kan tilskuddsmidlene bare brukes til \u00e5 oppfylle forpliktelser som er inng\u00e5tt f\u00f8r valgdagen. Regnskap skal i slike tilfeller v\u00e6re avsluttet og revidert innen tre m\u00e5neder etter valgdagen. Det kan kreves fremlagt revisorerkl\u00e6ring p\u00e5 at tilskudd er benyttet iht. bestemmelsen i kapittel 3. 3. Bruk av grunnst\u00f8nad og representantst\u00f8tten 3.1. Hva kan st\u00f8tten brukes til? Den \u00f8konomiske st\u00f8tten etter dette reglementet skal kun brukes til bystyregruppenes arbeid for bystyret og bystyreutvalgene. St\u00f8tten skal dekke aktuelle aktiviteter og tiltak i regi bystyregruppene. Grunnst\u00f8nad skal kun benyttes til l\u00f8nn og l\u00f8nnsrelaterte kostnader for ansatte. Personene som ansettes skal v\u00e6re tilgjengelig i normal arbeidstid. Melding om ansatte, stillingsbr\u00f8ker, tilsettingstidsrom og l\u00f8nnsniv\u00e5 innrapporteres \u00e5rlig til Bystyrets kontor. Representantst\u00f8tten skal benyttes til \u00e5 dekke utgifter for bystyregruppenes medlemmer og gruppesekret\u00e6rer, men kan ogs\u00e5 brukes til \u00e5 dekke utgifter for andre n\u00e5r disse utf\u00f8rer arbeid for bystyregruppen. 3.2. Regler for ansettelse av gruppesekret\u00e6rer Dersom partigruppene i bystyret ansetter/engasjerer gruppesekret\u00e6rer mv. eller inng\u00e5r avtale om andre engasjementer gjelder f\u00f8lgende regler: a. Partigruppene i bystyret avgj\u00f8r selv tilknytningsforholdet. b. Partigruppene i bystyret er selv ansvarlig for at arbeidsgiveransvaret som f\u00f8lger ansettelsesforholdet oppfylles. c. Personer ansatt av og i partigruppene i bystyret anses ikke som kommunalt ansatte. 4. Annen bistand til partigrupper og uavhengige Dok.nr.: SD-19-288 Side 4 av 4 4.1. Kontorarbeidsplasser og kontorutstyr Bystyrets kontor skal stille kontorarbeidsplasser og kontorutstyr til disposisjon for partigruppene i bystyret. Alle innvalgte partigrupper har rett p\u00e5 minimum en kontorarbeidsplass hver. De st\u00f8rste partigruppene kan f\u00e5 to kontorarbeidsplasser hver. Antall partigrupper som kan f\u00e5 to kontorarbeidsplasser hver avhenger av antall partigrupper som er representert i bystyret i hver periode og antall kontorarbeidsplasser bystyrets organer har til disposisjon til enhver tid. Bystyrets kontor fordeler n\u00f8dvendige kontorarbeidsplasser i samarbeid med partigruppene i bystyret. Eventuell uenighet om fordeling av kontorarbeidsplasser avgj\u00f8res av forretningsutvalget. Uavhengige representanter skal f\u00e5 tildelt kontorarbeidsplass ved behov for \u00e5 kunne ivareta sitt verv som bystyremedlem. Kontorarbeidsplassen skal inneholde dokkingstasjon, ekstern skjerm og tastatur, tilgang til kopimaskin og kontorrekvisita. Det vil ogs\u00e5 bli tilbudt sekretariatshjelp fra Bystyrets kontor. "
}