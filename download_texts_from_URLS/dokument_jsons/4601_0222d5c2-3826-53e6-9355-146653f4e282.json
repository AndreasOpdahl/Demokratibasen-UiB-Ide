{
  "dokument_id": "0222d5c2-3826-53e6-9355-146653f4e282",
  "doc_type": "case_attachment",
  "kommune": 4601,
  "tittel": "Planbestemmelser datert 30.10.2023",
  "url": "https://bergen.kommune.no/politikere-utvalg/api/fil/bk360/9377063/Planbestemmelser-datert-30-10-2023",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Bergenhus, gnr. 216, bnr. 853, mfl. Fagerdalen lager Nasjonal arealplan-ID 4601_70350000 Eldre: 202014452 Saksnummer Nytt: PLAN-2022/20645 Siste revisjonsdato bestemmelser 30.10.2023 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder PLANBESTEMMELSER (pbl \u00a7 12-7) 1 Planens hensikt Hensikten med reguleringsplanen er \u00e5 legge til rette for riving av eksisterende bygningsmasse innenfor deler av planomr\u00e5det, for \u00e5 legge til rette for nybygg for lager og plasskrevende varehandel med tilh\u00f8rende funksjoner. 2 Fellesbestemmelser for hele planomr\u00e5det 2.1 Terrengbehandling 2.1.1 Terrengbehandling skal skje mest mulig sk\u00e5nsomt. Fyllinger skal tilplantes med rene masser og pollineringsvennlige og stedegne planter. Ny vegetasjon skal gjenskape naturlikt omr\u00e5de med vegetasjon tiln\u00e6rmet lik den eksisterende. 2.2 Vann, avl\u00f8p og overvann 2.2.1 VA-rammeplan, datert 26.06.2023, skal legges til grunn for videre detaljprosjektering og byggesaksbehandling. Dersom det gj\u00f8res VA-faglige endringer skal revidert VA- rammeplan innsendes for uttale hos Bergen Vann. Side 1 av 8 Reguleringsbestemmelser Arealplan-ID 4601_70350000 2.3 Masseh\u00e5ndtering 2.3.1 Rene/ikke-forurensede overskuddsmasser fra byggeprosessen skal i st\u00f8rst mulig grad brukes til fyllingsmasser innenfor planomr\u00e5det. 2.3.2 Masser med h\u00f8y forurensing skal deponeres til godkjent deponi. 2.3.3 Ved s\u00f8knad om rammetillatelse skal det redegj\u00f8res for behandling og trafikksikker transport av eventuelle masseoverskudd. Massebalanse og avtale om levering til deponi skal dokumenteres ved s\u00f8knad om igangsettingstillatelse. 2.3.4 Tilplanting av fremmede arter er ikke tillatt innenfor planomr\u00e5det. Ved gjennomf\u00f8ring av tiltak skal fremmede arter fjernes og h\u00e5ndteres forsvarlig, i tr\u00e5d med anbefalingen i vedlagt plan for bevaring av kantvegetasjon, datert 29.06.2022. 2.4 St\u00f8y og st\u00f8v i anleggsperioden 2.4.1 Plan for beskyttelse av omgivelsene i bygge- og anleggsfasen skal foreligge f\u00f8r igangsettingstillatelse gis. Planen skal redegj\u00f8re for trafikkavvikling, driftstider, trafikksikkerhet for g\u00e5ende og syklende, st\u00f8yforhold, rystelser og vibrasjoner, renhold og st\u00f8vdemping. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. Gjeldende retningslinjer for st\u00f8y og luftkvalitet i arealplanlegging skal tilfredsstilles. 2.4.2 Det skal ikke utf\u00f8res st\u00f8yende anleggsaktivitet i tidsrommet 23:00 - 07:00. St\u00f8yende aktivitet mellom 19:00 og 23:00 skal unng\u00e5s. 2.5 Vegteknisk plan 2.5.1 Det skal utarbeides detaljert vegteknisk plan ved endringer p\u00e5 offentlige vegareal. Planen skal godkjennes av rette vegmyndighet f\u00f8r det gis igangsettingstillatelse. 2.6 Tiltaksplan mot forurensning av vassdrag 2.6.1 Ved s\u00f8knad om rammetillatelse skal det legges ved tiltaksplan for \u00e5 sikre at det ikke skjer negativ p\u00e5virkning og u\u00f8nsket avrenning og forurensning til Helvetesvatnet (FV1) med kantvegetasjon (GN1) i bygge- og anleggsfasen. Tiltaksplanen skal inneholde planer for: \u2022 hvor overflatevann skal ledes f\u00f8r det n\u00e5r vassdraget, herunder vurdering av n\u00f8dvendige avb\u00f8tende tiltak som for eksempel midlertidige fellingsdammer, bruk av fiberduk, sedimentasjonsbasseng. \u2022 hvor masser kan mellomlagres. \u2022 overv\u00e5king av overflatevann og vannkvalitet i vassdraget. \u2022 bevaring av eksisterende kantvegetasjon. \u2022 revegetasjon/ny beplantning av kantvegetasjon. \u2022 Etableres et midlertidig gjerde for \u00e5 ha en fysisk avgrensing til vegetasjonen under bygge- og anleggsperioden. Tiltaksplanen skal utarbeides av fagkyndige. Gjennomf\u00f8rte tiltak skal dokumenteres. 2.7 St\u00f8y 2.7.1 Det tillates ikke st\u00f8yende tungindustri eller forurensende virksomheter i omr\u00e5det. Side 2 av 8 Reguleringsbestemmelser Arealplan-ID 4601_70350000 3 Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Lager/forretning (KBA1) 3.1.1.1 Type bebyggelse 3.1.1.1.a Det tillates oppf\u00f8ring av nybygg for lager og plasskrevende varehandel, samt tilh\u00f8rende funksjoner knyttet til drift av plasskrevende varehandel og lager. 3.1.1.1.b Det tillates ikke detaljhandel eller dagligvarehandel. 3.1.1.1.c Det tillates ikke st\u00f8yende aktivitet utenfor tidsrommet 07.00\u201318.00. 3.1.1.1.d St\u00f8y fra nybygg skal ikke overskride grenseverdier i enhver tid gjeldende versjon av T- 1442. 3.1.1.2 Grad av utnytting 3.1.1.2.a %-BRA skal beregnes uten tillegg for tenkte plan. 3.1.1.2.b Maksimalt 30% kan benyttes til tilh\u00f8rende funksjoner til lager og plasskrevende varehandel. 3.1.1.3 Byggegrense 3.1.1.3.a Innenfor bestemmelsesomr\u00e5de #2 tillates etablering av bygg under bakkeniv\u00e5 i f\u00f8lgende felt: - KBA1 utenfor byggegrense i KBA1 - f_V1, V2 og f_FO6 3.1.1.3.b Det tillates etablering av murer, st\u00f8ttemurer, skj\u00e6ringer og overvannskanal utenfor byggegrensen. 3.1.1.4 Plassering og takform 3.1.1.4.a Ny bebyggelse skal v\u00e6re todelt med lagerhall plassert i \u00f8st og med frittliggende bygg med forretning/utstillingsrom/kontor/lager i vest. Mellom de to byggene skal det etableres en gangbro. 3.1.1.4.b Snitt og oppriss del 2 datert 22.06.2023 er retningsgivende for plassering og utforming av nybygg. 3.1.1.4.c Nybygg skal utformes med flate tak. Gangbroen mellom byggene skal ha skr\u00e5tak med det laveste punkt mot vest og h\u00f8yeste punkt mot \u00f8st. 3.1.1.4.d Det skal etableres f\u00f8rdr\u00f8yingsareal p\u00e5 taket til lagerhallen mot \u00f8st. 3.1.1.4.e Nybygg skal etableres p\u00e5 planeringsh\u00f8yde + 49,10 som vist i illustrasjonsplan datert 16.10.2023. 3.1.1.5 Estetisk utforming og materialbruk 3.1.1.5.a Den arkitektoniske utformingen av ny bygningsmasse skal vise omsyn til omgivelsene. 3.1.1.5.b Fasadene skal ha en utforming som bidrar til at bebyggelsen fremst\u00e5r mindre massiv. Det skal benyttes en dempet farge- og materialpallett tilpasset naturen. 3.1.1.5.c Reflekterende fasadematerialer tillates ikke. 3.1.1.5.d Det er ikke tillatt med utend\u00f8rslagring. 3.1.1.5.e Nybygg skal ha beplantede takflater med organisk materiale og pollineringsvennlig vegetasjon. Solenergianlegg og/eller lignende milj\u00f8- og klimavennlige energikilder kan kombineres med beplantede tak eller erstatte opptil 50 % av arealet med beplantede tak. Side 3 av 8 Reguleringsbestemmelser Arealplan-ID 4601_70350000 3.1.1.5.f Fasader som vender mot gr\u00f8nnstruktur (GN1) og mot fylkesveg (o_KV1) skal oppf\u00f8res i tre og tilrettelegges for vertikal beplantning. Fasader i tre kan erstattes med fasader med integrert vegetasjon i fasaden. 3.1.1.5.g Det tillates ikke h\u00f8yere murer en 1,5 meter. Murer h\u00f8yere enn 1,5 meter skal terrasseres. 3.1.1.5.h Nye murer skal oppf\u00f8res i naturstein. Eksisterende murer skal videref\u00f8res innenfor KBA1. 3.1.1.6 Parkering 3.1.1.6.a Det skal etableres maksimalt 20 parkeringsplasser for bil. Parkeringsareal for bil skal deles til to plan. Den ene delen skal plasseres n\u00e6r hovedadkomst til nybygg i vest, og den andre delen n\u00e6r lagerhallen i \u00f8st. 3.1.1.6.b Det skal settes av 2 av det totale antall bilparkeringsplasser reservert for bevegelseshemmede. Plassene skal ha kortest mulig avstand til hovedadkomst til nybygg. 3.1.1.6.c Det skal tilrettelegges for lading for alle bilparkeringsplasser. 3.1.1.6.d Det skal etableres sykkelparkering for totalt 24 sykler. Plasseringen skal v\u00e6re n\u00e6rt hovedadkomsten til nybygget. 3.1.1.6.e Sykkelparkeringsplasser skal sikres mot tyveri og v\u00e6re skjermet mot vind og v\u00e6r. 3.1.1.7 Renovasjon 3.1.1.7.a Innenfor KBA1 skal det tilrettelegges for enten beholdere, containere eller komprimatorer for plasskrevende varehandel med egnet avhentingspunkt for renovasjonsbil. Det skal ved s\u00f8knad om tiltak redegj\u00f8res for system, anlegg og lokale for avfallsh\u00e5ndtering. 3.1.1.8 Energi 3.1.1.8.a Det skal tilrettelegges for bebyggelse med lavt energiforbruk. Nullutslippsl\u00f8sninger skal vurderes. 3.1.1.9 Adkomst 3.1.1.9.a Adkomst til lagerhallen skal v\u00e6re tilrettelagt for vogntog. 3.1.1.9.b Gangareal innenfor KBA1 skal opparbeides med annet dekke enn asfalt. 3.1.1.10 Lysforurensing 3.1.1.10.a Ved valg av utforming av utend\u00f8rs belysning skal det legges vekt p\u00e5 \u00e5 redusere mengden str\u00f8lys. Lys skal v\u00e6re sensorstyrt. Reklameskilt med belysning skal ha begrenset belysning. 3.1.1.11 Dokumentasjonskrav og s\u00e6rskilt underlag til byggesaksbehandling 3.1.1.11.a Det skal foreligge klimagassregnskap ved s\u00f8knad om tiltak for nybygg. Ved s\u00f8knad om tiltak skal det redegj\u00f8res for tiltakets energil\u00f8sninger og tiltak for \u00e5 redusere klimagassutslipp. 3.1.1.11.b Ved s\u00f8knad om rammetillatelse skal det innsendes en detaljert utomhusplan. Plan skal vise plassering av bygg, parkering, renovasjonsareal, intern veg, gangveger, uteareal og bevaring av eksisterende vegetasjon og beplantning av ny vegetasjon. 3.1.1.11.c Det skal gjennomf\u00f8res unders\u00f8kelse for \u00e5 avdekke omfanget av forurensende masser i grunnen. Det skal utarbeides tiltaksplan for forurenset grunn. Tiltaksplan for forurenset grunn skal v\u00e6re godkjent av forurensningsmyndighetene f\u00f8r det gis tillatelse til tiltak. 3.1.2 Fellesbestemmelser for Industri/lager (I/L1 og I/L2, Lager (LA1), Bevertning (BE1) og Energianlegg (EA1) Side 4 av 8 Reguleringsbestemmelser Arealplan-ID 4601_70350000 3.1.2.1 Type bebyggelse 3.1.2.1.a Det tillates ikke etablering ny bebyggelse utover den bebyggelsen som er etablert innenfor form\u00e5lene i dag. 3.1.2.1.b Felt o_EA1 er eksisterende energianlegg som skal videref\u00f8res. Dersom det er n\u00f8dvendig tillates det oppf\u00f8ring av ny nettstasjon. 3.1.2.1.c Felt BE1, I/L1 og LA1 er eksisterende bebyggelse som skal videref\u00f8res. 3.1.2.1.d Bygg i felt I/L2 er kulturminne som skal bevares, og tillates ikke revet. 3.1.3 Lager (LA2) 3.1.3.1 Type bebyggelse 3.1.3.1.a Byggegrense rundt eksisterende fjellhall sammenfaller med form\u00e5lsgrensen. Lageret ligger under grunnen og er vist i vertikalniv\u00e5 1 i plankartet. 3.1.3.1.b Det tillates ikke etablering av ny bebyggelse innenfor form\u00e5let. 3.1.4 Lager (LA3) 3.1.4.1 Type bebyggelse 3.1.4.1.a Det tillates etablering av ny bebyggelse i form av lager innenfor form\u00e5let. 3.1.4.2 Byggegrense 3.1.4.2.a Det tillates etablering av murer, st\u00f8ttemurer, skj\u00e6ringer og overvannskanal utenfor byggegrensen. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Fellesbestemmelser for samferdsel og teknisk infrastruktur Veger og kj\u00f8reveger skal opparbeides i samsvar med bredde og kurvatur som vist p\u00e5 plankartet og etter godkjente tekniske planer. 3.2.1.1 Veg (V) 3.2.1.1.a Veg merket f_V1 er felles for I/L1-2, KBA1 og LA1-3. 3.2.1.1.b Avkj\u00f8rselspilen som viser tilkomst til lagerhallen innenfor KBA1 er retningsgivende og kan ved prosjektering av nybygg flyttes inntil 2 meter horisontalt. 3.2.1.1.c Fyllingsfot for oppgradering av vegen f_V1 skal formes etter vegen. 3.2.1.2 Fortau (FO) 3.2.1.2.a Fortau skal opparbeides i samsvar med bredde og kurvatur som vist p\u00e5 plankartet. 3.2.1.3 Sykkelanlegg (SA) 3.2.1.3.a Sykkelanlegg er eksisterende og skal videref\u00f8res. 3.2.1.4 Parkering (P) 3.2.1.4.a Eksisterende parkeringsplasser innenfor P1 skal videref\u00f8res. 3.2.1.5 Annen veggrunn \u2013 teknisk anlegg (AVT) 3.2.1.5.a Det kan innenfor arealet plasseres skilt/skiltportaler og andre installasjoner/infrastruktur som er en naturlig del av veganlegget, samt f\u00f8res fram annen infrastruktur i r\u00f8r/kabel under grunnen. Side 5 av 8 Reguleringsbestemmelser Arealplan-ID 4601_70350000 3.2.1.6 Annen veggrunn \u2013 gr\u00f8ntareal (AVG) 3.2.1.6.a Annen veggrunn \u2013 gr\u00f8ntareal skal brukes til skj\u00e6ringer, fyllinger, murer, gr\u00f8fter og sideareal til veganlegget. Fyllinger skal beplantes jf. punkt 2.1.1. 3.2.1.6.b Det kan innenfor arealet plasseres veglys, rekkverk, skilt/skiltportaler som er en naturlig del av veganlegget, samt f\u00f8res fram annen infrastruktur i r\u00f8r/kabel under grunnen. 3.2.1.7 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14). 3.2.1.7.a Alle samferdselsarealer merket med prefiks _o i plankart er offentlige. 3.3 Gr\u00f8nnstruktur (\u00a7 12-5 nr. 3) 3.3.1 Naturomr\u00e5de (GN) 3.3.1.1 Eksisterende vegetasjon innenfor naturomr\u00e5de skal bevares. Det tillates ikke inngrep som skj\u00e6ringer, fyllinger eller andre tiltak med unntak av bestemmelsesomr\u00e5det #1. 3.3.1.2 Eksisterende asfalt innenfor form\u00e5let GN1 skal fjernes og erstattes med rene jordmasser. Ny vegetasjon skal gjenskape naturlikt omr\u00e5de med vegetasjon tiln\u00e6rmet lik den eksisterende. 3.4 Landbruks-, natur- og friluftsform\u00e5l 3.4.1 Friluftsform\u00e5l (FL) 3.4.1.1 Form\u00e5l avsatt til FL er eksisterende friluftsomr\u00e5de som skal videref\u00f8res uten tiltak, med unntak av n\u00f8dvendige sikringstiltak innenfor hensynssone for ras- og skredfare H310, jf. punkt 4.2. 3.5 Bruk og vern av sj\u00f8 og vassdrag, med tilh\u00f8rende strandsone 3.5.1 Friluftsomr\u00e5de (FV) 3.5.1.1 Form\u00e5let FV1 er regulert friluftsomr\u00e5de for Helvetesvatnet som skal videref\u00f8res. Tiltak innen form\u00e5let er ikke tillat. 4 Bestemmelser til hensynssoner (\u00a7\u00a7 12-6, 12-7 og 11-8) 4.1 Frisikt (H140) 4.1.1 Innenfor frisiktsoner skal det til enhver tid v\u00e6re fri sikt 0,5 m over tilst\u00f8tende vegers plan. 4.2 Sikrings-, st\u00f8y- og faresoner (\u00a7 11-8 a) (H310) 4.2.1 Innenfor hensynssone for ras- og skredfare H310 skal det gj\u00f8res sikringstiltak i tr\u00e5d med skredfarerapport, datert 11.05.2023. 4.2.2 H310_1, Skredfaren innenfor disse hensynssonene har st\u00f8rre \u00e5rlig sannsynlighet enn 1/100. Innenfor hensynssonene er det forbud mot tiltak i sikkerhetsklasse S1, S2 og S3 (jf. Byggteknisk forskrift \u00a7 7-3) f\u00f8r det er gjennomf\u00f8rt sikringstiltak slik at tilstrekkelig sikkerhet blir n\u00e5dd. Tilstrekkelig sikkerhet skal dokumenteres av fagkyndige. 4.2.3 H310_2, Skredfaren innenfor disse hensynssonene har st\u00f8rre \u00e5rlig sannsynlighet enn 1/1000. Innenfor hensynssonene er det forbud mot tiltak i sikkerhetsklasse, S2 og S3 (jf. Byggteknisk forskrift \u00a7 7-3) f\u00f8r det er gjennomf\u00f8rt sikringstiltak slik at tilstrekkelig sikkerhet blir n\u00e5dd. Tilstrekkelig sikkerhet skal dokumenteres av fagkyndige. 4.2.4 H310_3, Skredfaren innenfor disse hensynssonene har st\u00f8rre \u00e5rlig sannsynlighet enn 1/5000. Innenfor hensynssonene er det forbud mot tiltak i sikkerhetsklasse S3 (jf. Side 6 av 8 Reguleringsbestemmelser Arealplan-ID 4601_70350000 Byggteknisk forskrift \u00a7 7-3) f\u00f8r det er gjennomf\u00f8rt sikringstiltak slik at tilstrekkelig sikkerhet blir n\u00e5dd. Tilstrekkelig sikkerhet skal dokumenteres av fagkyndige. 4.3 Flomfare (H320) 4.3.1 Det er ikke tillatt med nye tiltak innenfor hensynssonen. 4.4 S\u00e6rlige hensyn til friluftsliv (\u00a7 11-8 c) (H530) 4.4.1 Innenfor hensynssone for friluftsliv H530 skal eksisterende turomr\u00e5de i st\u00f8rst mulig grad ivaretas. Tiltak innen omr\u00e5det skal godkjennes av ansvarlig myndighet. 4.5 Bevaring kulturmilj\u00f8 (\u00a7 11-8 c) (H570) 4.5.1 Innenfor bevaring for kulturmilj\u00f8 H570 skal bygningen bevares og tillates ikke revet. Det tillates ikke ytterligere bebyggelse innenfor hensynssonen. Vindusutformingen og takform skal opprettholdes. 5 Bestemmelsesomr\u00e5de 5.1 Bestemmelsesomr\u00e5de #1 5.1.1 Det skal v\u00e6re fylling innenfor s\u00f8rlig del av GN1, o_AVG3 og inn mot underetasje av bygg innenfor KBA1. Fyllingen skal beplantes med stedegen vegetasjon, jf. punkt 2.1.1. Det tillates maksimalt 1,5 meter synlig mur over fyllingen. 5.2 Bestemmelsesomr\u00e5de #2 5.2.1 Innenfor bestemmelsesomr\u00e5de #2 tillates etablering av bygg under bakkeniv\u00e5 i f\u00f8lgende felt: - KBA1 utenfor byggegrense i KBA1 - f_V1, V2 og f_FO6 5.3 Bestemmelsesomr\u00e5de #3 5.3.1 Innenfor bestemmelsesomr\u00e5det skal det sikres tiltak mot forurenset avrenning til naturomr\u00e5det GN1 og FV1 i bygge-, anleggsfasen og driftsfasen. 5.3.2 Innenfor bestemmelsesomr\u00e5det #3 tillates det ikke midlertidig mellomlagring av masser eller oppbevaring av store maskiner i bygge-, anleggs- og driftsfasen. 6 Rekkef\u00f8lgebestemmelser (\u00a7 12-7 nr. 10) 6.1 F\u00f8r rammetillatelse (felt KBA1) F\u00f8lgende skal leveres sammen med s\u00f8knad om rammetillatelse: 6.1.1 Uttale fra Bergen Vann til VA-rammeplanen. 6.1.2 Tiltaksplan mot forurensning av vassdrag, jf. punkt 2.6. 6.1.3 Redegj\u00f8relse for n\u00f8dvendige sikringstiltak, jf. punkt 4.2. 6.1.4 Utomhusplan, jf. punkt 3.1.1.11.b. 6.1.5 Farge- og materialpallett, jf. punkt 3.1.1.5.b. 6.1.6 Klimagassregnskap og redegj\u00f8relse, jf. punkt 3.1.1.11.a. Side 7 av 8 Reguleringsbestemmelser Arealplan-ID 4601_70350000 6.2 F\u00f8r igangsettingstillatelse (felt KBA1) F\u00f8lgende skal leveres sammen med s\u00f8knad om igangsettingstillatelse: 6.2.1 Redegj\u00f8relse for behandling og trafikksikker transport av eventuelle masseoverskudd, jf. punkt 2.3.3. 6.2.2 Plan for beskyttelse av omgivelsene i bygge- og anleggsfasen, jf. punkt 2.4.1 6.2.3 Detaljert vegteknisk plan godkjent av rette vegmyndighet, jf. punkt 2.5. 6.2.4 Forh\u00e5ndsuttalelse fra Bergen Vann. 6.2.5 Godkjent tiltaksplan for forurenset grunn, jf. punkt 3.1.1.11.c. 6.2.6 Avtale om levering av overskuddsmasser til deponi, jf. punkt 2.3.2 og 2.3.3. F\u00f8lgende skal v\u00e6re ferdig opparbeidet f\u00f8r det gis igangsettingstillatelse: 6.2.7 Utbedring av veg o_KV3 med trafikk\u00f8y o_AVT1-2 og fortau o_FO5 skal v\u00e6re ferdig opparbeidet. 6.2.8 Utbedring av fortau o_FO3 som ligg ved o_KV3, og av deler til fortau f_FO4 som ligger ved o_KV3 skal v\u00e6re ferdig opparbeidet. 6.2.9 N\u00f8dvendige sikringstiltak innenfor faresone H310, jf. punkt 4.2. 6.3 F\u00f8r bebyggelse tas i bruk (felt KBA1) 6.3.1 Utbedring av f_V1 fram til innkj\u00f8rsel vist med avkj\u00f8rselspil ved KBA1 skal v\u00e6re ferdig opparbeidet. 6.3.2 Utbedring av fortau f_FO6 fram til avkj\u00f8rsel V2 skal v\u00e6re ferdig opparbeidet. Dokumenter som gis virkning gjennom henvisning i bestemmelsene Bindende: \uf02d Skredfarerapport datert 11.05.2023 \uf02d Plan for bevaring av kantvegetasjon, datert 29.06.2022 Retningsgivende dokument: \uf02d Illustrasjonsplan datert 16.10.2023 \uf02d Snitt og oppriss del 2 datert 22.06.2023 \uf02d VA-rammeplan, datert 26.06.2023 Side 8 av 8 Reguleringsbestemmelser Arealplan-ID 4601_70350000 "
}