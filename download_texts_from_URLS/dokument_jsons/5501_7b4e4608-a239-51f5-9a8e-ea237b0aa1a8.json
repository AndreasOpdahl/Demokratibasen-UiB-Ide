{
  "dokument_id": "7b4e4608-a239-51f5-9a8e-ea237b0aa1a8",
  "doc_type": "case_presentation",
  "kommune": 5501,
  "tittel": "Refinansiering av l\u00e5n - Bjerkakerhallen AS",
  "url": "https://innsyn.tromso.kommune.no/application/getMoteDokument?dokid=2001592268",
  "tekst": "Arkivsaksnr. 24/01567-1 Saksbehandler Trond Eliassen Saksgang M\u00f8tedato Formannskapet 07.02.2024 Kommunestyret 14.02.2024 Refinansiering av l\u00e5n - Bjerkakerhallen AS Kommunedirekt\u00f8rens innstilling til vedtak: 1. Troms\u00f8 kommune aksepterer at det foretas f\u00f8lgende endringer i kommunestyrets garantivedtak av 20.06.2018, k-sak 128/18, ovenfor Bjerkakerhallen AS: - Punkt 5: \u00abDet forutsettes at l\u00e5ngiver etablerer 1 pr.pant i festekontrakt med p\u00e5st\u00e5ende eiendom, driftstilbeh\u00f8r og utest\u00e5ende fordringer\u00bb oppheves. - Punkt 9: \u00abGarantivedtak er kun gyldig i fem \u00e5r. Behov etter denne tid m\u00e5 behandles p\u00e5 nytt av kommunestyret\u00bb oppheves. 2. Det forutsettes at Statsforvaltningen i Troms og Finnmark aksepterer endrede garantivilk\u00e5r knyttet til kommunal garantistillelse ovenfor Bjerkakerhallen AS. Mari Enoksen Hult Konst. kommunedirekt\u00f8r 1 Hva saken gjelder Bjerkakerhallen AS, som er et heleid datterselskap av Troms\u00f8 Idrettslag (TIL), \u00f8nsker \u00e5 refinansiere kommunegaranterte l\u00e5n for \u00e5 oppn\u00e5 konkurransedyktige rentevilk\u00e5r. I den forbindelse er det n\u00f8dvendig \u00e5 endre garantivilk\u00e5r som kommunen stilte i forbindelse med innvilgelse av kommunal l\u00e5negaranti den 20.06.2018. I saken vil det gj\u00f8res en \u00f8konomisk og juridisk vurdering i samsvar med gjeldende garantibestemmelser. Saksutredning INNLEDNING Troms\u00f8 kommune har den 20.06.2018 (k-sak 128/18) vedtatt f\u00f8lgende: 1. Troms\u00f8 kommunes bidrag til realisering av Bjerkakerhallen p\u00e5 inntil 25 % av byggekostnad, dog oppad begrenset oppad til 20,3 millioner kroner, finansieres ved at kommunen skal dekke renter og avdrag p\u00e5 langsiktig l\u00e5n som Bjerkakerhallen AS opptar. L\u00e5net avdras p\u00e5 inntil 25 \u00e5r. \u00d8vrige vilk\u00e5r vedr\u00f8rende kommunalt bidrag fremkommer av forslag til avtale mellom Troms\u00f8 kommune og Bjerkakerhallen AS, vedlegg 1. 2. \u00c5rlig kommunalt bidrag gjennom rente- og avdragstilskudd ansl\u00e5s til kr 1,6 millioner kroner, og finansiering s\u00f8kes innarbeidet i kommunens \u00f8konomiplan for 2019-23. 3. Troms\u00f8 kommune gir simpel garanti for l\u00e5n Bjerkakerhallen AS opptar til oppf\u00f8ring av ny fotballhall, cageballhall og aktivitetssal. Garantien gjelder for hovedstol p\u00e5 kr 94 700 000,- med et tillegg p\u00e5 10 % av til enhver tid gjeldende hovedstol til dekning av eventuelle p\u00e5l\u00f8pte renter og omkostninger. 4. Garantitiden fordeles slik: L\u00e5nebel\u00f8p: kr 63 200 000 \u2013 Garantitid: 25 \u00e5r + tillegg p\u00e5 inntil 2 \u00e5r jfr. garantiforskriften \u00a7 3. Garantiansvaret reduseres i takt med nedbetaling av l\u00e5net. L\u00e5nebel\u00f8p: kr 31 500 000 \u2013 Garantitid: 5 \u00e5r + tillegg p\u00e5 inntil 2 \u00e5r jfr. garantiforskriften \u00a7 3 Det forutsettes at innkomne spillemidler og mva-kompensasjon g\u00e5r til nedbetaling p\u00e5 l\u00e5n. 5. Det forutsettes at l\u00e5ngiver etablerer 1 pr. pant i festekontrakt med p\u00e5st\u00e5ende eiendom, driftstilbeh\u00f8r og utest\u00e5ende fordringer. 6. Administrasjonssjefen gis myndighet til \u00e5 godkjenne/akseptere l\u00e5ntakers kredittvilk\u00e5r. 7. S\u00e5 lenge garantiforholdet eksisterer skal Bjerkakerhallen AS uoppfordret oversende til kommunen revisorgodkjent regnskap, s\u00e5 snart dette er offentlig kjent. 8. Det tas forbehold om fylkesmannens godkjennelse av garanti. 9. Garantivedtak er kun gyldig i fem \u00e5r. Behov etter denne tid m\u00e5 behandles p\u00e5 nytt av kommunestyret. I kommunestyre-sak 146/20 fra 28.10.20 ble garantien \u00f8kt med kr 12 662 200,-, og kommunens bidrag til finansiering tilsvarende \u00f8kt med inntil kr 5 880 000,-. Bjerkakerhallen AS ble stiftet i 2016 og selskapets form\u00e5l er oppf\u00f8ring og drift av idrettshall for fotball og andre aktiviteter som faller naturlig sammen med utviklingen av idretts- og aktivitetstilbudet i Troms\u00f8 Idrettslag. Selskapet har ikke \u00f8konomisk form\u00e5l, og eies 100 % av Troms\u00f8 idrettslag. 2 Hallen ble etablert i et omr\u00e5de p\u00e5 Troms\u00f8ya med flere skoler og barnehager, og har stor betydning for n\u00e6rmilj\u00f8et i form av \u00e5 skape trygge oppvekstvilk\u00e5r og sikre god helse. Prim\u00e6rbrukerne av hallen er medlemmer av Troms\u00f8 IL som gir et fotballtilbud til barn og unge p\u00e5 S\u00f8r-Troms\u00f8ya, men forsamlings- og fellesarealene bidrar samtidig til sosialt samkvem og trivsel for hele lokalmilj\u00f8et og befolkningen for \u00f8vrig. Som det fremkommer av opprinnelig garantivedtak skal kommunedirekt\u00f8ren til enhver tid p\u00e5se at garantihaverne, i dette tilfellet Bjerkakerhallen AS, har konkurransedyktige vilk\u00e5r p\u00e5 sine l\u00e5n. Dette har v\u00e6rt s\u00e6rlig viktig med tanke p\u00e5 siste tids rente\u00f8kninger, samt at kommunen selv b\u00e6rer en del av kapitalkostnadene. Det har v\u00e6rt l\u00f8pende dialog med selskapet med m\u00e5l \u00e5 refinansiere dagens l\u00e5neavtale med en total restgjeld p\u00e5 kr 64 439 793,- og en rente p\u00e5 6,73 %. Kommunedirekt\u00f8ren har v\u00e6rt av det oppfatning at dagens renteniv\u00e5 er for h\u00f8yt, og etter en vurdering av flere banker har en ansett at KLP kan tilby rente som ligger om lag 0,6- 1 % lavere enn dagens niv\u00e5. Troms\u00f8 kommune samlede garantiansvar Pr 31.12.2022 var kommunens totale garantiansvar p\u00e5 513,7 millioner kroner. Garantiansvaret fordeles etter form\u00e5l: - Private barnehager og andelsbarnehager: 34,0 millioner kroner - Energi: 3,6 millioner kroner - Kultur og idrett: 300,3 millioner kroner - Sosiale form\u00e5l: 22,8 millioner kroner - Kirke: 60,7 millioner kroner - Renovasjon: 42,3 millioner kroner - Samferdsel: 50,0 millioner kroner I tillegg har kommunestyret innvilget en utvidet l\u00e5negaranti til Perspektivet Museum p\u00e5 kr 1 047 150,- den 20 des.23. Garantiansvaret i kommunen er h\u00f8yt som f\u00f8lge av innvilgelse av store garantier til utbygging innenfor kultur-, idretts- og samferdselsform\u00e5l. Kommunestyret har den 26. april 2017 (k-sak 90/17) vedtatt nye retningslinjer og rammer for fremtidige garantistillelser. Retningslinjene klargj\u00f8r hvilke form\u00e5l som skal prioriteres og kriterier for \u00f8vrig som skal ligge for nye kommunale garantistillelser. Det er innf\u00f8rt krav om blant annet: - Obligatorisk rapporteringsplikt for alle kommunale garantihavere hvor kommunen minimum en gang i \u00e5ret f\u00e5r oversendt revisorgodkjent regnskap. - Med fare for mislighold av l\u00e5neforpliktelser skal kommunen umiddelbart underrettes - Ved vesentlige endringer i organisering, styreform og vedtekter skal kommunen underrettes Retningslinjer vil gi kommunen fortl\u00f8pende oversikt over den \u00f8konomiske status tilknyttet garantiportef\u00f8ljen, og om n\u00f8dvendig sette i verk tiltak for \u00e5 forhindre at garantier blir misligholdt. Juridisk vurdering av kommunal garanti Utgangspunktet for vurderingen er lov om kommuner og fylkeskommuner (kommuneloven) \u00a7 14-19, 1 avsnitt: Kommuner og fylkeskommuner kan ikke stille kausjon eller annen \u00f8konomisk garanti for virksomhet som drives av andre enn kommunen eller fylkeskommunen selv, hvis garantien 3 inneb\u00e6rer en vesentlig \u00f8konomisk risiko eller er stilt for n\u00e6ringsvirksomhet. Et tilsagn om kausjon eller annen \u00f8konomisk garanti som en kommune eller fylkeskommune stiller for virksomhet som drives av andre enn kommunen eller fylkeskommunen selv, er bare gyldig hvis vedtaket om \u00e5 stille garantien er godkjent av departementet. Ved godkjenningen skal departementet bare vurdere om garantien er i strid med f\u00f8rste ledd eller forskrift gitt i medhold av denne paragrafen. Departementet kan ikke godkjenne garantier i strid med f\u00f8rste ledd eller forskrift gitt i medhold av denne paragrafen. Er garantien godkjent av departementet, regnes den ikke som ugyldig, selv om den er i strid med f\u00f8rste ledd eller forskrift gitt i medhold av denne paragrafen. Det er forutsetning at garantien ikke inneb\u00e6rer en vesentlig \u00f8konomisk risiko eller kan knyttes til n\u00e6ringsvirksomhet. I ny kommunelov er det inntatt et generelt forbud mot garantier som inneb\u00e6rer vesentlig \u00f8konomisk risiko for kommunen. Dette klargj\u00f8r at garantier bare kan gis n\u00e5r det er \u00f8konomisk forsvarlig, og at det alltid m\u00e5 gj\u00f8res en risikovurdering av garantistillelsene. Hva som anses som vesentlig \u00f8konomisk risiko er ikke klart definert, men i forarbeidene til ny lov trekkes frem f\u00f8lgende forhold: - Sannsynlighet for at garantien m\u00e5 innfris - Konsekvenser av det eventuelle \u00f8konomiske tapet - Flere usikre forhold kommunen ikke r\u00e5r over Kommunene m\u00e5 alts\u00e5 gj\u00f8re en samlet risikovurdering hvor st\u00f8rrelsen p\u00e5 garantien samt kommunens evne til \u00e5 h\u00e5ndtere tap m\u00e5 legges til grunn. Formuleringen \u201dut\u00f8velse av n\u00e6ringsvirksomhet\u201d har eller ingen presis avgrensing, men i forarbeidene til loven gis uttrykk for at man vil legge vekt p\u00e5 om virksomheten har et gevinstform\u00e5l. Det m\u00e5 videre legges vekt p\u00e5 hvorvidt virksomheten driver i et marked. Virksomheter som vanligvis ytes av det private, m\u00e5 som utgangspunkt regnes som n\u00e6ring etter sin art. Bjerkakerhallen AS har som form\u00e5l med sin virksomhet: Oppf\u00f8ring og drift av idrettshall for fotball og andre aktiviteter som faller naturlig sammen med utviklingen i idretts- og aktivitetstilbudet i Troms\u00f8 Idrettslag. Selskapet har ikke \u00f8konomisk form\u00e5l. Kommunedirekt\u00f8ren er av den oppfatning at Bjerkakerhallen AS kan innvilges / videref\u00f8re l\u00e5negarantien i henhold til vilk\u00e5rene i kommunelovens \u00a7 14-19. Statsforvalteren i Troms og Finnmark har tidligere godkjent garantistillelsen senest i brev av 2.11.2020. 4 \u00d8konomisk risikovurdering av kommunal garanti Tabellen nedenfor viser sentrale \u00f8konomiske n\u00f8kkeltall for \u00e5rene 2023 og 2022 for Bjerkakerhallen AS: \u00d8konomiske n\u00f8kkeltall ( i hele tusen) 2023* 2022 Driftsinntekter 6 159 5 040 Driftsresultat 2 009 1 019 \u00c5rsresultat -1 496 -1 981 Sum eiendeler 67 248 69 452 Sum egenkapital -2 454 -958 Sum gjeld 69 702 70 411 Driftsmargin (%): Driftsresultat i % av driftsinntekter 32,62 % 20,22 % Likviditetsgrad 1: Oml\u00f8psmidler / Kortsiktig gjeld 1,68 2,18 Egenkapitalandel (%) -3,65 % -1,40 % Gjeldsgrad: Gjeld / Egenkapital -28,40 -73,50 Totalrentabilitet (%): Avkastning p\u00e5 totalkapitalen 2,99 % 1,50 % *Forel\u00f8pige regnskapstall som ikke er styrebehandlet eller revisorgodkjent Etter at Ler\u00f8yhallen er tatt i bruk har en ikke klart \u00e5 drifte den med overskudd. Bjerkakerhallen AS hadde et negativt \u00e5rsresultat i 2002 p\u00e5 n\u00e6rmere 2 millioner kroner, og det forventes et underskudd i 2023 p\u00e5 rundt 1,5 millioner kroner. Som f\u00f8lge av h\u00f8y gjeldsgrad, \u00f8kte kapitalutgifter og underskudd p\u00e5 driften er egenkapitalen brukt opp. Likviditeten anses som tilfredsstillende. Eier, Troms\u00f8 Idrettslag, har hatt en positiv \u00f8konomisk utvikling det siste \u00e5r gjennom blant annet: - Salg av aksjer i Alfheim stadion II AS - Spillersalg - Gode sportslige resultater som gir \u00f8kte inntekter - Ny mediaavtale som gir \u00f8kte inntekter Eier vil i s\u00e5 m\u00e5te v\u00e6re bedre rustet til \u00e5 st\u00f8tte opp under driftsselskapet for Ler\u00f8yhallen. Som det fremkommer i \u00e5rsrapport for 2022 har styret vurdert det slik at selskapet kan driftes videre. Bjerkakerhallen AS har blant annet bokf\u00f8rt gjeld mot morselskapet Troms\u00f8 Idrettslag p\u00e5 kr 1 200 000 som kan konverteres til egenkapital. KLP kan tilby Bjerkakerhallen AS l\u00e5n under forutsetning av krav vedr\u00f8rende pant i selskapets anleggsmidler fjernes. KLP har ikke kapasitet eller mulighet til \u00e5 etablere pant slik kommunen opprinnelig har stilt krav om i garantivedtaket fra 20.06.2018. Bakgrunnen for at kommunen har bedt kreditor \u00e5 stille pant er at den kommunegaranterte gjelden skal ha prioritet ved et eventuelt mislighold. Hvis kommunen i ytterste tilfelle m\u00e5 overta 5 garantiansvaret vil det i s\u00e5 fall v\u00e6re mulighet for \u00e5 overta pantsatte eiendeler og anleggsmidler. Kommunedirekt\u00f8ren anser i dette tilfellet at vilk\u00e5ret om kreditors pantstillelse i praksis ikke vil gi kommunen noen h\u00f8yere sikkerhet tilknyttet den kommunegaranterte gjelden. Dette skyldtes flere forhold: - Bjerkakerhallen AS vil ikke under noen omstendigheter kunne oppta nye l\u00e5n uten at det vil ligge et krav om kommunal l\u00e5negaranti som sikkerhet. Det vil derfor alltid v\u00e6re den kommunegaranterte gjelden som vil ha prioritet ved et krav om innfrielse av garantiansvaret / mislighold av gjeld. - Bjerkakerhallen AS mottar \u00e5rlige tilskudd fra Troms\u00f8 kommune, og det vil kunne stilles krav fra kommunen at det ikke opptas ny gjeld i selskapet. Kommunedirekt\u00f8ren er av den oppfatning av hensynet til at Bjerkakerhallen AS oppn\u00e5r konkurransedyktige rentevilk\u00e5r veier tyngre enn et proforma krav om pantesikkerhet. Ved \u00e5 f\u00e5 refinansiert l\u00e5n i KLP vil selskapet f\u00e5 om lag kr 500 000 i reduserte \u00e5rlige renteutgifter noe som i seg selv bidrar til bedre \u00f8konomi og mindre risiko knyttet til den kommunale garantistillelsen Statsforvaltningen i Troms og Finnmark har ogs\u00e5 stilt sp\u00f8rsm\u00e5l vedr\u00f8rende tolkning av vedtakspunkt 9 i opprinnelige garantivedtak: Garantivedtak er kun gyldig i fem \u00e5r. Behov etter denne tid m\u00e5 behandles p\u00e5 nytt av kommunestyret. Etter dialog med Statsforvaltningen i Troms og Finnmark har kommunen fjernet dette punktet ved nye garantistillelser for \u00e5 forhindre at det stilles sp\u00f8rsm\u00e5l ved varigheten til allerede innvilgede garantier. Oppsummering Kommunedirekt\u00f8ren anbefaler av opprinnelig garantivedtak av 20.06.2018 endres p\u00e5 f\u00f8lgende m\u00e5te: - Punkt 5: \u00abDet forutsettes at l\u00e5ngiver etablerer 1 pr.pant i festekontrakt med p\u00e5st\u00e5ende eiendom, driftstilbeh\u00f8r og utest\u00e5ende fordringer\u00bb oppheves. - Punkt 9: \u00abGarantivedtak er kun gyldig i fem \u00e5r. Behov etter denne tid m\u00e5 behandles p\u00e5 nytt av kommunestyret\u00bb oppheves. \u00d8vrige garantivilk\u00e5r, herunder nedbetalingstid, vil fortsatt v\u00e6re i samsvar med kommunestyrets vedtak av 20.06.2018, k-sak 128/18. Det forutsettes at Statsforvaltningen i Troms og Finnmark aksepterer endrede garantivilk\u00e5r knyttet til kommunal garantistillelse ovenfor Bjerkakerhallen AS. Konklusjon Kommunedirekt\u00f8ren \u00f8nsker \u00e5 legge til rette for at Bjerkakerhallen AS oppn\u00e5r konkurransedyktige rentevilk\u00e5r p\u00e5 kommunegarantert l\u00e5negjeld. I den forbindelse m\u00e5 det foretas noen endringer i kommunestyrets garantivedtak fra 20.06.2018, herunder at kravet om at kreditor tar pant i selskapets anleggsmidler fjernes. Vedtakskompetanse Kommunestyret 6 Vedlegg SAKSPROTOKOLL - KOMMUNAL L\u00c5NEGARANTI OG \u00d8KONOMISK BIDRAG - BJERKAKERHALLEN AS - 20062018 Saksprotokoll KST sak 146_20, S\u00f8knad om \u00f8kt kommunal dekning og utvidet kommunal l\u00e5negaranti - Bjerkakerhallen AS, 28.10.2020 \u00c5rsregnskap 2022 Bjerkakerhallen AS Regnskap 2023 Bjerkakerhallen AS Balanse 2023 Bjerkakerhallen AS 7 "
}