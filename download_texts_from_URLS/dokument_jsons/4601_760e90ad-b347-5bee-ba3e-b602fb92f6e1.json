{
  "dokument_id": "760e90ad-b347-5bee-ba3e-b602fb92f6e1",
  "doc_type": "case_attachment",
  "kommune": 4601,
  "tittel": "Vedtak_-_Byggesak_-_Bergen_149_241_-_Gravdalsrinden_5_-_to_eneboliger",
  "url": "https://bergen.kommune.no/politikere-utvalg/api/fil/bk360/11425839/Vedtak-Byggesak-Bergen-149-241-Gravdalsrinden-5-to-eneboliger",
  "tekst": " V\u00e5r dato: V\u00e5r ref: 09.10.2024 2024/10683 Deres dato: Deres ref: 12.02.2024 Ina Karin Torsvik Saksbehandler, innvalgstelefon Gravdalsveien 28 A Hilde \u00d8ye, 5557 2130 5165 Laksev\u00e5g Bergen kommune gbnr. 149/241, Gravdalsrinden 5. Klage p\u00e5 tillatelse til oppf\u00f8ring av to eneboliger. Vi viser til Bergen kommunes oversendelse av klagesaken i brev datert 09.07.2024. Vedtak Statsforvalteren omgj\u00f8r Bergen kommunes vedtak datert 13.02.2024, referanse BYGG- 2023/14050-25. Vi avsl\u00e5r s\u00f8knaden om dispensasjon for to eneboliger p\u00e5 gbnr. 149/241. Sakens bakgrunn Bergen kommune har innvilget s\u00f8knad om riving av eksisterende uthus, oppf\u00f8ring av to eneboliger p\u00e5 henholdsvis 122,1 m2 og 116,7 m2 og parkeringsareal p\u00e5 72m2, med tilh\u00f8rende utomhusareal, tre murer p\u00e5 eiendom gbnr. 149/241, og opparbeiding av vei/kryss til fylkesveg 5206 Gravdalsvegen i henhold til reguleringsplan. Vedtaket er datert 13.02.2024. Det ble s\u00f8kt om dispensasjon fra KPA2018 \u00a7 3 om plankrav, og plankart i reguleringsplanen hvor det er tegnet inn en enebolig. Bergen kommune er av den oppfatning at det foreligger rettslig grunnlag for \u00e5 dispensere fra plankartet i reguleringsplanen, jf. plan- og bygningsloven (pbl.) \u00a7 19-2. Videre mener kommunen at tiltaket kan unntas fra plankravet i kommuneplanen. Du har som nabo, p\u00e5 eiendom med gbnr. 149/1176, p\u00e5klaget vedtaket i brev datert 12.02.2024. I klagen gir du uttrykk for at tiltaket vil for\u00e5rsake d\u00e5rligere lysforhold p\u00e5 det eneste egnede uteoppholdsarealet til din eiendom. Videre anser du ikke svaret fra tiltakshaver ang\u00e5ende dette som korrekt eller utfyllende nok. I den anledning viser du ogs\u00e5 til KPA \u00a7 26.4.7 og byggteknisk forskrift \u00a7 8-3. Videre trekker du frem at uteplassen til nybygget riktignok er vendt mot garasjen, men slik du tolker situasjonsplanen vil selv dette uteomr\u00e5det ha vesentlig innsyn til eneste egnede uteoppholdsareal p\u00e5 din eiendom, samt at fasadetegningene p\u00e5 vestsiden og nordsiden av bolig 1, vil ha store vinduer med innsyn fra stuen og direkte ned til ditt uteoppholdsareal. Nabomerknaden er heller ikke tilfredsstillende besvart eller kommentert. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Du konkluderer med at du \u00f8nsker en ny gjennomgang av saken hvor problemer knyttet til solforhold, innsyn og utsiktsforhold som p\u00e5virker din eiendom, blir vurdert p\u00e5 nytt. Du anmoder prim\u00e6rt om at vedtaket om rammetillatelse blir avvist, og sekund\u00e6rt at saken m\u00e5 gjennomg\u00e5s p\u00e5 nytt p\u00e5 grunn av manglende svar p\u00e5 nabomerknader. Vi viser til klagen i sin helhet. Saken ble behandlet av utvalg for milj\u00f8 og byutvikling i m\u00f8te den 25.06.2024 under sak 229/24. Klagen ble ikke tatt til f\u00f8lge. Saken er derfor sendt til Statsforvalteren for endelig klagebehandling. Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon Eiendommen ligger i et omr\u00e5de som i kommuneplanens arealdel for Bergen kommune, vedtatt av Bystyret den 19.06.2019, er avsatt til bebyggelse og anlegg, ytre fortettingssone. Eiendommen er ogs\u00e5 regulert til enebolig i reguleringsplan LAKSEV\u00c5G. YTRE NYG\u00c5RD, ENDRET REGULERINGS- OG BEBYGGELSESPLAN, ikrafttredelsesdato 04.09.1964. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.1 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.2 Virkningen av feil ved behandlingsm\u00e5ten Det f\u00f8lger av forvaltningsloven (fvl.) \u00a7 41 at dersom reglene om behandlingsm\u00e5ten i loven ikke er overholdt ved behandlingen av en sak som gjelder enkeltvedtak, er vedtaket likevel gyldig n\u00e5r det er \u00abgrunn til \u00e5 regne med at feilen ikke kan ha virket bestemmende p\u00e5 vedtakets innhold\u00bb. Statsforvalterens vurdering Innledende kommentarer Vi vurderer saken som godt nok opplyst, det er klaget til rett tid, og vilk\u00e5rene for \u00e5 behandle klagen er oppfylt. 1 Ot.prp. nr. 32 (2007-2008) s. 242. 2 Se Prop. 169 L (2020-2021) s. 25. Side: 3/6 Utgangspunktet ved byggesaksbehandlingen etter plan- og bygningsloven er at kommunen skal gi tillatelse til tiltak som ikke strider mot bestemmelser gitt i eller i medhold av loven, jf. pbl. \u00a7 21-4 f\u00f8rste avsnitt. Det er p\u00e5 det rene at oms\u00f8kt tiltak krever unntak fra plankrav etter KPA \u00a7 3.3.1 og dispensasjon fra gjeldende reguleringsplankart. Det avgj\u00f8rende for at kommunen skal kunne gi byggetillatelse i saken er derfor om vilk\u00e5rene for \u00e5 gi unntak fra plankravet etter KPA \u00a7 3.3.1 er oppfylt, og om vilk\u00e5rene for \u00e5 gi dispensasjon fra gjeldende reguleringsplankart er oppfylt. Anf\u00f8rt saksbehandlingsfeil I klagen har du flere kommentarer i tilknytning til behandlingen av nabomerknadene i saken. Du mener at tiltakshaver ikke har svart utfyllende nok p\u00e5 dine punkter ang\u00e5ende solforhold, innsyn, utsikt og murer. I tillegg viser du til at nabomerknad fra gbnr. 149/1180 ikke var kommet med i f\u00f8rste vedtak. Videre trekker du ogs\u00e5 frem at det blandes mellom kommentarer fra bnr. 101 og bnr. 1176, blant annet om overvannsproblematikk. Samlet tolker vi disse kommentarene som en anf\u00f8rsel om saksbehandlingsfeil. Kommunen har i fagnotatet vurdert disse merknadene fra deg. Kommunen viser til at det som f\u00f8lge av at det ble oppdaget feil ved behandlingen av nabomerknader, ble det utstedt nytt vedtak den 13.02.2024, som erstattet vedtaket datert 23.01.2024. Her er merknadene fra bnr. 1180 og bnr. 537 ogs\u00e5 tatt med. I fagnotatet har kommunen vurdert at det \u00abeksisterer ingen plikt for s\u00f8ker til \u00e5 kommentere eller svare ut mottatte merknader i enhver sak. S\u00f8ker m\u00e5 sammenstille mottatte tilbakemeldinger p\u00e5 nabovarselet, og s\u00f8rge for at alle n\u00f8dvendige opplysninger blir sendt inn med s\u00f8knaden til kommunen. En eventuell plikt til \u00e5 svare p\u00e5 merknader gjelder kun i den utstrekning det er relevant for tiltaket og n\u00f8dvendig for kommunens behandling. I denne saken har kommunen tatt s\u00f8knaden til behandling uten \u00e5 anse ytterligere kommentarer fra s\u00f8ker som n\u00f8dvendig for kommunens behandling. Denne behandlingen kan ikke utgj\u00f8re en feil med virkninger for vedtaket\u00bb. Etter byggesaksforskriften \u00a7 5-4 f\u00f8rste avsnitt, jf. tredje avsnitt bokstav n skal s\u00f8knad om tillatelse til et tiltak inneholde \u00abredegj\u00f8relse for nabovarslig og nabomerknader\u00bb, \u00abi den utstrekning de er relevante for tiltaket og n\u00f8dvendige for kommunens behandling\u00bb. Vi er enige med kommunen i at det ikke eksisterer en plikt for s\u00f8ker til \u00e5 kommentere ut alle merknader i enhver sak, ettersom plikten til \u00e5 fremlegge opplysningene gjelder \u00abi den utstrekning de er relevante for tiltaket og n\u00f8dvendig for kommunens behandling\u00bb. Vi kan ikke se at ytterligere svar p\u00e5 nabomerknadene har v\u00e6rt \u00abn\u00f8dvendig for kommunens behandling\u00bb. Vi mener derfor at dette ikke utgj\u00f8r en feil som har virket bestemmende p\u00e5 vedtakets innhold, jf. fvl. \u00a7 41. Dispensasjon fra reguleringsplankart Kommunen har innvilget unntak fra plankravet i KPA, jf. \u00a7 3.3.1. F\u00f8lgene av at kommunen innvilger unntak fra plankravet i KPA, er at gjeldende reguleringsplan m\u00e5 legges til grunn for saksbehandlingen, fullt ut, jf. plan- og bygningsloven \u00a7 12-4 tredje avsnitt, jf. \u00a7 1-1 tredje avsnitt. Selv om reguleringsplanen er gammel, gjelder denne inntil den blir opphevet, endret, erstattet eller satt til side av ny plan etter gjeldende lov, jf. plan- og bygningsloven \u00a7 34-2 fjerde avsnitt. Gjeldende reguleringsplan viser i plankartet eiendomsomr\u00e5det med en enebolig. Plankartet regulerer ikke eiendomsgrenser, men har inntegnet plasser p\u00e5 bebyggelse spredt i planomr\u00e5det. Det oms\u00f8kte tiltaket, som inneb\u00e6rer oppf\u00f8ring av to nye boliger, strider derfor med reguleringsplankartet. P\u00e5 dette punktet slutter vi oss til kommunens tolkning. Selv om b\u00e5de Side: 4/6 tiltakshaveren og kommunen har antydet at arealdisponeringen kanskje ikke f\u00f8lges fullt og helt, men at det i stedet gj\u00f8res konkrete vurderinger fra sak til sak, er kommunen entydig om at p\u00e5tegningen av antall bygninger har v\u00e6rt ment \u00e5 v\u00e6re rettslig bindende. Vi er enige i dette, og ser ikke at det er ikke konkrete holdepunkter for en annen forst\u00e5else. Det kreves derfor dispensasjon. Sp\u00f8rsm\u00e5let er om en dispensasjon vil f\u00f8re til at hensynene bak reguleringsplankartet blir \u00abvesentlig tilsidesatt\u00bb, jf. pbl. \u00a7 19-2 andre avsnitt. Hovedhensynet bak \u00e5 regulere antall boliger per eiendom, er \u00e5 p\u00e5se at infrastrukturen er tilrettelagt for antall boliger p\u00e5 en tilfredsstillende m\u00e5te. I tillegg vil en regulering av antall boliger per eiendom sikre lys og luft mellom eiendommene, sikre tilstrekkelig uteoppholdsareal, parkering og en hensiktsmessig plassering i terrenget. Reguleringsplanen skal p\u00e5 den andre siden ikke bare ivareta hensynet til utviklingen av det konkrete byggeomr\u00e5det, men ogs\u00e5 forutberegnelighet for deg og andre ber\u00f8rte. Innretningen av arealplanleggingen er en kommunal oppgave iht. plan- og bygningsloven \u00a7 12-1. Innbyggerne skal kunne innrette seg i tiltro til det som framg\u00e5r av planen, og at endringer av mer generell betydning for bebyggelsesm\u00f8nsteret mv., skjer etter framgangsm\u00e5tene i plan- og bygningsloven kapittel 11 og 12 om endring av planer. Bergen kommune har vurdert at \u00abomr\u00e5det i reguleringsplanen i all hovedsak ikke er realisert i henhold til plankartet\u00bb. Sivilombudet har i flere uttalelser, se blant annet SOM-2015-2658, gitt uttrykk for at det kun er der en reguleringsplan er fraveket i s\u00e5 stor grad at hensynene bak planen ikke lenger kan ivaretas i samsvar med det som var planens intensjon da den ble vedtatt, at dette kan tilsi at hensynene bak planen ikke blir \u00abvesentlig tilsidesatt\u00bb dersom det gis dispensasjon fra planen. Den klare hovedregelen er som nevnt at reguleringsplaner skal f\u00f8lges inntil de endres eller oppheves. Dispensasjonsvurderingen m\u00e5 alltid ta utgangspunkt i hensynene bak planen slik den er vedtatt, og ikke ut fra en oppfatning om hva som er rimelig eller hensiktsmessig utnyttelse i dag.3 Den aktuelle reguleringsplanen er fra 1964. Dersom man sammenligner reguleringsplankartet og dagens situasjon i omr\u00e5det, ser man at reguleringsplankartet er fraveket i stor grad. Kartene illustrerer at inntegnet plassering p\u00e5 bebyggelsen i reguleringsplankartet ikke er fulgt. Man ser blant annet at det er bygget flere boliger enn det som er inntegnet p\u00e5 reguleringsplankartet: Figur 2: Utklipp fra reguleringsplankart Figur 1: Utklipp fra dagens kart 3 Jf. SOM-2018-194 mfl. Side: 5/6 At planen er fraveket gjennom en rekke tidligere enkeltsaker, er derimot ikke uten videre avgj\u00f8rende i seg selv, dersom det fortsatt er mulig \u00e5 ivareta hensynene bak reguleringen. Det er heller ikke gitt at alle deler av reguleringsplanen, og den rettsvirkningen denne er ment \u00e5 ha, generelt har mistet sin virkning. Planomr\u00e5det er stort. Selv om bebyggelsen varierer, betyr ikke dette at planen helt har mistet sin styringsfunksjon, hverken i sin helhet, eller for alle deler av omr\u00e5det. Begrunnelsen for \u00e5 dispensere m\u00e5 ogs\u00e5 v\u00e6re konkret ut fra forholdene p\u00e5 gbnr. 149/241, og dette reflekteres i liten grad av kommunens begrunnelse i tillatelsen 13.02.2024 pkt. 3.6. Feilen er heller ikke reparert i klageomgangen, jf. fagnotat 20.03.2024 punkt 3. Statsforvalteren utelukker ikke at kommunens generelle strategier og \u00f8nsket arealpolitikk kan v\u00e6re relevante momenter i en samlet vurdering, men dette m\u00e5 i s\u00e5 fall gjelde ved avveiningen av fordeler og ulemper, f\u00f8rst etter at det er avklart at behovet og hensynene bak reguleringen ikke gjelder med styrke, for s\u00e5 vidt gjelder den konkrete eiendommen. Eiendommen gbnr. 149/241 er i dag bebygget med en bolig, langt p\u00e5 veg i samsvar med arealplanen fra 1964. Deler av de oms\u00f8kte arealene som tillatelsen gjelder, er avsatt med gr\u00f8nn skravur. Sammenlignet med andre deler av planen, kan inntegningen virke mer som illustrasjoner, og ikke som en del av omr\u00e5dene som er regulert til offentlige friarealer. P\u00e5tegningen er likevel en tydelig indikasjon p\u00e5 at nettopp disse restarealene kan v\u00e6re tiltenkt funksjoner som \u00e5pne og gr\u00f8nne arealer mellom bebyggelsen, og at det avsatte bebyggelsesm\u00f8nsteret skal opprettholdes. Det er fortsatt mulig \u00e5 ivareta disse hensynene, selv om det har skjedd en viss fortetting i omr\u00e5det, blant annet p\u00e5 gbnr. 149/101 (nr. 28B) og 149/296 (nr. 19). Slik saken er opplyst for oss, er det heller ikke entydig at s\u00f8knaden gjelder hensiktsmessig utnyttelse av en resttomt, eller at det ikke er andre eiendommer i omr\u00e5det med et likt eller tilsvarende potensiale for fortetting eller transformasjon. Eiendommen gbnr. 149/241 framst\u00e5r i stedet som ferdig utbygget i samsvar med reguleringen fra 1964, gitt at antall boliger er ment \u00e5 v\u00e6re bindende, slik kommunen har lagt til grunn. Oppf\u00f8ring av to nye eneboliger i strid med planen, m\u00e5 i det aktuelle omr\u00e5det anses som en vesentlig tilsidesettelse. Statsforvalteren viser i den forbindelse til at dispensasjonsbestemmelsen i plan- og bygningsloven ikke er ment \u00e5 grunnlag for en praksis med generelle endringer av bebyggelsesm\u00f8nsteret. Da settes hensynene til langsiktighet, transparens og forutberegnelighet for deg og andre innbyggere, vesentlig til side. Statsforvalteren plikter \u00e5 hindre at det utvikler seg lokale dispensasjonspraksiser som kan undergrave den kommunale langtidsplanleggingen, jf. bl.a. SOM-2011-87 og plan- og bygningsloven \u00a7 3-2 siste avsnitt. P\u00e5 denne bakgrunnen har vi kommet til at vilk\u00e5rene for \u00e5 dispensere fra reguleringsplanen slik den foreligger, ikke er oppfylt, jf. plan- og bygningsloven \u00a7 19-2 andre avsnitt. Vi har derfor tatt klagen din til f\u00f8lge, og omgjort kommunens rammetillatelse til avslag. Etter dette er det ikke n\u00f8dvendig \u00e5 g\u00e5 n\u00e6rmere inn p\u00e5 mulige fordeler og ulemper ved \u00e5 dispensere. Av samme grunn vil vi heller ikke g\u00e5 n\u00e6rmere inn p\u00e5 de andre klagegrunnene du har tatt opp eller vurderingen av unntak fra plankravet. Oppsummering Statsforvalteren omgj\u00f8r kommunens vedtak datert 13.02.2024. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. Side: 6/6 Klagen har f\u00f8rt frem. Etter forvaltningsloven \u00a7 36 skal klager da gj\u00f8res kjent med retten til \u00e5 f\u00e5 dekning for vesentlige sakskostnader som har v\u00e6rt n\u00f8dvendige for \u00e5 f\u00e5 endret vedtaket. Eventuelle krav om sakskostnader m\u00e5 settes frem innen tre uker fra dette brevet ble mottatt. Kravet skal stiles til Statsforvalteren i Vestland. Utgiftene skal v\u00e6re dokumenterte. Utgifter til partens eget arbeid med klagen dekkes normalt ikke. Med hilsen Arnt Erik Nordheim (e.f.) Hilde \u00d8ye seniorr\u00e5dgiver r\u00e5dgiver Dokumentet er elektronisk godkjent Kopi til: Anne Karin Torsvik Gravdalsveien 28 B 5165 Laksev\u00e5g Kim Erik Kongsvik Sundal Nyb\u00f8vegen 27 A 5221 Nesttun COPLAN AS Skjellvikaveien 12C 3237 SANDEFJORD BERGEN KOMMUNE Postboks 7700 5020 BERGEN "
}