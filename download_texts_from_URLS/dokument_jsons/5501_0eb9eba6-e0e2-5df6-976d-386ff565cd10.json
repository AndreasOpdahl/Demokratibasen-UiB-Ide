{
  "dokument_id": "0eb9eba6-e0e2-5df6-976d-386ff565cd10",
  "doc_type": "case_attachment",
  "kommune": 5501,
  "tittel": "Sv_ VS_ Anmodning om avklaring vedr\u00f8rende valglovens \u00a7 6-7 andre ledd",
  "url": "https://innsyn.tromso.kommune.no/application/getMoteDokument?dokid=2002089626",
  "tekst": "From: support@valgdirektoratet.no Sent: Fri, 16 May 2025 11:50:17 +0200 To: \"\u00d8RJAN MYRVOLL\" <Orjan.Myrvoll@tromso.kommune.no> Subject: Sv: VS: Anmodning om avklaring vedr\u00f8rende valglovens \u00a7 6-7 andre ledd Hei \u00d8rjan, Kravet til at velgere skal kunne ta seg inn i valglokalet uten hjelp i valgloven \u00a76-7 (1) andre pkt som er en regel om tilgjengelighet som har sammenheng med kravet til universell utforming av inngangsparti jf. valgforskriften \u00a76-2 (1) og byggteknisk forskrift \u00a712-4. Det betyr at dersom inngangspartiet er universelt utformet i henhold til forskriften skal dette tolkes som om velgere kommer seg inn uten hjelp. Det betyr imidlertid ikke at kommunene automatisk skal melde inn i grunnlagsdata (kunngj\u00f8re) at velgere ikke kommer seg inn i valglokalet uten hjelp hvis overnevnte vilk\u00e5r ikke er oppfylt. Velgere kan komme seg inn i valglokalet ogs\u00e5 uten hjelp hvis det f.eks. er annen l\u00f8sning for automatisk d\u00f8r\u00e5pning eller at d\u00f8ren alltid er \u00e5pen. Det er det som menes med \"Det er ingen plikt til \u00e5 kunngj\u00f8re at hovedl\u00f8sningen helt eller delvis.....\" Nevnte setning g\u00e5r kun p\u00e5 universell utforming og viser til at det er rom for tilrettelegging. Det er mulig \u00e5 dispensere fra kravet om at velgere skal kunne komme seg inn uten hjelp dersom det er \"s\u00e6rlige grunner til det\". Men det er ikke mulig \u00e5 dispensere fra kravet om at alle velgere skal kunne ta seg inn med hjelp jf. valgloven \u00a76-7 (2). Disse valglokalene skal registreres i EVA grunnlagsdata for kunngj\u00f8ring. Som nevnt i forrige e-post gjelder kravet til universell utformet inngangsparti valglokalets hovedinngang. Dvs. det skal kunngj\u00f8res dersom velgere ikke kan ta seg inn uten hjelp via hovedinngangen. Dette gjelder til tross for at en alternativ inngang oppfyller vilk\u00e5rene. Kravene ovenfor gjelder kun den lovp\u00e5lagte kunngj\u00f8ringen som vises p\u00e5 Valgdirektoratet sin nettside valglokaler.no. Den enkelte kommune st\u00e5r fritt til \u00e5 kunngj\u00f8re n\u00e6rmere hvordan tilgjengeligheten er til valglokalene via andre kanaler for sine innbyggere. Vennlig hilsen Tor Endresen Kontaktsenter Valgdirektoratet Torsdag, 2025-05-15 klokken 19:04 +0200, skrev \u00d8RJAN MYRVOLL: Hei! Takk for svar. Hensikten i vurderingene deres bifalles, men etter litt betenkningstid er jeg juridisk uenig i konklusjonen. Inntil forskriften ogs\u00e5 sl\u00e5r fast at velgerne skal kunne ta seg frem til valglokalet uten hjelp, etter den avgrensing byggteknisk forskrift gir for gangadkomst i definisjoner (\u00a7 1-3, bokstav d), kan ikke kravet om kunngj\u00f8ring gjelde valglokaler der velgeren faktisk kan komme seg inn uten hjelp. Det vil v\u00e6re misvisende. S\u00e6rlig hvis kunngj\u00f8ringen p\u00e5 valglokaler.no ikke gir rom for \u00e5 utdype hvilke forhold det gjelder. Prop. 45 L (2022-2023), s. 154: Departementet foresl\u00e5r en forskriftshjemmel for \u00e5 kunne konkretisere hvilke bygningsmessige kvaliteter et bygg m\u00e5 ha for \u00e5 kunne benyttes som et valglokale. [...] Plikten til universell utforming etter likestillings- og diskrimineringsloven ansees oppfylt dersom kommunen oppfyller kravene som fastsettes i forskrift, jf. likestillings- og diskrimineringsloven \u00a7 17 fjerde ledd. Kommunal- og distriktsdepartementet skriver i et brev til Valgdirektoratet (vedlagt) den 11. oktober 2024 (mine merknader): Plikten til universell utforming gjelder ikke \u00abutforming eller tilrettelegging som inneb\u00e6rer en uforholdsmessig byrde for virksomheten\u00bb, jf. likestillings- og diskrimineringsloven \u00a7 17 tredje ledd. [...] Det er ingen plikt i valgloven til \u00e5 kunngj\u00f8re at hovedl\u00f8sningen helt eller delvis ikke oppfyller kravet til universell utforming. Dessverre. [...] Valgloven \u00a7 6-7 f\u00f8rste ledd andre punktum inneholder en presisering om at velgerne skal kunne ta seg inn i valglokalene uten hjelp. Bestemmelsen inneb\u00e6rer at velgeren egenhendig skal kunne komme seg inn i valglokalet uten \u00e5 p\u00e5kalle hjelp. Slik er det ved r\u00e5dhuset i Troms\u00f8. Vi planlegger \u00e5 ha god skilting p\u00e5 stedet. [...] Som nevnt over har kommunene etter likestillings- og diskrimineringsloven ikke plikt til \u00e5 iverksette tiltak som medf\u00f8rer en uforholdsmessig byrde, jf. \u00a7 17 tredje ledd. Presiseringen i \u00a7 6-7 f\u00f8rste ledd andre punktum om at velgeren skal kunne ta seg inn i lokalet (uten hjelp), er det imidlertid ikke adgang til \u00e5 gj\u00f8re unntak fra. Det inneb\u00e6rer at selv om det er uforholdsmessig byrdefullt \u00e5 sikre universell utforming av hovedl\u00f8sningen, m\u00e5 kommunen likevel s\u00f8rge for at velgerne kan komme seg inn i lokalet, jf. Prop. 45 L (202122\u2013202223) punkt 21.4.2. Her er sakens kjerne. Det er uforholdsmessig byrdefullt \u00e5 sikre universell utforming av hovedl\u00f8sningen (dette gjelder for\u00f8vrig ytterligere krav enn de som stilles i valgforskriften), men kommunen har s\u00f8rget for at alle velgere kan komme seg inn uten hjelp. N\u00e5r et valglokale oppfyller de krav som er stilt i valgforskriften anses det som universelt utformet. Paradokset er at ikke alle velgere kan ta seg inn gjennom hovedinngangen til valglokalet ettersom de ikke kommer seg frem til den. Likevel kan alle komme seg inn i valglokalet uten \u00e5 p\u00e5kalle hjelp, dog via en annen inngang. Slik jeg leser redegj\u00f8relsen fra departementet er kravet om \u00e5 komme seg inn uten hjelp (tilgjengelighet) adskilt fra plikten til universell utforming, som er et verkt\u00f8y for \u00e5 oppn\u00e5 det f\u00f8rstnevnte. Valglokalet er universelt utformet etter gjeldende krav i valgforskriften og alle kan komme seg inn uten \u00e5 p\u00e5kalle hjelp. Ergo kan det ikke kunngj\u00f8res at velgere ikke kan komme seg inn uten hjelp. Det som derimot burde kunngj\u00f8res er at stigningen i adkomstveien gj\u00f8r at enkelte m\u00e5 benytte en annen inngang, noe som ang\u00e5r universell utforming og ikke kravet om at alle skal komme seg inn uten hjelp. For ordens skyld vil jeg presisere at Troms\u00f8 kommune tar \u00a7 6-7 p\u00e5 h\u00f8yeste alvor og har gjennomf\u00f8rt en omfattende kartlegging av valglokaler som omfatter alle krav stilt i valgforskriften i tillegg til andre krav i TEK17 som vi anser som veldig relevante for valglokaler. Vi er opptatt av at alle velgere skal ha lik anledning til \u00e5 stemme, men dessverre er ikke det mulig uten \u00e5 benytte alternativ inngang for enkelte velgere ved r\u00e5dhuset. Vi har ingen andre lokaler i sentrum som er bedre egnet. Med vennlig hilsen \u00d8rjan Myrvoll R\u00e5dgiver Seksjon for politisk sekretariat, administrasjon Telefon: 41423241 | Orjan.Myrvoll@tromso.kommune.no All e-post til Troms\u00f8 kommune behandles i samsvar med offentlighetsloven, hvilket medf\u00f8rer at innholdet kan bli offentliggjort. Fra: support@valgdirektoratet.no <support@valgdirektoratet.no> Sendt: torsdag 15. mai 2025 16:01 Til: \u00d8rjan Myrvoll <Orjan.Myrvoll@tromso.kommune.no> Emne: Re: VS: Anmodning om avklaring vedr\u00f8rende valglovens \u00a7 6-7 andre ledd Hei \u00d8rjan, sp\u00f8rsm\u00e5lene dine blir besvart nedenfor. Som du ser er det vanskelig \u00e5 svare kun ja eller nei p\u00e5 sp\u00f8rsm\u00e5lene. H\u00e5per allikevel vi besvarer sp\u00f8rsm\u00e5lene dine. 1. Dersom et bygg ikke har gangadkomst som kan benyttes av alle velgere, men oppfyller krav til universell utforming stilt i valgforskriften, skal det da kunngj\u00f8res etter \u00a7 6-7 andre ledd? Du viser til eksempel der gangadkomst til hovedinngangsparti har en hellingsgrad p\u00e5 11%, men selve hovedinngansparti er universelt utformet. Kravet om at velgere skal komme seg inn i valglokalet uten hjelp er oppfylt dersom velgere kan komme seg inn i valglokalet fra bakkeniv\u00e5 til hovedinngangsparti og videre inn i valglokalet uten hjelp. Men, det er ikke n\u00f8dvendigvis et er likhetstegn mellom universell utforming og det at velgere skal komme seg inn i et lokale uten hjelp. Vi anbefaler at dere tester hovedinngangen for om velgere kan komme seg inn uten hjelp, og vurderer om dere skal kunngj\u00f8re basert p\u00e5 erfaring. 2. Dersom dette bygget har en alternativ inngang for de som ikke kan benytte gangadkomsten, der alle kommer seg inn uten hjelp, men som ikke kan brukes som en del av hovedl\u00f8sningen, skal det da kunngj\u00f8res etter \u00a7 6-7 andre ledd? Kravet til universell utformet inngangsparti gjelder valglokalets hovedinngang. Dvs. det skal kunngj\u00f8res dersom velgere ikke kan ta seg inn uten hjelp via hovedinngangen. Dette gjelder til tross for at en alternativ inngang oppfyller vilk\u00e5rene. Vennlig hilsen Tor Endresen Kontaktsenter Valgdirektoratet Torsdag, 2025-05-15 klokken 07:58 +0200, skrev post@valg.no: Fra: \u00d8rjan Myrvoll <Orjan.Myrvoll@tromso.kommune.no> Sendt: onsdag 14. mai 2025 17:30 Til: Postmottak Valgdirektoratet <post@valg.no> Emne: Anmodning om avklaring vedr\u00f8rende valglovens \u00a7 6-7 andre ledd Hei! Vedr\u00f8rende valglovens \u00a7 6-7: \u00a7 6-7.Universell utforming (1) Valgstyret skal s\u00f8rge for at valglokalene er universelt utformet, jf. likestillings- og diskrimineringsloven \u00a7 17. Velgerne skal kunne ta seg inn i valglokalene uten hjelp. (2) Hvis det er s\u00e6rlige grunner til det, kan stemmingen legges til lokaler som velgerne ikke kan ta seg inn i uten hjelp. Valgstyret skal kunngj\u00f8re hvilke valglokaler dette gjelder. Likestillingslovens \u00a7 17 gir offentlige og private virksomheter rettet mot allmenheten plikt til universell utforming og definerer det som er at hovedl\u00f8sningen skal kunne brukes av flest mulig, uavhengig av funksjonsnedsettelse. Det skal alts\u00e5 unng\u00e5s \u00e5 bruke s\u00e6rl\u00f8sninger for enkelte brukergrupper. Samtidig fritar likestillingsloven fra plikten til universell utforming dersom det inneb\u00e6rer en uforholdsmessig byrde for virksomheten. V\u00e5r forst\u00e5else av valglovens \u00a7 6-7 er at f\u00f8rste ledd andre punktum (at alle velgere skal kunne ta seg inn uten hjelp) stiller strengere krav til tilgjengelighet enn likestillingsloven \u00a7 17 (at flest mulig skal kunne benytte hovedl\u00f8sningen og alminnelige funksjoner) for \u00e5 sikre at alle velgere har anledning til \u00e5 stemme ved valget. Videre forst\u00e5r vi det som at andre ledd \u00e5pner for unntak fra f\u00f8rste ledd andre punktum, men ikke fra f\u00f8rste ledd f\u00f8rste punktum, at valglokalene skal v\u00e6re universelt utformet, noe likestillingsloven gj\u00f8r. Byggteknisk forskrift (TEK17) stiller krav til universell utforming som bl.a. omfatter gangadkomst fra kj\u00f8rbar vei og parkering frem til et byggs inngangsparti. Valgforskriftens krav til universell utforming ang\u00e5r kun inngangsparti og forhold inne i bygget. Proposisjon 45 L (2022-2023) sier at et valglokale anses som universelt utformet hvis det oppfyller kravene stilt i valgforskriften. I Troms\u00f8 kommune ligger hovedinngangen til r\u00e5dhuset i en bakke med 11\u00b0 stigning. Hovedinngangen oppfyller alle tekniske krav til universell utforming i valgforskrift, men adkomsten avviker krav til stigning i TEK17. Velgere som ikke kan ta seg inn i valglokalet gjennom hovedinngangen, som f\u00f8lge av den bratte stigningen, kan benytte inngangen til kino eller bibliotek p\u00e5 langsiden av bygget og ta heis opp en etasje. I praksis betyr dette at alle kommer seg inn uten hjelp, men ikke gjennom hovedl\u00f8sningen. Proposisjon 45 L (2022-2023) nevner eksempler p\u00e5 tilfeller der velgeren vil trenge hjelp til \u00e5 komme seg inn, men Troms\u00f8 kommune kan ikke se at disse tar opp i seg problemstillingen rundt adkomst frem til inngangspartiet. To ja eller nei-sp\u00f8rsm\u00e5l: 1. Dersom et bygg ikke har gangadkomst som kan benyttes av alle velgere, men oppfyller krav til universell utforming stilt i valgforskriften, skal det da kunngj\u00f8res etter \u00a7 6-7 andre ledd? 2. Dersom dette bygget har en alternativ inngang for de som ikke kan benytte gangadkomsten, der alle kommer seg inn uten hjelp, men som ikke kan brukes som en del av hovedl\u00f8sningen, skal det da kunngj\u00f8res etter \u00a7 6-7 andre ledd? Im\u00f8teser svar innen kunngj\u00f8ringsfristen 31. mai. Med vennlig hilsen \u00d8rjan Myrvoll R\u00e5dgiver Seksjon for politisk sekretariat, administrasjon Telefon: 41423241 | Orjan.Myrvoll@tromso.kommune.no All e-post til Troms\u00f8 kommune behandles i samsvar med offentlighetsloven, hvilket medf\u00f8rer at innholdet kan bli offentliggjort. "
}