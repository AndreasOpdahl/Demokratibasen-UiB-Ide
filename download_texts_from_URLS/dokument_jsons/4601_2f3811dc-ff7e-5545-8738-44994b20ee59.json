{
  "dokument_id": "2f3811dc-ff7e-5545-8738-44994b20ee59",
  "doc_type": "case_attachment",
  "kommune": 4601,
  "tittel": "H\u00f8yringsnotat: Forskrift om hovudm\u00e5l p\u00e5 vidareg\u00e5ande skular i  Vestland fylkeskommune",
  "url": "https://bergen.kommune.no/politikere-utvalg/api/fil/bk360/9866040/Hoyringsnotat-Forskrift-om-hovudmal-pa-vidaregaande-skular-i-Vestland-fylkeskommune",
  "tekst": "Forskrift om hovudm\u00e5l p\u00e5 vidareg\u00e5ande skular i Vestland fylkeskommune 26. januar 2024 Innhald Bakgrunnen for h\u00f8yringsnotatet ..................................................................................................... 2 Kva forskrift om hovudm\u00e5l inneber for elevar, foreldre og skular ................................................. 2 Alternative forslag til hovudm\u00e5l ...................................................................................................... 4 Forklaring av andre punkt i forslaget .............................................................................................. 6 Forslag til forskrift om hovudm\u00e5l p\u00e5 vidareg\u00e5ande skular i Vestland fylkeskommune ............... 7 Bakgrunnen for h\u00f8yringsnotatet Nytt forskriftskrav fr\u00e5 1. august 2024 Ny oppl\u00e6ringslov er planlagt sett i verk fr\u00e5 1. august 2024. If\u00f8lge ny lovtekst \u00a7 15-2 f\u00f8rste avsnitt skal fylkeskommunane gi lokal forskrift om kva som skal vere hovudm\u00e5let p\u00e5 kvar skule: \u00abKommunen og fylkeskommunen gir forskrift om kva skriftspr\u00e5k som skal vere hovudm\u00e5let p\u00e5 kvar skole, anten bokm\u00e5l eller nynorsk. Skolen skal bruke hovudm\u00e5let i den skriftlege oppl\u00e6ringa og i den skriftlege kommunikasjonen med elevane og foreldra\u00bb. Tilsvarande gjeld per i dag for kommunane. Ny oppl\u00e6ringslov utvidar med andre ord kravet til \u00e5 ogs\u00e5 gjelde for fylkeskommunane. Vestland fylkeskommune m\u00e5 difor fastsette lokal forskrift om hovudm\u00e5l. Det vil berre kunne vere eitt hovudm\u00e5l p\u00e5 kvar skule, anten nynorsk eller bokm\u00e5l. Det er ikkje krav om at alle skulane i fylket har same hovudm\u00e5l. Med andre ord kan fylkeskommunen fastsette same skriftspr\u00e5k som hovudm\u00e5l for alle skulane, eller fastsette at ulike skular har ulike hovudm\u00e5l. Kva forskrift om hovudm\u00e5l inneber for elevar, foreldre og skular Hovudm\u00e5let brukt i den skriftlege oppl\u00e6ringa og i skriftleg kommunikasjon Skulane/dei tilsette vil m\u00e5tte bruke det vedtatte hovudm\u00e5let i oppl\u00e6ringa og i den skriftlege kommunikasjonen med elevar og foreldre. Forarbeida til nye \u00a7 15-2 kjem meir inn p\u00e5 n\u00e5r det vedtatte hovudm\u00e5let skal bli brukt: \u00abHovudm\u00e5let skal brukast i all skriftleg kommunikasjon med elevar og foreldre, til d\u00f8mes vekeplanar, beskjedar og liknande. Det er ogs\u00e5 hovudm\u00e5let som hovudsakleg skal brukast i 2 Forskrift om hovudm\u00e5l p\u00e5 vidareg\u00e5ande skular i Vestland fylkeskommune skriftleg presentasjon i undervisninga og i faglege og skriftlege vurderingar. Det gjeld ikkje n\u00e5r elevane f\u00e5r oppl\u00e6ring i sidem\u00e5l og i andre spr\u00e5k.\u00bb F\u00f8resegna p\u00e5verkar ikkje at elevane vel om dei skal bruke nynorsk eller bokm\u00e5l som hovudm\u00e5l i det skriftlege arbeidet, jf. ny oppl\u00e6ringslov \u00a7 6-1. 1 Forskrifta vil alts\u00e5 ikkje verke inn p\u00e5 skriftspr\u00e5ket elevane sj\u00f8lv nyttar. Vidare skal skulen nytte l\u00e6remiddel som ligg f\u00f8re p\u00e5 b\u00e5de bokm\u00e5l og nynorsk, og elevane skal kunne velje kva skriftspr\u00e5ksversjon av l\u00e6remidla dei \u00f8nsker \u00e5 bruke. (Det er fleire unntak fr\u00e5 kravet om l\u00e6remiddel p\u00e5 begge skriftspr\u00e5k, jf. ny oppl\u00e6ringslov \u00a7 15-3 2). I tillegg vel elevane og tilsette sj\u00f8lv kva talem\u00e5l dei vil bruke, og kravet om eitt hovudm\u00e5l hindrar ikkje bruk av teiknspr\u00e5k. Hovudm\u00e5let som blir vedtatt p\u00e5 den einskilde skulen vil styre kva skriftsspr\u00e5k dei tilsette m\u00e5 bruke i undervisninga, med unntak av ved oppl\u00e6ring i sidem\u00e5l og i andre spr\u00e5k. Dette gjeld til d\u00f8mes i presentasjonar som blir vist fram. Hovudm\u00e5let skal ogs\u00e5 bli brukt i skriftleg kommunikasjon med b\u00e5de elevar og foreldre, t.d. i vekeplanar, faglege tilbakemeldingar p\u00e5 pr\u00f8var eller innleveringar, fellesbrev til foreldregruppa m.m. Kva som er hovudm\u00e5let p\u00e5 skulen vil difor ha noko \u00e5 seie for b\u00e5de elevar, foreldre og for dei tilsette ute p\u00e5 skulane. Tilh\u00f8vet til spr\u00e5klova Sidan 1. januar 2022 har fylkeskommunen vore omfatta av spr\u00e5klova. Spr\u00e5klova \u00a7 15 3 stiller krav til at ein i nokre tilfelle m\u00e5 bruke det skriftspr\u00e5ket som den private sj\u00f8lv brukar, uavhengig av spr\u00e5kvedtaket i fylkeskommunen. Dette gjeld for dokument som \u00aber retta mot\u00bb eit privat rettssubjekt, til d\u00f8mes ein konkret elev. Fylkeskommunen skal d\u00e5 bruke det skriftsspr\u00e5ket \u2013 bokm\u00e5l eller nynorsk \u2013 som vedkommande sj\u00f8lv har brukt i kommunikasjonen, eller p\u00e5 annan m\u00e5te meldt fr\u00e5 om at hen \u00f8nsker. Krava i spr\u00e5klova \u00a7 15 gjeld berre for den \u00abadministrative delen\u00bb av verksemda ved dei vidareg\u00e5ande skulane, jf. spr\u00e5klova \u00a7 3 4. N\u00e5r det gjeld tilh\u00f8vet mellom spr\u00e5klova \u00a7 15 og hovudm\u00e5let som skal vedtakast av fylkeskommunen, legg administrasjonen til grunn at t.d. ulike enkeltvedtak som er retta mot einskilde elevar, eller brev som er adressert til t.d. ein konkret forelder, framleis er omfatta av spr\u00e5klova \u00a7 15. Hovudm\u00e5let til skulen vil som nemnt styre mellom anna faglege tilbakemeldingar \u2013 dette er ikkje ein del av den administrative verksemda til skulane. Elevar/foreldre kan difor i nokre samanhengar m\u00e5tte bli kommunisert med p\u00e5 hovudm\u00e5let til skulen, medan dei i andre samanhengar skal f\u00e5 brev/dokument p\u00e5 sitt eiget skriftspr\u00e5k. Det sistnemnde f\u00f8reset at skriftspr\u00e5ket til vedkommande er kjent for skulen. Administrasjonen har utarbeidd to alternative forslag til hovudm\u00e5l. Det er samstundes mogleg \u00e5 kome med innspel om andre kombinasjonar enn dei som er nemnt under. 1 https://lovdata.no/LTI/lov/2023-06-09-30/\u00a76-1 2 https://lovdata.no/LTI/lov/2023-06-09-30/\u00a715-3 3 https://lovdata.no/lov/2021-05-21-42/\u00a715 4 https://lovdata.no/lov/2021-05-21-42/\u00a73 Forskrift om hovudm\u00e5l p\u00e5 vidareg\u00e5ande skular i Vestland fylkeskommune 3 Alternative forslag til hovudm\u00e5l Alternativ nr. 1 \u2013 nynorsk som felles hovudm\u00e5l Det f\u00f8rste alternativet er at nynorsk blir felles hovudm\u00e5l for dei vidareg\u00e5ande skulane. Dette gir einsarta praksis mellom skulane. Nasjonalt har 11 % av elevar i grunnskulen nynorsk som hovudm\u00e5l, medan talet i Vestland er 48 %. 5 I vidareg\u00e5ande oppl\u00e6ring har prosentandelen i Vestland lege stabilt p\u00e5 mellom 39 % til 41 %. Dette gjeld for tidsperioden 2014 til 2021. Nynorsk som felles hovudm\u00e5l kan seiast \u00e5 samsvare med at nynorsk er politisk vedtatt som administrasjonsspr\u00e5k i fylkeskommunen. Om nynorsk i tillegg blir brukt i den skriftlege oppl\u00e6ringa og i skriftleg kommunikasjon med elevane/foreldra, vil nynorsk vere gjennomg\u00e5ande i fylkeskommunen. Auka eksponering vil kunne bidra til ei styrking av nynorsk som skriftspr\u00e5k i fylket, samstundes som elevane sj\u00f8lve som nemnt vel eiget hovudm\u00e5l for sitt skriftlege arbeid. Fylkestinget vedtok 13. desember 2023 retningslinjer for spr\u00e5k i Vestland fylkeskommune. I desse er det vist til spr\u00e5klova \u00a7 1 6, og at: \u00abVestland fylkeskommune har alts\u00e5 eit lovfesta ansvar for \u00e5 bruke, utvikle og styrkje bokm\u00e5l og nynorsk, og eit s\u00e6rleg ansvar for \u00e5 fremje nynorsk som det minst bruka norske skriftspr\u00e5ket. Det er naturleg for Vestland fylkeskommune \u00e5 ta dette ansvaret, som det st\u00f8rste nynorskfylket og med eit spr\u00e5kvedtak om nynorsk som administrasjonsspr\u00e5k. I dei vedtatte retningslinjene kjem det ogs\u00e5 fram at \u00ab[f]ylkeskommunen arbeider for \u00e5 fremje nynorsk i oppl\u00e6ringsinstitusjonane sine.\u00bb I samsvar med dette er eit av alternativa til forskriftstekst, sj\u00e5 s. 7 og forslaget \u00a7 3, utforma med nynorsk som felles hovudm\u00e5l. Alternativ nr. 2 \u2013 hovudm\u00e5let f\u00f8lger spr\u00e5kvedtaket i kommunen der skulen geografisk ligg, med bokm\u00e5l som hovudm\u00e5l i spr\u00e5kn\u00f8ytrale kommunar (Bergen og Ask\u00f8y) Eit anna alternativ er at hovudm\u00e5let p\u00e5 skulen f\u00f8lger spr\u00e5kvedtaket i kommunen der skulen er plassert geografisk. Ein legg d\u00e5 til grunn at det kommunale spr\u00e5kvedtaket generelt sett speglar innbyggjarane sine skriftspr\u00e5k og lokale \u00f8nske. 41 av 43 kommunar i fylket har spr\u00e5kvedtak om nynorsk. 28 av dei 43 vidareg\u00e5ande skulane i Vestland fylkeskommune ligg i slike nynorskkommunar. Dei resterande 15 av dei 43 skulane ligg i dei spr\u00e5kn\u00f8ytrale kommunane Bergen (14 skular) og Ask\u00f8y (ein skule). Administrasjonen ser det som eit alternativ at desse har bokm\u00e5l som hovudm\u00e5l. N\u00e5r det gjeld andelen elevar med nynorsk som hovudm\u00e5l er det stor variasjon mellom vidareg\u00e5ande skular i Vestland. Fr\u00e5 skular som er reine nynorskskular til skular der det ikkje er registrert elevar med nynorsk som hovudm\u00e5l. Vidareg\u00e5ande skular lokalisert innanfor Bergen eller Ask\u00f8y kommune hadde per skule\u00e5ret 2020/2021 ein andel p\u00e5 12 % eller f\u00e6rre med nynorsk som hovudm\u00e5l. L\u00e5gaste andel hadde Sandsli vidareg\u00e5ande skule, med ingen elevar registrert med nynorsk som hovudm\u00e5l. Ogs\u00e5 enkelte skular lokalisert i kommunar med nynorsk som spr\u00e5kvedtak, har relativt l\u00e5ge andelar av 5 https://www.ssb.no/utdanning/grunnskoler/statistikk/elevar-i-grunnskolen/artikler/1-av-10-har- nynorsk-som-hovudmal-i-skolen 6 https://lovdata.no/lov/2021-05-21-42/\u00a71 4 Forskrift om hovudm\u00e5l p\u00e5 vidareg\u00e5ande skular i Vestland fylkeskommune elevar med nynorsk som hovudm\u00e5l. Dette gjeld mellom anna Sotra vgs. i \u00d8ygarden kommune, med ein nynorskandel p\u00e5 4 %. Oster\u00f8y vgs. (Oster\u00f8y kommune), Austevoll vgs. (Austevoll kommune), Os vgs. (Bj\u00f8rnafjorden kommune) og Os gymnas (Bj\u00f8rnafjorden kommune) hadde alle i 2020/2021 under 50 % av elevar med nynorsk som sitt registrerte hovudm\u00e5l. Sogn Jord- og hagebruksskule 100 % Alternativ nr. 2 inneber likevel at ein f\u00f8lger Mo og \u00d8yrane vidareg\u00e5ande skule 100 % spr\u00e5kvedtaket til kommunen i desse H\u00f8yanger vidareg\u00e5ande skule 99 % Dale vidareg\u00e5ande skule 99 % kommunane, uavhengig av kva skriftspr\u00e5k Stryn vidareg\u00e5ande skule 99 % elevane har valt p\u00e5 dei ulike skulane. Med Sogndal vidareg\u00e5ande skule 98 % eitt unntak, er ogs\u00e5 andelen nynorskelevar \u00c5rdal vidareg\u00e5ande skule 97 % Firda vidareg\u00e5ande skule 95 % markant l\u00e5gare p\u00e5 vidareg\u00e5ande skular i Hafstad vidareg\u00e5ande skule 95 % Bergen og Ask\u00f8y enn andelen i Stord vidareg\u00e5ande skule 95 % kommunane i avsnittet over. Rubbestadnes vidareg\u00e5ande skule 94 % M\u00e5l\u00f8y vidareg\u00e5ande skule 93 % Eid vidareg\u00e5ande skule 93 % Merk at Bergen kommune har enkelte Kvam vidareg\u00e5ande skule 93 % grunnskular der hovudm\u00e5let er nynorsk 7. Kvinnherad vidareg\u00e5ande skule 84 % Dette gjeld Garnes skule, Garnes Voss vidareg\u00e5ande skule 83 % Voss gymnas 80 % ungdomsskule, Lone skule, Trengereid B\u00f8mlo vidareg\u00e5ande skule 77 % oppveksttun skule, Ytre Arna skule, Fitjar vidareg\u00e5ande skule 74 % \u00c5dnemarka skule (alle i Arna bydel) og Flora vidareg\u00e5ande skule 72 % Salhus skule (\u00c5sane bydel). Austrheim vidareg\u00e5ande skule 66 % Fusa vidareg\u00e5ande skule 63 % Odda vidareg\u00e5ande skule 63 % Sj\u00e5 illustrasjon, med tal fr\u00e5 skule\u00e5ret Oster\u00f8y vidareg\u00e5ande skule 48 % 2020/2021. Merk at nokre av skulane no er Austevoll vidareg\u00e5ande skule 46 % Os vidareg\u00e5ande skule 40 % sl\u00e5tte saman. Os gymnas 37 % Knarvik vidareg\u00e5ande skule 36 % Arna vidareg\u00e5ande skule 12 % Laksev\u00e5g og Bergen Maritime vgs 8% \u00c5sane vidareg\u00e5ande skule 6% Amalie Skram vidareg\u00e5ande skule 5% Sl\u00e5tthaug vidareg\u00e5ande skule 4% Tertnes vidareg\u00e5ande skule 4% Sotra vidareg\u00e5ande skule 4% \u00c5rstad vidareg\u00e5ande skule 4% Stend vidareg\u00e5ande skule 3% Olsvik\u00e5sen vidareg\u00e5ande skule 2% Fyllingsdalen vidareg\u00e5ande skule 2% Bergen katedralskole 1% Langhaugen vidareg\u00e5ande skule 1% Nordahl Grieg vidareg\u00e5ande skule 1% Ask\u00f8y vidareg\u00e5ande skule 1% Sandsli vidareg\u00e5ande skule 0% 7 https://www.bergen.kommune.no/politikere-utvalg/api/fil/bk360/7949287/Forskrift-om-malform- ved-den-enkelte-grunnskolen-i-Bergen-kommune Forskrift om hovudm\u00e5l p\u00e5 vidareg\u00e5ande skular i Vestland fylkeskommune 5 Forklaring av andre punkt i forslaget Klargjere betydninga av forskrifta og tilh\u00f8vet til andre reglar Forslaget til forskrift om hovudm\u00e5l inneheld mellom anna ei f\u00f8resegn om form\u00e5let med forskrifta (\u00a7 2) og ei klargjering av i kva samanhengar hovudm\u00e5let skal bli brukt (\u00a7 4). Sistnemnde er henta direkte fr\u00e5 lovteksten til ny oppl\u00e6ringslov \u00a7 15-2 8 og forarbeida til denne. Dette er ei dobbeltregulering og gir ikkje forskrifta eit anna innhald enn det som uansett vil f\u00f8lge av lova. Normalt sett pr\u00f8ver ein \u00e5 unng\u00e5 slike dobbeltreguleringar. Administrasjonen ser likevel det som fornuftig \u00e5 ha innhaldet med ogs\u00e5 i forskrifta, av omsyn til at lesaren skal kunne f\u00e5 ei betre forst\u00e5ing av n\u00e5r hovudm\u00e5let skal nyttast av skulen. Dette kan bidra til \u00e5 unng\u00e5 misforst\u00e5ingar av kva forskrifta inneber. Av same grunn kan det vere hensiktsmessig \u00e5 presisere at forskrifta ikkje verkar inn p\u00e5 at elevane sj\u00f8lv vel om dei skal bruke nynorsk eller bokm\u00e5l i sitt skriftlege arbeid, og om dei skal nytte l\u00e6remiddel p\u00e5 nynorsk eller bokm\u00e5l. Tilvisingar til dette er difor tatt med i forslaget til \u00a7 5 i forskrifta. Sidan ny oppl\u00e6ringslov skal bli iverksett 1. august 2024, er forslaget at den lokale forskrifta ogs\u00e5 gjeld fr\u00e5 same dato. 8 https://lovdata.no/LTI/lov/2023-06-09-30/\u00a715-2 6 Forskrift om hovudm\u00e5l p\u00e5 vidareg\u00e5ande skular i Vestland fylkeskommune Forslag til forskrift om hovudm\u00e5l p\u00e5 vidareg\u00e5ande skular i Vestland fylkeskommune \u00a7 1. Verkeomr\u00e5de Forskrifta gjeld for offentlege vidareg\u00e5ande skular i Vestland fylkeskommune. \u00a7 2. Form\u00e5l Form\u00e5let med forskrifta er \u00e5 stadfeste kva som er hovudm\u00e5let p\u00e5 skulane, og \u00e5 klargjere n\u00e5r hovudm\u00e5let skal bli brukt. Form\u00e5let er \u00f2g \u00e5 klargjere tilh\u00f8vet til elevane sine rettar. (Alternativ nr. 1) \u00a7 3. Hovudm\u00e5let p\u00e5 skulane Nynorsk er hovudm\u00e5let p\u00e5 alle vidareg\u00e5ande skular i Vestland fylkeskommune. (Alternativ nr. 2) \u00a7 3. Hovudm\u00e5let p\u00e5 skulane Hovudm\u00e5let p\u00e5 den einskilde skulen f\u00f8lger spr\u00e5kvedtaket i kommunen der skulen er geografisk plassert. For skular geografisk plassert i spr\u00e5kn\u00f8ytrale kommunar, er hovudm\u00e5let bokm\u00e5l. \u00a74. N\u00e5r hovudm\u00e5let skal bli brukt (1) Skulen skal bruke hovudm\u00e5let i den skriftlege oppl\u00e6ringa og i den skriftlege kommunikasjonen med elevar og foreldre. Dette gjeld til d\u00f8mes i skriftlege presentasjonar i undervisninga, og i faglege eller skriftlege vurderingar. Hovudm\u00e5let skal \u00f2g bli brukt i vekeplanar, beskjedar og liknande. (2) Kravet om \u00e5 bruke hovudm\u00e5let gjeld ikkje ved oppl\u00e6ring i sidem\u00e5l eller i andre spr\u00e5k. \u00a75. Tilh\u00f8vet til elevane sine rettar Elevane vel sj\u00f8lve om dei skal bruke nynorsk eller bokm\u00e5l som hovudm\u00e5l i det skriftlege arbeidet, og om l\u00e6remidla skal vere p\u00e5 nynorsk eller bokm\u00e5l, jf. ogs\u00e5 oppl\u00e6ringslova \u00a7 15-3. \u00a7 6. Ikraftsetjing Forskrifta gjeld fr\u00e5 1. august 2024. Forskrift om hovudm\u00e5l p\u00e5 vidareg\u00e5ande skular i Vestland fylkeskommune 7 vestlandfylke.no "
}