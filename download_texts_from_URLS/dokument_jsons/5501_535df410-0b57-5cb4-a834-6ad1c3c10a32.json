{
  "dokument_id": "535df410-0b57-5cb4-a834-6ad1c3c10a32",
  "doc_type": "case_attachment",
  "kommune": 5501,
  "tittel": "Vedlegg 4. Tilleggsinformasjon til klagesaksbehandling - midlertidig forbud",
  "url": "https://innsyn.tromso.kommune.no/application/getMoteDokument?dokid=2001827249",
  "tekst": "From: Stian Eriksen Sent: tirsdag 8. desember 2020 09:33 To: 'maerl@fylkesmannen.no' Cc: Laila Falck Subject: Fylkesmannens sak 2020/5643 - klage over midlertidig forbud mot tiltak i Troms\u00f8 kommune Attachments: Epost av 22. august 2020 fra Sweco - oversendelse av rammes\u00f8knad.pdf Hei, Viser til samtale 7. desember 2020 vedr\u00f8rende sp\u00f8rsm\u00e5l om tidspunkt for mottak av s\u00f8knad om rammetillatelse. Troms\u00f8 kommune mottok s\u00f8knaden om rammetillatelse for nedsprengning og revegetering per epost den 22. august 2019. Dette fremg\u00e5r av skjermdump fra kommunens arkivsystem, inntatt nedenfor, og vedlagte epost. S\u00f8knaden er imidlertid datert den 5. juli 2019 og ble av Sweco fors\u00f8kt sendt inn via ByggS\u00f8k samme dag. I f\u00f8lge eposten fra Sweco 22. august 2019 n\u00e5dde den aldri frem til kommunen da forsendelsen var for stor. Etter pbl. \u00a7 13-1 annet ledd er det krav om at varsel om midlertid forbud m\u00e5 v\u00e6re mottatt innen utl\u00f8pet av saksbehandlingsfristen i pbl. \u00a7 21-7. Det fremg\u00e5r av \u00a7 21-7 f\u00f8rste ledd at fristen er 12 uker, og starter \u00e5 l\u00f8pe n\u00e5r \u00abfullstendig s\u00f8knad foreligger\u00bb. Kommunen hadde rent faktisk ikke mottatt s\u00f8knaden den 5. juli, og fullstendig s\u00f8knad forel\u00e5 dermed ikke. Kommunen var dermed ikke kjent med s\u00f8knaden, og hadde heller ikke grunn til \u00e5 vurdere denne p\u00e5 noe som helst vis p\u00e5 dette tidspunktet. Kommunen har p\u00e5 denne bakgrunn lagt til grunn at s\u00f8knaden ble mottatt ved oversendelse pr. epost den 22. august 2019, og at fristene for \u00e5 varsle og vedta midlertidig forbud mot tiltak startet \u00e5 l\u00f8pe p\u00e5 dette tidspunktet. Fristene er overholdt. Det var uheldig at s\u00f8knaden ikke n\u00e5dde fram i f\u00f8rste omgang, men vi kan ikke se at fristene skal kunne begynne \u00e5 l\u00f8pe uten at kommunen er kjent med s\u00f8knaden. Det vil i s\u00e5 fall \u00e5pne for at fristen for \u00e5 nedlegge midlertidig forbud mot tiltak kan utl\u00f8pe uten at kommunen f\u00e5r mulighet til \u00e5 vurdere sp\u00f8rsm\u00e5let. Reguleringsplanen har klare mangler hva gjelder anleggsperioden. Kommunens administrasjon har en god dialog med utbygger med henblikk p\u00e5 endring av reguleringsplanen som forenklet prosess etter pbl. \u00a7 12-14 annet ledd. Det er ikke hensikten \u00e5 forhindre utbygging av omr\u00e5det eller endre planens utnyttingsgrad. Hensikten med reguleringsendringen er f\u00f8rst og fremst \u00e5 endre reguleringsbestemmelsene slik at beboerne i omr\u00e5det i st\u00f8rre grad ivaretas. Konkret gjelder dette trafikksikkerhetstiltak i anleggsperioden, begrensing av anleggsperioden og tidspunkter anleggsarbeidet kan p\u00e5g\u00e5. "
}