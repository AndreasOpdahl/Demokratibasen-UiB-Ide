{
  "dokument_id": "822144c1-bd67-5b4d-bece-f08683f009d1",
  "doc_type": "case_attachment",
  "kommune": 5501,
  "tittel": "Bilag 2 - Brev av 05.06.2024 fra Byggesak",
  "url": "https://innsyn.tromso.kommune.no/application/getMoteDokument?dokid=2001970344",
  "tekst": "Troms\u00f8 kommune, Eiendomseksjonen Deres ref. V\u00e5r ref. Saksbehandler Dato HENV-24/00926-2 Guro Haug 05.06.2024 +47 90132183 12/421/0/0, 71/1/0/0 Raudhaugvegen og \u00d8vre Storvollen - Svar p\u00e5 henvendelse om dispensasjon ved fradeling av tomt Eiendom (gnr/bnr/fnr/snr): 12 / 421 / 0 / 0 Innsender: Troms\u00f8 kommune, Eiendomseksjonen Viser til deres sp\u00f8rsm\u00e5l om fradeling av tomt til fremtidig klubbhus fra eiendom 12/421 og 71/1 krever dispensasjon fra gjeldende arealplaner. Ut fra de opplysninger som er oppgitt er det noe uklart for oss om det tenkes fradeling av festetomter eller grunneiendommer. Forholdet til gjeldende planer er uansett likt uavhengig av type eiendom. Svar f\u00f8lger under. Klubbhus ved T\u00f8nsnes, 12/421 Slik dere viser til er eiendommen i hovedsak avsatt til idrettsanlegg i reguleringsplan 1642. En mindre del av arealet er avsatt til LNFR (landbruks-, natur-, frilufts- og reindriftsomr\u00e5de) i kommuneplanens arealdel. Slik vi kan se vil fradeling og bygging av klubbhus med garderober v\u00e6re i samsvar med arealform\u00e5let idrettsanlegg, som i plan- og bygningsloven av 1985 tilh\u00f8rer under hovedform\u00e5let friomr\u00e5de. Vi er noe i tvil p\u00e5 denne tolkningen, da det st\u00e5r f\u00f8lgende i planveilederen T-1480 til 1985-loven (v\u00e5r understreking): Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 \u00abFriomr\u00e5der kan for eksempel v\u00e6re offentlig tilgjengelige parker og lekeplasser, badeplasser, idrettsbaner og idrettshaller, \u00e5pne for alminnelig bruk, bryggeanlegg i forbindelse med friomr\u00e5de p\u00e5 land, badeplasser, offentlige plasser opparbeidet for rasting og leirslagning, lysl\u00f8yper og turveger, b\u00e5tplasser og brygger for alminnelig bruk m.v. Selv om omr\u00e5dene og anleggene kan brukes av alle, kan det likevel tas betaling av brukerne, for \u00e5 dekke inn noe av kommunens kostnader. Eksempler p\u00e5 dette kan v\u00e6re idrettsbaner, idrettshaller, sv\u00f8mmehaller mv. med tilh\u00f8rende parkeringsplasser. Omr\u00e5der som forutsettes \u00e5 ha begrenset tilgjengelighet for allmennheten, for eksempel ved at adgang og bruk krever medlemskap i en forening, b\u00f8r ikke reguleres til friomr\u00e5de. Spesialomr\u00e5de kan v\u00e6re bedre egnet reguleringsform\u00e5l, eksempelvis campingplass (REGFORM 612), idrettsanlegg som ikke er offentlig tilgjengelig (REGFORM 615) mv.\u00bb Vi er likevel kommet til arealform\u00e5let idrettsanlegg kan benyttes til tiltenkt form\u00e5l. Videre stiller reguleringsplanen krav om utarbeidelse av bebyggelsesplan f\u00f8r tillatelser kan gis. Dette plankravet hefter b\u00e5de fradeling og bygging, og dersom kravet ikke l\u00f8ses ut igjennom en planendring eller utarbeidelse av detaljreguleringsplan, vil tiltak betinge dispensasjon fra dette forholdet. Tiltaket vil ogs\u00e5 betinge dispensasjon fra LNFR-form\u00e5let dersom dette omr\u00e5det ber\u00f8res. Dispensasjon fra plankrav er ofte vanskelig \u00e5 gi. Dispensasjons- og byggesaksbehandling kan ikke kompensere for de forhold som b\u00f8r avklares i en planprosess. I dette tilfellet er reguleringsplanen 14 \u00e5r gammel og vedtatt med hjemmel i eldre lovgivning. Det kan dermed v\u00e6re behov for \u00e5 vurdere om planen trenger en oppdatering i henhold til dagens regelverk og f\u00f8ringer for arealbruk. Videre lister reguleringsplanen spesifikt opp forhold som en detaljplan skal l\u00f8se. Her er det to forhold som er s\u00e6rlig relevant for tiltaket: - angivelse av h\u00f8ydebestemmelser, utnyttelse og plassering av bebyggelse - adkomster til offentlig veg og interne trafikk- og parkeringsl\u00f8sninger Av denne grunn ser vi det vanskelig \u00e5 dispensere fra plankravet her. Til orientering ligger omr\u00e5det i et aktsomhetsomr\u00e5de for marin leire. I henhold til plan- og bygningsloven \u00a7 28-1 m\u00e5 det dokumenteres sikker byggegrunn f\u00f8r eiendom kan opprettes eller tiltak bygges. NVE har utarbeidet en kvikkleireveileder som viser en stegvis prosedyre for utregning av fare, og som kan anvendes f\u00f8r eventuell geoteknisk kompetanse m\u00e5 innhentes: https://publikasjoner.nve.no/veileder/2019/veileder2019_01.pdf Klubbhus ved Storvollen, 71/1 Omr\u00e5det avsatt til boligform\u00e5l og kommunalteknisk virksomhet i reguleringsplan 0532, og friomr\u00e5de i kommuneplanens arealdel. Ved motstrid er det kommuneplanen som gjelder foran eldre 2 reguleringsplaner jf. bestemmelse 1.3 i kommuneplanen. Styrende arealbruk er dermed friomr\u00e5de etter kommuneplanens arealdel. Ut fra dagens lovgivning og inndeling i arealbrukskategorier, vil ikke klubbhus v\u00e6re i samsvar med arealform\u00e5let friomr\u00e5de. Idrettsanlegg og andre typer arealform\u00e5l for bygg har egne arealbrukskategorier under hovedform\u00e5let bebyggelse og anlegg. Tiltaket er dermed betinget av dispensasjon. Videre er plansituasjonen i omr\u00e5det utdatert og samsvarer ikke med slik det er bebygd. F\u00f8r en vurderer nye byggetiltak eller fradeling til slike form\u00e5l, er det behov for at plansituasjonen oppdateres og legger f\u00f8ringer for eventuell ny bebyggelse. Utredninger om trafikkavvikling, parkeringsdekning, bestemmelser om h\u00f8yde, utnyttelse og plassering er noen av forholdene som m\u00e5 ses p\u00e5. Av denne grunn kan det p\u00e5regnes et plankrav som f\u00f8lger av plan- og bygningsloven \u00a7 12-1 tredje ledd. Det kan s\u00f8kes om dispensasjon fra et slikt plankrav. Men slik vi ser det kan en slik dispensasjon vanskelig gis p\u00e5 grunn av s\u00e6rskilt behov for planavklaring i omr\u00e5det. Til orientering s\u00e5 omfattes ogs\u00e5 dette omr\u00e5det av aktsomhetsomr\u00e5de for marin leire, i tillegg til aktsomhetsomr\u00e5de for sn\u00f8skred. Oppsummert er v\u00e5r anbefaling at det utarbeides nye reguleringsplaner, eventuelt planendringer, f\u00f8r det igangsettes s\u00f8knadsprosess etter byggesaksdelen av loven. Byplankontoret er innforst\u00e5tt med v\u00e5r vurdering. Med hilsen Maria Wilhelmsen Guro Haug Nestleder ingeni\u00f8r Seksjon for byutvikling, Byggesak Seksjon for byutvikling, Byggesak Dokumentet er elektronisk godkjent og har ingen signatur 3 "
}