{
  "dokument_id": "7d05c810-e276-5131-8cdf-6d2749f22e2c",
  "doc_type": "case_attachment",
  "kommune": 4601,
  "tittel": "Fwd_ informasjon til sak for komite for milj\u00f8 og byutvikling Lamberts vei 3A \u2013 KLAGE-2024_12304",
  "url": "https://bergen.kommune.no/politikere-utvalg/api/fil/bk360/11368554/Fwd-informasjon-til-sak-for-komite-for-miljo-og-byutvikling-Lamberts-vei-3A-KLAGE-2024-12304",
  "tekst": "Fra: \"Skutevikens venner Sandviken\" <skutevikensvennersandviken@gmail.com> Sendt: onsdag 23. oktober 2024 11:48:24 Til: \"Berg, Andreas\" <Andreas.Berg@bergen.kommune.no> Emne: Fwd: informasjon til sak for komite for milj\u00f8 og byutvikling Lamberts vei 3A \u2013 KLAGE-2024/12304 Hei, Gjelder sak: Lamberts vei 3A \u2013 KLAGE-2024/12304 Viser til byggesak til politisk behandling og oversender her faktiske opplysninger i saken som politikerne b\u00f8r ha f\u00f8r de fatter sin endelige avgj\u00f8relse. Ber om at denne e-posten videreformidles til samtlige deltakere i komit\u00e9en. \u2022 Bygging p\u00e5 Lamberts vei 3A inneb\u00e6rer at det tillates nedbygging av gr\u00f8ntareal (allerede ulovlig gjennomf\u00f8rt nedbygging) Tiltakshaver har fremhevet at tomten fremst\u00e5r som sjenerende, og at bygging p\u00e5 tomten ikke inneb\u00e6rer nedbygging av gr\u00f8ntareal. Da tiltakshaver overtok tomten, var tomten en del av Skutevikens tverrgate 5 (167/786). Tomten som n\u00e5 er Lamberts vei 3A, besto da av gr\u00f8ntareal og hage. Dette fremg\u00e5r tydelig av historiske bilder p\u00e5 1881.no, se bilde fra 2009. Bilde fra 2014 viser at hagen p\u00e5 dette tidspunktet var fjernet, dvs f\u00f8r han hadde f\u00e5tt den n\u00e5 utg\u00e5tte rammetillatelse til \u00e5 oppf\u00f8re funkisbygget her. Se vedlegg. Tiltakshaver har fjernet hagen og latt g\u00e5rdsrommet forfalle, slik at tomten n\u00e5 fremst\u00e5r sjenerende. Tiltakshaver uttalelse til BA om at han lurte han p\u00e5 hvordan han kunne gj\u00f8re tomten om til noe fint og ikke sjenerende da han selv bodde der er enten l\u00f8gn eller sv\u00e6rt d\u00e5rlig hukommelse. Fagavdelingen til byggesak p\u00e5pekte i sitt avslag fra 2023 at tiltakshaver ikke har s\u00f8kt om \u00e5 etablere parkeringsplass og at planen for skuteviken \u00a7 5 sier at ubebygde arealer \u2013 felles og private g\u00e5rdsrom \u2013 skal holdes i skikkelig stand og tillates ikke til opplag eller virksomhet som kan virke skjemmende eller sjenerende. Det fremst\u00e5r som klart at tiltakshavers bruk og h\u00e5ndtering av tomten er ulovlig, og kan medf\u00f8re at tilsynsavdelingen kan gi b\u00e5de p\u00e5legg om tilbakef\u00f8ring og gebyrer. Det er viktig at dere ikke lar tiltakshaver f\u00e5 fordeler i sin byggesak, gjennom denne ulovlige nedbyggingen av gr\u00f8ntareal og forfall av tomten. Det vil kunne gi uheldige presedensvirkninger. \u2022 Tillatelse til oms\u00f8kte funkisbygg inneb\u00e6rer at planen for Skuteviken oppheves av hensyn til en tiltakshaver \u2013 Tiltakshaver har ogs\u00e5 tidligere f\u00e5tt disp. fra planen Den samme tiltakshaveren har allerede f\u00e5tt en ganske \u00abstor\u00bb dispensasjon fra planen for Skuteviken, da han fikk tillatelse til \u00e5 bygge et tilbygg p\u00e5 ca. 80 kvm (eller st\u00f8rre?) p\u00e5 Skutevikens Tverrgate 5. Som kjent tillater planen kun \u00abmindre tilbygg\u00bb. 80 kvm er st\u00f8rre er mange av husene i Skuteviken, og kan i relasjon til planen for Skuteviken ikke anses som et mindre tilbygg. (Det har i ettertid vist seg at utbygger ikke hadde ordnet med ferdigattest for Skutevikens Tverrgate 5, slik at dagens eiere n\u00e5 er i s\u00f8knadsprosess for \u00e5 f\u00e5 nevnte tilbygg legalisert.). Dersom tiltakshaver gis den oms\u00f8kte dispensjon fra planen, som p\u00e5 alle tenkelige m\u00e5ter strider med planen for Skuteviken (verst av alt er estetikken og st\u00f8rrelsen), inneb\u00e6rer dette i realiteten at \u00e9n tiltakshaver alene i opphever hele planen for Skuteviken. Dette er udemokratisk og ikke slik disse prosessene b\u00f8r foreg\u00e5. \u2022 Hensynet bak reglen om at rammetillatelser har en varighet p\u00e5 3 \u00e5r sl\u00e5r til i saken Begrunnelsen er blant annet at det kan komme nytt regelverk og nye planer, herunder nytt syn p\u00e5 byutvikling. Det er kommet ny kommuneplan og byantikvaren er tydelig p\u00e5 at dagens f\u00f8ring for bygging i historiske str\u00f8k er at nybygg SKAL st\u00e5 i stil med \u00f8vrig bebyggelse. Hvorfor skal kommunen lempe p\u00e5 de f\u00f8ringene som n\u00e5 gjelder for estetikk i en sak hvor en profesjonell akt\u00f8r lar en rammetillatelse utl\u00f8pe? S\u00e6rlig i ett omr\u00e5det som Skuteviken. Se utdrag fra vedtak om avslag, Ba og bilder fra 1881 under. Mvh naboer i Skuteviken "
}