{
  "dokument_id": "cf9b3dfa-a3c0-53a3-9ae1-4d8e7e36eb27",
  "doc_type": "case_minutes",
  "kommune": 4601,
  "tittel": "Saksprotokoll UHSO, 18092024, Sak 107/24, Representantforslag fra Katrine N\u00f8dtvedt (MDG) og Christine \u00d8degaard (MDG) om MO-senter i sentrum",
  "url": "https://bergen.kommune.no/politikere-utvalg/api/fil/bk360/11170791/Innstilling-vedtak-Representantforslag-fra-Katrine-Nodtvedt-MDG-og-Christine-Odegaard-MDG-om-MO-senter-i-sentrum",
  "tekst": "Representantforslag fra Katrine N\u00f8dtvedt (MDG) og Christine \u00d8degaard (MDG) om MO-senter i sentrum Utvalg for helse og sosial behandlet saken i m\u00f8tet 18.09.2024 sak 107/24 og avga f\u00f8lgende innstilling: 1. Bystyret ber byr\u00e5det jobbe videre med \u00e5 etablere et sentrumsn\u00e6rt MO-senter. 2. Bystyret ber byr\u00e5det ha tett samarbeid med HUSET Bergen og andre relevante brukerorganisasjoner i den videre prosessen Utvalg for helse og sosials behandling F\u00f8lgende representanter tok ordet: Christine Henriksen \u00d8degaard (MDG), Eivind N\u00e6vdal-Bolstad (H), Even S\u00f8rland (A), Diane A. Berbain (SV), Torstein Dahle (R) Forslag fremsatt i utvalget: Eivind N\u00e6vdal-Bolstad (H) fremsatte p\u00e5 vegne av H, FrP, BL, INP og PP f\u00f8lgende alternative forslag til vedtak: Bystyret ber byr\u00e5det jobbe videre med \u00e5 etablere et sentrumsn\u00e6rt MO-senter. Diane A. Berbain (SV) fremsatte p\u00e5 vegne av SV f\u00f8lgende alternative forslag til vedtak i 3 punkter: 1. Bystyret ber byr\u00e5det etablere et nytt kommunalt finansiert brukerstyrt og d\u00f8gn\u00e5pent MO- senter med brukerrom i Bergen sentrum, og p\u00e5 sikt ha mottakssentre i alle bydeler slik at MO-Gyldenpris ikke lenger har en byomfattende funksjon. 2. Bystyret ber byr\u00e5det om at det jobbes systematisk med \u00e5 skaffe boliger til rusmiddelavhengige, med tilgjengelig helse- og sosialfaglig personell. 3. Veien mot et mer stabilt liv starter med et sted \u00e5 bo, og Housing First bist\u00e5r aktuelle tjenestemottakere med \u00e5 skaffe et varig hjem og f\u00e5r h\u00f8y grad av medbestemmelse p\u00e5 sted og oppf\u00f8lging. Bystyret ber byr\u00e5det gj\u00f8re Housing First til f\u00f8rende metode for \u00e5 skaffe bolig til m\u00e5lgruppen i kommunen. All booppf\u00f8lging skal f\u00f8lge prinsippene fra Housing First. Bystyret ber byr\u00e5det etablere tverrfaglige team som arbeider etter b\u00e5de FACT-modellen og Housing First-modellen. Even S\u00f8rland (A) fremsatte p\u00e5 vegne av A f\u00f8lgende tilleggsforslag: Bystyret ber byr\u00e5det om \u00e5 styrke og utvide HUSET Bergen. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende alternative forslag i 4 punkter: 1. Bystyret ber byr\u00e5det prioritere ressurser til og rask fremdrift av etablering av MO senter i Bergen sentrum slik at dette kan komme p\u00e5 plass s\u00e5 raskt som mulig. 2. Bystyret ber byr\u00e5det f\u00f8lge fagetatens anbefaling om \u00e5 opprette et MO senter i Allehelgens gate 5. 3. Fagetatens vurdering er at alternativ 3, som omhandler \u00e5 flytte MO-Gyldenpris til sentrumskjernen, er det best egnede alternativet, og bystyret ber byr\u00e5det g\u00e5 videre med dette som utgangspunkt. 4. Bystyret ber byr\u00e5det ha tett samarbeid med HUSET Bergen og andre relevante brukerorganisasjoner i den videre prosessen Votering: Alternativt forslag til vedtak fra H, FrP, BL, INP og PP, fremsatt av Eivind N\u00e6vdal-Bolstad (H) ble tiltr\u00e5dt med 14 stemmer (H, FrP, SV, MDG, BL, INP, R, KrF, PP). Alternativt forslag til vedtak punkt 1 fra SV, fremsatt av Diane A. Berbain (SV) fikk 3 stemmer (SV, R). Alternativt forslag til vedtak punkt 2 fra SV, fremsatt av Diane A. Berbain (SV) fikk 8 stemmer (A, SV, MDG, R, KrF). Alternativt forslag til vedtak punkt 3 fra SV, fremsatt av Diane A. Berbain (SV) fikk 3 stemmer (SV, R). Alternativt forslag punkt 1 fra MDG, fremsatt av Christine Henriksen \u00d8degaard (MDG) fikk 5 stemmer (SV, MDG, R, KrF). Alternativt forslag punkt 2 fra MDG, fremsatt av Christine Henriksen \u00d8degaard (MDG) fikk 2 stemmer (MDG, R). Alternativt forslag punkt 3 fra MDG, fremsatt av Christine Henriksen \u00d8degaard (MDG) fikk 1 stemmer (MDG). Alternativt forslag punkt 4 fra MDG, fremsatt av Christine Henriksen \u00d8degaard (MDG) ble tiltr\u00e5dt enstemmig. Forslagsstiller forslag til vedtak punkt 1-3 ble ikke fremmet av forslagsstiller, og ble derfor ikke votert over. Tilleggsforslag fra A, fremsatt av Even S\u00f8rland (A) fikk 7 stemmer (A, SV, MDG, R). Forslag til vedtak: 1. Bystyret ber byr\u00e5det iverksette s\u00f8k etter lokaler til et MO-senter med brukerrom i sentrum. 2. Bystyret ber byr\u00e5det vurdere om tomme kommunale bygg i R\u00e5dhuskvartalet kan brukes til MO-senter p\u00e5 kort og/eller lengre sikt, og komme tilbake til bystyret med kostnadsanslag for n\u00f8dvendige ombygginger. 3. Bystyret ber byr\u00e5det unders\u00f8ke om det n\u00e5v\u00e6rende politihuset som er planlagt fraflyttet kan v\u00e6re et alternativ p\u00e5 lengre sikt. 2 "
}