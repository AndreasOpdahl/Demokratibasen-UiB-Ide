{
  "dokument_id": "d3b8b7f4-ad25-5ae9-8315-adcf07bae186",
  "doc_type": "case_presentation",
  "kommune": 5501,
  "tittel": "S\u00f8knad om serverings- og skjenkebevilling Wi-To Bar ",
  "url": "https://innsyn.tromso.kommune.no/application/getMoteDokument?dokid=2001901860",
  "tekst": "Arkivsaksnr. 24/18944-7 Saksbehandler Nina-Helen Br\u00e6ndeland Saksgang M\u00f8tedato Formannskapet 03.12.2024 S\u00f8knad om serverings- og skjenkebevilling Wi-To Bar Kommunedirekt\u00f8rens innstilling til vedtak: 1. Arctic Nightlife AS, org.nr. 925 125 830 gis alminnelig skjenkebevilling for alkoholholdig drikk gruppe 1, 2 og 3 i skjenkelokalene til Wi-To Bar, Storgata 68, 9008 Troms\u00f8, inkludert uteservering. 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Richard S\u00f8bstad Einan, f. 31.01.86 godkjennes som styrer for skjenkebevillingen. \u00d8ystein Dahle, f. 10.12.85 godkjennes som stedfortreder for skjenkebevillingen. 4. Skjenke- og \u00e5pningstider reguleres av Forskrift om salgs-, skjenke- og \u00e5pningstider i Troms\u00f8 kommune. 5. Bevillingen er gyldig til og med 30.09.2028. Vedtaket er fattet i medhold av alkoholloven S 1-7 og S 3.1, samt\u00a7\u00a7 4-1 tom 4-4 jfr.\u00a7 4-7, alkoholforskrift\u00a7 4-8, og gjeldende alkoholpolitisk handlingsplan Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Behandling av s\u00f8knad om serverings- og skjenkebevilling fra Arctic Nightlife AS, org.nr. 925 125 830 Saksutredning Troms\u00f8 kommune har mottatt s\u00f8knad om ny serverings- og skjenkebevilling fra Arctic Nightlife AS 04.11.2024 hvor det s\u00f8kes om serverings- og skjenkebevilling i lokalene til Wi-To Bar, Storgata 68, 9008 Troms\u00f8 inkludert uteservering (vedlegg nr.1). Vedlagt tegning (vedlegg nr.2) viser skjenkearealet det s\u00f8kes bevilling til. I henhold til Alkohollovens \u00a7 1-4 a) kan skjenking av alkoholholdig drikk bare skje p\u00e5 grunnlag av bevilling etter alkoholloven. Bevilling gjelder for et bestemt lokale og en bestemt type virksomhet. Bevillingssystemet er samlet sett et av de viktigste virkemidlene i norsk alkoholpolitikk. Det reguleres hvor og n\u00e5r det kan skjenkes alkohol og hvem som kan drive sin virksomhet. Alkoholloven gir kommunene stor frihet, men ogs\u00e5 stort ansvar n\u00e5r det gjelder \u00e5 bestemme sin egen alkoholpolitikk I s\u00f8knaden beskrives konseptet som pub/ bar. Wi-To har historie i Troms\u00f8 helt tilbake til 1921. Lokalene pusses opp og driftskonseptet endres til \u00e5 v\u00e6re en pub/bar med servering av mat og drikke, inkludert \u00f8l, vin og brennevin. Matserveringen vil v\u00e6re tilgjengelig for dine-in og takeaway. Det vil ogs\u00e5 v\u00e6re salg av kaffe, enkle bakevarer og tobakksvarer (se vedlegg 3 for oppdatert konsept). I henhold til s\u00f8knaden er \u00d8ystein Dahle daglig leder og stedfortreder for serverings- og skjenkebevillingen. Richard S\u00f8bstad Einan er styrer for skjenkebevillingen. Jf. Alkohollovens \u00a7 1-7 b) m\u00e5 bevillingshaver og personer med vesentlig innflytelse p\u00e5 virksomheten ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l, samt skatte-, avgifts- og regnskapslovgivningen. Jf. Alkohollovens \u00a7 1-7 c) m\u00e5 styrer og stedfortreder v\u00e6re over 20 \u00e5r og ha dokumentert kunnskap om alkoholloven og bestemmelser gitt i medhold av den, samt ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l. I henhold til Alkohollovens \u00a7 1-7 har saken v\u00e6rt forelagt Troms politidistrikt, Mattilsynet i Troms\u00f8, Nav Troms\u00f8 og Skatteetaten for vurdering av vandel og eventuelle uttalelser som m\u00e5tte gjelde driftsselskap, eier, styrer og stedfortreder. Ingen hadde anmerkninger som er av betydning for saken. All dokumentasjon er lagret elektronisk p\u00e5 sak 24/18944. Konklusjon Det anbefales at s\u00f8knaden om skjenkebevilling godkjennes ut fra alkohollovens \u00a7 1-7 og \u00a7 4-1 Vedtakskompetanse Formannskapet 2 Vedlegg S\u00f8knad Tegning Oppdatert konsept 3 "
}