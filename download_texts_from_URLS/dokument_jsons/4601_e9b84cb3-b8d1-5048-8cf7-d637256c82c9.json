{
  "dokument_id": "e9b84cb3-b8d1-5048-8cf7-d637256c82c9",
  "doc_type": "case_attachment",
  "kommune": 4601,
  "tittel": "Bergen kommune - gnr. 48 bnr. 296 - vedtak i klagesak som gjelder deling etter jordloven",
  "url": "https://bergen.kommune.no/politikere-utvalg/api/fil/bk360/11306014/Bergen-kommune-gnr-48-bnr-296-vedtak-i-klagesak-som-gjelder-deling-etter-jordloven",
  "tekst": " V\u00e5r dato: V\u00e5r ref: 08.10.2024 2024/10468 Deres dato: Deres ref: Terje \u00d8vreb\u00f8 Bergen kommune - gnr. 48 bnr. 296 - vedtak i klagesak som gjelder deling etter jordloven Vi viser til Bergen kommunes oversendelse av 05.07.2024. Vedtak Klagen blir tatt til f\u00f8lge. Bergen kommunes vedtak av 27.06.2024 i Byr\u00e5dets sak nr. 1184/24, blir opphevet. Gnr. 48 bnr. 296 i Bergen kommune kan deles uten godkjenning etter jordloven \u00a7 12. Hva saken gjelder I 1996 s\u00f8kte Helge T. N\u00f8kling og Lars K. N\u00f8kling, dav\u00e6rende eiere av gnr. 48 bnr. 2 i Fana i Bergen, om l\u00f8yve til fradeling av en ca. 5 daa stor parsell med p\u00e5st\u00e5ende bolighus, og en driftsbygning som delvis var ombygd til verksted. Bnr. 2 hadde p\u00e5 den tid et samlet areal p\u00e5 181 daa, derav 36 daa overflatedyrka jord/gj\u00f8dsla beite, og 137 daa produktiv skogsmark. Av Fylkeslandbruksstyrets m\u00f8tebok fra 14.08.96 g\u00e5r det frem at fradelingen skulle skje til boligform\u00e5l. Fylkeslandbruksstyret behandlet s\u00f8knaden i m\u00f8te 14.08.1996. If\u00f8lge m\u00f8teboken ble det lagt til grunn at man ikke kunne regne med at driften p\u00e5 gnr. 48 bnr. 2 ville bli tatt opp igjen. Under denne forutsetningen ble det vist til (dav\u00e6rende) Landbruksdepartementets rundskriv M-34/95, hvor det blant annet heter: \u00abDersom driften av eiendommen ligger nede, og det heller ikke er grunn til \u00e5 regne med at den vil bli tatt opp igjen, vil det normalt kunne legges til grunn at det ikke er behov for v\u00e5ningshuset.\u00bb Delingstillatelse ble derfor gitt, p\u00e5 vilk\u00e5r av at restarealet p\u00e5 bnr. 2 ble leid bort som tilleggsjord, s\u00e5 lenge det var interesse for dette blant nabobruk, eventuelt til arealets planstatus blir endret. Fradelingen ble gjennomf\u00f8rt, og parsellen fikk matrikkelnummer 48/296. Den ligger i et omr\u00e5de som i kommuneplanens arealdel er utlagt til landbruks- natur og friluftsform\u00e5l (LNF). I september 2022 s\u00f8kte Helge N\u00f8kling, som hjemmelshaver, om tillatelse til tiltak og dispensasjon fra kommuneplanens arealdel, for fradeling av en ca. 1,4 daa stor parsell med p\u00e5st\u00e5ende bolighus fra gnr. 48 bnr. 296. Ved Plan- og bygningsetatens vedtak av 16.01.2023 ble s\u00f8knaden avsl\u00e5tt. Avgj\u00f8relsen var i tr\u00e5d med Etat for landbruks uttalelse av 08.12.2022, der det ogs\u00e5 ble opplyst at dersom det ble gitt tillatelse til tiltaket, m\u00e5tte det ogs\u00e5 s\u00f8kes om l\u00f8yve til fradeling etter jordloven \u00a7 12. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Ved brev datert 02.02.2023 fra advokatfirma M\u00e6land & Co AS v/advokatfullmektig \u00d8. H. Lerring, ble kommunens vedtak p\u00e5klaget p\u00e5 vegner av Sigbj\u00f8rn Str\u00f8mme og Eirunn Torvik, som i mellomtiden hadde overtatt og f\u00e5tt hjemmel til gnr. 48 bnr. 296. I klagen blir det blant annet fremholdt at gnr. 48 bnr. 296 ikke er noen \u00abselvstendig landbrukseiendom\u00bb, slik kommunen har lagt til grunn for sin avgj\u00f8relse. Utvalg for milj\u00f8 og byutvikling behandlet klagen i m\u00f8te 16.10.2023, hvor det ble gjort slikt vedtak: \u00abSaken returneres til eventuelt ny behandling under forutsetning av s\u00f8knad etter jordloven.\u00bb Etter noe korrespondanse mellom s\u00f8kers advokat og kommunen om den videre saksgang, ble det i brev av 22.01.2024 fra advokat Lerring, fremmet en \u00abAnmodning om kommunens vurdering av fradeling i relasjon til Jordloven \u00a7 12.\u00bb Der blir det f\u00f8rst og fremst p\u00e5st\u00e5tt at den aktuelle delingen ikke er omfattet av reglene i jordloven \u00a7 12. Til st\u00f8tte for standpunktet blir det vist til jordlovens forarbeid, der det fremg\u00e5r at ogs\u00e5 sm\u00e5 eiendommer kan v\u00e6re omfattet av delingsreglene (5 daa totalareal, herav 3 daa dyrka jord). Den oms\u00f8kte eiendommen har betydelig mindre jordbruksareal enn i eksempelet i forarbeidene. Etter s\u00f8kernes mening g\u00e5r det klart frem av delingssaken fra 1996, b\u00e5de av de forutsetninger som der legges til grunn, og til Fylkeslandbruksstyrets argumentasjon, at den der fradelte parsellen ikke kan eller skal v\u00e6re en eiendom som \u00aber nytta eller kan nyttast til jordbruk eller skogbruk\u00bb, slik jordloven forutsetter for at delingsreglene i \u00a7 12 skal komme til anvendelse. Subsidi\u00e6rt s\u00f8kes det om tillatelse til fradeling av det oms\u00f8kte arealet p\u00e5 1,4 daa. Det bygges ogs\u00e5 her i stor grad p\u00e5 de argumenter som landbruksmyndighetene fremholdt i delingssaken fra 1996. Etter \u00e5 ha gjennomf\u00f8rt synfaring 12.03.2024, avslo Bergen kommune delingss\u00f8knaden 22.03.2024. I saksutredningen som vedtaket bygger p\u00e5, opplyses det innledningsvis at jordbruksareal p\u00e5 bnr. 296 er blitt omdisponert til en steinfylling p\u00e5 teigen i s\u00f8r, og i form av en vei p\u00e5 den nordlige teigen. S\u00e5 langt kommunen kan se er det ikke s\u00f8kt om tillatelser for disse tiltakene. Videre understrekes det at eiendommen ligger i et LNF-omr\u00e5de, og om dette faktum heter det blant annet: LNF-form\u00e5let er satt i KPA2018, for \u00e5 beskytte alle eiendommer som det kan drives en form for landbruk p\u00e5. Denne eiendommen er 100 % i LNF-omr\u00e5det. Med dette har bystyret i Bergen bestemt at eiendommen fortsatt skal brukes som en landbrukseiendom, med landbruksdrift. Til tross for at den ikke har v\u00e6rt benyttet til landbruksdrift de senere \u00e5rene, er det viktig \u00e5 f\u00e5 den tilbake i landbruksdrift. Med dette har politikerne tatt hensyn til vilk\u00e5ret om \u00abvern av arealressursene\u00bb, og det er det viktig \u00e5 ta hensyn til i vurderingen om delingstillatelse skal gis. I saksutredningen vurderes s\u00e5 delingss\u00f8knaden i lys av de kriterier som er oppstilt i jordloven \u00a7 12 tredje ledd, og etter en samlet vurdering av disse er kommunens konklusjon at en fradeling som oms\u00f8kt, ikke b\u00f8r tillates. P\u00e5 vegner av s\u00f8kerne har advokat Lerring klaget p\u00e5 kommunens vedtak. I klagen, som er datert 09.04.2024, p\u00e5pekes det at s\u00f8kernes prim\u00e6re standpunkt \u2013 at saken ligger utenfor jordlovens anvendelsesomr\u00e5de, overhodet ikke er kommentert av kommunen. Dette er en mangel ved vedtakets begrunnelse. Anf\u00f8rslene omkring lovens virkeomr\u00e5de, som ogs\u00e5 ble fremholdt i s\u00f8knaden, gjentas og utdypes, og det konkluderes med at vedtaket mangler hjemmel, og derfor m\u00e5 oppheves. Side: 3/5 I klagen im\u00f8teg\u00e5s ellers kommunens argumentasjon omkring vurderingsmomentene i \u00a7 12, ogs\u00e5 dette i betydelig grad med utgangspunkt i klagernes oppfatning om at saken ligger utenfor bestemmelsenes virkeomr\u00e5de. Vi viser ellers til klagen i sin helhet. Byr\u00e5det behandlet klagen i m\u00f8te 27.06.2024. I saksutredningen hevdes det at i 2014 hadde gnr. 48 bnr. 296 mer enn 3 daa jordbruksareal, og at eiendommen i de senere \u00e5r har v\u00e6rt d\u00e5rlig drevet, dvs. at driveplikten ikke har v\u00e6rt oppfylt. Der er dessuten foretatt ulovlige/ikke oms\u00f8kte omdisponeringer, i form av en fylling p\u00e5 s\u00f8rsiden av veien, samt en landbruksvei p\u00e5 nordsiden. Det nevnes ogs\u00e5 at det er opparbeidet parkeringsplass og utend\u00f8rs oppholdsarealer uten at det er s\u00f8kt om tillatelse. Kommunen \u00abkan ikke se at klagers mangel p\u00e5 drift og ulovlige omdisponeringer, kan f\u00f8re til at saken faller utenfor jordlovas anvendelsesomr\u00e5de.\u00bb Det heter ogs\u00e5 at \u00abKlager skal ikke h\u00f8ste fordel p\u00e5 det \u00e5 ikke overholde driveplikten Ellers har kommunen erfart at det er sv\u00e6rt stor interesse for eiendommer av den st\u00f8rrelse det her er tale om, der det kan drives sm\u00e5skala landbruk, som - gitt de rette eiere - kan gi en viss l\u00f8nnsomhet. Det kan ogs\u00e5 handle om selvforsyning. Kommunen gir ogs\u00e5 uttrykk for f\u00f8lgende: Ved en vurdering av hva som er egnet til landbruksdrift og ikke, gjelder blant annet dagens veiledning i rundskriv M-2-2021 (Vedlegg 4), praksis og interesse for landbrukseiendommer. I dag er interessen og viljen til \u00e5 dyrke mindre landbrukseiendommer, en helt annen enn i 1996, som klager viser til. Dagens regjering har ogs\u00e5 gitt klare f\u00f8ringer p\u00e5 at dyrket og dyrkbar jord skal dyrkes. Dette avviker fra uttalelsen til Fylkeslandbrukskontoret fra 1996. Nyere uttalelser fra h\u00f8yere hold har sterkere vekt i vurderingen enn uttalelser som er eldre og fra et lavere organ. P\u00e5standen kan derfor ikke komme til anvendelse. I saksutredningen heter det ogs\u00e5: \u00abHva som ble sagt og vedtatt i forbindelse med delingsvedtaket i 1996, har liten og ingen betydning i dag.\u00bb F\u00f8r saken skulle behandles av Byr\u00e5det, kom s\u00f8kerne, ved advokat Lerring, med kommentarer til kommunens saksutredning i brev datert 21.06.2024. Der understrekes p\u00e5 ny at den oms\u00f8kte delingen ikke er omfattet av jordlovens bestemmelser, og at kommunens delingsnektelse derfor er ugyldig. Det hevdes blant annet at n\u00e5r det i 1996 ble tillatt fradelt \u00abinntil 5 daa\u00bb, s\u00e5 er st\u00f8rrelsen valgt for at parsellen skal falle utenfor delingsreglene i jordloven, hvor det i forarbeidene er referert til en eiendomsst\u00f8rrelse p\u00e5 5 daa, hvorav 3 daa er dyrka jord, som en grense for reglenes virkeomr\u00e5de. Vi viser ellers til kommunens utredning og s\u00f8kernes kommentarer i sin helhet. Byr\u00e5det i Bergen konkludert med at klagen ikke kan tas til f\u00f8lge, og saken er derfor oversendt til Statsforvalteren ved kommunens brev av 04.07.2024. Sentralt regelverk Jordloven har ikke egne regler om klage, og saker som denne skal derfor behandles i tr\u00e5d med de alminnelige reglene i forvaltningsloven kapittel VI. Av forvaltningsloven \u00a7 34 g\u00e5r det frem at et klageorgan kan pr\u00f8ve alle sider ved en sak. Vedtaket det er klaget p\u00e5 kan endres helt eller delvis, eller det kan bli opphevet og saken sendt tilbake til vedtaksorganet for ny behandling. Det heter videre at n\u00e5r statlige organ skal ta stilling til klager p\u00e5 kommunale vedtak, skal det legges stor vekt p\u00e5 omsynet til det kommunale selvstyret ved pr\u00f8ving av det frie skj\u00f8nnet. Side: 4/5 Som klageinstans skal vi ogs\u00e5, i samsvar med ulovfestede forvaltningsrettslige prinsipper, vurdere om det foreligger myndighetsmisbruk, for eksempel i form av usaklig forskjellsbehandling eller at det er tatt utenforliggende hensyn. Vi skal ogs\u00e5 ta stilling til om vedtaket saken gjelder fremst\u00e5r som klart urimelig eller ikke. Jordloven \u00a7 12 sl\u00e5r innledningsvis fast at \u00abDeling av eigedom som er nytta eller kan nyttast til jordbruk eller skogbruk m\u00e5 godkjennast av departementet.\u00bb1 Form\u00e5let med bestemmelsene i \u00a7 12 er \u00e5 sikre og samle ressursene som grunnlag for landbruksdrift for n\u00e5v\u00e6rende og fremtidige eiere. V\u00e5re merknader Det f\u00f8rste sp\u00f8rsm\u00e5let som m\u00e5 avgj\u00f8res er hvor vidt gnr. 48 bnr. 296 er en eiendom som er omfattet av jordloven \u00a7 12, og om det om det trengs godkjenning/tillatelse etter paragrafen for \u00e5 dele den. Da bnr. 296 ble tillatt fradelt bnr. 2 i 1996, var det i medhold av \u00a7 12 i den da \u00abnye\u00bb jordloven, som tr\u00e5dte i kraft vel ett \u00e5r tidligere. Under punkt 5.2.1 i Ot.prp. nr. 72 (1993-1994), om lovens form\u00e5l, st\u00e5r det blant annet: (...) \u00bblangt dei fleste brukseiningane i landet v\u00e5rt har sm\u00e5 arealressursar. Eit m\u00e5l om styrking vil kunne gi einingar med betre mogelegheiter for \u00e5 gi ei inntekt for brukaren uavhengig av at rammevilk\u00e5ra i landbruket endrar seg. Departementet meiner difor m\u00e5let for bruksstruktur i den nye lova m\u00e5 vera \u00e5 styrke bruk. M\u00e5let om \u00e5 styrke brukseiningane er og grunnleggjande i jordlova i dag.\u00bb I dav\u00e6rende Landbruksdepartementets rundskriv M-35/95 \u00abJordlovens form\u00e5l\u00bb er blant annet f\u00f8lgende uttrykt om bruksstruktur og rasjonalisering: Gjeldende landbrukspolitikk inneb\u00e6rer at fylkeslandbruksstyret og kommunen m\u00e5 gj\u00f8re en innsats for \u00e5 f\u00e5 til frivillige bruksrasjonaliseringer der forholdene ligger til rette for det (...) Det kan ogs\u00e5 v\u00e6re \u00f8nskelig at eieren selger det produktive arealet som tilleggsjord og sitter tilbake med bygninger og tomt. M\u00e5lsettingen om \u00e5 skape mer robuste driftsenheter gav seg ogs\u00e5 utslag i det dagjeldende delegasjonsreglementet av 06.06.1995: der det blant annet var bestemt f\u00f8lgende: Kapittel 1. Delegasjon til kommunen \u00a7 1 - 1 (om n\u00e5r kommunen kan ta avgjerd) Kommunen f\u00e5r fullmakt til \u00e5 ta avgjerd om s\u00f8knader som gjeld: .......... 7) omdisponering og fr\u00e5deling etter \u00a7\u00a7 9 og 12 i jordlova av enkelttomter ikkje over 2 dekar som det ikkje er bygd p\u00e5. ....... 9) fr\u00e5deling etter \u00a7 12 i jordlova av tomter ikkje over 2 dekar som det er bygd p\u00e5. Unntatt fr\u00e5 dette er v\u00e5ningshus, k\u00e5rhus og driftsbygningar. 10) fr\u00e5deling etter \u00a7 12 i jordlova av eigedomen sine bygningar med tomt inntil 5 dekar dersom det ligg f\u00f8re avtale om sal av restarealet som tilleggsjord (v\u00e5r understreking). Som man ser av punkt 10 i reglementet, var kommunen gitt utvidet fullmakt til \u00e5 godkjenne fradelinger av hus og tun ved overdragelse av tilleggsjord, dette for \u00e5 legge til rette for og \u00e5 fremme m\u00e5lsettingen om \u00e5 skape st\u00f8rre og mer robuste driftsenheter. Fradelingen av bnr. 296 var nok en sak av lignende karakter, der jordlovsmyndighetene s\u00e5 det som en landbruksmessig bra/akseptabel l\u00f8sning \u00e5 s\u00f8rge for at jordbruksarealene p\u00e5 bnr 2 ble stilt til 1 Myndighet delegert til kommunen Side: 5/5 disposisjon som leiejord, og at fradeling av hus og tun p\u00e5 eiendommen, der det hadde v\u00e6rt \u00ab(m)anglande eller svak drift over ei \u00e5rrekke\u00bb, var en akseptabel pris \u00e5 betale. Som det g\u00e5r frem av m\u00f8teboken fra 1996, m\u00e5tte saken avgj\u00f8res av Fylkeslandbruksstyret fordi restarealet ikke skulle selges, men i stedet leies bort som tilleggsjord. Kommunens femdekars- fullmakt gjaldt bare ved salg av tilleggsjorden. Under alle omstendigheter ble s\u00f8knaden om deling med \u00abForm\u00e5l: Bustad\u00bb,2 im\u00f8tekommet. I praksis har det v\u00e6rt lagt til grunn at dersom en tomt til f.eks. boligform\u00e5l har v\u00e6rt godkjent fradelt i medhold av jordlovens delingsbestemmelser til et slikt form\u00e5l, s\u00e5 er forholdet til disse reglene avklart. Dette gjelder ogs\u00e5 fradelinger som i sin tid ble godkjent etter \u00a7 55 i jordloven av 1955. En slik eiendom, som er godkjent fradelt etter jordloven til boligform\u00e5l, vil for eksempel ikke p\u00e5 et senere tidspunkt kunne bli en del av den fradelende driftsenheten, selv om de to eiendommene er eller kommer p\u00e5 samme eierh\u00e5nd. Dette er blant annet kommet til uttrykk under punkt 5.3.3 i rundskrivet M-2/2021. At det ble fradelt et relativt stort areal til boligform\u00e5l i saken fra 1996, var, som det b\u00f8r fremg\u00e5 ovenfor, ikke uvanlig i den tid. Det kan forekomme ogs\u00e5 i dag, i de tilfeller der \u00abdet er s\u00e5 viktig for nabobruket \u00e5 f\u00e5 tilleggsjord, at det m\u00e5 aksepteres at eieren blir sittende igjen med noe innmark eller utmark sammen med tunet\u00bb.3 Dersom gnr. 48 bnr. 296 ikke allerede hadde v\u00e6rt tillatt fradelt til boligform\u00e5l i medhold av jordloven \u00a7 12, m\u00e5tte man konkret ha tatt stilling til om bnr. 296 er en \u00abeigedom som er nytta eller kan nyttast til jordbruk eller skogbruk.\u00bb I saken her er ikke dette aktuelt. Den vurderingen ble gjort av jordlovsmyndighetene i 1996. Konklusjon Gnr. 48 bnr. 296 kan deles uten godkjenning etter jordloven \u00a7 12. Om det foreligger brudd p\u00e5 jordlovens regler om driveplikt og omdisponering, m\u00e5 eventuelt avgj\u00f8res i egen sak/egne saker. Det samme gjelder det oms\u00f8kte tiltakets forhold til de aktuelle bestemmelsene i plan- og bygningsloven. Vedtaket i saken her kan ikke p\u00e5klages etter forvaltningsloven, se \u00a7 28 tredje ledd. Med hilsen Christian Rekkedal Terje \u00d8vreb\u00f8 landbruksdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN 2 F\u00f8rste side i Fylkeslandbruksstyrets m\u00f8tebok 3 M-2/2021 punkt 5.5.3.4 "
}