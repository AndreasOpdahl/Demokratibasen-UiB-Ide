{
  "dokument_id": "297168e9-a3df-5132-a8be-fc57a789a2ab",
  "doc_type": "case_attachment",
  "kommune": 4601,
  "tittel": "P\u00e5legg om retting og ilegging av tvangsmulkt (ULOV-2022_24046 )",
  "url": "https://bergen.kommune.no/politikere-utvalg/api/fil/bk360/10551389/Palegg-om-retting-og-ilegging-av-tvangsmulkt-ULOV-2022-24046-",
  "tekst": " Plan- og bygningsetaten Geir Gorm Olsen V\u00e5r referanse: ULOV-2022/24046-8 Litle Milde 45 Saksbehandler: Joakim Aga Eriksen Dato: 28.04.2023 5259 HJELLESTAD Eiendom : Gnr 107 Bnr 229 Tiltakets adresse : P\u00e5legg om retting og ilegging av tvangsmulkt Vi viser til varsel om p\u00e5legg om retting og ilegging av tvangsmulkt datert 15.03.23 og tilbakemelding fra deg datert 25.04.23. Den 31.03.23 ble det innvilget utsatt frist for uttalelse p\u00e5 v\u00e5rt varsel som f\u00f8lge av at du var bortreist og avvikling av p\u00e5skeferie. Tilbakemelding p\u00e5 din uttalelse er kommentert nedenfor i dette p\u00e5legget. VEDTAK 1. Retting Vi p\u00e5legger deg at kaien som er etablert p\u00e5 gbnr. 107/189 og 107/229 m\u00e5 rives og terrenget tilbakef\u00f8res. Fristen for retting settes til 15.07.23. 2. Tvangsmulkt L\u00f8pende dagmulkt p\u00e5 kr 1 200,- fra og med 16.07.23 dersom den ulovlige kaien ikke er rettet innen fristen. V\u00c5R BEGRUNNELSE Du eier eiendommene hvor kaien er oppf\u00f8rt og er derfor ansvarlig for at reglene i plan- og bygningsloven (pbl.) f\u00f8lges. I v\u00e5rt arkiv viser godkjente tegninger fra 2012 at det er gitt tillatelse til oppf\u00f8ring av nybygg naust. Den 06.01.14 ble det gitt ferdigattest for tiltaket. Flyfoto av eiendommen viser at eiendommen f\u00f8r oppf\u00f8ring av naust var uber\u00f8rt, foruten en smal brygge/pir som strekte seg cirka 12 meter utover fra strandlinjen. Denne ble avst\u00e5tt fra \u00e5 forf\u00f8lge i v\u00e5rt varsel datert 15.03.23. Ved befaringen 08.03.23 ble det konstatert at det er oppf\u00f8rt og st\u00f8pt kai foran naustet. Videre er kaien forlenget inn p\u00e5 gbnr. 107/229 med betongst\u00f8ping. Store deler av kaien foran naustet er kledd med treverk. Kaien p\u00e5 gbnr. 107/189 og 107/229 er oppf\u00f8rt uten tillatelse. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Saksnummer ULOV-2022/24046 Side 2 av 8 Oppf\u00f8rt kai i strandsonen uten \u00e5 s\u00f8ke: Det f\u00f8lger av plan- og bygningsloven (pbl.) \u00a7\u00a7 20-2, jf. 20-1 bokstav a at oppf\u00f8ring av konstruksjon er s\u00f8knadspliktig. Videre f\u00f8lger det av forarbeidene (Ot.prp. nr. 45 2007-2008) at begrepet skal forst\u00e5s vidt. Oppf\u00f8ring av betongkonstruksjon delvis kledd med treplatting faller dermed inn under bestemmelsen. Betongkonstruksjonen fremst\u00e5r som en kai og vil videre i dette brevet bli omtalt som kai. For ordens skyld presiseres det at oppf\u00f8ring av konstruksjon er et tiltak etter pbl. \u00a7 1-6. Det er oppf\u00f8ringen av betongkonstruksjonen, som tjener som et kaianlegg foran naustet, vi legger til grunn som et s\u00f8knadspliktig tiltak i denne saken. Fra pbl. \u00a7 1-8 fremg\u00e5r det at det gjelder et generelt forbud mot tiltak i 100-metersbeltet i strandsonen, s\u00e5 langt ikke annen byggegrense er fastsatt i kommuneplanens arealdel. Kommunedelplan for omr\u00e5det; Birkeland, Liland, \u00c5dland og Espeland (KDP Bl\u00e5e) tr\u00e5dte i kraft 27.09.17, men planvedtaket er per tid ikke kunngjort som f\u00f8lge av at plandokumentasjon m\u00e5 oppdatertes i henhold til siste vedtak. Saksnummer ULOV-2022/24046 Side 3 av 8 V\u00e5r vurdering er likevel at kaien/betongkonstruksjonen er et s\u00f8knadspliktig tiltak uavhengig av eventuell byggegrense i strandsonen. I saksnr. 201205447 ble det den 22.06.12 gitt rammetillatelse for oppf\u00f8ring av naust med bruksareal (BRA) 40 kvm p\u00e5 gnr. 107 bnr. 189. Tillatelsen ble gitt p\u00e5 bakgrunn av reviderte tegninger mottatt 20.06.12. Tegningene viser at det skal oppf\u00f8res naust og det er ikke noe i tegningsgrunnlaget, rammetillatelsen eller igangsettelsestillatelsen fra 01.03.13 som viser at det er s\u00f8kt om kai foran naustet. Du har ikke s\u00f8kt om \u00e5 oppf\u00f8re kai, som er etablert foran naustet p\u00e5 gbnr. 107/189 og som strekker seg videre inn p\u00e5 gbnr. 107/229, og har derfor et ulovlig forhold p\u00e5 eiendommen. I tilbakemelding 25.04.23 viser du til at du er uenig i omfanget av det vi har p\u00e5lagt deg \u00e5 rette. Du mener at den delen av plattingen/kaien i front av naustet er oms\u00f8kt i saksnr. 201205447. I denne sammenheng viser du til basiskartet, situasjonsplanen og tegningene som er sendt inn i bygges\u00f8knaden. Videre anf\u00f8rer du at den delen av kaien som eventuelt ikke er godkjent i saksnr. 201205447 b\u00f8r vurderes som et tiltak av mindre betydning. N\u00e5r det gjelder vurderingen av om kaien, uavhengig om man legger til grunn den delen som er foran naustet eller den delen av kaien som strekker seg inn p\u00e5 gbnr. 107/229, s\u00e5 er v\u00e5r vurdering at dette ikke kan vurderes \u00e5 v\u00e6re et tiltak av mindre betydning, jf. pbl. \u00a7 32-1. Det vises i denne sammenheng til at strandsonevernet skal praktiseres strengt og at det ikke utgangspunktet er forbud mot alle nye tiltak i strandsonen, jf. pbl. \u00a7 1-8. Videre er det av vesentlig betydning at kaien er oppf\u00f8rt i nyere tid (2012) og dette taler for at man ikke kan anse tiltaket til \u00e5 v\u00e6re av mindre betydning. Ang\u00e5ende dine anf\u00f8rsler om at plattingen/kaien foran naustet er oms\u00f8kt i saksnr. 201205447, s\u00e5 kan vi ikke se at det er gitt tillatelse til \u00e5 oppf\u00f8re kai. Fra rammetillatelsen datert 22.06.12 er det gitt tillatelse til \u00aboppf\u00f8ring av naust med bruksareal (BRA) 40 kvm p\u00e5 gnr. 107 bnr. 189\u00bb. I s\u00f8knaden som er sendt inn fremg\u00e5r det at tiltakets art er naust. Det er ikke nevnt noe sted i s\u00f8knadsgrunnlaget at det skal oppf\u00f8res kai foran naustet. Dersom byggesaksavdelingen eventuelt skulle ha gitt tillatelse til oppf\u00f8ring av kai i front av naustet ville dette krevd m\u00e5lbare tegninger som viste eksakt st\u00f8rrelse p\u00e5 kaien i front. Vi kan ikke se at det fremg\u00e5r noe slikt materiale fra bygges\u00f8knaden eller de tillatelser som er gitt. Situasjonsplanen kan derfor ikke legges til grunn for at det er gitt tillatelse til oppf\u00f8ring av kai i front av naustet. Videre s\u00e5 gjelder dette ogs\u00e5 det reviderte tegningsgrunnlaget som er innsendt den 14.06.12. Her ser man tydelig at tiltaket som det s\u00f8kes om, naustet, er markert med h\u00f8yde, lengde og bredde. Videre er det eksempelvis kun p\u00e5 fasadetegningene det er tegnet inn en dame som st\u00e5r foran naustet. Snitt tegninger, plan 1 og plan 2 viser ikke at det s\u00f8kes om kai i front av naustet. Vi har vurdert de nye opplysningene du har sendt oss, men vi har ikke funnet grunn til \u00e5 endre v\u00e5r vurdering. Saksnummer ULOV-2022/24046 Side 4 av 8 Hvordan kan du unng\u00e5 tvangsmulkt? Retter du opp det ulovlige forholdet, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: 1. Kaien som er etablert p\u00e5 gbnr. 107/189 og gbnr. 107/229 m\u00e5 rives og terrenget tilbakef\u00f8res innen 15.07.23. Dette betyr at omr\u00e5det skal tilbakef\u00f8res til flyfoto fra 2013 som vist til i figur 5 ovenfor. Flyfoto fra 2013 viser eiendommene slik de var under oppf\u00f8ring av naust og f\u00f8r kaien ble etablert. Vi skal underrettes skriftlig med bilder av utf\u00f8rt retting, innen fristen 15.07.23, n\u00e5r arbeidet er gjort. Tiltaket kan oms\u00f8kes Du eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 15.07.23. Om du trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som gitt i p\u00e5legg for \u00f8vrige tiltak. Godkjennes s\u00f8knaden, avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Blir s\u00f8knaden avvist gjelder fortsatt fristen i dette p\u00e5legget. Det betyr at tvangsmulkt l\u00f8per fra og med fristen i p\u00e5legget. Blir s\u00f8knaden avsl\u00e5tt, vil ny frist for retting v\u00e6re fem uker etter endelig vedtak i byggesaken. Det betyr at tvangsmulkt l\u00f8per fra og med fem uker etter endelig vedtak i byggesaken. Vi skal underrettes skriftlig med bilder av utf\u00f8rt retting n\u00e5r arbeidet er gjort. Hva skjer hvis du ikke retter forholdet? Dersom du ikke retter forholdet eller s\u00f8ker innen fristen, m\u00e5 du betale tvangsmulkt som vedtatt over. Om p\u00e5legget ikke etterkommes innen fastsatt frist, kan det f\u00f8lges opp med forelegg. Et forelegg kan f\u00e5 virkning som rettskraftig dom. P\u00e5legg kan tinglyses som heftelse p\u00e5 eiendommen dersom det ulovlige forholdet ikke rettes. Hvordan s\u00f8ke om tillatelse? Mer informasjon om hva som er s\u00f8knadspliktig og hvordan man s\u00f8ker finnes her: \u2022 Direktoratet for byggkvalitet: www.dibk.no \u2022 Bergen kommune: www.bergen.kommune.no/innbyggerhjelpen/planer-bygg-og- eiendom Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Saksnummer ULOV-2022/24046 Side 5 av 8 Informasjon om retten til \u00e5 klage Du har rett til \u00e5 klage p\u00e5 vedtaket. Klagen m\u00e5 sendes til oss innen 3 uker fra dette vedtaket ble mottatt. Dette gjelder ogs\u00e5 dersom det sendes inn s\u00f8knad. Hvis vedtaket p\u00e5klages, og Statsforvalteren opprettholder v\u00e5rt vedtak om p\u00e5legg, vil ny frist for retting v\u00e6re fem uker etter Statsforvalterens vedtaksdato. Se mer informasjon om rett til klage i vedlagt skjema \u201cOrientering om rett til \u00e5 klage p\u00e5 forvaltningsvedtak\u201d. Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 Plikt til \u00e5 s\u00f8ke om tiltaket fremg\u00e5r av plan- og bygningsloven (pbl.) \u00a7 20-2 jf.\u00a7 20-1, f\u00f8rste ledd, bokstav a og b. \u2022 Pbl. \u00a7 1-8. \u2022 V\u00e5r rett til \u00e5 gi p\u00e5legg og tvangsmulkt sl\u00e5s fast i pbl. \u00a7 32-3 og pbl. \u00a7 32-5. \u2022 Vi kan gi forelegg etter pbl. \u00a7 32-6. \u2022 Vi kan politianmelde forholdet etter pbl. \u00a7 32-4. \u2022 Vi har rett til \u00e5 tinglyse p\u00e5legget etter pbl. \u00a7 32-3 fjerde ledd. \u2022 Din rett til \u00e5 klage p\u00e5 vedtaket f\u00f8lger av forvaltningsloven \u00a7 28. Gebyr Ulovlighetsoppf\u00f8lging er gebyrbelagt etter gjeldende gebyrregulativ for Bergen kommune. Myndighet Saken er behandlet og avgjort administrativt i medhold av delegert myndighet. F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Har du sp\u00f8rsm\u00e5l? Ta kontakt med saksbehandler p\u00e5 tlf. 40814411 eller p\u00e5 e-post Joakim.Eriksen@bergen.kommune.no. Ved all videre kontakt i denne saken, vennligst referer til saksnummer ULOV-2022/24046. Med hilsen Plan- og bygningsetaten Saksnummer ULOV-2022/24046 Side 6 av 8 Joakim Aga Eriksen Saksbehandler Veronica Fosse Seksjonsleder Dette dokumentet er godkjent elektronisk. Saksnummer ULOV-2022/24046 Side 7 av 8 Melding om rett til \u00e5 klage p\u00e5 forvaltningsvedtak: Klagerett: Den som er part eller har rettslig klageinteresse, har rett til \u00e5 klage over (forvaltningsloven \u00a7 28) vedtaket. Hvem kan det klages til: Klageinstans er Statsforvalteren i Hordaland. Klagen sendes til: Bergen (forvaltningsloven \u00a7 28) kommune, Plan- og bygningsetaten, Postboks 7700, 5020 BERGEN. Klagefristen er tre - 3 - uker fra den dag underretningen om vedtaket kom frem til vedkommende part. Det er tilstrekkelig at klagen er postlagt Klagefrist: innen fristens utl\u00f8p. Dersom klagen kommer inn etter fristens utl\u00f8p vil (forvaltningsloven \u00a7\u00a7 29, 30 og den bli avvist. Klagen kan imidlertid tas under behandling n\u00e5r det 31) foreligger s\u00e6rlige grunner, som tilsier at klagen blir pr\u00f8vd. Det m\u00e5 derfor opplyses om \u00e5rsaken til forsinkelsen. En klage som er avgjort av Statsforvalteren, kan ikke p\u00e5klages videre. Dersom en part mener at vedtaket ikke er begrunnet, kan det settes Rett til \u00e5 kreve begrunnelse: frem krav om det. Slike krav m\u00e5 fremsettes innen klagefristen utl\u00f8p. (forvaltningsloven \u00a7\u00a7 24 og 25) Klagefristen blir i s\u00e5 fall avbrutt og ny frist begynner \u00e5 l\u00f8pe fra den dag begrunnelsen er kommet frem til klager. I klagen m\u00e5 det nevnes det vedtaket som det klages over og hva som Klagens innhold: \u00f8nskes endret. Den m\u00e5 begrunnes og for \u00f8vrig vise til de momenter (forvaltningsloven \u00a7 32) som kan v\u00e6re relevante for bed\u00f8mmelsen av saken. Klagen m\u00e5 dateres og undertegnes av klager eller hans fullmektig. Selv om partene har klagerett, kan vedtaket vanligvis gjennomf\u00f8res Utsetting av gjennomf\u00f8ring av straks. Det er imidlertid gitt adgang til \u00e5 s\u00f8ke om \u00e5 f\u00e5 utsatt vedtaket: iverksettingen av vedtaket, inntil klagefristen er ute eller klagen er (forvaltningsloven \u00a7 42) avgjort. Statsforvalteren kan p\u00e5 selvstendig grunnlag ta stilling til begj\u00e6ring om utsettende virkning. Med visse begrensninger har partene rett til \u00e5 se dokumentene i saken. Rett til \u00e5 se sakens Det m\u00e5 ved et slikt \u00f8nske tas kontakt med Kundesenteret til Plan- og dokumenter og kreve bygningsetaten i Johannes Bruns gate 12. Der vil en ogs\u00e5 kunne f\u00e5 veiledning: n\u00e6rmere veiledning om adgangen til \u00e5 klage og den videre (forvaltningsloven \u00a7 11) saksbehandlingen. Det er adgang til \u00e5 kreve dekning for n\u00f8dvendige og vesentlige kostnader i forbindelse med klagesaken, f. eks advokatbistand, der vedtaket er endret til gunst for klager. Kravet m\u00e5 v\u00e6re fremsatt innen 3 Kostnader ved klagen: uker etter at underretning om det nye vedtaket er kommet frem til (forvaltningsloven \u00a7 36) vedkommende part. Det kan ogs\u00e5 s\u00f8kes om \u00e5 f\u00e5 dekket utgifter til n\u00f8dvendig advokathjelp etter lov om fri rettshjelp. Statsforvalterens kontor eller advokat kan gi n\u00e6rmere veiledning. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: (forvaltningsloven \u00a7 27 b) likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer ULOV-2022/24046 Side 8 av 8 "
}