{
  "dokument_id": "8b9ea6c0-7106-5abc-b720-1a1ddf5f2689",
  "doc_type": "case_attachment",
  "kommune": 4601,
  "tittel": "Tilsvar nabomerknader",
  "url": "https://bergen.kommune.no/politikere-utvalg/api/fil/bk360/11874414/Tilsvar-nabomerknader",
  "tekst": "Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 4. juni 2024 V\u00e5r ref: Deres ref.: S\u00d8KNAD OM RAMMETILLATELSE BOLIG OLSVIKVEIEN 166 REDEGJ\u00d8RELSE NABOMERKNADER Eiendom: 141/5, 8 og 347 Tiltakets adresse: Olsvikveien 166 Tiltakets art: Nybygg bolig med utomhusanlegg, oppgradering avkj\u00f8rsel til kommunal veg Tiltakshaver: Thorbj\u00f8rn Holgersen A. Innledning Det vises til rammes\u00f8knad for overnevnte tiltak. Det redegj\u00f8res her for innkomne nabomerknader og s\u00f8kers kommentar til disse. Innkommet totalt 7 merknader, hvorav to er likelydende. B. 141/181 Aage Husa Husa eier Olsvikveien 176A, som kun er nabo etter plan- og bygningslovens forstand for eiendommen 141/1 hvor det skal utf\u00f8res vegtiltak. I merknaden p\u00e5pekes det at det som del av forliket i jordskifteretten var vilk\u00e5r om \u00e5 utbedre avkj\u00f8rsel mot hovedvei, og at naboen slik s\u00f8ker oppfatter det er negativ til at det skal etableres tiltak n\u00e6r nabogrenser. Kommentar; Det s\u00f8kes om utbedring av avkj\u00f8rsel. Dispensasjonen skyldes at avkj\u00f8rsel f\u00e5r en annen utforming grunnet dagens krav til avkj\u00f8rsler og vurdering av hensiktsmessig utforming og plassering, hvilket synes \u00e5 v\u00e6re fordelaktig for allmennheten, herunder merknadsgiver. Tiltaket vil medf\u00f8re en relativt betydelig utvidelse av avkj\u00f8rselen. Det foreligger positivt vedtak fra Bymilj\u00f8etaten vedr\u00f8rende avkj\u00f8rselen. Merknaden kan dermed synes \u00e5 skyldes en misforst\u00e5else. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 Detalj avkj\u00f8rsel Videre n\u00e5r det gjelder merknaden knyttet til dispensasjon fra nabogrenser gjelder ikke dette merknadsgivers eiendom, slik at denne ikke ber\u00f8rer hans interesser. Det vises til s\u00f8knaden og kommentar til merknader for \u00f8vrig. C. 141/159 - Bj\u00f8rn Ove Einen Einen eier Gjerdingskjenet 41 beliggende vest for oms\u00f8kte arealer nedenfor en fjellskr\u00e5ning. I merknaden p\u00e5pekes det at det m\u00e5 engasjeres geolog og foretas sikringsarbeid f\u00f8r det bores og sprenges p\u00e5 oms\u00f8kte eiendom. Kommentar; Tiltakshaver vil engasjere n\u00f8dvendige foretak for \u00e5 ivareta relevante krav til tiltaket. D. 141/79 Joakim Hammersland Hammersland eier eiendommen Olsvikveien 156, som ikke er nabo etter plan- og bygningsloven til eiendommene hvor bygningene skal oppf\u00f8res, kun til 141/1 hvor det skal utf\u00f8res vegtiltak. Hammersland skriver i sin merknad at han \u00f8nsker at reguleringsplanen f\u00f8lges hva gjelder byggeh\u00f8yder grunnet solforhold og innsyn til deres bolig, og er for \u00f8vrig negativ til byggegrenser. Kommentar; Som solstudie vedlagt s\u00f8knaden viser vil ikke tiltaket medf\u00f8re noen negativ konsekvens for solforhold p\u00e5 141/79. Basert p\u00e5 topografi, plassering av oms\u00f8kte tiltak samt gatebilder kan man ikke se at tiltaket vil f\u00e5 betydning for utsikt fra 141/79. Videre bemerkes det at det er regulert inn bebyggelse p\u00e5 2 eiendommen, samt at det i utgangspunktet kun er vesentlig tap av utsikt som har betydning i \u00f8vrig byggesone. Gatebilde som viser utsikt fra 141/79 mot nordvest, google.com/maps E. 141/12 K\u00e5re Johan Molvik Molvik eier Olsvikveien 148, som grenser mot tiltakseiendommene i s\u00f8r/s\u00f8r\u00f8st. Etter Molviks vurdering blir husene dominerende slik de er planlagt, og han ber om at de senkes. Kommentar; Oms\u00f8kte tiltak er plassert etter arkitekts faglige vurdering av topografi, eksisterende bebyggelse og tomtene, og anses \u00e5 v\u00e6re i tr\u00e5d med gjeldende krav. En lavere plassering i terrenget ville medf\u00f8rt betydelig terrengtiltak som ikke er i tr\u00e5d med KPA. Det bemerkes at Molvik ikke har merknader til oms\u00f8kte utomhusanlegg og dispensasjon fra pbl. \u00a7 29-4 annet ledd. F. 141/21 Roy og Merete Lok\u00f8y Gloppen Eierne av 141/12 inngitt likelydende merknader. Gloppen eier Olsvikveien 170, som grenser mot tiltakseiendommene i nord. Merknadene gjennomg\u00e5s oppsummeringsvis under med l\u00f8pende kommentarer. 3 - Ikke noe endret siden tidligere avslag, med henvisning til vedlagt sakshistorikk. Kommentar; N\u00e5r det gjelder tidligere avslag bemerkes det at saken uansett m\u00e5 vurderes slik det oms\u00f8kes, og at tiltaket ikke er likt tidligere oms\u00f8kte. Det p\u00e5pekes for \u00f8vrig at det vedlagt avslaget er sv\u00e6rt begrenset og ikke konkret begrunnet. - Uenig i at tiltaket kan anses som sm\u00e5hus i tr\u00e5d med reguleringsplanen og er ikke plassert i tr\u00e5d med plan. Kommentar; det er avklart med kommunen i forh\u00e5ndskonferanse at tomannsboliger er i tr\u00e5d med reguleringsplanen. - Ingen merknader til justering av veg. - Mener dispensasjon fra byggegrense mot veg er mangelfullt vist og beskrevet. Kommentar; dette ber\u00f8rer uansett i liten grad naboenes interesser, da byggegrensen mot veg kun gjelder mot internveg som utelukkende leder til oms\u00f8kte boliger. - Naboene mener at det skal s\u00f8kes om dispensasjon for koteh\u00f8yder. Kommentar; Merknaden er begrenset til \u00e5 p\u00e5peke at skal s\u00f8kes om dispensasjon, uten at det vises til at planlagte h\u00f8ydeplassering vil medf\u00f8re ulemper for naboene. Som redegjort for i s\u00f8knaden for \u00f8vrig kan man ikke se at tiltaket vil medf\u00f8re s\u00e6rlige konsekvenser for naboene hva gjelder sol- eller utsiktsforhold. Lavere plassering i terrenget ville medf\u00f8rt st\u00f8rre terrenginngrep og d\u00e5rligere terrengtilpasning i strid med KPA. - Dispensasjon tomtegrenser mener det ikke er grunn til at det skal fravikes og etableres som sameie. Kommentar; Man kan ikke se at reguleringsplanen fastsetter eiendomsgrenser med bindende virkning. Eierforhold er imidlertid ikke relevant ved vurdering av byggetiltak etter pbl. G. 141/22 DANIEL STRIETZEL Striezel eier eiendommen tilgrensende til oms\u00f8kte internveg til oms\u00f8kte boliger. I merknaden er det p\u00e5pekt at p\u00e5 oversendt situasjonskart er det noe uklar plassering av vegen, og ber om klargj\u00f8ring og avklaring med dem som eier av 141/22. Kommentar; Det er i etterkant av nabovarsel utarbeidet mer detaljerte og korrekte planer. Vegen med tilh\u00f8rende terrengtiltak vil plasseres med en minsteavstand p\u00e5 0 meter til 141/22, men ikke over eiendomsgrensen. Arbeidet omfatter utbedring av eksisterende veg med murer, som ogs\u00e5 i dag ligger inntil nabogrensen. Denne vegen holder ikke dagens standard. 4 5 Foto dagens veg 6 Flyfoto internveg 1951, norgeibilder.no Med vennlig hilsen Advokatfirmaet Landsvik & Larsen AS Kari Seglem Larsen Advokat e-post: kari@llco.no mobil: 930 48 286 7 "
}