{
  "dokument_id": "0bb838b5-ee65-521d-97e8-74af4c29eca9",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 19032024, Sak 113/24, Eventuelt forretningsutvalget 19.03.2024",
  "url": "https://bergen.kommune.no/politikere-utvalg/api/fil/bk360/10125189/Innstilling-vedtak-Eventuelt-forretningsutvalget-19-03-2024",
  "tekst": "Eventuelt forretningsutvalget 19.03.2024 Forretningsutvalget behandlet saken i m\u00f8tet 19.03.2024 sak 113/24 Rune Bakervik (A) tok opp \u00f8nske om en felles praksis/forst\u00e5else i utvalgene om \u00e5 sikre/prioritere \u00e5 f\u00e5 med innspill fra medvirkningsr\u00e5dene s\u00e5 langt som mulig. Utgangspunkt i konkret eksempel der eldrer\u00e5det har bedt om at utvalg for finans, kultur og n\u00e6ring utsetter planlagt behandling av saken \u00abKonkurranseutsetting av kommunale sykehjem \u2013 delegasjon til byr\u00e5det\u00bb fordi saken ikke hadde kommet p\u00e5 sakskartet til m\u00f8tet i eldrer\u00e5det i forkant. Fungerende bystyredirekt\u00f8r orienterte om at bystyrets kontor vil gjennomg\u00e5 gjeldende rutiner for at saker blir satt p\u00e5 sakskartet til medvirkningsr\u00e5dene. Mailiss \u00c5kerblom(R) og Thor Haakon Bakke (MDG) stilte sp\u00f8rsm\u00e5l til byr\u00e5dsleder ang. flagging p\u00e5 kvernfolkets dag. Byr\u00e5dsleder Christine Meyer besvarte sp\u00f8rsm\u00e5let. Thor Haakon Bakke (MDG) tok opp sp\u00f8rsm\u00e5l om studieturer for utvalgene. Ordf\u00f8rer Marit Warncke (H) orienterte om planlagt folkevalgtoppl\u00e6ring, samling for politiske ledere, og behov for \u00e5 fastsette dato. Forretningsutvalget ble enig om avsette fredag 15. juni. Ordf\u00f8rer Marit Warncke (H) tok opp tolkning og praktisering av reglement punkt 3.1.2 ang. tidsrammen for muntlig sp\u00f8rsm\u00e5l i bystyret. Maksimal tidsramme p\u00e5 5 minutter for hvert muntlige sp\u00f8rsm\u00e5l gir i utgangspunktet begrenset mulighet for oppf\u00f8lgingssp\u00f8rsm\u00e5l fra andre representanter, slik reglementet ogs\u00e5 \u00e5pner for. Forretningsutvalget konkluderte med at en ikke \u00f8nsker \u00e5 endre praksis/forst\u00e5else av reglementet med mulighet for oppf\u00f8lgingssp\u00f8rsm\u00e5l n\u00e5, og at sp\u00f8rsm\u00e5let tas opp igjen ifm sak om gjennomgang av Reglement for Bergen bystyre og utvalgene 2023-2027 i mai. "
}