{
  "dokument_id": "0d0d084c-d47c-5a1c-9833-a88cb152c3f7",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 17.09.2024",
  "url": "https://bergen.kommune.no/politikere-utvalg/api/fil/bk360/11112695/Framstilling-Horingssaker-til-forretningsutvalget-17-09-2024",
  "tekst": " Forretningsutvalget Saksframstilling V\u00e5r referanse: 2023/257837-152 Saksbehandler: Anette Hatlemark Drabl\u00f8s H\u00f8ringssaker til forretningsutvalget 17.09.2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Helsestasjon 0\u20135 \u00e5r: Revidert anbefaling om spr\u00e5kutvikling i nasjonal faglig retningslinje (2024/138426-1) 2. H\u00f8ring - Forslag til endringer i integreringsloven og tilh\u00f8rende forskrifter om \u00f8kt arbeidsretting og formell oppl\u00e6ring i introduksjonsprogrammet mv 3. H\u00f8ring \u2013 Offentleg ettersyn av Gr\u00f8n mobilitetsstrategi for Bj\u00f8rnafjorden kommune 4. H\u00f8ring \u2013 ny forskrift om vernskog mot fjellet for Vestland fylke 5. H\u00f8ring - endring i brann- og redningsskoleforskriften 6. H\u00f8ring - forslag til forskrift til digitalsikkerhetsloven (digitalsikkerhetsforskriften) 7. H\u00f8ring - NOU 2024:15 - En bedre regulert drosjen\u00e6ring - delutredning II fra Drosjeutvalget Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - Helsestasjon 0\u20135 \u00e5r: Revidert anbefaling om spr\u00e5kutvikling i nasjonal faglig retningslinje (2024/138426-1) Helsedirektoratet har sendt p\u00e5 h\u00f8ring revidert nasjonal faglig anbefaling for vurdering av spr\u00e5k hos barn p\u00e5 helsestasjonen. Den reviderte anbefalingen erstatter del om spr\u00e5k i Nasjonal faglig retningslinje for unders\u00f8kelse av syn, h\u00f8rsel og spr\u00e5k hos barn (2006). 1 Form\u00e5let med anbefalingen er at helsesykepleier f\u00e5r et helhetlig bilde av barnets helse og generelle utvikling ved \u00e5 vurdere barnets spr\u00e5kforst\u00e5else, talespr\u00e5k og samspill med omgivelsene. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune H\u00f8ringsfristen er 5. desember 2024. 2. H\u00f8ring - Forslag til endringer i integreringsloven og tilh\u00f8rende forskrifter om \u00f8kt arbeidsretting og formell oppl\u00e6ring i introduksjonsprogrammet mv Arbeids- og inkluderingsdepartementet har sendt p\u00e5 h\u00f8ring forslag til endringer i integreringsloven og tilh\u00f8rende forskrifter om \u00f8kt arbeidsretting og formell oppl\u00e6ring i introduksjonsprogrammet mv. Integreringsloven erstattet introduksjonsloven av 2003 og tr\u00e5dte i kraft 1. januar 2021. V\u00e5ren 2022 ble det innf\u00f8rt et eget kapittel i integreringsloven (kapittel 6A) og i integreringsforskriften (kapittel 8A) om midlertidig regler for personer som har f\u00e5tt oppholdstillatelse etter utlendingsloven \u00a7 34 for \u00e5 h\u00e5ndtere de h\u00f8ye ankomstene av fordrevne fra Ukraina. I h\u00f8ringsnotatet foresl\u00e5r Arbeids- og inkluderingsdepartementet endringer i integreringsloven blant annet for \u00e5 styrke arbeidsrettingen av introduksjonsprogrammet for deltagere med sluttm\u00e5l om arbeid og for \u00e5 legge til rette for at flere skal kunne gjennomf\u00f8re videreg\u00e5ende oppl\u00e6ring innenfor rammene av introduksjonsprogrammet. Det foresl\u00e5s ogs\u00e5 \u00e5 utvide m\u00e5lgruppene for introduksjonsprogrammet. Bystyredirekt\u00f8ren vurderer at forslaget har elementer av prinsipiell karakter og kan inneb\u00e6re politiske avveininger. Det anbefales at utvalg for helse og sosial avgir h\u00f8ringssvar p\u00e5 vegne av Bergen kommune. H\u00f8ringsfristen er 9. desember 2024. 3. H\u00f8ring \u2013 Offentleg ettersyn av Gr\u00f8n mobilitetsstrategi for Bj\u00f8rnafjorden kommune Bj\u00f8rnafjorden kommune har sendt p\u00e5 h\u00f8ring forslag til Gr\u00f8n mobilitet for Bj\u00f8rnafjorden kommune 2025-2037. Form\u00e5let med strategien er \u00e5 redusere privat bilbruk og \u00f8ke bruken av b\u00e6rekraftige transportmidler. Strategien inng\u00e5r i arbeidet med \u00e5 n\u00e5 nullvekstm\u00e5let i byvekstavtalen til Milj\u00f8l\u00f8ftet som Bj\u00f8rnafjorden kommune er partner i. Strategien er ikke juridisk bindende og har ikke prosesskrav etter plan- og bygningsloven. Den skal prim\u00e6rt benyttes til \u00e5 gi f\u00f8ringer for kommunen sine samfunns- og arealplaner og prioriteringer av mobilitetstiltak. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 17. oktober 2024. 4. H\u00f8ring \u2013 ny forskrift om vernskog mot fjellet for Vestland fylke 2 Statsforvalteren i Vestland har sendt p\u00e5 h\u00f8ring forslag til ny forskrift om vernskog opp mot fjellet i Vestland fylke. Form\u00e5let med forskriften er \u00e5 sikre god forvaltning og ivaretakelse av s\u00e5rbare og klimatisk utsatte skogsomr\u00e5der opp mot fjellet der feil skogsbehandling kan medf\u00f8re negative konsekvenser. Vernskogen er n\u00e6rmere avgrenset i kart. I forslag til forskrift legges det opp til meldeplikt for hogst i vernskog st\u00f8rre enn 10daa. Bystyredirekt\u00f8ren vurderer at forslaget har elementer av prinsipiell karakter og kan inneb\u00e6re politiske avveininger. Det anbefales at utvalg for milj\u00f8 og byutvikling avgir h\u00f8ringssvar p\u00e5 vegne av Bergen kommune. H\u00f8ringsfristen er 1. november 2024. 5. H\u00f8ring - endring i brann- og redningsskoleforskriften Direktoratet for samfunnssikkerhet og beredskap (DSB) har sendt p\u00e5 h\u00f8ring forslag til endringer i brann- og redningsskoleforskriften. H\u00f8ringsutkastet omfatter endring i \u00a7 19 Vurderingsformer og \u00a7 20 Karakterskala og inneb\u00e6rer at det \u00e5pnes for praktisk eksamen samt mulighet for \u00e5 benytte karakter best\u00e5tt/ikke best\u00e5tt. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 20. oktober 2024. 6. H\u00f8ring - forslag til forskrift til digitalsikkerhetsloven (digitalsikkerhetsforskriften) Justis- og beredskapsdepartementet sendte 11.0.24 p\u00e5 h\u00f8ring forslag til forskrift til lov 20. desember 2023 nr. 108 om digital sikkerhet (digitalsikkerhetsloven). Forskriftsforslaget presiserer virkeomr\u00e5det for tilbydere av samfunnsviktige tjenester, herunder hvilke virksomheter som unntas virkeomr\u00e5det. Det foresl\u00e5s at ansvarlig departement i s\u00e6rlige tilfeller kan beslutte at andre virksomheter ogs\u00e5 underlegges regelverket ved enkeltvedtak. Videre foresl\u00e5s det \u00e5 forskriftsfeste at tilbyder av samfunnsviktig tjeneste skal etablere og vedlikeholde et styringssystem for digital sikkerhet. Styringssystemet for digital sikkerhet vil omfatte b\u00e5de digitale, fysiske og personelle sikkerhetstiltak. Det blir foresl\u00e5tt at tilbyderne skal utarbeide risikovurderinger og planer for \u00e5 h\u00e5ndtere risiko. For tilbydere av digitale tjenester foresl\u00e5s det at kravene som oppstilles i Kommisjonens gjennomf\u00f8ringsforordning (EU) 2018/151 av 30. januar 2018 gjelder som forskrift. Videre foresl\u00e5s det enkelte fellesbestemmelser, herunder varslingsplikt, tilsyn, deling av taushetsbelagt informasjon, behandling av personopplysninger og overtredelsesgebyr. Nasjonal sikkerhetsmyndighet foresl\u00e5s utpekt som nasjonalt responsmilj\u00f8 for h\u00e5ndtering av hendelser og som nasjonalt kontaktpunkt for sikkerhet i nettverk og informasjonssystemer. 3 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 11. desember 2024. 7. H\u00f8ring - NOU 2024:15 - En bedre regulert drosjen\u00e6ring - delutredning II fra Drosjeutvalget Samferdselsdepartementet har sendt p\u00e5 h\u00f8ring andre delutredning fra Drosjeutvalget, som ble utnevnt 11. mai 2022 for \u00e5 foreta en helhetlig gjennomgang av drosjereguleringen, og utarbeide forslag til ny regulering av n\u00e6ringen. Utvalgets mandat ble justert ved Samferdselsdepartementets brev av 11. desember 2022, 26. april 2023 og 19. desember 2023. P\u00e5 bakgrunn av endringene i mandatet ble arbeidet delt i to. F\u00f8rste delutredning ble lagt frem 30. juni 2023 med tittelen NOU 2023:22 \u00abP\u00e5 vei mot en bedre regulert drosjen\u00e6ring\u00bb. F\u00f8rste delutredning omhandlet plikten til \u00e5 v\u00e6re tilknyttet en drosjesentral m.m. Utvalget legger med dette frem sin andre delutredning som gjelder tiltak for \u00e5 sikre et tilfredsstillende drosjetilbud i hele landet, krav til taksameter- og kontrollutrustning, innholdet i sentraltilknytningsplikten, arbeidsforhold og kontroll og tilsyn med n\u00e6ringen. Kommunene var ikke inkludert som h\u00f8ringsmottakere ved utsendelse fra Samferdselsdepartementet, men byr\u00e5d for byutvikling har fanget opp saken og ser det som \u00f8nskelig at Bergen kommune avgir en h\u00f8ringsuttalelse. Bystyredirekt\u00f8ren vurderer at forslaget har elementer av prinsipiell karakter og kan inneb\u00e6re politiske avveininger. P\u00e5 grunn av kort svarfrist anbefales det at byr\u00e5det avgir h\u00f8ringssvar p\u00e5 vegne av Bergen kommune. H\u00f8ringsfristen er 4.oktober 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Helsestasjon 0\u20135 \u00e5r: Revidert anbefaling om spr\u00e5kutvikling i nasjonal faglig retningslinje (2024/138426-1)\u00bb p\u00e5 vegne av Bergen kommune. 2. Utvalg for helse og sosial avgir h\u00f8ringssvar til \u00abH\u00f8ring - Forslag til endringer i integreringsloven og tilh\u00f8rende forskrifter om \u00f8kt arbeidsretting og formell oppl\u00e6ring i introduksjonsprogrammet mv.\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring \u2013 Offentleg ettersyn av Gr\u00f8n mobilitetsstrategi for Bj\u00f8rnafjorden kommune\u00bb p\u00e5 vegne av Bergen kommune. 4. Utvalg for milj\u00f8 og byutvikling avgir h\u00f8ringssvar til \u00abH\u00f8ring \u2013 ny forskrift om vernskog mot fjellet for Vestland fylke\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring - endring i brann- og redningsskoleforskriften\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - forslag til forskrift til digitalsikkerhetsloven (digitalsikkerhetsforskriften\u00bb p\u00e5 vegne av Bergen kommune. 4 7. Byr\u00e5det avgir eventuelt h\u00f8ringssvar til \u00abH\u00f8ring - NOU 2024:15 - En bedre regulert drosjen\u00e6ring - delutredning II fra Drosjeutvalget\u00bb p\u00e5 vegne av Bergen kommune. Dato: 13. september 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 5 "
}