{
  "dokument_id": "5ddc41dc-cbbc-5210-87fd-1b99df29c36a",
  "doc_type": "case_attachment",
  "kommune": 4601,
  "tittel": "Planbest 051023",
  "url": "https://bergen.kommune.no/politikere-utvalg/api/fil/bk360/9239561/Planbest-051023",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Bergenhus/\u00c5rstad. Gnr. 164, bnr. 353 mfl. Marineholmen Nasjonal arealplan-ID 4601_65320000 2022/20498 Saksnummer 201721909 (tidligere saksnr.) Siste revisjonsdato bestemmelser 05.10.2023 Vedtatt av bystyret @ Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) \u00a71 Planens hensikt Form\u00e5let med planen er \u00e5 legge til rette for et urbant sentrumsomr\u00e5de der forskningsparken vektlegges og innpasses i bystrukturen sammen med en god blanding av n\u00e6ring, attraktive boliger, barnehage, kultur og service. Omr\u00e5det skal gi tilgang til \u00e5 utvikle innovative kompetansemilj\u00f8er og skape en unik kobling mellom utdanning, forskning, n\u00e6ringsliv og kommersialisering. Planen skal sikre h\u00f8y arkitektonisk og materiell kvalitet p\u00e5 bebyggelse og utearealer i samspill med omgivelsene. Videre skal planen legge til rette for et levende og bilfritt milj\u00f8 der bl\u00e5gr\u00f8nne strukturer skal brukes aktivt i uteomr\u00e5dene med flere gode sammenhengende gangforbindelser. Det skal ogs\u00e5 planlegges for gode attraktive byrom, torg, og ulike m\u00f8teplasser som \u00e5pner for flerbruk og sambruk for n\u00e6romr\u00e5det. Det skal legges vekt p\u00e5 tilrettelegging for barnefamilier i omr\u00e5det. Nansenbygget, Cornerteateret, dokken, slippen og kranen inng\u00e5r som historiefortellende elementer i planforslaget. B\u00e6rekraft skal v\u00e6re et f\u00f8rende prinsipp for transport, energibruk og materialvalg. Ved gjennomf\u00f8ring av anleggsarbeid innenfor planomr\u00e5det skal det legges til rette for at en i st\u00f8rst mulig grad har en fossilfri anleggsplass og at bygningsmaterialer gjenbrukes. For utfyllende opplysninger vises det til planbeskrivelsen. Side 1 av 14 Reguleringsbestemmelser Arealplan-ID 4601_65320000 \u00a72 Fellesbestemmelser for hele planomr\u00e5det \u00a7 2.1 Illustrasjonsplan \u00a7 2.1.1 Illustrasjonsplanen er retningsgivende for disponering av planomr\u00e5det. Enkelte elementer er gjort juridisk bindende gjennom disse bestemmelsene. \u00a7 2.2 VA-rammeplan \u00a7 2.2.1 VA-rammeplanen skal f\u00f8lges ved planlegging og utbygging, inklusiv byggesaksbehandling. Pumpestasjonen i feltet KBA4 skal ha tilkomst for vedlikehold og eventuell utskiftning. \u00a7 2.3 Estetisk utforming \u00a7 2.3.1 Alle bygg og utomhusanlegg skal ha h\u00f8y kvalitet i formgiving og materialbruk. Formingsveilederen skal legges til grunn ved byggesaksbehandling innenfor planomr\u00e5det. Enkelte elementer er gjort juridisk bindende gjennom disse bestemmelsene. \u00a7 2.4 Varelevering, utrykning samt drift og vedlikehold \u00a7 2.4.1 All varelevering med bil skal skje innenfor gatetunene GT1 \u2013 GT3. Sisteledds-leveranser gjennom byrommene kan skje med mindre elektriske kj\u00f8ret\u00f8y, lastesykler o.l. \u00a7 2.4.2 Fremkommelighet for utrykningskj\u00f8ret\u00f8y, for drift og vedlikehold samt spesialleveranser skal ivaretas. \u00a7 2.5 Renovasjon \u00a7 2.5.1 Det skal etableres et helhetlig bossnett for omr\u00e5det. Avfall som er egnet for bossnettet skal h\u00e5ndteres via dette. Nedkastene skal ha universell tilkomst og plasseres lett tilgjengelig for boliger og n\u00e6ring. Plasseringen av nedkastene skal ikke v\u00e6re til hinder for ferdsel i byrommene og m\u00e5 godkjennes som del av de helhetlige byromsplanene. For avfall som ikke kan h\u00e5ndteres i bossnettet skal nedkastene plasseres slik at oppsamlingscontainerne kan t\u00f8mmes fra gatetunet o_GT2. \u00a7 2.6 Byggegrenser \u00a7 2.6.1 Ny bebyggelse skal plasseres i form\u00e5lsgrensen der byggegrense ikke er vist. Mindre tilbaketrekninger i fasaden kan tillates dersom det gir bygningen gode inngangsl\u00f8sninger eller tilf\u00f8rer kvaliteter til gaterommet. Arkader skal etableres som vist i formingsveilederen. \u00a7 2.6.2 Balkonger kan tillates \u00e5 krage utover byggegrensen som vist i formingsveilederen. \u00a7 2.6.3 All utkraging over offentlige samferdselsanlegg krever fri h\u00f8yde p\u00e5 minimum 5 m. \u00a7 2.6.4 Trapper, ramper, murer og terrengbehandlinger kan tillates plassert utenfor byggegrensene. Disse elementene skal gis en god arkitektonisk utforming og ikke v\u00e6re til hinder for fremkommelighet. \u00a7 2.6.5 Lette takoverbygg i form av pergola, mindre leskur eller lignende kan tillates oppf\u00f8rt innenfor feltet f_UTE1. Plasseringen skal sees i sammenheng med skyggevirkning p\u00e5 utearealene. \u00a7 2.7 F\u00f8rsteetasjer \u00a7 2.7.1 Kantsoner Side 2 av 14 Reguleringsbestemmelser Arealplan-ID 4601_65320000 \u00a7 2.7.1.1 Kantsoner defineres som koblingen mellom byrommets flate, bygningens fasade og funksjonen i f\u00f8rsteetasje. Prinsippsnitt for de ulike kategoriene, vist i formingsveilederen, skal legges til grunn og konkretiseres i den enkelte byggesak. \u00a7 2.7.2 Aktive fasader \u00a7 2.7.2.1 Aktive fasader, vist i formingsveilederen som \u00abkantsone aktiv\u00bb, skal ha fasadeutforming med god kontakt til gaten. Brutto etasjeh\u00f8yde p\u00e5 gateplan skal v\u00e6re minst 4 m. Her skal det etableres publikumsrettede funksjoner med fasader som viser aktiviteten innenfor, blant annet: - forretning - bevertning - kulturinstitusjoner - kunst og h\u00e5ndverk - undervisning - treningssenter - administrasjon - innend\u00f8rs fellesareal for beboerne, ikke sykkelparkering Bolig- og rene kontorform\u00e5l tillates ikke her. \u00a7 2.8 Bygge- og anleggsperioden \u00a7 2.8.1 Den til enhver tid gjeldende retningslinje for behandling av st\u00f8y i arealplanlegging skal f\u00f8lges i bygge- og anleggsperioden. \u00a7 2.9 Fjernvarme \u00a7 2.9.1 Alle nye bygg innenfor planomr\u00e5det skal tilknyttes fjernvarmeanlegget. Dersom det kan dokumenteres at byggverket har energil\u00f8sninger (eksempelvis sj\u00f8vannsvarmepumpe) som er bedre ut fra et milj\u00f8messig, energimessig og samfunns\u00f8konomisk synspunkt kan det gis unntak fra tilknytningsplikten. \u00a73 Bestemmelser til arealform\u00e5l \u00a7 3.1 Fellesbestemmelser for arealform\u00e5l \u00a7 3.1.1 Uteoppholdsarealer \u00a7 3.1.1.1 Arealkravet p\u00e5 minimum 15 m2 uteoppholdsareal per boenhet skal ha f\u00f8lgende kvaliteter: - Hele arealkravet skal dekkes p\u00e5 bakkeplan, naturterreng eller dekke med god terrengkontakt, innenfor planomr\u00e5det. - Areal som ikke ligger p\u00e5 naturterreng, skal opparbeides med b\u00e6reevne og utformes med tilstrekkelig jorddybde slik at permanente vegetasjonssoner med tr\u00e6r kan etableres. - Alt areal skal n\u00e5s via sikker og universelt utformet gangavstand. - Alt areal skal tilfredsstille nedre grense for gul st\u00f8ysone. - Arealet skal ha best mulig solforhold, herunder minimum 4 timer sol p\u00e5 minimum 50 % av det totale arealet ved v\u00e5rjevnd\u00f8gn. - Arealer som skal tilrettelegges spesielt for barn og unge skal ha de beste oppholdskvalitetene. Side 3 av 14 Reguleringsbestemmelser Arealplan-ID 4601_65320000 \u00a7 3.1.1.2 Takterrasser/takhager inng\u00e5r ikke i uteoppholdsarealkravet, men utgj\u00f8r et supplement til dette. F\u00f8lgende kvalitetskrav gjelder for takterrasser/takhager: - Alt areal skal tilfredsstille nedre grense for gul st\u00f8ysone med unntak for takterrassen p\u00e5 KBA10. - Arealet skal skjermes for vind. - Arealet skal ha tilfredsstillende solforhold. - Arealet skal tilrettelegges for etablering av vegetasjon. \u00a7 3.1.1.3 Minimum 50 % av boenhetene skal ha private uteoppholdsarealer, herunder alle familieleilighetene. F\u00f8lgende arealer kan inng\u00e5 som private uteoppholdsarealer: - forhager - bakhager - balkonger - deler av takterrasse/takhage Arealene skal ha f\u00f8lgende kvaliteter: - Alt areal skal tilfredsstille nedre grense for gul st\u00f8ysone. - Arealet skal ha tilfredsstillende solforhold. - Arealet skal skjermes for sjenerende innsyn. \u00a7 3.1.2 Parkering \u00a7 3.1.2.1 Utenom feltene PP1 og 2 skal all bilparkering plasseres i anlegg under bakken innenfor feltene PP3-7, eventuelt innenfor feltet KBA9, jf. dog \u00a7\u00a7 3.3.2.2 og 3.3.2.3. \u00a7 3.1.2.2 Parkeringsanleggene skal ha direkte gangtilkomster fra f\u00f8rsteetasjer i byggene over parkeringsanleggene. \u00a7 3.1.2.3 Alle sykkelparkeringsplassene skal v\u00e6re lett tilgjengelige og plasseres innvendig i byggenes f\u00f8rsteetasje/kjelleretasje eventuelt i avl\u00e5st del av parkeringsanlegg med lett adkomst via rampe eller heis dimensjonert for sykkelvogner/lastesykler. Minimum 30 % av det totale antall sykkelparkeringsplasser skal v\u00e6re dimensjonert for sykkelvogner/lastesykler. Individuell bod regnes ikke som sykkelparkering. \u00a7 3.1.2.4 I tillegg til sykkelparkeringsplassene skal det avsettes tilstrekkelig areal for vask og reparasjon av sykler. \u00a7 3.1.2.5 For ansatte skal det etableres garderobefasiliteter i tilknytning til sykkelparkeringen, enten i hvert bygg eller som fellesanlegg i feltene KBA5 og KBA9. \u00a7 3.1.2.6 F\u00f8lgende parkeringsdekning skal legges til grunn: Det skal etableres maksimum 250 bilparkeringsplasser innenfor planomr\u00e5det. Minimum 10 % av det totale antallet bilparkeringsplasser skal v\u00e6re utformet og reservert for forflytningshemmede. Minimum 15 % av det totale antallet bilparkeringsplasser skal v\u00e6re forbeholdt bildeleordning. Minimum 10 % av det totale antallet bilparkeringsplasser skal avsettes til gjesteparkering. Side 4 av 14 Reguleringsbestemmelser Arealplan-ID 4601_65320000 Antall sykkelparkeringsplasser fastsettes i samsvar med den til enhver tid gjeldende KPA. \u00a7 3.1.3 Dokumentasjonskrav og s\u00e6rskilt underlag til byggesaksbehandlingen \u00a7 3.1.3.1 3D-data \u00a7 3.1.3.1.a Ved s\u00f8knad om tillatelse til byggetiltak innenfor planomr\u00e5det skal det innsendes 3D data for byggetiltaket, jf. kommunens til enhver tid gjeldende kravspesifikasjon. \u00a7 3.1.3.2 Formingsveileder \u00a7 3.1.3.2.a Ved s\u00f8knad om tillatelse til byggetiltak innenfor planomr\u00e5det skal det dokumenteres/redegj\u00f8res for hvordan f\u00f8ringene i formingsveilederen er ivaretatt. Det skal blant annet innsendes f\u00f8lgende: - detaljerte utomhusplaner - detaljerte byromsplaner - detaljerte snitt p\u00e5 utforming av kantsoner - detaljerte plan/snitt/illustrasjoner av inngangspartier - detaljerte farge- og materialpaletter - perspektiver og 3D-illustrasjoner Andre l\u00f8sninger kan godkjennes ved byggesaksbehandlingen dersom disse vurderes som minst like gode n\u00e5r det gjelder \u00e5 oppfylle intensjonen bak veilederen. \u00a7 3.1.3.3 Byromsplaner: \u00a7 3.1.3.3.a Feltene o_T01-3 (Forskerstredet) Feltene o_T05 -6 (Parkallmenningen) Feltene o_GT2 og o_TO4 (Fjordaksen) Feltene o_GG6, 7, 16, 17, 18 og 19 (Sj\u00f8promenaden) Planene skal utarbeides av firma med landskapsfaglig kompetanse. De detaljerte planene skal eventuelt vise: - m\u00f8blering - veggsoner - plassering av lekeapparater - aktivitetsomr\u00e5der - belegg - murer, trapper og ramper - belysning - vegetasjon; store tr\u00e6r, busker - skjerming mot private kantsoner - hvordan universell utforming er ivaretatt - inngangspartier - eventuelt bossnedkast - kj\u00f8remuligheter for utrykningskj\u00f8ret\u00f8y og driftskj\u00f8ret\u00f8y - arealer for uteservering Planene med tilh\u00f8rende redegj\u00f8relse, og uttalelse fra bymilj\u00f8etaten, skal vedlegges s\u00f8knad om tillatelse til byggetiltak for tilliggende felt. Side 5 av 14 Reguleringsbestemmelser Arealplan-ID 4601_65320000 \u00a7 3.1.3.4 Byggtekniske planer for offentlige samferdselsanlegg, Thorm\u00f8hlens gate felt o_KV1 \u00a7 3.1.3.4.a Det skal utarbeides detaljerte byggetekniske planer, herunder belysning og skiltplan, for offentlig samferdselsanlegg, Thorm\u00f8hlens gate. Planene skal v\u00e6re godkjent av aktuell myndighet f\u00f8r det kan gis tillatelse til byggetiltak for Thorm\u00f8hlens gate. \u00a7 3.1.3.5 Utomhusplaner, feltene f_UTE1-UTE4 \u00a7 3.1.3.5.a Planene skal utarbeides av firma med landskapsfaglig kompetanse. De detaljerte planene skal eventuelt vise: - m\u00f8blering - plassering av lekeapparater - aktivitetsomr\u00e5der - belegg - murer, trapper og ramper - belysning - pergola, drivhus o.l. - vegetasjon - skjerming mot private hager - hvordan universell utforming er ivaretatt - inngangspartier - arealer for vask og reparasjon av sykler - terrengbehandling og landskapsforming - kj\u00f8remulighet for utrykningskj\u00f8ret\u00f8y og driftskj\u00f8ret\u00f8y Planene, med tilh\u00f8rende redegj\u00f8relse, skal vedlegges s\u00f8knad om tillatelse til byggetiltak innenfor tilh\u00f8rende felt. \u00a7 3.1.3.6 Takterrasser/takhager \u00a7 3.1.3.6.a De detaljerte planene skal eventuelt vise: - rekkverk - m\u00f8blering - belegg - belysning - trappe- og heishus - vegetasjon Planene skal vedlegges s\u00f8knad om tillatelse til byggetiltak innenfor tilh\u00f8rende felt. \u00a7 3.1.3.7 Tiltaksplan for forurenset grunn \u00a7 3.1.3.7.a Det skal utf\u00f8res n\u00f8dvendige unders\u00f8kelser for \u00e5 f\u00e5 klarlagt omfanget og betydningen av eventuell forurensning i grunnen. Dersom unders\u00f8kelsene viser at det er forurenset grunn skal tiltaksplan utarbeides. En eventuell tiltaksplan skal v\u00e6re godkjent av forurensningsmyndigheten f\u00f8r det kan gis igangsettingstillatelse til byggetiltak innenfor planomr\u00e5det. \u00a7 3.1.3.8 Renovasjonsteknisk plan \u00a7 3.1.3.8.a Ved s\u00f8knad om tillatelse til byggetiltak innenfor planomr\u00e5det skal det foreligge en renovasjonsteknisk plan for tiltaket. Det m\u00e5 innhentes uttalelse til planen fra BIR og ber\u00f8rt vegmyndighet som skal vedlegges. Side 6 av 14 Reguleringsbestemmelser Arealplan-ID 4601_65320000 \u00a7 3.1.3.9 Parkering \u00a7 3.1.3.9.a Ved s\u00f8knad om tillatelse til byggetiltak innenfor planomr\u00e5det skal det dokumenteres/redegj\u00f8res for hvordan kravene i \u00a7 3.1.2 er ivaretatt. I tillegg skal det redegj\u00f8res for hvordan kravet i \u00a7 6.3.7 skal f\u00f8lges opp, herunder angivelse av forpliktende tidspunkt for trinnvis nedbygging av dagens parkeringsdekning. \u00a7 3.1.3.10 Etappevis utbygging \u00a7 3.1.3.10.a Ved s\u00f8knad om tillatelse til tiltak skal det redegj\u00f8res for hvilke deler av utomhusanleggene som kan ferdigstilles permanent sammen med det aktuelle delfeltet og hvilke deler som krever midlertidig l\u00f8sninger, jf. \u00a7 6.3.1. Dette gjelder ogs\u00e5 l\u00f8sninger for adkomst, varelevering, renovasjon, parkering, gange og sykkel. Det m\u00e5 da dokumenteres l\u00f8sninger som opprettholder tilfredsstillende mengde, kvalitet og sikkerhet. I tillegg m\u00e5 det oppgis n\u00e5r permanente l\u00f8sninger kan etableres. L\u00f8sningene skal godkjennes som en del av den aktuelle byggesaken. \u00a7 3.1.3.11 Klimagassberegning \u00a7 3.1.3.11.a Ved innsending av s\u00f8knad om tillatelse til byggetiltak for ny bebyggelse skal det vedlegges klimagassberegning for tiltaket. \u00a7 3.2 Bebyggelse og anlegg \u00a7 3.2.1 Fellesbestemmelser for bebyggelse og anlegg \u00a7 3.2.1.1 Grad av utnytting, byggeh\u00f8yder, fasader og takform \u00a7 3.2.1.1.a Feltene tillates maksimalt bebygd med de bruksarealer (BRA) og byggeh\u00f8yder (k+) som er angitt p\u00e5 plankartet. \u00a7 3.2.1.1.b For bygninger med etasjeh\u00f8yde over 3 m skal bruksarealet regnes uten tillegg for tenkte plan. \u00a7 3.2.1.1.c Tekniske installasjoner skal innpasses i bygningskroppen p\u00e5 en arkitektonisk god m\u00e5te. \u00a7 3.2.1.1.d Alle installasjoner p\u00e5 tak skal ha en tilbaketrukket beliggenhet, min. 1,5 m fra gesims, og maksimalt dekke 7 % av takflaten. Det kan gis unntak for tilbaketrukket beliggenhet n\u00e5r det gjelder heishus for boliger slik at disse kan plasseres i fasaden. Slike installasjoner kan tillates i inntil 2,5 m h\u00f8yde over de maksimale byggeh\u00f8ydene jf. formingsveilederen. \u00a7 3.2.1.1.e Takflatene som er vist som takterrasse/takhage i illustrasjonsplanen skal opparbeides i henhold til \u00a7 3.1.3.6. \u00a7 3.2.1.1.f Feltene oppgitt med b\u00e5de gesimsh\u00f8yde (GH) og m\u00f8neh\u00f8yde (MH) skal utformes som skr\u00e5tak. Takflatene skal i st\u00f8rst mulig grad fremst\u00e5 som hele flater, men inngrep som ark, takopplett, kobbhus og altan kan tillates, jf. formingsveilederen. \u00a7 3.2.1.1.g Takflater som egner seg for dette skal s\u00e5 langt det er mulig anlegges med solenergianlegg og/eller vegetasjon, fortrinnsvis pollinerende arter. Solenergianlegg p\u00e5 tak kan overstige de maksimale byggeh\u00f8ydene med inntil 0,5 m. Fasadeintegrerte solceller kan tillates dersom de inng\u00e5r estetisk i det helhetlige fasadeuttrykket. \u00a7 3.2.1.1.h N\u00e6ringsbyggene skal ha sprang i gesims etter 4. eventuelt 5. etasje, skal varieres. \u00a7 3.2.1.2 Arealform\u00e5l \u00a7 3.2.1.2.a Det tillates ikke etablert forretninger for plasskrevende varehandel. \u00a7 3.2.1.2.b Det tillates maksimalt 3000 m2 BRA til forretningsform\u00e5l. Side 7 av 14 Reguleringsbestemmelser Arealplan-ID 4601_65320000 \u00a7 3.2.1.2.c Dagligvarebutikk tillates kun i feltet KBA6. \u00a7 3.2.1.2.d F\u00f8lgende krav gjelder for boligform\u00e5let: - Boenheter med fasade mot de offentlige byrommene skal ha gulvniv\u00e5 minimum 0,5 m over gateplan, med unntak der terrenget utenfor rampes opp til et h\u00f8yere niv\u00e5. - Det tillates ikke boenheter med mindre areal enn 35 m2 BRA + bodareal. - Det skal tilstrebes en variert sammensetning av leilighetsst\u00f8rrelser innenfor hvert felt, jf. spesifikke krav for de enkelte delfeltene. - Familieleilighetene skal ha f\u00f8lgende kvaliteter: - minimum 80 m2 bruksareal og minst 3 soverom - egen inngang direkte fra byrom eller g\u00e5rdsrom - direkte tilgang til privat uteoppholdsareal - minimum 5 m2 bodareal, n\u00e6r inngang og lett tilgjengelig - lett tilgang til areal for parkering av sykler og barnevogner - eget vaskerom eller tilsvarende \u00a7 3.2.1.3 Nettstasjoner \u00a7 3.2.1.3.a Nye nettstasjoner skal innlemmes i bygningsmassen. \u00a7 3.2.1.4 Adkomst \u00a7 3.2.1.4.a N\u00e6ringsareal p\u00e5 gateplan med fasade mot offentlige byrom skal ha innganger fra byrommet. Boliger kan ha inngang fra g\u00e5rdsrom. Forretnings- og serveringslokaler skal som hovedregel ha egen inngang. \u00a7 3.2.1.5 Eierform \u00a7 3.2.1.5.a F\u00f8lgende felt skal v\u00e6re felles for de oppgitte delfeltene: - Feltet f_UTE1 skal v\u00e6re felles for all boligbebyggelse innenfor planomr\u00e5det. - Feltet f_UTE2 skal v\u00e6re felles for boligbebyggelsen innenfor feltet BB2. - Feltet f_UTE3 og 4 skal v\u00e6re felles for boligbebyggelsen innenfor feltene BB3 og KBA10. - Takterrassene/takhagene skal v\u00e6re felles for tilh\u00f8rende boligbebyggelse. - Feltene KBA14-18 er felles for tilh\u00f8rende bolig- og n\u00e6ringsbebyggelse. \u00a7 3.2.2 Sentrumsform\u00e5l (feltet SF) \u00a7 3.2.2.1 Boligform\u00e5l tillates ikke. \u00a7 3.2.2.2 P\u00e5bygg tillates kun dersom det kan dokumenteres at \u00f8kt byggeh\u00f8yde ikke gir mer skygge p\u00e5 torget o_T01 og badeplassen o_BAD. \u00a7 3.2.3 Kontor/tjenesteyting/bevertning/undervisning/barnehage (feltet KBA1) \u00a7 3.2.3.1 Deler av 1. etasje/bakkeplan, jf. \u00a7 5.3.1, skal utformes slik at denne kan nyttes av barnehagen som et overdekt uteoppholdsareal i \u00e5pningstiden. Dersom denne delen ikke \u00f8nskes nyttet til barnehageform\u00e5l, kan \u00f8vrige form\u00e5l nyttes. \u00a7 3.2.3.2 Bygget skal utformes med skr\u00e5tak der gesimsene skal samsvare med m\u00f8neh\u00f8yden p\u00e5 henholdsvis Cornerteateret (felt T) og Nansenbygget (felt BH). \u00a7 3.2.4 Kontor/tjenesteyting/bevertning/annen n\u00e6ring/forretning (feltene KBA2, 4, 5, 6, 7 og 8) \u00a7 3.2.4.1 P\u00e5bygg p\u00e5 feltet KBA2 tillates kun dersom det kan dokumenteres at \u00f8kt byggeh\u00f8yde ikke gir mer skygge p\u00e5 barnehagens uteoppholdsareal. Side 8 av 14 Reguleringsbestemmelser Arealplan-ID 4601_65320000 \u00a7 3.2.5 Kontor/tjenesteyting/parkering/annen n\u00e6ring/forretning (feltet KBA9) \u00a7 3.2.5.1 Kjelleretasjen og 1. etasje skal nyttes til bylogistikkdepot og mobilitetshub, dette kan omfatte arealer for varesentral/omlasting, delel\u00f8sninger (bil og mikromobilitet), hurtiglading, service, pakkepunkt, ombruksstasjon m.m. \u00a7 3.2.5.2 1. etasje skal ha nettoh\u00f8yde p\u00e5 5 m. \u00a7 3.2.5.3 \u00d8vrige form\u00e5l kan nyttes fra om med 2. etasje, med unntak av inngangsparti og tekniske rom tilh\u00f8rende \u00f8vrige etasjer. \u00a7 3.2.5.4 Kan godkjennes for s\u00f8knadspliktige ombygginger f\u00f8r det skal rives, med tanke p\u00e5 tilpasninger til faseplaner og gradvis reduksjon i bilparkeringen. \u00a7 3.2.6 Kontor/annen n\u00e6ring/undervisning/tjenesteyting (feltene KBA11-13) \u00a7 3.2.6.1 I feltene tillates ovennevnte form\u00e5l. \u00a7 3.2.7 Kombinert bebyggelse og anleggsform\u00e5l (feltene KBA14-18) \u00a7 3.2.7.1 Innenfor feltene (kjellerplan) tillates det sykkelparkering, boder, garderober, lager og tekniske installasjoner. \u00a7 3.3.8 Bolig/forretning/tjenesteyting (feltene KBA3a-3c) \u00a7 3.2.8.1 Forretning og tjenesteyting tillates kun etablert i 1. etasje. \u00a7 3.2.8.2 Minimum 30 % av boenhetene skal ha bruksareal over 80 m2 BRA. \u00a7 3.2.8.3 Minimum 80 % av boenhetene, som kan etableres med direkte/god kopling til terreng, skal etableres som familieleiligheter, jf. \u00a7 3.2.1.2.d. \u00a7 3.2.8.4 Inntil 30 % av boenhetene kan ha bruksareal under 50 m2 BRA. \u00a7 3.2.9 Bolig/forretning/tjenesteyting (feltet KBA10) \u00a7 3.2.9.1 Forretning og tjenesteyting tillates kun etablert i 1. etasje. \u00a7 3.2.9.2 Boligform\u00e5l skal etableres fra og med 2. etasje. \u00a7 3.2.9.3 Inntil 20 % av boenhetene kan ha bruksareal under 50 m2 BRA. \u00a7 3.2.10 Bolig (feltene BB1 - 3) \u00a7 3.2.10.1 Minimum 30 % av boenhetene innenfor feltet BB1 skal ha bruksareal over 80 m2 BRA. \u00a7 3.2.10.2 Minimum 20 % av boenhetene innenfor feltene BB2 og 3 skal ha bruksareal over 80 m2 BRA. \u00a7 3.2.10.3 Minimum 80 % av boenhetene p\u00e5 bakkeplan skal etableres som familieleiligheter, jf. \u00a7 3.2.1.2.d. \u00a7 3.2.10.4 Familieleilighetene skal v\u00e6re gjennomg\u00e5ende. \u00a7 3.2.10.5 Inntil 30 % av boenhetene i feltet BB1 kan ha bruksareal under 50 m2 BRA. \u00a7 3.2.10.6 Inntil 20 % av boenhetene i feltene BB2 og 3 kan ha bruksareal under 50 m2 BRA. \u00a7 3.2.11 Barnehage (feltet BH) \u00a7 3.2.11.1 Bygningen vist med SOSI-kode 1210 (Bygg, kulturminner, mm som skal bevares) skal bevares og utgj\u00f8r Nansenbygget. Endringer i fasade og utvendig uttrykk skal gj\u00f8res i samr\u00e5d med antikvarisk fagetat. Side 9 av 14 Reguleringsbestemmelser Arealplan-ID 4601_65320000 \u00a7 3.2.11.2 Barnehagens uteoppholdsareal skal ikke ha st\u00f8y over 55 dBA. Arealet skal v\u00e6re inngjerdet og st\u00f8yskjermet mot Thorm\u00f8hlens gate. \u00a7 3.2.12 Torg og barnehage (feltet BAA) \u00a7 3.2.12.1 Feltet inng\u00e5r som en del av barnehagens uteoppholdsareal og er forbehold barnehagen i \u00e5pningstiden. Utenom \u00e5pningstiden inng\u00e5r arealet i torget o_T01. Feltet skal opparbeides og avskjermes/inngjerdes p\u00e5 en slik m\u00e5te at det inng\u00e5r som en naturlig del av torget etter barnehagens \u00e5pningstid. Inngjerdingen skal utformes som et element i utearealet, f.eks. beplantning, kunst, sittemuligheter og sykkelparkering, jf. formingsveilederen. \u00a7 3.2.13 Tjenesteyting (feltet T) \u00a7 3.2.13.1 Bygningen vist med SOSI-kode 1210 (Bygg, kulturminner, mm som skal bevares) skal bevares og utgj\u00f8r Cornerteateret. Eventuelle endringer skal gj\u00f8res i samr\u00e5d med antikvarisk fagetat. Feltet skal nyttes til kulturform\u00e5l, tjenesteyting og bevertning. \u00a7 3.2.14 Uteoppholdsareal (feltet f_UTE1) \u00a7 3.2.14.1 Feltet skal opparbeides slik at det inviterer til opphold, aktivitet og samhandling for alle beboere, men samtidig gir rom for \u00e5 kunne skille mellom ulike typer aktivitet og aldersgrupper. \u00a7 3.2.14.2 Vegetasjon skal utgj\u00f8re en viktig del av fellesarealet og m\u00e5 sikres tilfredsstillende vekstvilk\u00e5r, herunder ikke plasseres i konflikt med infrastruktur i grunnen. Det skal etableres minst ett stort tre (tuntre), definert som stammeomkrets p\u00e5 minst 20 cm m\u00e5lt i 1 meters h\u00f8yde (so20/25), og flere mindre tr\u00e6r. Vegetasjon skal ogs\u00e5 benyttes som skjermingstiltak mot private uteoppholdsarealer. \u00a7 3.2.14.3 Innenfor feltet skal det etableres en opph\u00f8yd terrengformasjon som blant annet kan nyttes som akebakke for de minste barna. \u00a7 3.2.14.4 Det kan tillates mindre tilpasninger i form\u00e5lsgrensen mellom fellesarealet og de private uteoppholdsarealene. \u00a7 3.2.15 Uteoppholdsareal (feltene f_UTE2-4) \u00a7 3.2.15.1 Feltene skal opparbeides til gode adkomstomr\u00e5der/utearealer for tilliggende boliger. \u00a7 3.2.16 Uteoppholdsareal, for- og bakhager (feltene UTE5-10) \u00a7 3.2.16.1 Feltene skal deles opp og nyttes til private uteoppholdsarealer for tilliggende boenheter. \u00a7 3.2.16.2 Mellom de private uteoppholdsarealene skal det etableres innganger som er felles for alle som har sin adkomst fra denne. \u00a7 3.2.16.3 Det kan tillates mindre tilpasninger i form\u00e5lsgrensen mellom de private uteoppholdsarealene og tilliggende form\u00e5l. \u00a7 3.3 Samferdselsanlegg og teknisk infrastruktur \u00a7 3.3.1 Torg (feltene o_T01-6) \u00a7 3.3.1.1 Det tillates kun kj\u00f8ring for utrykningskj\u00f8ret\u00f8y, for drift og vedlikehold samt spesialleveranser. \u00a7 3.3.1.2 Ved utforming av byrommene skal det legges s\u00e6rlig vekt p\u00e5 \u00e5 skape gode oppholdskvaliteter, samt innpasse et mangfold av ulike aktiviteter. Side 10 av 14 Reguleringsbestemmelser Arealplan-ID 4601_65320000 \u00a7 3.3.1.3 Vegetasjon skal utgj\u00f8re en viktig del av byrommene. Nye store tr\u00e6r, definert som stammeomkrets p\u00e5 minst 20 cm m\u00e5lt i 1 meters h\u00f8yde (so20/25), skal etableres med ca. plassering som vist i illustrasjonsplanen. Disse skal sikres tilfredsstillende vekstforhold, herunder ikke plasseres i konflikt med infrastruktur i grunnen. \u00a7 3.3.1.4 N\u00f8dvendig areal for skjerming av private forhager skal innarbeides i byrommene. \u00a7 3.3.2 Gatetun (feltene GT1-3) \u00a7 3.3.2.1 Feltet o_GT2 utgj\u00f8r hovedadkomstomr\u00e5det til Marineholmen. Omr\u00e5det skal opparbeides som et sambruksomr\u00e5de (shared space). Feltet skal nyttes som adkomst til parkeringsanleggene, \u00abkiss and ride\u00bb og varelevering. \u00a7 3.3.2.2 Feltet GT1 utgj\u00f8r adkomstomr\u00e5de fra nord. Det kan etableres inntil to parkeringsplasser for bevegelseshemmede innenfor feltet. \u00a7 3.3.2.3 Feltet GT3 kan nyttes til varelevering samt et begrenset antall parkeringsplasser utformet og reservert for forflytningshemmede og driftsbiler. \u00a7 3.3.3 Sj\u00f8promenade (feltene o_GG6,7,16,17,18 og 19) \u00a7 3.3.3.1 Feltene inng\u00e5r i en sammenhengende sj\u00f8promenade langs Damsg\u00e5rdssundet, der vannet m\u00f8tes p\u00e5 ulike m\u00e5ter, jf. formingsveilederen. \u00a7 3.3.4 Annen veggrunn \u2013 gr\u00f8ntareal (feltene o_AVG) \u00a7 3.3.4.1 Trerekker skal etableres med ca. plassering som vist i illustrasjonsplanen. \u00a7 3.3.5 Parkeringsanlegg (feltene PP3-7) \u00a7 3.3.5.1 I tillegg til parkering for bil kan f\u00f8lgende funksjoner/arealer innpasses: - tilstrekkelige arealer for \u00e5 ivareta sikkerhet for g\u00e5ende og syklende - sykkelparkering - garderober - boder - annen teknisk infrastruktur \u00a7 3.3.6 Kombinerte form\u00e5l, kj\u00f8reveg/sykkelanlegg/fortau (feltet o_SKF) \u00a7 3.3.6.1 Sykkelanlegget og fortauet skal v\u00e6re gjennomg\u00e5ende med nedsenket kantstein i avkj\u00f8rslene. \u00a7 3.3.7 Eierform \u00a7 3.3.7.1 Alle felt merket med prefiks o_skal v\u00e6re offentlige. I tillegg skal de fremtidige gangforbindelsene opptil og under Gamle Nyg\u00e5rdsbro, jf. #2, v\u00e6re offentlige. \u00a7 3.4 Gr\u00f8nnstruktur \u00a7 3.4.1 Park (feltene o_PA) \u00a7 3.4.1.1 Feltene, utenom den delen som er innenfor gjerdene i Nyg\u00e5rdsparken, skal beplantes med tr\u00e6r med ca. plassering som vist i illustrasjonsplanen. Disse skal sikres tilfredsstillende vekstforhold, herunder ikke plasseres i konflikt med infrastruktur i grunnen. \u00a7 3.4.2 Badeplass (feltet o_BAD) \u00a7 3.4.2.1 Feltet skal tilrettelegges for universell tilkomst til sj\u00f8en. Side 11 av 14 Reguleringsbestemmelser Arealplan-ID 4601_65320000 \u00a7 3.5 Bruk og vern av sj\u00f8 og vassdrag med tilh\u00f8rende strandsone \u00a7 3.5.1 Ferdsel (feltene o_FE1-3) \u00a7 3.5.1.1 Innenfor feltene tillates det ikke etablert konstruksjoner/anlegg som hindrer fri ferdsel. \u00a7 3.5.1.2 Unntak for etablering av gangforbindelser opptil og under Gamle Nyg\u00e5rdsbro, jf. #2. \u00a7 3.5.2 Sm\u00e5b\u00e5thavn (feltene SH1-3) \u00a7 3.5.2.1 Feltene skal ikke inngjerdes/stenges slik at det hindrer allmenn ferdsel langs sj\u00f8fronten. \u00a7 3.5.2.2 I feltet SH3 tillates flytebrygge for sm\u00e5b\u00e5ter. Flytebryggen skal v\u00e6re tilgjengelig for allmennheten og nyttes til utleieb\u00e5ter. \u00a7 3.5.3 Badeomr\u00e5de (feltene VBAD1-2) \u00a7 3.5.3.1 Omr\u00e5dene skal v\u00e6re tilgjengelige for allmennheten og avgrenses i sj\u00f8 med badeb\u00f8yer. \u00a7 3.5.3.2 Innenfor feltet VBAD2 kan det tillates flytende badeanlegg i form av brygger, sauna m.m. \u00a74 Bestemmelser til hensynssoner (\u00a7\u00a7 12-6, 12-7 og 11-8) \u00a7 4.1 Sikrings-, st\u00f8y- og faresoner \u00a7 4.1.1 Sikringssone - Frisikt H140 \u00a7 4.1.1.1 Det skal v\u00e6re fritt for sikthindringer h\u00f8yere enn 0,5 m over tilst\u00f8tende veger/avkj\u00f8rslers niv\u00e5. \u00a7 4.2 Sone med angitte s\u00e6rlige hensyn \u00a7 4.2.1 Bevaring kulturmilj\u00f8 \u2013 H570_1 til 4 \u00a7 4.2.1.1 Nyg\u00e5rdsparken (H570_1) skal bevares som et kulturhistorisk parkanlegg. \u00a7 4.2.1.2 Dokken (H570_2), Kranen (H570_3) og Slippen (H570_4) skal bevares som historiske elementer som viser tidligere virksomhet p\u00e5 Marineholmen. \u00a75 Bestemmelser til bestemmelsesomr\u00e5der \u00a7 5.1 Sykkeltras\u00e9, #1 \u00a7 5.1.1 Innenfor bestemmelsesomr\u00e5det #1 skal det etableres en sammenhengende sykkeltras\u00e9. Traseen skal markeres i gatebelegget, jf. formingsveilederen. \u00a7 5.2 Gangforbindelse, #2 \u00a7 5.2.1 Innenfor bestemmelsesomr\u00e5det #2 skal det etableres en gangforbindelse fra Marineholmen og opp p\u00e5 Gamle Nyg\u00e5rdsbro og en gangforbindelse under Gamle Nyg\u00e5rdsbro for fremtidig videref\u00f8ring langs Store Lungeg\u00e5rdsvann. \u00a7 5.3 Feltet KBA1, bakkeplan, #3 \u00a7 5.3.1 Bestemmelsesomr\u00e5det #3, p\u00e5 bakkeplan, utgj\u00f8r et overdekt uteareal som prim\u00e6rt skal nyttes av barnehagen i dennes \u00e5pningstid. Side 12 av 14 Reguleringsbestemmelser Arealplan-ID 4601_65320000 \u00a7 5.4 Feltet KBA3c, #4 \u00a7 5.4.1 Innenfor bestemmelsesomr\u00e5det #4 skal det etableres gjennomgang p\u00e5 bakkeplan med min. to etasjers fri h\u00f8yde. \u00a7 5.5 Feltet BB1, #5 \u00a7 5.5.1 Innenfor bestemmelsesomr\u00e5det #5 skal det etableres gjennomgang p\u00e5 bakkeplan med min. to etasjers fri h\u00f8yde. \u00a76 Rekkef\u00f8lgebestemmelser (\u00a7 12-7 nr. 10) \u00a7 6.1 Utbyggingsrekkef\u00f8lge felt \u00a7 6.1.1 Feltene BH og BAA (Barnehagen) skal v\u00e6re ferdigstilt, eller sikret ferdigstilt gjennom bindende avtale f\u00f8r ny bebyggelse i \u00f8vrige felt kan tas i bruk, unntatt feltene KBA4 og KBA13 som kan ferdigstilles f\u00f8r feltene BH og BAA. \u00a7 6.1.2 F\u00f8r feltene KBA6 og 7 kan tas i bruk skal minimum 60 % av boenhetene innenfor planomr\u00e5det v\u00e6re igangsatt, jf. \u00a7 1 f\u00f8rste ledd. \u00a7 6.2 F\u00f8r bebyggelse tas i bruk \u00a7 6.2.1 Generelt \u00a7 6.2.1.1 Det skal v\u00e6re ferdigstilt adkomst til det aktuelle bygget, parkering i henhold til kravene i planen samt renovasjonsl\u00f8sning. \u00a7 6.2.2 Boligbebyggelsen \u00a7 6.2.2.1 For boligbebyggelsen skal det i tillegg v\u00e6re ferdigstilt uteoppholdsareal i henhold til kravene i planen samt m\u00f8blert og beplantet i tr\u00e5d med byggetillatelsen, jf. dog \u00a7 3.1.3.10 om midlertidige l\u00f8sninger. \u00a7 6.2.3 Barnehagen \u00a7 6.2.3.1 F\u00f8r barnehagen kan tas i bruk skal hele barnehagens uteoppholdsareal, herunder feltet BAA, skal v\u00e6re ferdigstilt. Eksisterende trafo skal v\u00e6re flyttet til feltet KBA4 senest 1 \u00e5r etter at KBA4 er tatt i bruk. Regulert st\u00f8yskjerm skal v\u00e6re opparbeidet. \u00a7 6.3 Ferdigstillelse utomhusanlegg og reduksjon i bilparkeringen \u00a7 6.3.1 Utomhusanleggene skal ferdigstilles i takt med utbyggingen av planomr\u00e5det, jf. \u00a7 3.1.3.10. \u00a7 6.3.2 Del av sj\u00f8promenaden, feltene o_GG7 og 16, skal ferdigstilles senest ved ferdigstillelse av det siste av feltene KBA3a-3c og BB1. \u00a7 6.3.3 Del av sj\u00f8promenaden, feltet o_GG17 samt sm\u00e5b\u00e5thavnen (feltet SH3), herunder fjerning av eksisterende sm\u00e5b\u00e5thavn skal ferdigstilles senest ved ferdigstillelse av feltet BB2. \u00a7 6.3.4 Del av sj\u00f8promenaden, feltene o_GG18 og 19 samt gangforbindelsen opp til Gamle Nyg\u00e5rdsbro (#2) og badeomr\u00e5det (feltet VBAD2), skal ferdigstilles senest ved ferdigstillelse av feltet BB3. Det er ikke knyttet krav til opparbeiding av en mulig fremtidig gangforbindelse fra Marineholmen under Gamle Nyg\u00e5rdsbro til Store Lungeg\u00e5rdsvann. \u00a7 6.3.5 Sykkeltraseen, fra Sm\u00e5pudden til Nyg\u00e5rdsgaten, med tilliggende parkareal, gangsystem og parkeringsarealet o_PP2, skal ferdigstilles senest ved ferdigstillelse av feltene KBA6 og 7, dog tillates det en midlertidig l\u00f8sning over o_GT2 inntil ferdigstillelse av feltet KBA9. Side 13 av 14 Reguleringsbestemmelser Arealplan-ID 4601_65320000 \u00a7 6.3.6 Feltet o_GT2 (adkomsttorget) skal ferdigstilles senest ved ferdigstillelse av det siste av feltene KBA6, 7 og 9. \u00a7 6.3.7 Eksisterende parkeringsdekning for bil skal reduseres i takt med utbyggingen av planomr\u00e5det, dog slik at reduksjonen til maksimalt 250 plasser skal v\u00e6re ferdig senest ved ferdigstillelse av det siste av feltene KBA4, 5, 6 og 7. Dokumenter/deler av dokumenter som gis juridisk virkning gjennom henvisning i bestemmelsene VA-rammeplan 22.11.22 Illustrasjonsplan revidert 28.08.23 Formingsveileder datert 04.05.23 Side 14 av 14 Reguleringsbestemmelser Arealplan-ID 4601_65320000 "
}