{
  "dokument_id": "e1b4b11d-201b-5023-bfbc-59bdcbf91ccf",
  "doc_type": "case_attachment",
  "kommune": 4601,
  "tittel": "Folgebrev_10_Svar p\u00e5 behov for tilleggsopplysninger",
  "url": "https://bergen.kommune.no/politikere-utvalg/api/fil/bk360/11386835/Folgebrev-10-Svar-pa-behov-for-tilleggsopplysninger",
  "tekst": "Bergen kommune, byggesak og private planer Postboks 7700 5020 Bergen Bergen, 02.10.2024 Deres ref. BYGG-2024/14965 V\u00e5r ref. Andreas Neumann Meyer Frydenb\u00f8lien 6-29, gnr/bnr. 156/105, 5056 Bergen Svar p\u00e5 behov for tilleggsopplysninger Det refereres til brev med behov for tilleggsopplysninger datert 17.09.2024 der det anbefales en omarbeiding av prosjektet basert p\u00e5 uttalelser fra RBA og Byantikvaren. Innspill fra RBA og Byantikvar er delt opp under, med v\u00e5re etterf\u00f8lgende tilbakemeldinger. RBA 1. \u00abBergen har en god representativ samling av stolt 70-talls arkitektur som i omr\u00e5dene Solheimsviken Slettebakken, Loddefjord, Mannsverk og Helleneset. Omr\u00e5det som oms\u00f8kte tiltak ligger i er sv\u00e6rt synlig fra Puddefjordsbroen, og derfor av betydning langt utover sitt umiddelbare n\u00e6romr\u00e5de\u00bb. V\u00e5r tilbakemelding Vi deler oppfatningen av at Bergen har en stolt og representativ samling 70-tallsarkitektur. Vi mener samtidig at M\u00fcnsterbekken borettslag ikke n\u00f8dvendigvis er den bebyggelsen som representerer denne tidsepoken like godt som eksempelvis Solheimsviken, Slettebakken, Loddefjord, Mannsverk og Helleneset, som til sammenligning blir nevnt. Fasadene er kledd med malte metallplater med sinusprofil. Det n\u00e5 oms\u00f8kte tiltaket er basert p\u00e5 en omfattende prosess med involvering av borettslaget der ogs\u00e5 beboere har kommet med sine innspill til rehabiliteringsprosjektet. 2. \u00abR\u00e5det har full forst\u00e5else for \u00f8nsket om \u00e5 f\u00e5 en mer energieffektiv bebyggelse, men dette b\u00f8r ogs\u00e5 balansers opp mot hensynet til \u00f8konomi, da dette ofte medf\u00f8rer en stor \u00f8kning i fellesutgifter ett opp mot et mer m\u00e5lrettet tiltak som utskiftning av vinduer, etterisolering av endevegger og tak kunne representere\u00bb. V\u00e5r tilbakemelding Rehabiliteringsprosjektet er gjennomf\u00f8rt med medvirkning fra beboere underveis og det har v\u00e6rt et betydelig fokus p\u00e5 formidling av informasjon i prosessen. I oppstarten av forprosjektet, ble det gjennomf\u00f8rt en sp\u00f8rreunders\u00f8kelse der samtlige beboere fikk anledning til \u00e5 meddele sin opplevelse av bokvaliteter, bomilj\u00f8 og bygningsmassen, samt komme med innspill til hva som burde vurderes i sammenheng med et kommende rehabiliteringsprosjekt. I forkant av avstemming i ekstraordin\u00e6r generalforsamling, ble det ble gjennomf\u00f8rt to informasjonsm\u00f8ter med gjennomgang av utdelt informasjonshefte, med grundig og detaljert beskrivelse av prosjektet og alternative rehabiliteringspakker. Det ble ogs\u00e5 etablert en informasjonskanal med epost/brev kommunikasjon og \u00e5pen dag i borettslaget, der beboere kunne stille sp\u00f8rsm\u00e5l om LINK arkitektur AS / Dreggsalmenningen 10/12, NO-5003 Bergen / T.+47 55 57 34 00 / bergen@linkarkitektur.no / www.linkarkitektur.no Org.nr. NO 975 999 726 / Bankkonto nr. 1602 46 58043 prosjektet direkte til prosjektgruppen. Dette ble oppsummert i et informasjonsskriv til samtlige beboere. De \u00f8konomiske forpliktelser ved vedtak om gjennomf\u00f8ring av rehabiliteringsprosjektet ble i forkant av avstemming, grundig forankret i gjennomf\u00f8rt tilbudskonkurranse, og fremlagt tydelig for borettslagets beboere i form av oppsett med budsjett og husleieprognoser. Generalforsamling ble gjennomf\u00f8rt 15. mai med tilh\u00f8rende avstemming, og med 3\u20444-dels flertall for det oms\u00f8kte tiltaket. Som beskrevet i s\u00f8knaden har analyser av bygningsmassen avdekket betydelig behov for rehabilitering av fasader, omfattende luft- og vannlekkasjer, kuldebroer i dekker p\u00e5 samtlige langfasader, sv\u00e6rt d\u00e5rlige isolasjonsverdier og behov for utbedring av ventilasjonssystem. I sum vil det p\u00e5 ingen m\u00e5te v\u00e6re tilstrekkelig \u00e5 kun etterisolere gavler og tak, og skifte ut vinduer. I sammenheng med gjennomf\u00f8ring av en komplett rehabilitering av fasader, vil det derimot v\u00e6re en d\u00e5rlig forvaltning av borettslagets midler \u00e5 ikke skulle gjennomf\u00f8re helhetlige og robuste l\u00f8sninger som ivaretar borettslagets verdier i et lengre perspektiv. Oms\u00f8kte helhetlige energitiltak er ogs\u00e5 innvilget et betydelig tilskudd fra Enova. Vi stiller oss undrende til at RBA, av \u00f8konomiske hensyn skal komme med forslag til en begrenset utf\u00f8relse, og i tillegg kommentere interne \u00f8konomiske forhold i borettslaget. 3. \u00abI s\u00f8knaden heter det blant annet at n\u00e5v\u00e6rende utforming av blokkene er for lik. Det \u00e5 ha et helhetlig uttrykk er ikke n\u00f8dvendigvis negativt, Arbeiderboliger i Solheimsviken har det samme utrykket en av styrkene med omr\u00e5det er at det er gode arkitekter som tegnet arbeiderboliger med et rasjonelt uttrykk\u00bb. V\u00e5rt svar Vi har i v\u00e5r redegj\u00f8relse ikke hevdet at n\u00e5v\u00e6rende utforming av blokkene er for like, men at de fremst\u00e5r noe ensformig. Monotone overflater og en grad av manglende identitet er blant flere innspill fra borettslaget, og som vi har tatt til etterretning i v\u00e5rt arbeid. I oms\u00f8kt tiltak har hver blokk lik utf\u00f8relse og farge p\u00e5 langfasader og lik geometri, men en anelse ulike farger p\u00e5 gavlvegger. Tanken er \u00e5 gi et helhetlig uttrykk, samtidig som hver blokk har en unik farge p\u00e5 gavlvegger som identitetsmark\u00f8r. Gavlveggene utformes slik at de f\u00e5r en dybdevirkning, og p\u00e5 n\u00e6rt hold vil volumene nedskalere h\u00f8ydevirkningen. I sum mener vi blokkene vil beholde det rasjonelle uttrykket, men samtidig tilf\u00f8res et tidl\u00f8st og lett utseende. 4. \u00abOmbyggingen medf\u00f8rer en utkraging av fasadene i et horisontalt b\u00e5ndm\u00f8nster som mellom annet vil medf\u00f8re reduksjon av lysinnslipp i boenhetene, samt tap av balkonger mot s\u00f8r. Vi vil legge til at dette er en opplysning som ikke er kommunisert ut med beboerne i borettslaget, og som b\u00f8r tas til etterretning i denne prosessen\u00bb. V\u00e5rt svar Vi har i prosessen mot det oms\u00f8kte tiltaket jobbet med \u00e5 dempe h\u00f8ydevirkningen av bebyggelsen, og b\u00e5ndene i langfasadene er ett av virkemidlene. B\u00e5ndene krager ut 15 cm fra vindusflaten og vil ikke medf\u00f8re reduksjon av lysinnslipp i boenhetene. Det refereres i den anledning til TEK17 \u00a7 13-7 Lys og veiledning til annet ledd. Det oms\u00f8kte tiltaket er basert p\u00e5 preaksepterte ytelser, og det vises til vedlagte detaljer som illustrerer forholdet som blant annet omhandler dagslys. Det kan i tillegg nevnes at de store stuevinduene som en gang p\u00e5 1990-tallet ble skiftet, per i dag har en horisontal sprosse. P\u00e5 det oms\u00f8kte tiltaket er sprossen fjernet og dermed tilbakef\u00f8rt til det opprinnelige uttrykket. I sum vil dette bidra til \u00f8kt lysinnslipp og utsikt, og ikke en reduksjon slik det hevdes. 2(6) Fig. 1 Opprinnelig fasade. Stuevindu uten horisontal Fig. 2 Eksisterende fasade. Stuevindu sprosse med horisontal sprosse At balkonger mot s\u00f8r forsvinner, beror p\u00e5 en misforst\u00e5else. Fjerning av balkonger er heller ikke vist p\u00e5 oms\u00f8kte tegninger. Samtlige balkonger vil videref\u00f8res i det oms\u00f8kte tiltaket. Prosessen frem til n\u00e5 oms\u00f8kte tiltak er basert p\u00e5 alminnelig demokratiske medvirkning internt i borettslaget. Beboere er blitt holdt sv\u00e6rt godt informert underveis i prosessen, langt utover det minimum av p\u00e5krevet informasjonsplikt. Det blir s\u00e5ledes merkverdig at RBA kommenterer den interne prosessen, og samtidig hevder at diverse forhold ikke er kommunisert ut til beboerne. 5. \u00abR\u00e5det oppfordrer til at man henter opp farge- og materialbruk fra nabobebyggelsen, f\u00e5 et litt mer mykere uttrykk for \u00e5 samspille mer med omr\u00e5det rundt. Det oppfordres ogs\u00e5 \u00e5 vurdere naturmaterialer som tre eller stein der det kan brukes. Omr\u00e5det som oms\u00f8kte tiltak ligger i er sv\u00e6rt synlig fra Puddefjordsbroen, og derfor av betydning langt utover sitt umiddelbare n\u00e6romr\u00e5de. RBA ettersp\u00f8r om det er mulig \u00e5 ha en fasadeutforming som i st\u00f8rre gard ivaretar bydelens identitet, resten av omr\u00e5dets trehusbebyggelse\u00bb. V\u00e5rt svar Nabobebyggelsen \u00f8st for oms\u00f8kt tiltak best\u00e5r i all hovedsak av blokkbebyggelse (ulike borettslag) kledd med forskjellige fiberplater, og med delvis synlige betongkonstruksjoner. Nabobebyggelsen mot vest best\u00e5r av mindre leilighetsbygg med ulike fasader best\u00e5ende av trekledning, mur, fiberplater og annet. Fig. 3 og 4. Eksempler p\u00e5 fasader, nabobebyggelse i Gyldenprisveien N\u00e5r det gjelder bruk av treverk kommer Plan- og bygningslovens \u00a7 31-2 til anvendelse (prosjektering av tiltak i eksisterende byggverk). Dette vil v\u00e6re styrende mht. branntekniske krav for tiltak i eksisterende byggverk. Prosjekteringen er begrenset til tiltaksomr\u00e5det, og f\u00f8lgelig skal selve tiltaket tilfredsstille funksjonskrav i Forskrift om teknisk krav til byggverk (TEK17), og ytelser angitt i Veiledning om teknisk krav til byggverk - Kapittel 11, Sikkerhet ved brann (vTEK). Treverk kan ikke benyttes i bygg h\u00f8yere enn fire etasjer. Dette er forankret i PBL (i tidligere versjon \u00a7 87 og n\u00e5 \u00a7 31-2). Med andre ord vil bruk av treverk v\u00e6re i strid med b\u00e5de TEK17 og PBL. 3(6) Eventuell bruk av stein i fasadene vil etter v\u00e5r oppfatning ikke bidra til \u00e5 ta vare p\u00e5 bydelens identitet. Vi har heller ikke kunnet identifisere en eneste bygning i omr\u00e5det der stein i fasadene er benyttet. I tillegg ville bruk av stein p\u00e5dratt rehabiliteringen en kostnad som ikke er forenlig med den vedtatte \u00f8konomien i prosjektet. De eksisterende fasadene er som tidligere nevnt kledd med metallplater. Det oms\u00f8kte tiltaket er ogs\u00e5 kledd med plater med metalloverflate, der det er valgt aluminium som er et sv\u00e6rt bestandig materiale, og tilpasset det korrosive milj\u00f8et i bygningenes omgivelser. I tillegg er dette et lett materiale \u00e5 vedlikeholde, ivaretar visuelle kvaliteter og ikke minst de branntekniske ytelser som ligger til grunn i prosjektet. Prosjektet har i tillegg til investeringskostnader, medtatt forhold som levetid og drift- og vedlikeholdskostnader til betraktning i valg av fasadematerialer. Vi har i prosessen mot det oms\u00f8kte tiltaket fors\u00f8kt \u00e5 tiln\u00e6rme oss deler av de eksisterende fasadene, med bruk av to ulike gr\u00e5nyanser p\u00e5 langfasadene. Den m\u00f8rkeste gr\u00e5fargen har vi n\u00e5 endret til en lysere farge som er tiln\u00e6rmet lik de lyse partiene i de eksisterende fasadene. De m\u00f8rkere b\u00e5ndene p\u00e5 langfasadene er tiln\u00e6rmet identisk til de m\u00f8rkegr\u00e5 partiene p\u00e5 eksisterende fasader. Denne kombinasjonen mener vi vil fungere godt p\u00e5 n\u00e6rt hold, men ogs\u00e5 fra Puddefjordsbroen og sentrum. Byantikvaren 1. \u00abTegninger og illustrasjoner viser et prosjekt med gode grep for \u00e5 sikre ivaretakelse av en bygningsmasse som er preget av tidens tann, og som har behov for energioppgraderinger. Det er positivt at bygningenes opprinnelige preg fors\u00f8kes opprettholdt, og at man ivaretar fasadenes karakter i st\u00f8rst mulig grad. Byantikvaren vurderer likevel at det endres mye gjennom innf\u00f8ring av et nytt grafisk motiv ved gavlvegg, og ved sokkel/parkering. I tillegg endres bygningens hovedlinjer ved at deler av fasaden trekkes frem gjennom horisontale b\u00e5nd (fra f\u00f8lgeskriv) Gjennom et slikt grep opptrer en horisontal linje, fremfor den mer flate men vertikale inndelingen som de opprinnelige tegninger viser. Vindu blir dypere i fasaden, og fasaden endrer karakter. Fasadens letthett faller bort\u00bb. V\u00e5rt svar Slik vi betrakter de eksisterende fasadene, fremst\u00e5r disse flate og noe monotone. Byantikvaren viser i sin uttalelse, til at bygningens hovedlinjer fremst\u00e5r vertikalt inndelt ved de opprinnelige tegningene. Vi \u00f8nsker \u00e5 trekke frem at opprinnelige tegninger ikke illustrerer fargebruk, og at denne har v\u00e6rt lik siden oppf\u00f8ring av blokkene. Eksisterende bruk av farge tilf\u00f8rer, etter v\u00e5r oppfatning, fasadene en horisontal inndeling. Denne er videref\u00f8rt og i oms\u00f8kte tiltak gjennom horisontale b\u00e5nd i fasade, og i tillegg markert med videref\u00f8ring av de to gr\u00e5nyansene. Opprinnelige tegninger viser et fasadeuttrykk med tydelig horisontal linjef\u00f8ring, og dette er videref\u00f8rt i oms\u00f8kt tiltak. Videre har vi beholdt utsparingsm\u00e5l p\u00e5 vinduer, slik at funksjon og underordnet vertikal inndeling kommer frem. Fig. 5 og 6 Dronebilde og utklipp fra opprinnelig fasade av borettslaget som viser horisontale linjer i fasader 4(6) Vi har videre hatt en intensjon om \u00e5 oppn\u00e5 en mer nyansert dybdevirkning i fasadene ved \u00e5 tilf\u00f8re gavlene de lett saksete fasadene. \u00c5 beskrive de oms\u00f8kte gavlfasadene som \u00abgrafiske motiver\u00bb mener vi derfor er feil terminologi da dette kan oppfattes som et motiv i lakken, fremfor et fysisk volum. Den planlagte saksingen har en maksimal dybde i forhold til sideliggende felt p\u00e5 24 cm. Denne differensen i dybde vil v\u00e6re synlig p\u00e5 n\u00e6rt hold, men fra avstand, for eksempel fra Puddefjordsbroen, vil den knapt v\u00e6re mulig \u00e5 observere. Gavlene er per i dag lyse i fargen, og vi har derfor valgt \u00e5 videref\u00f8re dette prinsippet med unike, men famili\u00e6re lyse fargenyanser. Det vises ellers til bilder av \u00abmockup\u00bb under med fargen Bronze Metallic som illustrerer vinkel p\u00e5 saksingen og spaltet luftel\u00f8sning i bunn. \u00abMockup\u00bb av fasader ble for \u00f8vrig fremvist som del av informasjonsgrunnlaget for borettslagets vedtak i ekstraordin\u00e6r generalforsamling. Fig. 7, 8 og 9 \u00abMockup\u00bb Per i dag er soklene p\u00e5 byggene som utgj\u00f8r garasjen, delvis \u00e5pen og kledd med lakkerte st\u00e5lrammer med p\u00e5montert armeringsnett. Dette er l\u00f8st slik utelukkende av \u00f8konomiske hensyn. \u00c5rsaken til at garasjen er delvis \u00e5pen er av branntekniske hensyn (gjennomlufting), og armeringen for \u00e5 unng\u00e5 at uvedkommende tar seg inn i garasjene. N\u00e5r det gjelder grafisk motiv p\u00e5 sokkelen omhandler dette identitet og at hver blokk f\u00e5r sine unike, men likeartede motiver inspirert av historiske elementer fra Laksev\u00e5g bydel. Soklene vil ikke v\u00e6re synlige for andre enn forbipasserende. For \u00e5 oppn\u00e5 den brannteknisk forutsatte l\u00f8sningen som ligger til grunn, er det tenkt benyttet perforerte st\u00e5lplater tilsvarende fasadene p\u00e5 eksempelvis H\u00f8gskolen i Bergen. Motivene er med andre ord ikke tenkt p\u00e5f\u00f8rt som motiv med lakk eller foliering, men en kombinasjon av hull i ulike st\u00f8rrelser, som i sum danner ulike motiver. Det har underveis i prosessen v\u00e6rt gjort fors\u00f8k med ulike farger p\u00e5 platene, men dette har etter v\u00e5r mening ikke fungert rent estetisk. Fig. 10 Foto av eksisterende garasjefronter med st\u00e5lrammer og armeringsnett 5(6) N\u00e5r det gjelder langvegger, har vi i ettertid registrert at de horisontale b\u00e5ndene p\u00e5 opprinnelig visualisering var illustrert med en misvisende dybde. Utkragingen er med andre ord overdrevet i forhold til den faktisk oms\u00f8kte l\u00f8sningen, som ikke utgj\u00f8r mer enn 15 cm. Dette tilsvarer omtrent en dybde lik et tradisjonelt vindusbeslag. N\u00e5r det gjelder valg av farger p\u00e5 langveggene, har vi valgt \u00e5 beholde fargen p\u00e5 de smale b\u00e5ndene. Denne fargen er for \u00f8vrig identisk til de m\u00f8rkegr\u00e5 partiene p\u00e5 de eksisterende fasadene. Hovedfargen p\u00e5 ytterveggene har vi etter innspill fra Byantikvaren valgt \u00e5 erstatte med en lys farge, tilsvarende de lyse partiene i de eksisterende fasadene. 2. \u00abDet er n\u00f8dvendig for kulturmilj\u00f8et at tiltak p\u00e5 blokkene fremst\u00e5r harmonisk og tilpasset sine omgivelser. En balansert bruk av ulike arkitektoniske virkemidler har stor betydning for om resultatet blir vellykket. Vi ber om at det benyttes materialer- og et materialuttrykk som videref\u00f8rer omr\u00e5dets historiske kvaliteter. Det betyr blant annet at fargepalett illustrert i st\u00f8rre grad b\u00f8r baseres p\u00e5 den lyse fargepaletten man finner i eksisterende bygningsmilj\u00f8, og justerer tiltaket slik at man ivaretar fasadens letthet. Slik vil bygningsvolumene p\u00e5 best mulig m\u00e5te fortsette \u00e5 harmonere med sine omgivelser. Vi anbefaler lysere farge, ogs\u00e5 til kontrastfelt\u00bb. V\u00e5rt svar Vi er av den oppfatning at det oms\u00f8kte tiltaket n\u00e5 vil harmonere med sine omgivelser. N\u00e5r vi n\u00e5 endrer den opprinnelig oms\u00f8kte hovedfargen p\u00e5 langsidene fra en m\u00f8rk gr\u00e5, til en lys farge lik den fargen som er benyttet i de eksisterende fasadene, ser vi at uttrykket blir lettere. De horisontale b\u00e5ndene fremst\u00e5r i visualiseringen n\u00e5 langt mindre fremtredende enn tidligere illustrert. B\u00e5ndene vil i tillegg bidra til \u00e5 dempe h\u00f8ydevirkningen av byggene og gj\u00f8re det mer lesbart, i og med at disse er plassert p\u00e5 niv\u00e5 med innvendige dekker. I sum mener vi fargepaletten er tilpasset det eksisterende omkringliggende bygningsmilj\u00f8et, og vil samtidig ivareta det stramme, lette og rasjonelle opprinnelige uttrykket. Avslutningsvis vil vi understreke at det fra v\u00e5r, byggherrens og utf\u00f8rende entrepren\u00f8rs side er det en felles ambisjon om at utf\u00f8relsen gjennomf\u00f8res med h\u00f8y grad av presisjon, og med et bestandig materialvalg. Det er igjen viktig \u00e5 poengtere av det n\u00e5 oms\u00f8kte tiltaket er basert p\u00e5 en omfattende prosess med borettslagets styre, der ogs\u00e5 beboere har kommet med sine innspill. Det et lagt ned betydelige ressurser i \u00e5 utarbeide gode og s\u00f8ml\u00f8se detaljer i forbindelse med b\u00e5de fasader, gesimser, luftedeltaljer og vindusdetaljer. I sum mener vi M\u00fcnsterbekken borettslag vil f\u00e5 et betydelig l\u00f8ft b\u00e5de teknisk og visuelt. Oppsummering Vi er av den oppfatning av at innspill og kommentarer fra RBA og Byantikvaren er tilfredsstillende besvart, og at de endringer som n\u00e5 er gjennomf\u00f8rt er tilstrekkelig til at et positivt vedtak kan fattes. Vi viser spesielt til vedlagte reviderte tegninger, og ikke minst detaljene som vil ligge til grunn for utf\u00f8relsen. Med vennlig hilsen Andreas Neumann Meyer Sivilarkitekt MNAL 6(6) "
}