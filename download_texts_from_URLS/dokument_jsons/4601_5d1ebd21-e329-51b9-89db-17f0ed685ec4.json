{
  "dokument_id": "5d1ebd21-e329-51b9-89db-17f0ed685ec4",
  "doc_type": "case_attachment",
  "kommune": 4601,
  "tittel": "Uttalelse Bergen vann datert 29.08.2023",
  "url": "https://bergen.kommune.no/politikere-utvalg/api/fil/bk360/11745464/Uttalelse-Bergen-vann-datert-29-08-2023",
  "tekst": " Bergen Vann HAUGEN VVA AS V\u00e5r referanse: 2019/52862-4 Kanalveien 5 Saksbehandler: Per Atle Gill 5068 BERGEN Dato: 29. august 2023 Deres ref.: Uttalelse til revidert VA-rammeplan gnr 40 bnr 354 m. fl. S\u00e6tervegen, planid 66320000 Vi viser til revidert VA-rammeplan for S\u00e6tervegen, mottatt den 08.08.2023. Tidligere uttalelse datert 10.07.2019 utg\u00e5r og erstattes av denne. Oppsummering revisjon VA-rammeplan Endring av VA-rammeplan skyldes i hovedsak at det skal bygges parkeringskjeller istedenfor carport som tidligere planlagt. Dette medf\u00f8rer behov for sprinkleranlegg og dermed st\u00f8rre vannbehov, som igjen medf\u00f8rer behov for st\u00f8rre dimensjon p\u00e5 vannledning til byggene. Overvannsberegninger er samtidig oppdatert med dagens klimafaktor p\u00e5 40%. Oppsummering av hovedprinsippene i planen: Beskrivelse av tekniske l\u00f8sninger fremg\u00e5r av notat og plankart av 05.07.2023. Planforslaget legger til rette for \u00e5 rive eksisterende enebolig og erstatte dette med \u00e5 bygge 8 nye leiligheter i rekke. I illustrasjonsplan er dette illustrert med 1 rekke med 5 boenheter og 1 rekke med 3 boenheter. Det skal n\u00e5 etableres parkeringskjeller under bygg. Vannforsyning: Omr\u00e5det er planlagt tilknyttet offentlig spillvann ved oppdimensjonering av eksisterende stikk fra eksisterende vannkum med SID618716 i Hjortevegen, kummen har brannventil. Ny vannledning videre blir da felles privat for nye boenheter i S\u00e6tervegen 12D og Hjortevegen 9 og 11, frem til punkt B. I punkt B splittes ledningen til nye og eksisterende boenheter. Ny ledning legges i trekker\u00f8r ut av vei. Eksisterende p\u00e5koblingpunkt for S\u00e6tervegen 12D plugges p\u00e5 hovedledning. Eksisterende p\u00e5koblingpunkt for Hjortevegen 9 og 11 plugges p\u00e5 hovedledning. H\u00e5ndtering av spillvann: Omr\u00e5det er planlagt tilknyttet offentlig spillvann (\u00d8 225 mm,RSB) i Hjortevegen, via gravitasjonsledning og skifte ut eksisterende spillvannsledning til Hjortevegen 9 og 11 med ny ledning, denne legges med dimensjon \u00f8160mm PVC. Ny ledning vil ha samme tilkoblingspunkt p\u00e5 kommunal spillvannsledning som dagens ledning. Ny ledning legges i trekker\u00f8r ut av vei. Eksisterende spillvannsledninger til bygg som rives plugges p\u00e5 hovedledning. Overvannsh\u00e5ndtering: Overvann skal h\u00e5ndteres ved at overvann fra takflater f\u00f8res til fordr\u00f8yningsmagasin og infiltreres i grunnen. Det anbefales \u00e5 benytte flere mindre kummer som tilknyttes tak nedl\u00f8p for \u00e5 spre overvannet, slik at det unng\u00e5s st\u00f8rre konsentrert utslipp. Behov for fordr\u00f8yning er tenkt h\u00e5ndtert ved \u00e5 etablere 13.5 m3 fordr\u00f8yningsmagasin (betong). Flomveier er vist p\u00e5 vedlagt VA-rammeplankart. Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68 Kommunal overtakelse: Det er ikke aktuelt med kommunal overtakelse av ledningsanlegg. VA-etaten har f\u00f8lgende merknader: - F\u00f8lgende m\u00e5 dokumenteres f\u00f8r det kan gis Forh\u00e5ndsuttalelse i forbindelse med s\u00f8knad om igangsettingstillatelse fra Vann- og avl\u00f8psetaten: - Vedr\u00f8rende ny tilkobling i eksisterende kum: T-r\u00f8r i kum m\u00e5 skiftes til et T-r\u00f8r med brannventilavstikker. Alternativt kan det settes et T-r\u00f8r p\u00e5 eksisterende, dersom det er h\u00f8yde til det. Entrepren\u00f8r m\u00e5 kjernebore hull ut av kum. - Alle eksisterende stikk som tas ut av bruk m\u00e5 plugges p\u00e5 hovedledning. - Det m\u00e5 foreligge tinglyste erkl\u00e6ringer fra Hjortevegen 9 og 11. - Ny ledninger legges i trekker\u00f8r ut av vei. Med hilsen Bergen Vann Solveig Hovland - Fagansvarlig Per Atle Gill - saksbehandler Dokumentet er godkjent elektronisk. Side 2 av 2 "
}