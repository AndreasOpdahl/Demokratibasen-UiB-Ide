{
  "dokument_id": "babf5923-2b5c-57a8-b0a9-8d30ccf6c267",
  "doc_type": "case_attachment",
  "kommune": 5536,
  "tittel": "REGLEMENT FOR N\u00c6RINGSUTVALGET GJELDENDE FOR PERIODEN 2023-2027(Vedlegg, 60KB)",
  "url": "https://innsyn.lyngen.kommune.no/wfdocument.aspx?journalpostid=2013046054&dokid=91137&versjon=1&variant=A&",
  "tekst": "REGLEMENT FOR N\u00c6RINGSUTVALGET - GJELDENDE FOR PERIODEN 2023-2027 \u00a7 1 VALG OG SAMMENSETNING Utvalget skal ha s\u00e5 mange medlemmer med varamedlemmer som kommunestyret bestemmer. Lyngen kommunestyret har vedtatt at utvalget skal ha 7 medlemmer, derav 3 fra Lyngen n\u00e6ringsforening, N\u00e6ringsforeningen fremmer forslag p\u00e5 3 medlemmer og 3 varamedlemmer, Kommunestyre foretar valg og velger ogs\u00e5 leder og nestleder. Valgene gjelder for den kommunale valgperioden. Dersom et medlem d\u00f8r, flytter fra kommunen eller blir l\u00f8st fra vervet, blir nytt medlem valgt i hht kommunelovens \u00a7 7-10. Om det er Lyngen N\u00e6ringsforenings representant, velges nytt medlem/varamedlem etter forslag fra foreningen. Arbeidsutvalg: N\u00e6ringsutvalget kan opprette arbeidsutvalg med medlemmer fra utvalget, jfr kommunelovens \u00a7 5-7. N\u00e6ringsutvalget kan n\u00e5r som helst omorganisere eller nedlegge slike arbeidsutvalg. Kostnader til arbeidsutvalg dekkes innenfor eget budsjett. \u00a7 2 ANSVARSOMR\u00c5DE Utvalget skal fokusere p\u00e5 \u00e5 realisere kommunens vedtatte m\u00e5l for n\u00e6ringsutvikling for \u00e5 sikre og utvikle eksisterende og ny n\u00e6ringsvirksomhet. Utvalgets ansvarsomr\u00e5de omfatter ikke jord- og skogbruk. Utvalget har i oppgave \u00e5 initiere arbeidet med strategisk n\u00e6ringsplan overfor kommunestyret og f\u00f8lge opp enkeltsaker iht. kommunestyrets vedtatte m\u00e5l og strategier p\u00e5 omr\u00e5det. N\u00e6ringsutvalget er h\u00f8ringsinstans i saker som gjelder samferdsel, infrastruktur, planarbeid og n\u00e6ringsareal, samt gi uttalelser i generelle saker som ber\u00f8rer n\u00e6ringslivet. Herunder, men ikke begrenset til kollektivtrafikk, elforsyning/kraftutbygging, fiber/data/telenett, veinett, marint og omr\u00e5devern. Det er spesielt viktig \u00e5 holde seg orientert om de utfordringer og problemstillinger som n\u00e6ringslivet er opptatt av, samt \u00e5pne for diskusjon av spesifikke og/eller generelle problemstillinger som n\u00e6ringsakt\u00f8rer \u00f8nsker \u00e5 dr\u00f8fte med kommunen. Utvalget er styre for og beslutningstaker i n\u00e6ringsfondssaker iht. de til enhver tid gjeldende retningslinjer. Utvalget har budsjett-/\u00f8konomiansvar iht. \u00f8konomireglementet. N\u00e6ringsutvalget har avgj\u00f8relsesmyndighet innenfor sitt omr\u00e5de slik det framg\u00e5r av KF- delegering. I andre saker innenfor sitt ansvarsomr\u00e5de gir n\u00e6ringsutvalget forslag til kommunestyret. Utvalget gj\u00f8r avtaler for kommunen innenfor ditt ansvarsomr\u00e5de, s\u00e5 langt slike avtaler ikke binder kommunen \u00f8konomisk utover vedtatt budsjett/\u00f8konomiplan, medf\u00f8rer konsekvenser av prinsipiell karakter eller er vedtatt delegert til andre. I medhold av kommunelovens \u00a7 11-8 gis utvalget myndighet til \u2013 p\u00e5 kommunestyrets vegne \u2013 \u00e5 fatte vedtak i hastesaker innenfor utvalgets ansvarsomr\u00e5de. Utvalget gj\u00f8r sine vedtak innenfor gitte rammer og etter de retningslinjer som er fastsatt i lov, hjemlet i lov og/eller er vedtatt av kommunestyret. \u00a7 3 MINDRETALLSANKE I saker der utvalget har avgj\u00f8relsesmyndighet, kan ordf\u00f8rer eller et mindretall p\u00e5 2 kreve at saken blir lagt fram for kommunestyret. Slikt krav skal settes fram f\u00f8r m\u00f8tet er slutt, og skal protokollf\u00f8res. \u00a7 4 M\u00d8TE Utvalget skal ha m\u00f8te n\u00e5r lederen mener det er behov, n\u00e5r minst en tredel av medlemmene krever det eller n\u00e5r organet eller kommunestyre vedtar det. M\u00f8teinnkalling med sakliste og saksutredning til den enkelte sak skal sendes ut 7 dager p\u00e5 forh\u00e5nd til medlemmer, 1. og 2. varamedlem og andre med m\u00f8terett. Lederen setter opp saklisten for det enkelte m\u00f8te. R\u00e5dmannen skal p\u00e5se at saker som legges fram for politisk behandling er forsvarlig utredet. Utvalget er beslutningsdyktig n\u00e5r minst halvparten av medlemmene er til stede. Avgj\u00f8relser skal ha vanlig flertall. Er stemmetallene like, gir m\u00f8telederens stemme utslaget. R\u00e5dmannen eller representant for r\u00e5dmannen, har m\u00f8te- og talerett i m\u00f8tene. Lederen kan i enkeltsaker innkalle andre som det er \u00f8nskelig \u00e5 r\u00e5df\u00f8re seg med. Det skal f\u00f8res m\u00f8tebok fra utvalgets m\u00f8ter i hht kommunelovens bestemmelser. M\u00f8teboken skal v\u00e6re tilgjengelig for allmennheten p\u00e5 Lyngen kommunes hjemmeside. Utvalgets m\u00f8ter blir holdt for \u00e5pne d\u00f8rer, s\u00e5 langt ikke annet f\u00f8lger av lover og regler. Utvalget kan vedta \u00e5 behandle enkelte saker for lukkede d\u00f8rer, dersom hensyn til personvern eller andre tungtveiende private eller offentlige interesser tilsier det. \u00a7 5 SEKRETARIATET R\u00e5dmannen eller den han/hun peker ut, er n\u00e6ringsutvalgets sekretariat. Sekretariatet forest\u00e5r f\u00f8ring av m\u00f8tebok, utsending av vedtak og utlegging av m\u00f8tebok p\u00e5 kommunens hjemmeside. R\u00e5dmannen skal p\u00e5se at vedtak som treffes, blir iverksatt uten ugrunnet opphold "
}