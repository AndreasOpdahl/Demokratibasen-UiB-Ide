{
  "dokument_id": "59b5061f-5e4c-5589-89a3-fb194c028e06",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 109/24, Representantforslag fra Odd Arild Viste (R) vedr\u00f8rende praktiseringen av bemanningsnormen i barnehagene.",
  "url": "https://bergen.kommune.no/politikere-utvalg/api/fil/bk360/10245602/Innstilling-vedtak-Representantforslag-fra-Odd-Arild-Viste-R-vedrorende-praktiseringen-av-bemanningsnormen-i-barnehagene-",
  "tekst": "Representantforslag fra Odd Arild Viste (R) vedr\u00f8rende praktiseringen av bemanningsnormen i barnehagene. Bergen bystyre behandlet saken i m\u00f8tet 10.04.2024 sak 109/24 og fattet f\u00f8lgende vedtak: Bemanningen i de kommunale barnehagene skal hver enkelt dag v\u00e6re slik at den er p\u00e5 niv\u00e5 med kravet i bemanningsnormen, nedfelt i Lov om barnehager \u00a7 26. De dagene barnehagene eventuelt ikke klarer \u00e5 ha en bemanning p\u00e5 dette niv\u00e5et, skal dette rapporteres som et avvik. Bergen bystyres behandling F\u00f8lgende representanter tok ordet: Marte Stadheim Teigen (R), Knut Vindenes (H), Johanna K\u00e4stel Sandal Fond (A), Ann Jorun Hillers\u00f8y (INP), Mailiss Solheim-\u00c5kerblom (R), Eivind Haldor Hermansen (H), Even S\u00f8rland (A). Forslag fremsatt i bystyret: Knut Vindenes (H) fremsatte p\u00e5 vegne av H, FrP, BL, Sp og PP f\u00f8lgende alternative forslag: Bystyret tar byr\u00e5dens svar vedr\u00f8rende praktiseringen av bemanningsnormen i barnehagene til orientering. Marte Stadheim Teigen (R) fremsatte p\u00e5 vegne av R f\u00f8lgende tilleggsforslag: Arbeidsmilj\u00f8lovens \u00a7 1-1, sier at arbeidstakere skal v\u00e6re \"sikret et arbeidsmilj\u00f8 som gir grunnlag for en helsefremmende og meningsfylt arbeidssituasjon, som gir full trygghet mot fysiske og psykiske skadevirkninger (...).\" Bystyret ber byr\u00e5det om \u00e5 unders\u00f8ke om Bergen kommune som arbeidsgiver oppfyller lovens krav om en helsefremmende arbeidssituasjon, som gir full trygghet mot fysiske og psykiske skadevirkninger, n\u00e5r det gjelder de ansatte i de kommunale barnehagene. Resultatet av unders\u00f8kelsene skal legges frem for bystyret innen utgangen av 2024, sammen med eventuelle forslag til avb\u00f8tende tiltak. Votering: Innstillingen ble vedtatt med 35 stemmer (A, SV, MDG, V, INP, R, KrF). Alternativt forslag fra H, FrP, BL, Sp og PP, fremsatt av Knut Vindenes (H), fikk 32 stemmer (H, FrP, BL, Sp, PP), og var dermed falt. Tilleggsforslag fra R, fremsatt av Marte Stadheim Teigen (R), fikk 19 stemmer (SV, MDG, V, R, KrF), og var dermed falt. Utvalg for barnehage, skole og idrett behandlet saken i m\u00f8tet 19.03.2024 sak 27/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: Forslagsstillers forslag til vedtak og utvalgets innstilling er likelydende. 2 "
}