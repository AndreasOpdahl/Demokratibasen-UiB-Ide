{
  "dokument_id": "5a047502-81a3-5db1-82cc-bc52bac724cb",
  "doc_type": "case_attachment",
  "kommune": 4601,
  "tittel": "Tillatelse til opprettelse og endring av eiendom, datert 30.08.2023.PDF",
  "url": "https://bergen.kommune.no/politikere-utvalg/api/fil/bk360/10180897/Tillatelse-til-opprettelse-og-endring-av-eiendom-datert-30-08-2023-PDF",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: DELE-2023/12743-13 Se mottakerliste nedenfor. Saksbehandler: Hege Fj\u00e6restad Bauge Dato: 30.08.2023 Deres referanse: Kimmo Andr\u00e9 Pakkala Tillatelse til opprettelse og endring av eiendom Eiendom : Gnr 166 Bnr 13 og 116 Adresse : Fl\u00f8yfjellet 1A Tiltakets art : S\u00f8knad om opprettelse og endring av eiendom Hjemmelshaver/ : BERGEN KOMMUNE / HRP AS s\u00f8ker Vi viser til s\u00f8knad mottatt 26.04.2023 og tilleggsdokumentasjon mottatt 15.06.2023. 1. S\u00f8knaden gjelder: Saken gjelder s\u00f8knad om arealoverf\u00f8ring/makebytte av 2 parseller. \u2022 Parsell 1: arealoverf\u00f8ring fra gnr 166 bnr 116 som skal tillegges gnr 166 bnr 13. \u2022 Parsell 2: arealoverf\u00f8ring fra gnr 166 bnr 13 som skal tillegges gnr 166 bnr 116. Tiltaket krever dispensasjon fra kommunedelplanene BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R og fra kommuneplanens arealdel KPA2018 med hensyn til arealform\u00e5l Landbruk- natur og friluftsomr\u00e5de (LNF- omr\u00e5de). Videre krever tiltaket dispensasjon fra kommuneplanens arealdel KPA2018 med hensyn til bestemmelse \u00a7 6.2.2 Byggegrensen langs vassdrag som i LNF-omr\u00e5der er minimum 50 meter. Det er s\u00f8kt om slike dispensasjoner. Det er ogs\u00e5 s\u00f8kt dispensasjon fra Kommuneplanens bestemmelse KPA2018 \u00a7 3 Plankrav. Ihht \u00a7 3.1 Plankrav er det ikke plankrav ved opprettelse av ny grunneiendom og eller arealoverf\u00f8ring. Vi ser derfor bort fra denne. 2. VEDTAK Det gis tillatelse til: Arealoverf\u00f8ring/makebytte av 2 parseller. \u2022 Parsell 1: arealoverf\u00f8ring fra gnr 166 bnr 116 som skal tillegges gnr 166 bnr 13. \u2022 Parsell 2: arealoverf\u00f8ring fra gnr 166 bnr 13 som skal tillegges gnr 166 bnr 116. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.1 Nye grenser Nye grenser er godkjent som vist p\u00e5 vedlagt delingskart datert 18.08.2023 i m\u00e5lestokk 1:1000 med saksnummer DELE-2023/12743. 2.2 Dispensasjoner Det gis dispensasjon fra kommuneplanens arealdel bestemmelse \u00a7 6.2.2 til etablering av nye grenser i strid med Byggegrensen langs vassdrag som i LNF-omr\u00e5der er minimum 50 meter, jf. plan- og bygningsloven \u00a7 19-2. Det gis dispensasjon fra kommunedelplanene BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R og fra kommuneplanens arealdel KPA2018 Bestemmelse \u00a7 31 til etablering av nye grenser i strid med arealform\u00e5l Landbruk- natur og friluftsomr\u00e5de (LNF-omr\u00e5de), jf. plan- og bygningsloven \u00a7 19-2. 3. BEGRUNNELSE FOR VEDTAKET Under f\u00f8lger punktvis v\u00e5r begrunnelse for vedtak som oppsummeres til slutt. 3.1 Planstatus Oms\u00f8kte parseller er ikke regulert. I kommunedelplan for BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R er oms\u00f8kte parseller vist som arealform\u00e5l Landbruk- natur og friluftsomr\u00e5de (LNF-omr\u00e5de), Fl\u00f8ibanen / Jernbane og Friomr\u00e5der. Kommuneplanens arealdel viser oms\u00f8kte parseller som Bebyggelse og anlegg - Sone 3 - Ytre fortettingssone - Y1 og N\u00e5v\u00e6rende LNF-omr\u00e5de og de ligger innenfor hensynssonene \u2022 H570_5 Byfjellene \u2022 H570_7 Historisk sentrum \u2022 H570_2 Fjellsiden. Ihht kommuneplanens arealdel bestemmelse \u00a7 2.3 gjelder kommuneplanens arealdel foran eldre kommunedelplaner ved motstrid. 3.2 Nabovarsling S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3 Andre uttalelser eller vedtak Etat for landbruk har gitt uttalelse datert 06.07.2023: Gnr 166 bnr 13 - Fl\u00f8yfjellet 1 A - S\u00f8knad om deling/ makebytte - Uttalelse fra Etat for landbruk Hva saken gjelder: Etat for landbruk viser til oversendelse for uttale fra Plan- og bygningsetaten datert 23.06.2023, sak (DELE-2023/12743). Saken gjelder s\u00f8knad om makebytte/ arealoverf\u00f8ring mellom gnr. 166, bnr. 13 og gnr. 166 bnr. 116. Tiltaket er avhengig av dispensasjon fra LNF-planform\u00e5let (KPA 2018). Saksnummer DELE-2023/12743 Side 2 av 12 Vurdering: Eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Eiendommen har if\u00f8lge arealressurskartet (AR5) et totalareal p\u00e5 22 dekar, hvorav 0 dekar fulldyrket jord, 0 dekar overflatedyrket jord, 0 dekar innmarksbeite, 9,1 dekar produktiv skog, 0 dekar annet markslag og 12,9 dekar bebygd/annet. Det oms\u00f8kte arealet ligger i et omr\u00e5de vist som skog og bebygd. Arealet grenser til skog og bebygd omr\u00e5de, og ligger i n\u00e6rheten av Fl\u00f8ibanen. Fra kartbasen VISGI. Karte ne viser utsnitt fra de to eiendommene, der parsellene som \u00f8nskes fradelt er merket med rosa. NIBIO/G\u00e5rdskart over 166/13, til venstre og 166/116 til h\u00f8yre. Ingen av de ber\u00f8rte eiendommene er \u00e5 regne for landbrukseiendommer i drift. Oppsummering Etat for landbruk er av den oppfatning at i denne saken ingen av eiendommene er \u00e5 regne som landbrukseiendommer i drift, og at etaten ikke har noen kommentarer til fradelingen/ makebyttet. Konklusjon: Det er ingen landbruksinteresser som anses \u00e5 bli vesentlig negativt p\u00e5virket av tiltaket. Etat for landbruk har dermed ingen merknader til tiltaket. Bymilj\u00f8etaten v/Seksjon for natur- og milj\u00f8forvaltning har gitt uttalelse datert 02.08.2023: Hei! Saksnummer DELE-2023/12743 Side 3 av 12 Viser til anmodning om uttalelse til opprettelse og endring av eiendom. S\u00f8knaden gjelder Gnr. 166 Bnr. 13, adresse Fl\u00f8yfjellet 1A. Tiltaket gjelder tillatelse til makebytte/arealoverf\u00f8ring mellom gnr. 166 bnr. 13 og gnr. 166 bnr. 116. Tiltaket er avhengig av dispensasjon fra kommuneplanens arealdel med hensyn til bestemmelsene \u00a7 31 Landbruks, natur- og friluftsomr\u00e5der (LNF) og \u00a7 35.5 Kulturmilj\u00f8 (H570_5 Byfjellene, H570_7 Historisk sentrum og H570_2Fjellsiden), samt kommunedelplan Bergenhus. Uttale: Vi har ingen merknader til tiltaket og vil derfor ikke frar\u00e5 at det gis dispensasjon for det oms\u00f8kte tiltaket Bymilj\u00f8etaten v/Seksjon for vegforvaltning har gitt uttalelse datert 04.08.2023: Bergenhus gnr 166 bnr 13, Fl\u00f8yfjellet 1A. Uttalelse fra Bymilj\u00f8etaten, vegforvaltning i forbindelse med s\u00f8knad om deling / makebytte. Vi viser til foresp\u00f8rsel mottatt 23.06.23 om uttalelse i forbindelse med makebytte / arealoverf\u00f8ring mellom gnr 166 bnr 13 og gnr 166 bnr 116. Tiltaket har sin bakgrunn i del av handlingsplan for trafikksikkerhet for Bergen kommune for perioden 2014-2017 for etablering av nytt fortau langs del av Skansemyrsveien. For \u00e5 gjennomf\u00f8re tiltaket var det n\u00f8dvendig \u00e5 utvide vegarealet ved \u00e5 erverve areal fra gnr 166 bnr 13 som del av vegeiendommen. Bymilj\u00f8etaten har tidligere godkjent tekniske planer for etablering av fortau langs Skansemyrsveien jfr. vegsak 2018/06284-41. Bymilj\u00f8etaten v/vegforvaltning har s\u00e5ledes ingen merknader til oms\u00f8kte tiltak. S\u00f8knaden er sendt Statsforvaltaren i Vestland for uttalelse, det er ikke mottatt noen tilbakemelding. 3.4 Dispensasjon Tiltaket kommer i strid med fra kommunedelplanene BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R og kommuneplanens arealdel KPA2018 bestemmelse \u00a7 31 med hensyn til arealform\u00e5l Landbruk- natur og friluftsomr\u00e5de (LNF-omr\u00e5de). Videre kommer tiltaket i strid med kommuneplanens arealdel KPA2018 med hensyn til bestemmelse \u00a7 6.2.2 Byggegrensen langs vassdrag som i LNF- omr\u00e5der er minimum 50 meter. Det s\u00f8kes om arealoverf\u00f8ring/makebytte mellom gnr 166 bnr 13 og gnr 166 bnr 116 i strid med arealform\u00e5l og bestemmelser. For at dispensasjon kan gis kreves det at verken hensynene bak bestemmelsen det s\u00f8kes om dispensasjon fra eller hensynene i plan- og bygningslovens form\u00e5lsbestemmelse \u00a7 1-1 eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og Saksnummer DELE-2023/12743 Side 4 av 12 friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon Grunnlag for dispensasjon Etter Pbl. \u00a7 19-2 er kommunen gitt hjemmel til \u00e5 gi varig eller midlertidig dispensasjon fra bestemmelser fastsatt i, eller i medhold av plan- og bygningsloven. Videre f\u00f8lger det av samme bestemmelse at dispensasjon bare kan gis dersom verken hensynene bak bestemmelsen eller planen det s\u00f8kes dispensasjon fra, eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. I den videre fremstillingen blir det f\u00f8rst redegjort for hvorfor vi mener at hensynene bak bestemmelsene og arealform\u00e5lene det s\u00f8kes dispensasjon fra, ikke blir vesentlig tilsidesatt av tiltaket. Deretter ser vi n\u00e6rmere p\u00e5 fordelene og ulempene ved tiltaket, og begrunner hvorfor vi mener at fordelene ved \u00e5 gi dispensasjon er klart st\u00f8rre enn ulempene etter en samlet vurdering. Vurdering av hensynene bak KPA2018 \u00a7 31 og arealform\u00e5l i KDP Fjellsiden Nord og S\u00f8r Som tidligere nevnt er s\u00f8knaden er i strid med \u00a7 31 i KPA2018 Landbruks, natur- og friluftsomr\u00e5der (LNF-omr\u00e5der), kommunedelplanen BERGENHUS. KDP SANDVIKEN - FJELLSIDEN NORD med hensyn til arealform\u00e5l LNF-omr\u00e5de og kommunedelplanen BERGENHUS. KDP FJELLSIDEN S\u00d8R med hensyn til arealform\u00e5lene LNF-omr\u00e5de og Friomr\u00e5de. I LNF-omr\u00e5de er det hensynet til landbruk, natur- og friluftsliv som skal sikres. Tiltaket ber\u00f8rer ikke landbruksomr\u00e5der, slik at det er klart at landbruksinteressene blir ikke p\u00e5virket i denne saken. Videre er vi av den oppfatning at interessene til friluftsliv blir styrket ved gjennomf\u00f8ring av tiltaket. Dette p\u00e5 tross av at tiltaket inneb\u00e6rer utvidelse av eksisterende veibane p\u00e5 bekostning av gr\u00f8ntarealer. Bakgrunnen for dette standpunktet er at skansemyrsveien i stor grad blir brukt av myke trafikanter i forbindelse med frilufts- og rekreasjonsaktiviteter p\u00e5 Fl\u00f8yen med tilh\u00f8rende n\u00e6romr\u00e5der. Etableringen av fortau langs den aktuelle strekningen vil gj\u00f8re denne typen aktiviteter tryggere for myke trafikanter som ferdes langs veien. I tillegg vil fortauet bidra til \u00f8kt sannsynlighet for at et st\u00f8rre spenn av befolkningen vil velge \u00e5 g\u00e5 eller sykle til og fra Fl\u00f8yen, fremfor \u00e5 velge andre transportmidler. Tiltaket inneb\u00e6rer at den eksisterende veibanen m\u00e5 utvides p\u00e5 bekostning av tilst\u00f8tende gr\u00f8ntareal, og utgj\u00f8r derfor et inngrep n\u00e5r det gjelder vern av naturinteressene. Samtidig er det snakk om et lite inngrep i et gr\u00f8ntomr\u00e5de som allerede best\u00e5r av bratt terreng og fjellskj\u00e6ringer, slik at det er snakk om sm\u00e5 endringer som ikke forandrer landskapet i s\u00e6rlig grad. I tillegg er det et moment i vurderingen at det er sv\u00e6rt store gjenv\u00e6rende arealer innenfor samme arealform\u00e5l i omr\u00e5det som Saksnummer DELE-2023/12743 Side 5 av 12 er helt uber\u00f8rt av tiltaket. Med bakgrunn i at tiltaket ikke endrer karakteren til omr\u00e5det og at det er snakk om et lite inngrep i store LNF-omr\u00e5der, kan vi ikke se at tiltaket p\u00e5virker naturinteressene p\u00e5 en slik m\u00e5te at hensynet til naturinteressene blir vesentlig satt til side dersom det gis dispensasjon til tiltaket. Hensynet bak arealform\u00e5let friomr\u00e5de i KDP Fjellsiden S\u00f8r er at friomr\u00e5dene skal gi mulighet for aktiviteter som det er lite rom for i mindre lekeomr\u00e5der, f.eks. byggelek, sykling, ballek, etc. Oppf\u00f8ring av bygg eller anlegg i friomr\u00e5de er i utgangspunktet ikke tillatt, men unntak kan gj\u00f8res om det er n\u00f8dvendig for bruken av friomr\u00e5dene. N\u00e6romr\u00e5det har flere soner som er satt av til b\u00e5de friomr\u00e5der og omr\u00e5der for LNF. Ett av hovedhensynene bak slike arealform\u00e5l i sentrumsn\u00e6re omr\u00e5der er \u00e5 sikre allmennheten tilgang til gr\u00f8ntomr\u00e5der til bruk for frilufts- og rekreasjonsform\u00e5l, diverse aktiviteter for barn og unge osv. For at arealform\u00e5lene skal fungere som tiltenkt i praksis, er det n\u00f8dvendig at folk kan ferdes p\u00e5 en trygg m\u00e5te n\u00e5r slike arealer blir tatt i bruk i tr\u00e5d med arealform\u00e5let. Som tidligere vist i fremstillingen vil det aktuelle fortauet bedre trafikksikkerheten for myke trafikanter i stor grad. Dette momentet sett i sammenheng med at det er et helt marginalt areal av friomr\u00e5det som blir ber\u00f8rt av tiltaket, tilsier at hensynet bak arealform\u00e5let ikke blir vesentlig tilsidesatt dersom det gis dispensasjon. Med bakgrunn i gjennomgangen overfor m\u00e5 det legges til grunn at tiltaket ikke vesentlig tilsidesetter hensynet bak den aktuelle bestemmelsen og arealform\u00e5lene som denne delen av fremstillingen omfatter. Vurdering av hensynene bak KPA2018 \u00a7 35.5 og de hensynssonene som tiltaket ber\u00f8rer S\u00f8knaden er ogs\u00e5 i strid med KPA2018 \u00a7 35.5 Kulturmilj\u00f8 og hensynssonene H570_5 Byfjellene, H570_7 Historisk sentrum og H570_2 Fjellsiden. Hensynet bak bestemmelsen og de aktuelle hensynssonene er \u00e5 sikre og ivareta viktige kulturmilj\u00f8er og historisk bebyggelse som definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak i slike omr\u00e5der. Det er ikke mulig \u00e5 etablere fortau langs veien uten at den eksisterende veibanen m\u00e5 utvides. En slik utvidelse av veibanen vil derfor utgj\u00f8re et mulig inngrep i hensynene som ligger bak hensynssonene. Som f\u00f8lge av at tiltaket ber\u00f8rer de nevnte hensynssonene har bl.a. Byantikvaren blitt konsultert tidligere i prosessen, for \u00e5 sikre best mulig ivaretakelse av interessene som ligger bak hensynssonene. Dette har blant annet gitt utslag i hvordan muren som blir ber\u00f8rt skal reetableres, ivaretakelse av vegetasjon som kjennetegner omr\u00e5dets karakter, og at eksisterende rekkverk langs veien blir reetablert i etterkant av anleggsfasen. I tillegg er den totale veibredden noe smalere enn hva som er ideelt, for \u00e5 redusere inngrepet i underliggende arealform\u00e5l og bestemmelser. Samtidig er det et moment i vurderingen at det totalt sett er snakk om en liten utvidelse av eksisterende veibane, som ikke endrer karakteren til det tilst\u00f8tende landskapet i s\u00e6rlig grad. Dette har \u00e5 gj\u00f8re med at eksisterende fjellskj\u00e6ring og bratte terreng flyttes litt innover for \u00e5 gj\u00f8re plass til fortauet langs veibanen. Det vil derfor v\u00e6re arealer av tilsvarende karakter som vil st\u00f8te mot veibanen i etterkant av tiltaket dersom dispensasjon blir gitt. Med bakgrunn i at det er snakk om et lite inngrep, som har liten betydning for karakteren til de tilst\u00f8tende arealene, samt at det er gjort avb\u00f8tende tiltak n\u00e5r det gjelder den faktiske gjennomf\u00f8ringen, m\u00e5 det legges til grunn at hensynet bak de aktuelle hensynssonene ikke blir vesentlig tilsidesatt dersom dispensasjon blir gitt. Saksnummer DELE-2023/12743 Side 6 av 12 Vurdering av hensynet bak KPA2018 \u00a7 6 om byggegrense langs sj\u00f8 og vassdrag Etter KPA2018 \u00a7 6 kan det ikke settes i gang tiltak utover fasadeendringer og rivningsarbeider i et belte p\u00e5 50 meter fra vassdrag i LNF-omr\u00e5der. Det aktuelle tiltaket ligger p\u00e5 n\u00e6rmeste punkt ca. 20 meter fra bekken som ligger overfor det ber\u00f8rte omr\u00e5det, slik at det ogs\u00e5 her kreves dispensasjon for gjennomf\u00f8ring av tiltaket. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det oms\u00f8kte tiltaket ligger et godt stykke unna bekken og har ikke konsekvenser for bekkens forl\u00f8p. I tillegg har ikke tiltaket konsekvenser for bekkens tilgjengelighet. Med bakgrunn i disse momentene m\u00e5 det ogs\u00e5 her legges til grunn at hensynet bak bestemmelsen ikke blir vesentlig tilsidesatt dersom det blir gitt dispensasjon fra byggegrensen mot sj\u00f8 og vassdrag. Vurdering av hensynet bak form\u00e5lsbestemmelsen i PBE \u00a7 1-1. Form\u00e5lsbestemmelsen i plan- og bygningsloven sier noe om de overordnede hensynene som skal ivaretas for \u00e5 sikre en god samfunnsplanlegging og utvikling, og hva virksomheten etter loven g\u00e5r ut p\u00e5. Opplistingen i pbl. \u00a7 1-1 er ikke utt\u00f8mmende. Ved planlegging og saksbehandling etter loven vil derfor hensyn som ligger bak ogs\u00e5 andre bestemmelser i loven, kunne m\u00e5tte vektlegges i de avgj\u00f8relsene som blir fattet av bygningsmyndighetene. Etter v\u00e5r vurdering er det oms\u00f8kte tiltaket noe som vil skape en langsiktig positiv effekt og utvikling i n\u00e6romr\u00e5det, s\u00e6rlig n\u00e5r det gjelder trafikksikkerhet for barn og unge, uten at det g\u00e5r p\u00e5 for stor bekostning av hensynet til \u00e5 ivareta viktige kulturmilj\u00f8er og verdier og arealform\u00e5l. Vi mener at denne typen balanserte l\u00f8sninger mellom hensynene til b\u00e5de positiv utvikling av trafikksikkerhet og bevaring av sentrale verdier, arealform\u00e5l og milj\u00f8, er helt i tr\u00e5d med flere av hensynene som fremg\u00e5r av form\u00e5lsbestemmelsen. P\u00e5 bakgrunn av momentene i avsnittene overfor m\u00e5 det derfor legges til grunn at hensynet bak form\u00e5lsbestemmelsen i plan- og bygningsloven ikke vil bli vesentlig tilsidesatt dersom det gis dispensasjon. Vurdering av fordeler og ulemper ved \u00e5 gi dispensasjon Ulempene ved \u00e5 gi dispensasjon er at utvidelsen av eksisterende veibane for \u00e5 gj\u00f8re plass til et fortau, vil g\u00e5 p\u00e5 bekostning av bestemmelser og arealform\u00e5l som i utgangspunktet ikke er tiltenkt \u00e5 kunne nyttes til infrastrukturtiltak. Samtidig er det et sentralt moment at tiltaket m\u00e5 defineres som et lite tiltak, som i liten eller ingen grad gj\u00f8r inngrep i hensynet som ligger bak de ulike bestemmelsene eller arealform\u00e5lene som tiltaket er i strid med. I denne sammenhengen er det ogs\u00e5 et moment av betydning at det er gjort avb\u00f8tende tiltak for \u00e5 redusere konflikten mellom tiltaket og de aktuelle bestemmelsene og arealform\u00e5lene. Det er f.eks. lagt f\u00f8ringer fra aktuelle myndigheter n\u00e5r det gjelder materialbruk og hvordan murer skal reetableres, og i forkant av anleggsarbeidene har det v\u00e6rt en grundig prosess som har involvert naboer og aktuelle myndigheter, for \u00e5 sikre god belysning av forholdene i saken i forkant av anleggsfasen. Den st\u00f8rste fordelen ved \u00e5 gi dispensasjon i denne saken er at trafikksikkerheten styrkes betydelig ved gjennomf\u00f8ringen av tiltaket. Men da skansemyrsveien i stor grad brukes av myke trafikanter i forbindelse med frilufts - og rekreasjonsaktiviteter, og n\u00e5 blir tryggere \u00e5 ferdes p\u00e5, kan det med Saksnummer DELE-2023/12743 Side 7 av 12 tyngde hevdes at tiltaket ogs\u00e5 bidrar med en positiv effekt for \u00e5 styrke flere av hensynene som ligger bak de ulike arealform\u00e5lene og bestemmelsene som gj\u00f8r seg gjeldende for omr\u00e5det. Videre er det en fordel ved \u00e5 gi dispensasjon til tiltaket at overvannsh\u00e5ndteringen i omr\u00e5det blir vesentlig bedre enn f\u00f8r. Bedre overvannsh\u00e5ndtering er en fordel for alle i n\u00e6romr\u00e5det som ikke medf\u00f8rer ulemper. En annen fordel ved \u00e5 gi dispensasjon er at det vil gi mer naturlige og hensiktsmessige eierforhold dersom eiendomsgrensene justeres i tr\u00e5d med det inng\u00e5tte makebyttet mellom Bymilj\u00f8etaten og Fl\u00f8ibanen. Dette standpunktet bygger s\u00e6rlig p\u00e5 at arealet som er markert med sort skravur p\u00e5 vedlegg 1, ligger p\u00e5 broen som g\u00e5r over skinnetras\u00e9en til Fl\u00f8ibanen, og som derfor er en del av skansemyrsveien. Dette arealet h\u00f8rer derfor mer naturlig sammen med den kommunale eiendommen gnr.166 bnr.16. Slike \u00abopprydninger\u00bb i eiendomsforholdene gj\u00f8r eiendomssituasjonen mer ryddig og oversiktlig for alle parter, og bidrar ogs\u00e5 til klargj\u00f8ring av rettigheter og plikter i omr\u00e5det. Videre er det flere momenter som tilsier at arealet som er markert med bl\u00e5 farge p\u00e5 vedlegg 1, kommer Fl\u00f8ibanen AS mer til nytte i deres drift og forvaltning av Fl\u00f8ibanen, enn hva som er tilfellet for Bergen kommune. Dette har bl.a. \u00e5 gj\u00f8re med arealets umiddelbare n\u00e6rhet til Fjellveien stasjon, som er en av stasjonene langs Fl\u00f8ibanen. N\u00e6rheten til en stasjon som betjener store folkemasser gir et st\u00f8rre insentiv til god bruk og forvaltning av arealet, sammenlignet med situasjonen for Bergen kommune, hvor arealet forsvinner mer i mengden av sideareal til den kommunale veien. Det oms\u00f8kte makebyttet har kun til hensikt \u00e5 justere eiendomsforholdene i omr\u00e5det iht. inng\u00e5tt avtale mellom partene. S\u00f8knaden omfatter dermed ikke en endring av gjeldende arealbruk. Saksnummer DELE-2023/12743 Side 8 av 12 Samtidig klarer vi ikke \u00e5 se at det avtalte makebyttet vil ha negative konsekvenser for allmennheten, naboer, eller andre n\u00e6rliggende eiendommer. Sett i lys av gjennomgangen overfor, er v\u00e5r samlede vurdering at fordelene ved \u00e5 gi dispensasjon vil v\u00e6re klart st\u00f8rre enn de eventuelle ulempene som en dispensasjon vil medf\u00f8re. Som vist tidligere i fremstillingen, mener vi ogs\u00e5 at hverken hensynene bak form\u00e5lsbestemmelsen i pbl. \u00a7 1-1, eller hensynet bak de aktuelle bestemmelsene og arealform\u00e5lene, blir vesentlig tilsidesatt ved dispensasjon. Da alle vilk\u00e5rene for \u00e5 kunne gi dispensasjon er oppfylt etter v\u00e5rt syn, ber vi om at det gis dispensasjon til gjennomf\u00f8ring av tiltaket etter pbl. \u00a7 19-2, og \u00a7 20-1 bokstav m. Fagetatens vurdering I denne konkrete saken s\u00f8kes det om arealoverf\u00f8ring/makebytte mellom gnr 166 bnr 13 og gnr 166 bnr 116. Oms\u00f8kte tiltak kommer i strid med kommunedelplanene BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R og kommuneplanens arealdel KPA2018 bestemmelse \u00a7 31 med hensyn til arealform\u00e5l Landbruk- natur og friluftsomr\u00e5de (LNF-omr\u00e5de). Videre kommer tiltaket i strid med kommuneplanens arealdel KPA2018 med hensyn til bestemmelse \u00a7 6.2.2 Byggegrensen langs vassdrag som i LNF- omr\u00e5der er minimum 50 meter. Det er s\u00f8kt om slike dispensasjoner. Det er i byggesak 201904243 gitt tillatelse til anlegging av fortau, terrenginngrep og murer langs deler av Skansemyrsveien. Form\u00e5let med anlegging av fortau m.m., langs med deler av Skansemyrsveien, er \u00e5 bedre trafikksikkerheten for myke trafikanter. Tiltaket er i samsvar med handlingsplan for trafikksikkerhet for Bergen kommune for perioden 2014-2017. Det s\u00f8kes n\u00e5 om arealoverf\u00f8ring/makebytte slik at fortau og vei m.m. blir overf\u00f8rt til kommunalt eie. S\u00f8knaden har v\u00e6rt p\u00e5 h\u00f8ring og Etat for landbruk, Bymilj\u00f8etaten v/ seksjonene Natur- og milj\u00f8forvaltning og Veiforvaltning har kommet med uttalelser. Samtlige har uttalt seg positivt til arealoverf\u00f8ingen/makebyttet og har ingen merknader til oms\u00f8kte tiltak. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra kommunedelplanene BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R og kommuneplanens arealdel KPA2018 bestemmelse \u00a7 31 med hensyn til arealform\u00e5l Landbruk- natur og friluftsomr\u00e5de (LNF-omr\u00e5de) og fra kommuneplanens arealdel KPA2018 med hensyn til bestemmelse \u00a7 6.2.2 Byggegrensen langs vassdrag er at arealet best\u00e5ende av fortau, vei m.m. blir tillagt Bergen kommune son eiendom for videre drift og vedlikehold. Ulempene vil v\u00e6re mindre vesentlige. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Saksnummer DELE-2023/12743 Side 9 av 12 3.5 Konklusjon Saken gjelder s\u00f8knad om arealoverf\u00f8ring/makebytte av 2 parseller. \u2022 Parsell 1: arealoverf\u00f8ring fra gnr 166 bnr 116 som skal tillegges gnr 166 bnr 13. \u2022 Parsell 2: arealoverf\u00f8ring fra gnr 166 bnr 13 som skal tillegges gnr 166 bnr 116. Oms\u00f8kte parseller er uregulert og er i kommunedelplan for BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R vist som Landbruk- natur og friluftsomr\u00e5de (LNF-omr\u00e5de), Fl\u00f8ibanen / Jernbane og Friomr\u00e5der. Og i kommuneplanens arealdel vist som Bebyggelse og anlegg - Sone 3 - Ytre fortettingssone - Y1 og N\u00e5v\u00e6rende LNF-omr\u00e5de. Ihht kommuneplanens arealdel bestemmelse \u00a7 2.3 gjelder kommuneplanens arealdel foran eldre kommunedelplaner ved motstrid. Tiltaket krever dispensasjon fra kommunedelplanene BERGENHUS. KDP SANDVIKEN - FJELLSIDEN NORD og BERGENHUS. KDP FJELLSIDEN S\u00d8R og fra kommuneplanens arealdel KPA2018 med hensyn til arealform\u00e5l Landbruk- natur og friluftsomr\u00e5de (LNF- omr\u00e5de). Videre krever tiltaket dispensasjon fra kommuneplanens arealdel KPA2018 med hensyn til bestemmelse \u00a7 6.2.2 Byggegrensen langs vassdrag som i LNF-omr\u00e5der er minimum 50 meter. Det er gitt slike dispensasjoner. Fagetaten gir tillatelse til arealoverf\u00f8ring/makebytte slik som oms\u00f8kt. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Hege F. Bauge saksbehandler Vivian \u00c5. Skaflestad seksjonsleder Dette dokumentet er godkjent elektronisk. Kopi til PBE Kart og oppm\u00e5ling Postboks 7700 5020 BERGEN Oppm\u00e5ling (Arbeidssted) STATSFORVALTAREN Nj\u00f8savegen 2 6863 LEIKANGER I VESTLAND FL\u00d8IBANEN AS Vetrlidsallmenningen 5014 BERGEN 23A BERGEN KOMMUNE Postboks 7700 5020 BERGEN BYGG OG EIENDOM Saksnummer DELE-2023/12743 Side 10 av 12 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Tillatelse til tiltak faller bort dersom det ikke er rekvirert Bortfall av tillatelse: oppm\u00e5lingsforretning etter lov om eigedomsregistrering (matrikkelloven) (plan- og bygningsloven \u00a7 21-9) innen 3 \u00e5r etter at tillatelsen ble gitt, eller dersom matrikkelf\u00f8ring vil v\u00e6re i strid med lov om eigedomsregistrering Du kan f\u00e5 tilgang til \u00e5 se dokumenter og kommentarer i saker som Din sak p\u00e5 internett gjelder din eiendom dersom du logge deg p\u00e5 \"Din side\" med nettadresse: www.bergen.kommune.no/dinside Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700,5020 BERGEN. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvaltaren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer DELE-2023/12743 Side 11 av 12 Informasjon om videre saksgang i kommunen. Dersom dere har rekvirert oppm\u00e5lingsforretning i s\u00f8knaden: Deres rekvisisjon av oppm\u00e5lingsforretning oversendes sammen med tillatelsen til oppm\u00e5lingsmyndighetene. Nytt saksnummer og saksbehandler kan dere finne p\u00e5 internett p\u00e5 \"Innsyn byggesak\" p\u00e5 www.bergen.kommune.no/innsynpb Dersom dere ikke har rekvirert oppm\u00e5lingsforretning i s\u00f8knaden: Dere m\u00e5 selv rekvirere oppm\u00e5lingsforretning innen 3 \u00e5r etter at tillatelsen ble gitt, ellers faller tillatelsen bort. Kommunens tidsfrister: Denne informasjonen redegj\u00f8r for lovp\u00e5lagte tidsfrister og standard saksbehandlingsforl\u00f8p hos oppm\u00e5lingsmyndigheten. Matrikkelloven \u00a7 35 samt matrikkelforskriftens \u00a7 18 fastsetter tidsfrister for behandling av ulike s\u00f8knadstyper. Hovedregelen er at tidsfrister skal f\u00f8lges og at fristen avbrytes dersom saken ikke er komplett. Den tiden det tar s\u00f8ker/hjemmelshavere/andre involverte parter \u00e5 komplettere og supplere saken, m\u00e5 derfor legges til den forventede saksbehandlingstiden. SAKSTYPE: TIDSFRIST: Saker med delingstillatelse: Fristen l\u00f8per fra det tidspunktet saken er mottatt 16 uker oppm\u00e5lingsmyndigheten og tillatelsen foreligger. Vintertid i alle saker jf. gebyrregulativets \u00a7 4.8: Tidsfristen l\u00f8per ikke i perioden 15. desember til 1. mars. Bergen kommune har som m\u00e5lsetting \u00e5 gjennomf\u00f8re oppm\u00e5lingsforretningene innen den fristen som er gitt i matrikkelloven. Saksbehandling av rekvisisjonen av oppm\u00e5lingsforretningen i kommunen: N\u00e5r saken er fordelt til en landm\u00e5ler vil landm\u00e5leren gjennomg\u00e5 saken. Er saken komplett vil de involverte partene bli innkalt til oppm\u00e5lingsforretning for den aktuelle enheten. Oppm\u00e5lingsforretningen g\u00e5r ut p\u00e5 \u00e5 klarlegge og beskrive grenser og retter til fast eiendom, for \u00e5 gi n\u00f8dvendig dokumentasjon for matrikkelf\u00f8ring og tinglysing. Dersom det foreligger eller dukker opp mangler ved saken, vil s\u00f8ker/hjemmelshavere/andre involverte parter f\u00e5 underretning om dette og gitt en frist til \u00e5 rette mangelen. Dersom manglene ikke blir rettet innen fristen, vil saken kunne bli arkivert uten videre behandling. Gebyr: Behandling av rekvisisjon av oppm\u00e5lingsforretningen er belagt med gebyr. N\u00e5r oppm\u00e5lings- forretningen er avholdt, eller saken blir arkivert uten videre behandling, fastsettes det et gebyr i henhold til gebyrregulativ vedtatt av Bergen Bystyre. Generell info: Alle saker som behandles ved etaten kan f\u00f8lges p\u00e5 internett p\u00e5 www.bergen.komune.no For tilgang til \u00e5 se dokumenter og kommentere i saker som gjelder din eiendom m\u00e5 du logge inn p\u00e5 \"din side\" p\u00e5 www.bergen.kommune.no/dinside Saksnummer DELE-2023/12743 Side 12 av 12 "
}