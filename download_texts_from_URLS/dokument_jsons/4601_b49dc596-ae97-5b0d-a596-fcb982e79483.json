{
  "dokument_id": "b49dc596-ae97-5b0d-a596-fcb982e79483",
  "doc_type": "case_attachment",
  "kommune": 4601,
  "tittel": "24. Renovasjonsteknisk notat datert 04.06.2024",
  "url": "https://bergen.kommune.no/politikere-utvalg/api/fil/bk360/12069686/24-Renovasjonsteknisk-notat-datert-04-06-2024",
  "tekst": "NOTAT OPPDRAG U2960 Sl\u00e5tthaug Skole DOKUMENTKODE 10226781-01-RIVeg-NOT-002 EMNE Renovasjonsteknisk notat TILGJENGELIGHET \u00c5pen OPPDRAGSGIVER Bergen kommune OPPDRAGSLEDER Thomas Hagenes KONTAKTPERSON Torhild Kvingedal UTARBEIDET AV Jules-Alfred Ntirandekura KOPI Prosjekteringsgruppen ANSVARLIG ENHET Multiconsult Norge AS SAMMENDRAG I forbindelse med detaljregulering for utvidelse av ungdomsskolen Sl\u00e5tthaug skole, i Fana i Bergen kommune, er det utarbeidet plan for ny renovasjonsl\u00f8sning for skolen. Det er i dette notatet vurdert ulike l\u00f8sninger for \u00e5 komme fram til renovasjonsl\u00f8sningen som passer best for skolen. BIR Bedrift har v\u00e6rt med i denne prosessen. Renovasjon i fremtidig situasjon ved skolen l\u00f8ses ved bruk av nedgravd beholderl\u00f8sning med hydraulisk lift, lift-o-mat. Avfallsh\u00e5ndtering med lift-o-mat sikrer retningslinjene i KPA ved at avfallsl\u00f8sningen i minst mulig grad beslaglegger uteoppholdsarealer og arealer i byrom. Lift-o-mat-l\u00f8sningen er anbefalt l\u00f8sning for skolen av BIR Bedrift. U2960 Sl\u00e5tthaug skole: Renovasjonsteknisk notat N\u00f8kkelinformasjon: - PlanID 70870000 - Gnr./Bnr. Gnr. 44 bnr 572 m.fl. - Avfallsl\u00f8sning Nedgravd beholderl\u00f8sning med hydraulisk lift - Bygningstype Skole - Maksimal g\u00e5avstand til nedkast 30 meter 05 04.06.2024 Justert kapittelinndeling, sammendrag m.m. til 2.gangsbehandling JOHE ASHILH THOH 04 02.12.2022 Oppdatert med opplysninger for videreg\u00e5ende JUAN OBE EIE 03 26.09.2022 OPPDATERT MED PlanID JUAN OBE EIE 02 21.09.2022 OPPDATERT SPORINGSANALYSE MED OPPDATERT LANDSKAPSPLAN JUAN OBE EIE 01 15.08.2022 OPPDATERT MED ALTERNATIVT BOSSHUS JFR M\u00d8TET 10.08.2022 JUAN OBE EIE 00 30.06.2022 RENOVASJONSTEKNISK PLAN SL\u00c5TTHAUG SKOLE JUAN OBE EIE REV DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 918 836 519 MVA U2960 Sl\u00e5tthaug skole \u2013 skisse og forprosjekt multiconsult.no 1. Generell del 1.1 Innledning Dette renovasjonstekniske notatet er utarbeidet i forbindelse med reguleringsplanen for Sl\u00e5tthaug ungdomsskole, heretter kalt Sl\u00e5tthaug skole. Hensikten med planen er utvidelse av skolebygget for \u00e5 oppn\u00e5 arealkrav iht. skolebruksplan for 2021-2030. Det legges ikke opp til \u00e5 \u00f8ke skolens elevkapasitet og utbyggingsvolumet vil st\u00e5 i forhold til arealkravene til ungdomsskole for 500 elever, iht. skolebruksplanen. Byggeh\u00f8yder og plassering av tilbygg/p\u00e5bygg vil tilpasses eksisterende bygg, landskap og omgivelser. Onsdag 22.06.2022 ble det gjennomf\u00f8rt en befaring med BIR bedrift for \u00e5 se p\u00e5 omr\u00e5det og diskutere ulike renovasjonsl\u00f8sninger som egner seg best for Sl\u00e5tthaug skole. BIR bedrift informerte om at de drifter ved skolen i dag og at de ogs\u00e5 drifter ved Sl\u00e5tthaug videreg\u00e5ende skole som ligger i samme omr\u00e5de. Form\u00e5let med dette notatet er \u00e5 vurdere ulike renovasjonsl\u00f8sninger, og finne den l\u00f8sningen som passer best for skolen. 1.2 Plandokumentasjon Skoletomten p\u00e5 Sl\u00e5tthaug skole er omfattet av en eldre reguleringsplan uten bestemmelser, og det er behov for \u00e5 regulere omr\u00e5det p\u00e5 nytt for \u00e5 sikre utvikling i tr\u00e5d med gjeldende overordnede f\u00f8ringer og myndighetskrav, samt for \u00e5 ivareta medvirkningsprosesser mv. Skolebruksplan for 2021- 2030 vil ligge til grunn for planarbeidet. I detaljreguleringsplanen vil det g\u00e5 frem hvilket omr\u00e5de som er avsatt til renovasjonteknisk l\u00f8sning. Det legges opp til parallell prosjektering og detaljregulering i prosjektet. Utomhusplan/Landskapsplan: Ved s\u00f8knad om rammetillatelse for st\u00f8rre tiltak innenfor planomr\u00e5det skal det foreligge utomhusplan/landskapsplan, med utgangspunkt i reguleringsplan, for skoleutvidelsen. Utomhusplanen skal vise bygningenes plassering og detaljering av uteoppholdsareal, sykkel- og HC-parkering, renovasjonsanlegg, brannredningsareal, terrengbehandling med h\u00f8ydeanvisning, st\u00f8ttemurer/fyllinger, terrengarrondering, gjerder, ledelinjer, plassering av belysning, dekkematerialer, beplantning og annen relevant informasjon. Tilkomst og snumuligheter er n\u00e6rmere beskrevet i kapittel 5.4. Landskapsplanen bygger p\u00e5 regulert l\u00f8sning i plankartet. 2. Dagens situasjon og vurderinger fra BIR bedrift I dagens situasjon ved Sl\u00e5tthaug skole er det 2 stk beholdere med kapasitet 10 m3. Skolen har en beholder for papir p\u00e5 baksiden av skolen (\u00f8stsiden), og en beholder for restavfall p\u00e5 framsiden av skolen (vestsiden), dagens containere er vist i Figur 1 til Figur 3. Skolen har per i dag ikke egne beholdere for \u00e5 sortere andre fraksjoner (matavfall, plast, glass/metall). 10226781-01-RIVeg-NOT-002 04. juni 2024 / Revisjon 05 Side 2 av 10 U2960 Sl\u00e5tthaug skole \u2013 skisse og forprosjekt multiconsult.no Figur 1 Beholder for restavfall p\u00e5 framsiden av skolen (tatt p\u00e5 befaring 22.06.22). Figur 2 Opplysninger p\u00e5 beholderen for restavfall (tatt p\u00e5 befaring 22.06.22). Figur 3 Beholder for papiravfall p\u00e5 baksiden av skolen (tatt p\u00e5 befaring 22.06.22). Dagens l\u00f8sning fungerer med tanke p\u00e5 renovasjon. Det er uheldig at det er en restavfallsbeholder som er plassert ved hoved-oppholdsarealet til skolen. BIR Bedrift informerte p\u00e5 befaringen at dette er en billig l\u00f8sning, og at om l\u00f8sningen skulle videref\u00f8res, vil det v\u00e6rt en fordel om beholderen for restavfall flyttes ogs\u00e5 p\u00e5 baksiden av skolen, ved papiravfallsbeholderen. Dagens l\u00f8sning gir ikke mulighet for sortering av flere typer avfall enn papir og restavfall. Dette er uheldig og ved oppgradering av skolen b\u00f8r man tilstrebe en l\u00f8sning som gir mulighet for sortering av ulike type avfall. Derfor anbefales ikke videref\u00f8ring av denne l\u00f8sningen. 10226781-01-RIVeg-NOT-002 04. juni 2024 / Revisjon 05 Side 3 av 10 U2960 Sl\u00e5tthaug skole \u2013 skisse og forprosjekt multiconsult.no 3. Vurdering av ulike avfallsl\u00f8sninger I dette kapittelet er ulike avfallsl\u00f8sninger for skolen vurdert. Valgt avfallsl\u00f8sning skal v\u00e6re effektiv, trafikksikker og i minst mulig grad beslaglegge uteoppholdsarealer og arealer i byrom, i henhold til retningslinjene i KPA. 3.1 Tradisjonelle avfallsbeholdere I etat for Bygg og Eiendom sine retningslinjer og krav for bygning og tekniske anlegg, st\u00e5r det f\u00f8lgende: \u00abSentrale avfallsbeholdere skal plasseres i avfallsrom med lett tilgang for renovasjonsbil. Rommet skal v\u00e6re l\u00e5sbart, skadedyr-sikkert og utstyr med avtrekksvifte. Rommet skal ha vann og avl\u00f8p, slik at det kan spyles rent. Overflater m\u00e5 t\u00e5le h\u00f8ytrykksvask. Avfallsbeholdere er normalt rullecontainere 400 eller 660 liter som trilles ut ved henting av renovasjonsbil. Avfallsrommet skal ha leddheiseport.\u00bb L\u00f8sningen med tradisjonelle 660 liters beholdere ble tatt opp p\u00e5 befaring med BIR bedrift. BIR bedrift informerte at ved en slik l\u00f8sning, vil det kreve mange beholdere. Dette er plasskrevende og estetisk ogs\u00e5 uheldig. Denne l\u00f8sningen ble derfor ansett som uaktuell med utgangspunkt i omr\u00e5det som er avsatt for renovasjon. Denne alternative l\u00f8sningen har blitt grundig vurdert i samspill med prosjekteringsgruppen og spesielt landskapsarkitekten. De tradisjonelle beholderne vil m\u00e5tte st\u00e5 i en bosshus-l\u00f8sning som beslaglegger et stort oppholdsareal for elevene. L\u00f8sningen er vurdert til lite hensiktsmessig og ikke gjennomf\u00f8rbart. Bosshus-l\u00f8sningen er beskrevet mer detaljert i notat \u00ab10226781-01-RIVeg-NOT- 005\u00bb. 3.2 Nedgravde bunnt\u00f8mte containere Nedgravde bunnt\u00f8mte containere krever at det er tilgjengelig areal til kranradius, dvs radius p\u00e5 6m, se Figur 4. Videre skal det ikke v\u00e6re begrensede hindringer for renovasjonsbilen som mur og lignende. St\u00f8ttelabbene fra kranbil skal ikke v\u00e6re til hinder for \u00f8vrig ferdsel (g\u00e5ende, kj\u00f8rende, syklende, osv.). Omr\u00e5det avsatt for renovasjon er trangt. Med 6m radius for kranbil, vil da mest parten av uteareal p\u00e5 baksiden av skolen hvor det er tenkt renovasjon v\u00e6re dekket. Her blir det utfordrende \u00e5 klare kravene for radius p\u00e5 6m samtidig som renovasjonsbilen svinger og st\u00e5r riktig i forhold til tilgjengelig oppstillingsplass. Videre blir det utfordrende med tanke p\u00e5 krav til kj\u00f8reveg og snuhammer i henhold til renovasjonteknisk veileder fra BIR. Nedgravde bunnt\u00f8mte containere bruker beholder p\u00e5 5000 liter, med netto volum p\u00e5 4250liter, noe som er ikke egnet for denne skolen p\u00e5 grunn av mengden p\u00e5 avfall. Lengden p\u00e5 kranbil som henter avfall fra bunnt\u00f8mte containere krever at man m\u00e5 snu ved hjelp av rygging ved renovasjonsarealet, dette er uheldig, s\u00e6rlig i omr\u00e5der med mange barn/unge. Siden kranbilen for nedgravd bunnt\u00f8mte containere krever mye plass, man m\u00e5 snu ved hjelp av rygging og beholderne ikke egner seg for omr\u00e5det p\u00e5 grunn av dimensjoner p\u00e5 beholderne og kapasitet, s\u00e5 anbefales ikke denne l\u00f8sningen. 10226781-01-RIVeg-NOT-002 04. juni 2024 / Revisjon 05 Side 4 av 10 U2960 Sl\u00e5tthaug skole \u2013 skisse og forprosjekt multiconsult.no Figur 4 Teknisk tegning med dimensjoner p\u00e5 renovasjonsanlegg og kranbil (Bilde fra BIR sin RTV). Figur 5 Omr\u00e5det som trengs for kranradius 6m, (radius \u00f8ker til 7m for plastemballasje uten komprimering). 10226781-01-RIVeg-NOT-002 04. juni 2024 / Revisjon 05 Side 5 av 10 U2960 Sl\u00e5tthaug skole \u2013 skisse og forprosjekt multiconsult.no 3.3 Nedgravd beholderl\u00f8sning med hydraulisk lift, lift-o-mat Nedgravd beholderl\u00f8sning med hydraulisk lift er beskrevet i BIR sin veileder (RTV) p\u00e5 f\u00f8lgende m\u00e5te: Figur 6 Beskrivelse av lift-o-mat-l\u00f8sning for boliger, n\u00e6ringsl\u00f8sning ivaretar ogs\u00e5 glass- og metallemballasje. Figuren over viser ikke glass- og metall i l\u00f8sningen, men for n\u00e6ring (skole) leverer BIR Bedrift l\u00f8sningen med beholdere for glass- og metallemballasje. P\u00e5 befaringen anbefalte BIR bedrift en hydraulisk l\u00f8sning (lift-o-mat) med 660 liters og 1100 liters beholdere (viser ogs\u00e5 til tilbakemelding fra BIR bedrift ved \u00d8yvind Bu, jfr. e-post datert 28.06.22 og 22.01.24). BIR bedrift anbefalte en nedgravd beholderl\u00f8sning med hydraulisk lift, med totalt syv nedkast: - 3stk 1100 liters beholder for restavfall, - 1stk 1100 liters beholder for papp/papir - 1stk 660 liters beholder for glass/metall - 1stk 660 liters beholder for matavfall - 1stk nedkast til plast. Plast samles innvendig i sekkestativ, som kastes i lift-o-mat for henting n\u00e5r disse er fulle. Avfallsh\u00e5ndtering med lift-o-mat sikrer retningslinjene i KPA ved at avfallsl\u00f8sningen i minst mulig grad beslaglegger uteoppholdsarealer og arealer i byrom. 3.4 Andre alternative l\u00f8sninger De andre alternativene innen \u00abmoderne avfallsl\u00f8sning\u00bb, men som BIR bedrift anser som mindre aktuelle: - Innvendige overflatekomprimatorer: Ikke plass - Stasjon\u00e6rt avfallsug: Ikke behov 10226781-01-RIVeg-NOT-002 04. juni 2024 / Revisjon 05 Side 6 av 10 U2960 Sl\u00e5tthaug skole \u2013 skisse og forprosjekt multiconsult.no - Mobilt avfallssug: Ikke behov 4. Renovasjon ved Sl\u00e5tthaug videreg\u00e5ende skole For Sl\u00e5tthaug videreg\u00e5ende skole er det i dag en ordning med f\u00f8lgende fraksjoner og hentefrekvens: - Restavfall og papp/papir: Blir hentet p\u00e5 onsdager henholdsvis en gang i uka og en gang i m\u00e5neden. - Metall, plast og trevirke: Blir kj\u00f8rt til levering i R\u00e5dalen, av driftsleder ved behov. - Spesialavfall: Skolen har en contaniner ute som er relativt ny og ikke v\u00e6rt t\u00f8mt enn\u00e5. Vestland fylkeskommune har informert at i forbindelse med rehabilitering, s\u00e5 kan ny l\u00f8sning for renovasjon og kildesortering v\u00e6re aktuelt. Dersom dette blir tilfellet, anbefales samme l\u00f8sning som for ungdomsskolen, det vil si lift-o-mat (alternativt bosshus). Dette for \u00e5 minimere antallet ulike avfallsbiler som m\u00e5 kj\u00f8re inn p\u00e5 skoleomr\u00e5det, og dermed skape best mulig trafikksikkerhet. Detaljert l\u00f8sning b\u00f8r sees p\u00e5 i prosjekteringsfasen. Under vises plasseringen av renovasjon i dag: Figur 7 Plassering av varelevering, renovasjon og papp/papir henting ved Sl\u00e5tthaug videreg\u00e5ende skole. 5. Teknisk del 5.1 Dimensjonering og kapasitetsberegninger BIR bedrift informerte om at dimensjonering og kapasitetsberegninger for skoler blir gjort med utgangspunkt i erfaringstall fra tilsvarende skoler. P\u00e5 denne skolen, anbefaler alts\u00e5 BIR bedrift \u00e5 g\u00e5 for nedgravd beholderl\u00f8sning med hydraulisk lift. Anbefalingen er tatt med utgangspunkt i dimensjonerende behov for papir og restavfall basert p\u00e5 erfaringstall fra skolen. 10226781-01-RIVeg-NOT-002 04. juni 2024 / Revisjon 05 Side 7 av 10 U2960 Sl\u00e5tthaug skole \u2013 skisse og forprosjekt multiconsult.no I henhold til tilbakemelding fra BIR bedrift ved \u00d8yvind Bu, jfr. e-post datert 28.06.22 og 22.01.24, har skolen har behov for en nedgravd beholderl\u00f8sning med hydraulisk lift med f\u00f8lgende beholdere og mengder, til totalt syv nedkast: - 3stk 1100 liters beholder for restavfall, - 1stk 1100 liters beholder for papp/papir - 1stk 660 liters beholder for glass/metall - 1stk 660 liters beholder for matavfall - 1stk nedkast til plast. Plast samles innvendig i sekkestativ, som kastes i lift-o-mat for henting n\u00e5r disse er fulle. 5.2 Detaljutforming av avfallsl\u00f8sning og gangavstand Avfallsl\u00f8sning for planomr\u00e5det er skissert i landskapsplanen, og viser tilkomst og utforming av hentepunkt. Det er behov for to lift-o-mater ved siden av hverandre for \u00e5 f\u00e5 plass til de syv beholderne. Her er det vist en l\u00f8sning med nedgravd beholderl\u00f8sning med to hydraulisk lifter, se illustrasjon i Figur 8 og Figur 9. I denne l\u00f8sningen, plasseres vanlige avfallsbeholdere i en hydraulisk drevet heis, og senkes ned i grunnen. P\u00e5 overflaten vil kun innkasts\u00f8ylene v\u00e6re synlig. De tradisjonelle avfallsbeholderne heises opp til overflaten, og t\u00f8mmes med tradisjonell avfallsbil, det vil si bakt\u00f8mt komprimatorbil. Figur 8 Lift-O-Matsystem (Bilde fra Lift-o-mat brosjyre). 10226781-01-RIVeg-NOT-002 04. juni 2024 / Revisjon 05 Side 8 av 10 U2960 Sl\u00e5tthaug skole \u2013 skisse og forprosjekt multiconsult.no Figur 9 Lift-o-mat avfallsbeholder innkasts\u00f8yle, illustrasjon, (bilde fra Lift-o-mat brosjyre). Det er cirka 30 meter gangavstand fra skolens inngangsd\u00f8r, p\u00e5 baksiden av bygget, til plassering av avfallsl\u00f8sning, se landskapsplan/utomhusplan. T\u00f8mmehyppighet (Avklares med skolen) I epost fra BIR bedrift ved \u00d8yvind Bu datert 29.06.22, kommer det frem forslag til hvor ofte avfall skal hentes. BIR bedrift sin t\u00f8mmeplan er lagt til grunn for de ulike avfallstypene. \u2022 Restavfall: 1g. / uke \u2022 Papp,papir og drikkekartong: 1g. / mnd \u2022 Plastembalasje: 1g. / mnd \u2022 Matavfall: 1g. / uke 5.3 Utforming og belysning hentested Hentestedet skal utformes slik at omr\u00e5det mellom containerne og bakenden p\u00e5 renovasjonsbilen skal v\u00e6re terskelfritt og ha maksimalt 5% helning ved bruk av 660liters beholdere. Ved bruk av 1000liters beholdere skal omr\u00e5det ha maksimalt 0% helning. Det skal etableres belysning rundt ved avfallsstasjon. Belysning skal plasseres slik at de ikke er til hinder for renovasjonsbilen. Det vil ogs\u00e5 bli satt opp \u00abparkering forbudt\u00bb-skilt foran oppstillingsplassen. 5.4 Tilkomst for renovasjonsbilen Dette er vurdert i notat \u00ab10226781-01-RIVeg-NOT-005\u00bb. 5.5 Trafikksikkerhet Dette er vurdert i notat \u00ab10226781-01-RIVeg-NOT-005\u00bb. 10226781-01-RIVeg-NOT-002 04. juni 2024 / Revisjon 05 Side 9 av 10 U2960 Sl\u00e5tthaug skole \u2013 skisse og forprosjekt multiconsult.no 6. Oppsummering I forbindelse med utvidelsen av Sl\u00e5tthaug ungdomsskole oppgraderes dagens avfallsl\u00f8sning til nedgravd beholderl\u00f8sning med hydraulisk lift (lift-o-mat). L\u00f8sningen sikrer retningslinjene i KPA ved at avfallsl\u00f8sningen i minst mulig grad beslaglegger uteoppholdsarealer og arealer i byrom. Renovasjon plasseres p\u00e5 angitt plass i reguleringsplan, p\u00e5 skolens \u00f8stside. Lift-o-maten kan t\u00f8mmes med tradisjonell avfallsbil, noe som muliggj\u00f8r snuing uten rygging ved skolen, som igjen \u00f8ker trafikksikkerheten. Ved en eventuell renovering av Sl\u00e5tthaug videreg\u00e5ende skole anbefales samme avfallsl\u00f8sning her, for \u00e5 redusere antallet ulike avfallsbiler som m\u00e5 inn p\u00e5 skolenes omr\u00e5de. 10226781-01-RIVeg-NOT-002 04. juni 2024 / Revisjon 05 Side 10 av 10 "
}