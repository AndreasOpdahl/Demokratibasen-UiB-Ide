{
  "dokument_id": "fbf9661a-9cd3-5c37-980f-581e566db96d",
  "doc_type": "case_presentation",
  "kommune": 5501,
  "tittel": "Utbyggingsavtale Nordheim - endelig vedtak",
  "url": "https://innsyn.tromso.kommune.no/application/getMoteDokument?dokid=2001567666",
  "tekst": "Arkivsaksnr. 21/03788-9 Saksbehandler Kim-Runar Dalberg Olsen Saksgang M\u00f8tedato Kommune- og byutviklingsutvalget 25.01.2024 Utbyggingsavtale Nordheim - endelig vedtak Kommunedirekt\u00f8rens innstilling til vedtak: Utbyggingsavtale mellom Troms\u00f8 kommune og PEAB Utbygging AS for utbyggingsomr\u00e5det Nordheim vedtas. Stig Tore Johnsen Mette Moh\u00e5g Kommunedirekt\u00f8r Direkt\u00f8r for Bymilj\u00f8 1 Hva saken gjelder Endelig vedtak av utbyggingsavtale for Nordheim. Saksutredning I. Generelt om utbyggingsavtaler Utbyggingsavtaler inng\u00e5s mellom kommunen og utbygger for \u00e5 gjennomf\u00f8re godkjente reguleringsplaner. Plan- og bygningsloven har i kapittel 17 regler om blant annet avtalenes n\u00e6rmere innhold og kommunens saksbehandling. Utbyggingsavtaler kan inneholde krav til offentlig infrastruktur som vann-, avl\u00f8p- og overvannsanlegg, veg-anlegg og friomr\u00e5der som utbygger m\u00e5 opparbeide i henhold til reguleringsplanens rekkef\u00f8lgekrav, godkjente detaljplaner, samt i medhold av plan- og bygningsloven. Utbyggingsavtalen kan ogs\u00e5 g\u00e5 ut p\u00e5 \u00e5 helt eller delvis gjennomf\u00f8re og bekoste andre tiltak som n\u00f8dvendige for utbyggingen, slik som eksterne veganlegg, st\u00f8yskjerming og andre milj\u00f8tiltak. Kravene som stilles i utbyggingsavtalen m\u00e5 st\u00e5 i rimelig forhold til utbyggingens art og omfang, og kostnadene m\u00e5 v\u00e6re forholdsmessige. Kommunestyret vedtok i sak 201/06 prinsippet om at de enkelte utbyggingsomr\u00e5der skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. II. Saksbehandlingen Oppstart av forhandlingen er kunngjort. Vedlagte avtale er fremforhandlet mellom partene. Kommune- og byutviklingsutvalget vedtok i sak 47/21, den 10.06.2021, \u00e5 legge saken ut p\u00e5 offentlig ettersyn. Avtalen har ligget ute til offentlig ettersyn i 30 dager fra og med 22.11.2023. Det har ikke kommet inn merknader til avtalen. Avtalen ble lagt ut til offentlig ettersyn f\u00f8rst 22.11.2023, som f\u00f8lge av en inkurie hos administrasjonen. III. N\u00e6rmere om avtaleutkastet Avtalen tar utgangspunkt i detaljreguleringsplan 1888 \u2013 Norheim, 118/25, vedtatt av kommunestyret 26.02.2020, i kommunestyresak 14/20. I detaljreguleringsplan 1888 er arealet i hovedsak regulert til boligbebyggelse, tomt for barnehage, diverse offentlig infrastruktur; deriblant str\u00f8kslekeplass og tilgang til friomr\u00e5der. Planomr\u00e5det er beliggende p\u00e5 s\u00f8rvestlige del av Troms\u00f8ya, grenser til Holt i nord og Vangberg i s\u00f8r, og har i dag adresse Nordheimvegen 1-89. Utsnittet nedenfor viser planomr\u00e5det. 2 Utbygger skal opparbeide og bekoste offentlig infratsruktur innenfor planomr\u00e5de i henhold til den fremforhandlede utbyggingsavtalen som ligger vedlagt; herunder ogs\u00e5 i henhold til kommunaltekniske normer og godkjente tekniske detaljplaner og godkjenningsbrev fra kommunen. Utbyggingsavtalen gjelder for hele PEAB sitt prosjekt p\u00e5 Nordheim. Arbeidet er oppstartet og flere av boligene har f\u00e5tt brukstillatelse fra byggesaksmyndighetene. Av offentlig infrastruktur som skal opparbeides og bekostes nevnes blant annet f\u00f8lgende: a. Veg-anlegg Utbygger plikter \u00e5 opparbeide og bekoste alle offentlige og felles trafikkarealer i hele planomr\u00e5det. Dette inkluderer kj\u00f8reveg med fortau, gang- og sykkelveg med belysning. b. VAO-anlegg Utbygger plikter \u00e5 opparbeide og bekoste vann-, avl\u00f8p-, og overvannsanlegg, samt alle n\u00f8dvendige rettigheter til Troms\u00f8 kommune for \u00e5 etablere VA-anleggene og ledningsnett, samt drifte og vedlikeholde disse over privat grunn, herunder for private internveger og adkomster. Rettighetene skal bes\u00f8rges tinglyst av utbygger. Troms\u00f8 kommune og PEAB har inng\u00e5tt egen avtale om anleggsbidrag fra utbyggeren for kommunens opparbeidelse av VA-traseens \u00f8vre del, fra Barduvegen og ned til boligfeltet. c. Gr\u00f8ntomr\u00e5der Utbygger plikter \u00e5 opparbeide og bekoste offentlig str\u00f8kslekeplass. Innenfor omr\u00e5det skal det etableres turveg med belysning fra Tuss\u00f8yvegen til n\u00e6rmeste etablerte turvegnett. d. Annet Etter utbyggingsavtalen punkt 4 skal partene inng\u00e5 s\u00e6rskilt avtale om vederlag for rett til \u00e5 etablere str\u00f8kslekeplass p\u00e5 omr\u00e5det O-BLK2, som eies av Troms\u00f8 kommune. Partene er for tiden i forhandlinger om slik avtale. 3 Avtalen ivaretar ellers kommunal overtakelse og drift i tr\u00e5d med gjeldende regler og praksis. Utbyggingsavtale sammen med garanti ligger til grunn for byggesaksmyndighetene sin behandling av igangsettingstillatelse, brukstillatelse med videre. Konklusjon Utbyggingsavtalen anbefales vedtatt Vedtakskompetanse Kommune- og byutviklingsutvalget Vedlegg Utbyggingsavtale med vedlegg Notat kostnadsdeling Kostnadsoverslag VA splittet del1 Kostnadsoverslag VA splittet del 2 Kostnadsoverslag VA splittet del 3 Kostnadsoverslag pumpeledning Arealplankart - Nordheim - Plan 1888 4 "
}