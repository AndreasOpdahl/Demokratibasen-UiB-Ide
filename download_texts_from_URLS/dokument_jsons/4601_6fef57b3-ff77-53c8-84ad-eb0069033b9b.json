{
  "dokument_id": "6fef57b3-ff77-53c8-84ad-eb0069033b9b",
  "doc_type": "case_presentation",
  "kommune": 4601,
  "tittel": "Justeringsavtale for Land\u00e5storget bolig AS - Rugdeveien/Erleveien og offentlig torg",
  "url": "https://bergen.kommune.no/politikere-utvalg/api/fil/bk360/10911454/Framstilling-Justeringsavtale-for-Landastorget-bolig-AS-Rugdeveien-Erleveien-og-offentlig-torg",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/112408-19 Justeringsavtale for Land\u00e5storget bolig AS - Rugdeveien/Erleveien og offentlig torg Hva saken gjelder: I forbindelse med boligprosjekt i Erleveien p\u00e5 Land\u00e5s har Land\u00e5storget Bolig AS utbedret deler av de kommunale veiene Rugdeveien og Erleveien samt et offentlig torg i henhold til rekkef\u00f8lgekrav i reguleringsplan for \u00c5rstad planid. 62400000, vedtatt av bystyret 20.04.2016. Utbygger \u00f8nsker \u00e5 inng\u00e5 justeringsavtale med Bergen kommune for kapitalvarene (vei og torg) slik at kommunen overtar justeringsretten for merverdiavgiften. Skisse som viser omr\u00e5det for utbedrett vei merket med bl\u00e5 farge 1 Skisse som viser omr\u00e5det for torget markert med gr\u00f8nn farge Fagetatens vurdering og anbefaling: Bymilj\u00f8etaten anbefaler med bakgrunn i byr\u00e5dssak 1279/13 at de inng\u00e5s justeringsavtale med utbygger. Generelt om justeringsavtaler: Med virkning fra 1.1.2008 ble det innf\u00f8rt nye regler om justering av merverdiavgift. Sammen med justeringsreglene i kompensasjonsloven \u00a7 16, legger disse reglene grunnlaget for den s\u00e5kalte \u00abjusteringsmodellen\u00bb ved privat utbygging av kommunal og/eller fylkeskommunal infrastruktur. I forbindelse med utbygging av f.eks. tomteomr\u00e5der, hvor utbygger st\u00e5r for utbygging av kommunal infrastruktur som vederlagsfritt overf\u00f8res til kommunen, f\u00e5r utbygger tilbake deler av den merverdiavgift kommunen kan f\u00e5 kompensasjon/fradrag for etter justeringsreglene i hhv. momskompensasjonsloven og merverdiavgiftsloven. I korte trekk fungerer dette slik: Utbygger koster utbyggingen av kommunal infrastruktur i tomteomr\u00e5det og overf\u00f8rer ferdig utbygd infrastruktur til kommunen. Utbygger f\u00e5r ikke fradrag for inng\u00e5ende merverdiavgift. Kommunen f\u00e5r iht. justeringsreglene hhv. fradrag for inng\u00e5ende merverdiavgift eller momskompensasjon med 1/10 hvert \u00e5r i 10 \u00e5r etter overtakelsen. Forutsetningen er at reglene om overdragelse av justeringsrett anvendes. Av den \u00e5rlige justeringsinntekten kommunen f\u00e5r, betales en avtalt andel til utbygger. Justeringsavtalen: Justeringsavtalen inng\u00e5s med bakgrunn i byr\u00e5dets ansvar og myndighet til \u00e5 s\u00f8rge for den l\u00f8pende drift av kommunens virksomhet, jf. byr\u00e5dets fullmakt \u00a7 2.4. Kommunen har inng\u00e5tt flere slike justeringsavtaler av tidligere. I disse sakene er det vist til tidligere byr\u00e5ds vedtak i byr\u00e5dssak 1279/13 \u2013 avklaring om bruk av justeringsmodellen. Fordeler som vektlegges i saken er bl.a. at bruk av justeringsavtaler vil redusere private utbyggere sin merverdiavgiftkostnad i utbyggingsprosjekter og at slike avtaler kan medvirke til at det er mulig \u00e5 gjennomf\u00f8re mer helhetlige utbygginger. Det fremholdes videre at bruk av justeringsmodellen kan gi et positivt forhandlingsklima, v\u00e6re et verkt\u00f8y i kommunens arbeid med \u00e5 gj\u00f8re gjennomf\u00f8ring av reguleringsplaner enklere, og gj\u00f8re byen mer attraktiv for utbygging. For \u00e5 sikre offentlighet rundt avtalene, ble fullmakten lagt til byr\u00e5det. 2 Justeringsavtalen mellom Land\u00e5storget Bolig AS og Bergen kommune gjelder overdragelse av justeringsrett til Bergen kommune, jf. merverdiavgiftsloven \u00a7 9-3 og merverdiavgiftforskriften \u00a7 9-3-4. Oppgraderingen av veien og torget er overdratt vederlagsfritt til Bymilj\u00f8etaten, jf. vedlagte overtakelsesprotokoll. Overf\u00f8ring av justeringsretten skal dokumenteres med en skriftlig underskrevet oppstilling jf. merverdiavgiftslovens forskrift \u00a7 9-3-5. Dette ivaretas av justeringsskjema. Justeringsskjemaet er attestert av revisor. Kapitalvarene skal brukes i kompensasjons- berettiget virksomhet i Bergen kommune. Utbygger betaler administrasjonsgodtgj\u00f8relse til Bergen kommune i samsvar med byr\u00e5dssak 1142/15, dvs. 15 % av det \u00e5rlige refunderte bel\u00f8p. Godtgj\u00f8relsen betales ved at det gj\u00f8res fradrag n\u00e5r \u00e5rlig refundert bel\u00f8p overf\u00f8res utbygger. Regnskapsmessig f\u00f8ring: Etter justeringsreglene f\u00e5r kommunen fradrag for inng\u00e5ende merverdiavgift med 1/10 hvert \u00e5r etter overtakelsen. B\u00e5de justeringsinntekten og utbetalingen til utbygger bokf\u00f8res i investeringsregnskapet. Administrasjonsgebyret som kommunen tar i slike saker settes av til ubundet kapitalfond. Kapitalvarene er overdratt til Bergen kommune i juni 2024. Justeringsskjema for kapitalvarene er underskrevet av utbyggers revisor og oversendt kommunen i juli 2024. Kapitalvarene vil bli regnskapsf\u00f8rt i investeringsregnskapet i 2024. Land\u00e5storget Bolig AS, Regnskap 2024 Budsjettjustering \u00c5rlig vei 2024 bud.tilpasning fra 2025 Kj\u00f8p av anleggsmiddel 8 237 838 8 237 838 Bidrag fra utbygger -8 237 838 -8 237 838 Justeringsinntekt -164 757 -164 757 -164 757 Overf\u00f8ring til utbygger 140 043 140 043 140 043 Adm. kostnad avsettes til 24 714 24 714 24 714 ubundet investeringsfond Veien ble fullf\u00f8rt og overf\u00f8rt kommunen i 2024 og har derfor justering i 10 \u00e5r etter overdragelsen Land\u00e5storget Bolig AS, Regnskap 2024 Budsjettjustering \u00c5rlig torg 2024 bud.tilpasning fra 2025 Kj\u00f8p av anleggsmiddel 15 486 910 15 486 910 Bidrag fra utbygger -15 486 910 -15 486 910 Justeringsinntekt -172 641 -172 641 -309 738 Overf\u00f8ring til utbygger 146 745 146 745 263 277 Adm. kostnad avsettes til 25 896 25 896 46 461 ubundet investeringsfond Torget ble ferdigstilt i mai 2023 og overf\u00f8rt kommunen i 2024 og det er beregnet justering i ca. 8,5 \u00e5r etter overdragelsen. Derfor er justeringsbel\u00f8pet lavere i 2024 enn i \u00e5rene fremover. \u00d8konomiske konsekvenser: Selve justeringsavtalen gir kommunen et positivt bidrag til ubundet investeringsfond. Siden veiene er kommunale og arealet til torget er kommunalt, er drifts- og vedlikeholdskostnadene allerede inne i kommunens budsjettrammer. 3 Byr\u00e5dens vurdering og anbefaling/konklusjon: Det er i sak 1279/13 generelt \u00e5pnet for at Bergen kommune kan inng\u00e5 avtaler etter justeringsmodellen der dette viser seg \u00e5 v\u00e6re hensiktsmessig. Justeringsavtalen vil redusere private utbyggere sin mva.-kostnad ved bygging av offentlig infrastruktur. Slike avtaler med kommunen kan videre initiere til utvikling og vekst i kommunen, medvirke til at det er mulig \u00e5 gjennomf\u00f8re mer helhetlige utbygginger, samt gi et positivt forhandlingsklima. I tillegg er det positivt for kommunen \u00e5 f\u00e5 overdratt regulerte offentlige areal til offentlig eie. Vedtakskompetanse: Byr\u00e5dets har ansvar og myndighet til \u00e5 s\u00f8rge for den l\u00f8pende drift av kommunens virksomhet, jfr. \u00a7 2.4 og \u00a7 2.6 i byr\u00e5dets fullmakter, vedtatt av bystyret 16.12.2020 i sak 378/20. I henhold til gjeldende budsjettfullmakter pkt. 2.3.m, kan byr\u00e5det foreta balanserte budsjettjusteringer som f\u00f8lge av inng\u00e5else av justeringsavtaler med privat utbygger der utbygger st\u00e5r for utbygging av kommunal infrastruktur som vederlagsfritt overf\u00f8res til kommunen. Byr\u00e5d forbyutvikling innstiller til byr\u00e5det \u00e5 fatte f\u00f8lgende vedtak: 1. Justeringsavtale med Land\u00e5storget Bolig AS for vei og torg godkjennes. 2. Investeringsbudsjettet for 2024 justeres i tr\u00e5d med sakspremissene. 3. Byr\u00e5d for byutvikling delegeres myndighet til \u00e5 signere avtalen p\u00e5 vegne av Bergen kommune. Dato: 20. august 2024 Christine Kahrs Byr\u00e5d forbyutvikling Dokumentet er godkjent elektronisk. Vedlegg: Fagnotat, datert 19.07.2024 Avtale om overdragelse av justeringsrett for merverdiavgift. Parter Bergen kommune og Land\u00e5storget Bolig AS inkludert vedlegg 1-6 4 "
}