{
  "dokument_id": "01e3a4de-2df1-5275-b855-7a058c1e1ded",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 40 fra Joel Ysteb\u00f8 (KrF) om Rosa kompetanse - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/10517932/Svar-pa-skriftlig-sporsmal-nr-40-fra-Joel-Ystebo-KrF-om-Rosa-kompetanse-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/82368-3 Bystyrets kontor v/ Tina Omdahl Hayes Saksbehandler: Sissel Hedvig Lilletvedt Dato: 30. mai 2024 Fra Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 40 fra Joel Ysteb\u00f8 (KrF) om Rosa kompetanse - Utvalg for barnehage, skole og idrett Representanten Joel Ysteb\u00f8 (KrF) har 16.05.2024 sendt inn f\u00f8lgende skriftlige sp\u00f8rsm\u00e5l: \u00abRosa kompetanse\u00bb er Foreningen for kj\u00f8nns- og seksualitetsmangfold (FRI) sitt undervisningopplegg. P\u00e5 hvor mange skoler i Bergen inviteres Rosa kompetanse inn i dag? Svar fra byr\u00e5den: I \u00abPlan for seksuell helse, seksualopplysning og seksualitetsundervisning\u00bb er ett av tiltakene at alle ungdomsskoler hvert \u00e5r skal f\u00e5 tilbud om bes\u00f8k fra FRI Bergen og Hordaland. FRI har siden planen ble vedtatt i 2019 blitt tildelt midler fra kommunebudsjettet for \u00e5 gjennomf\u00f8re dette tiltaket. De skolene som \u00f8nsker bes\u00f8k melder fra til FRI. Det er Byr\u00e5dsavdeling for barnevern, sosiale tjenester og mangfold som administrerer denne tildelingen. Etat for skole har informert meg om at det var \u00e9n ungdomsskole som \u00f8nsket bes\u00f8k av Rosa kompetanse i 2023, men at det ikke har kommet noen henvendelser om skolebes\u00f8k s\u00e5 langt i 2024. FRI har sendt en invitasjon til et m\u00f8te med aktuelle samarbeidspartnere \u2013 blant dem Etat for skole \u2013 13. juni 2024, hvor de skriver : FRI har i oppdrag \u00e5 tilby undervisning p\u00e5 ungdomsskoler i Bergen om kj\u00f8nn og seksualitet. Dette er forankret i Plan for seksuell helse og i Plan for kj\u00f8nns og seksualitetsmangfold. FRI har tatt kontakt med Bergen kommune for sp\u00f8rsm\u00e5l om hvordan de i enda st\u00f8rre grad kan gj\u00f8re undervisningen aktuell og knytte den til l\u00e6ringsm\u00e5l i skolen. Samtidig har Bergen kommune en arbeidsgruppe for Sp\u00f8r F\u00f8rst! (sporforst.no) for \u00e5 gj\u00f8re denne undervisningen mer helhetlig, og har nylig opprettet et kompetanseteam for kj\u00f8nn og seksualitet ved Helsestasjon for ungdom og studenter. I denne anledning ser vi at det kan v\u00e6re nyttig med et m\u00f8te der vi deler informasjon om hverandres arbeid p\u00e5 feltet, og for \u00e5 se p\u00e5 mulige samarbeidsformer og - arenaer. Form\u00e5let er en mer helhetlig og treffsikker seksualitetsundervisning som fremmer god psykisk og fysisk helse, samt forebygger seksualisert vold og overgrep. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}