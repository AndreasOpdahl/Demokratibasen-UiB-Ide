{
  "dokument_id": "211a7680-f3f6-52ce-94ff-1cd32d4df633",
  "doc_type": "case_attachment",
  "kommune": 5501,
  "tittel": "Saksfremlegg 2014: TROMS\u00d8 INTERNASJONALE SKOLE - TILSKUDD ",
  "url": "https://innsyn.tromso.kommune.no/application/getMoteDokument?dokid=2001955631",
  "tekst": " SAKSFRAMLEGG Deres ref.: V\u00e5r ref.: Saksbehandler: Dato: 14/2932 /25284/14-223 Malin P\u00e5ve Solberg 21.05.2014 A20 Telefon: 77791596 Saken skal behandles i f\u00f8lgende utvalg: Byr\u00e5det FIN-NER KST TROMS\u00d8 INTERNASJONALE SKOLE - TILSKUDD Innstilling til vedtak: 1. Troms\u00f8 International School gis et driftstilskudd for 2014 til en verdi av 1.5 mill. kr fra Troms\u00f8 kommune. Dette dekkes ved: - 1,25 mill. kr fra disposisjonsfondet - 250 000 kr i IT-l\u00f8sninger som programvare, tr\u00e5dl\u00f8se basestasjoner, lisenser, PC og support. 2. Troms\u00f8 kommune skal \u00f8ke sin representasjon i stiftelsens styre til to styremedlemmer. \u00d8yvind Hilmarsen Anne Berit Figenschau Byr\u00e5dsleder Byr\u00e5d for finans Saksutredning: Sakens bakgrunn Stiftelsen Troms\u00f8 International School (TRINT), tilbyr engelskspr\u00e5klig undervisning til barn mellom 6-16 \u00e5r. Skolen ble godkjent for undervisning april 2009. Januar 2011 startet skolen opp med 11 barn, og n\u00e5 er det om lag 70 barn fra 29 forskjellige land. Undervisningen drives i henhold til det internasjonale gradssystemet International Baccalaurate, og til det enhver tid gjeldende regelverket for skoler godkjent etter privatskoleloven. Fram til 2012 har skolen mottatt RDA st\u00f8tte, slik at de kunne bygge opp en skole med god pedagogisk kvalitet og f\u00e5 flere elever. Pr 31.03.14 har Troms\u00f8 International School et resultat p\u00e5 \u2013 kr 354 573. Ved utgangen av perioden er egenkapitalen p\u00e5 \u2013 kr 852 802. selskapet har en negativ arbeidskapital p\u00e5 \u2013 kr 914 654. Samlede likvide midler pr mars er p\u00e5 kr 159 076. Stiftelseskapitalen fra stifterne er dermed tapt, og tiltak for \u00e5 gi TRINT en forsvarlig drift m\u00e5 gjennomf\u00f8res, jf. Stiftelsesloven \u00a7 25. Skolen har store m\u00e5nedlige kostnader, hovedsakelig l\u00f8nnskostnader. H\u00f8sten 2013 \u00f8kte TRINT pensjonskostnadene ytterligere til l\u00e6rerne til tross for underskudd og svak \u00f8konomi i f\u00f8lge rektor. I l\u00f8pet av mai 2014 har forhandlingsleder fra styret f\u00e5tt inn kr 350 000 i friske midler fra de \u00f8vrige stifterne. I tillegg har styret f\u00e5tt bekreftet fra Fylkeskommunen om utsettelse p\u00e5 husleie i 2014. Dette viser en velvilje fra stifterne om at denne skolen m\u00e5 best\u00e5 i Troms\u00f8. Kommunens \u00f8konomiske bidrag Troms\u00f8 kommune gir tilskudd p\u00e5 totalt 1,5 mill kr. Tjenester av \u00f8konomisk verdi trekkes fra totalbel\u00f8pet som utbetales til skolen. IT l\u00f8sninger: 1. \u00c5rlig driftskostnad p\u00e5 ca kr 110 000: \uf0b7 innkj\u00f8p av datamaskiner til l\u00e6rere og elever: kr 35 000 \uf0b7 support: kr 50 000 \uf0b7 lisenser til administrativ programvare og digitale l\u00e6ringsressurser: kr 25 000. 2. Utgifter for igangsettelse av skolen er p\u00e5 kr 140 000. Fiber i nabobygget eies av kommunen, og slipper leieutgidter p\u00e5 samband. Med dette produktet er skolen koblet opp med administrative programvare, digitale l\u00e6ringsressurser og skole PCer p\u00e5 lik linje med kommunens skolesektor. Totalt besparelser for TRINT p\u00e5 om lag kr 200 000 pr \u00e5r: \uf0b7 Hvis TRINT ikke benytter kassakreditt etter utbetalt tilskudd, blir det besparelser p\u00e5 ca kr 90 000 i rentekostnader. \uf0b7 Ved at TRINT g\u00e5r inn i kommunens IT l\u00f8sninger, vil de kunne spare 120 000 kr ut fra den l\u00f8sningen de bruker i dag. Behov for nye lokaler TRINT har signalisert at dagens lokaler er lite hensiktsmessige. Hvis ikke de f\u00e5r nye lokaler, vil ikke ungdomsskoletrinnet bli godkjent. Kommunen har kun ledige klasserom til ungdomstrinnet ved Kroken skole p\u00e5 grunn av bygging av ny skole. Det har v\u00e6rt en dialog med Fylkesr\u00e5d for utdanning om l\u00f8sning p\u00e5 lokaliteter. Det er en uavklart situasjon som er avgj\u00f8rende om ungdomstrinnet skal bli godkjent som utdanningssted. TRINT vurderer \u00e5 g\u00e5 i dialog med Universitetet i Troms\u00f8- Norges arktiske universitet (UiT-NAU) om det er mulig \u00e5 leie videre Sciences rom, da de trenger spesialrom. Det har v\u00e6rt luftet forslag som oppsett av brakker rundt Breivika eller Breivang videreg\u00e5ende skole, leie av undervisnings lokaler p\u00e5 universitetet og lokaler p\u00e5 Nordnorsk vitensenter. Det er kun klasserom ved Kroken skole til ungdomsskole trinnet som er forel\u00f8pig av sikkert tilbud til skolen, men TRINT har takket nei til tilbudet. Ordning for skolepenger I dag mottar TRINT offentlig tilskudd opp til 85 % av et tilskuddsgrunnlag per elev jf Lov om i private skoler med rett til statstilskudd \u00a7 6-1 . Skolepengene kan v\u00e6re inntil 15 % av tilskuddsgrunnlaget jf Lov om private skoler med rett til statstilskudd \u00a7 6-2. Det er \u00f8nskelig at TRINT ser p\u00e5 sin finansieringsmodell for fremtiden, og vurderer en omlegging til en modell uten rett til tilskudd fra staten slik at man kan ta bedre betalt per elev for \u00e5 kunne g\u00e5 i \u00f8konomisk balanse. Oslo International school tar eksempelvis kr 185 000 i skolepenger hvert \u00e5r i skolepengerii i tillegg til diverse gebyrer, mot ca kr 120 000 TRINT f\u00e5r per elev i dag. Det en m\u00e5 se p\u00e5 er om det er betalingsvillighet blant bedrifter og foreldre, eller hvilke andre muligheter som finnes. Forventninger til fremtidig drift Kommunen har i alle m\u00f8ter sagt at et tilskudd utover spesialundervisning vil v\u00e6re engangs utbetaling. Det settes krav om at TRINT driver i balanse fra sommer 2015. TRINT m\u00e5 se p\u00e5 inntektsgrunnlaget sitt, \u00f8ke elevantallet, redusere kostnader og fortsette med \u00e5 drive en b\u00e6rekraftig skole. Ledelsen m\u00e5 i tillegg jobbe for \u00e5 \u00f8ke inntektsniv\u00e5et i form av tilskudd eller sponsormidler fra n\u00e6ringslivet. TRINT m\u00e5 jobbe enda mer for \u00e5 f\u00e5 flere elever, og b\u00f8r markedsf\u00f8re seg mer til bedrifter, n\u00e6ringsforeningen, media etc. Troms\u00f8 sin befolkning m\u00e5 vite at skolen finnes og hvilke flott tilbud TRINT har som kan utfylle den offentlige skole. Kommunen stiller krav om at TRINT \u00f8ker SFO prisen til kommunens niv\u00e5, og at justeringen \u00f8kes \u00e5rlig. Kommunen skal ikke subsidiere privatskole som selv \u00f8nsker \u00e5 ha en time undervisning lengre pr dag, derav dagens SFO pris. Det anses naturlig at Troms\u00f8 kommune, som gjennom dette tilskuddet tilf\u00f8rer driftskapital som tilsvarer kr 1,5 mill kr, gis en tilsvarende st\u00f8rre representasjon i styret til to medlemmer med stemmerett. For at politisk ledelse g\u00e5r inn med tilskudd og andre tjenester, m\u00e5 TRINT fram til sommer 2015 sende m\u00e5nedlige rapporter. B\u00e5de av \u00f8konomisk karakter og hva som er blitt gjort for \u00e5 l\u00f8se den \u00f8konomiske krisen TRINT har havnet i. Hvis det skulle vise seg at TRINT oppl\u00f8ses, vil kommunen f\u00e5 ansvaret for ca 70 elever. Rammeoverf\u00f8ringen av tilskudd til offentlige vil anslagsvis si om lag kr 780 000. Netto kostnad for tilbakef\u00f8ring av elever fra TRINT til kommunen vil trolig v\u00e6re 5-600 000 kr \u00e5rlig. Kommunen vil hovedsakelig spare p\u00e5 skysskostnader som betales i dag og spesialundervisning hvis elevene flyttes til offentlig skole. Troms\u00f8 kommune og TRINT \u00f8nsker bredt og positivt samarbeid for framtiden. Det \u00e5 kunne hjelpe hverandre gj\u00f8r til at elever b\u00e5de ved kommunale skoler og TRINT vil f\u00e5 en enda bedre opplevelse. Skolen er et viktig tilbud for alle kommunes innbyggere som gir et mangfold i et internasjonalt Troms\u00f8 med mange lokale og internasjonale bedrifter og universitet Oppsumering i http://lovdata.no/dokument/NL/lov/2003-07-04-84 ii http://www.oslointernationalschool.no/school-fees.289647.en.html Byr\u00e5det anbefaler \u00e5 im\u00f8tekomme tilskudd til drift og naturalia tjenester slik at TRINT skal f\u00e5 en g\u00e5 i \u00f8konomisk balanse og kunne fortsette driften i framtiden. Kommunen mener at det er viktig med tilbud og mangfold som internasjonal skole til byens befolkning. Troms\u00f8 er en by i vekst og en skole som tilbyr et multikulturelt l\u00e6ringsmilj\u00f8 vil bidra til en enda mer spennende by \u00e5 bo i. Troms\u00f8 kommune krever at SFO prisen setter til samme niv\u00e5 som kommunen, kostnadsniv\u00e5et blir moderat og det jobbes mot \u00e5 \u00f8ke inntektsniv\u00e5et. Som en langsiktig strategi m\u00e5 det jobbes for \u00e5 f\u00e5 bedre lokaliteter for skolen slik at de fortsatt blir godkjent som ungdomsskole. TRINT har i l\u00f8pet av mai f\u00e5tt inn kr 350 000 i friske midler fra n\u00e6ringslivet, i tillegg f\u00e5tt utsettelse p\u00e5 husleie fra Fylkeskommunen. Det viser en velvilje og engasjement fra styret om at skolen skal best\u00e5. Vedlegg - \u00c5rsregnskap 2013 - Budsjett 2014 - Vedtekter "
}