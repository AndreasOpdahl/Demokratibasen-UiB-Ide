{
  "dokument_id": "2c7a74e1-6ce8-58e2-a108-bf9b0eca09db",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-SAK 35/25 - Ytrebygda. Gnr. 110 Bnr. 99 mfl., Fleslandsvegen felt I/L2 (arealplan-ID 65930000) - Sluttbehandling av reguleringsplan",
  "url": "https://bergen.kommune.no/politikere-utvalg/api/fil/bk360/12041836/TILLEGGSNOTAT-TIL-UMBY-SAK-35-25-Ytrebygda-Gnr-110-Bnr-99-mfl-Fleslandsvegen-felt-I-L2-arealplan-ID-65930000-Sluttbehandling-av-reguleringsplan",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56646-39 Postboks 7700 Saksbehandler: Marie Mildestveit 5020 BERGEN Dato: 4. februar 2025 TILLEGGSNOTAT TIL UMBY-SAK 35/25 - Ytrebygda. Gnr. 110 Bnr. 99 mfl., Fleslandsvegen felt I/L2 (arealplan-ID 65930000) - Sluttbehandling av reguleringsplan Det er stilt f\u00f8lgjande sp\u00f8rsm\u00e5l til saka: \u00abKan byr\u00e5den opplyse om dersom bystyret godkjenner endringene som er forespurt av grunneier 1. Tillate utelagring 2. Flytting av samferdselsarealer (adkomstveg til utfartsparkering) 3. Omgj\u00f8ring fra n\u00e6ring til vegetasjonsskjerm Medf\u00f8rer ny h\u00f8ring eller andre hindringer for gjennomf\u00f8ring av tiltaket? Kan byr\u00e5den sende innspill/utkast til vedtak som i s\u00e5 fall b\u00f8r vedtas av bystyret?\u00bb Svar: Byr\u00e5det har slutta seg til Plan- og bygningsetaten (PBE) si tilr\u00e5ding om at utand\u00f8rs lagring ikkje skal tillatast fordi det kan bidra til at omr\u00e5det kan verke skjemmande med omsyn til oppleving av tilgrensande friluftsomr\u00e5de. Planforslaget var p\u00e5 h\u00f8yring og offentleg ettersyn utan denne f\u00f8resegna. Bystyret kan derfor ta ut f\u00f8resegna ved \u00e5 fjerne punkt 1 b. i. i byr\u00e5det si innstilling til vedtak. N\u00e5r det gjeld punkt 2 om flytting av samferdsleareal (jf. byr\u00e5det si innstilling til vedtak punkt 1 a. i.) var det avvik fr\u00e5 kravet i KPA (ti meter avstand til vassdrag) i planforslaget til h\u00f8yring og offentleg ettersyn, der det var vist avstand p\u00e5 7,6 m til vassdraget. No er avstanden vesentleg mindre (3,8 meter), og byr\u00e5den vurderer at det kan f\u00f8re til behov for ny avgrensa h\u00f8yring. Byr\u00e5den viser til at det mellom anna ikkje er kjend kva konsekvensar det vil ha at kantvegetasjonen blir ytterlegare redusert. Byr\u00e5den viser vidare til endringsforslaget er grunngjeve i at kantvegetasjonen til L\u00f8nningsbekken har stor verdi og mange viktige funksjonar. Langs alle vassdrag med vassf\u00f8ring skal oppretthaldast eit naturleg belte av kantvegetasjon, jf. vassressurslova \u00a7 11. Byr\u00e5den tilr\u00e5r derfor ikkje \u00e5 ta ut dette forslaget til endring av planforslaget. Dersom bystyret likevel vel \u00e5 gjere det, m\u00e5 punkt 1.a.i og 1.b.iii. i byr\u00e5det si innstilling til vedtak bli tatt ut. N\u00e5r det gjeld punkt 3 (jf. byr\u00e5det si innstilling til vedtak punkt 1 a. ii.) har byr\u00e5det slutta seg til PBE si tilr\u00e5ding om at arealet BKB nord i planomr\u00e5det blir gjort om til naturf\u00f8rem\u00e5l. Det er mellom anna vist til at arealinngrep og harde og tette flater skal avgrensast, og at ved \u00e5 gjere dette arealet om til naturf\u00f8rem\u00e5l blir kantsona mot vassdraget st\u00f8rre. Det er positivt for vassdraget og naturmangfaldet. Planforslaget var p\u00e5 h\u00f8yring og offentleg ettersyn utan denne f\u00f8resegna. Bystyret kan derfor ta ut f\u00f8resegna ved \u00e5 fjerne punkt 1 a. ii. i byr\u00e5det si innstilling til vedtak. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Med helsing Christine Kahrs \u2013 Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}