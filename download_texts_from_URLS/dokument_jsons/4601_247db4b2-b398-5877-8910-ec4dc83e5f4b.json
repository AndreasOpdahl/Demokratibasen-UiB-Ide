{
  "dokument_id": "247db4b2-b398-5877-8910-ec4dc83e5f4b",
  "doc_type": "case_attachment",
  "kommune": 4601,
  "tittel": "Byantikvarens innspill ",
  "url": "https://bergen.kommune.no/politikere-utvalg/api/fil/bk360/11808508/Byantikvarens-innspill-",
  "tekst": " Byantikvaren BBU - Seksjon klima, milj\u00f8 og samfunn V\u00e5r referanse: 2024/182744-11 (Arbeidssted) Saksbehandler: Heming Hagen Postboks 7700 Dato: 9. januar 2025 5020 BERGEN Deres ref.: Byantikvarens innspill til BBU - kommunaldirekt\u00f8rens stab vedr. h\u00f8ringssak om midlertidig stenging av fiskevandring fra Fanaelven til Stendavatnet Vi viser til oversendelse fra BBU \u2013 kommunaldirekt\u00f8rens stab, 7. januar 2024. Hva saken gjelder Byr\u00e5dsavdeling for byutvikling har mottatt h\u00f8ringsbrev fra NVE som gjelder melding om midlertidig stenging av fiskevandring gjennom overf\u00f8ringskanalen mellom Fanaelva og Stendavatnet. Kanalen er registrert som kulturminne og Byantikvaren er bedt om \u00e5 gi et faglig innspill til BBU om konsekvensene av tiltaket for kulturmilj\u00f8et. Byantikvaren er kommunens kulturmilj\u00f8faglige etat og skal vurdere virkninger av tiltak for interesser knyttet til kulturmilj\u00f8et. Etaten gir faglige r\u00e5d i saker etter plan- og bygningsloven. Byantikvarens vurderinger baserer seg p\u00e5 Bergen kommunes Kulturminnestrategi og Kulturmilj\u00f8plan vedtatt i Bystyret 15. desember 2021: https://www.bergen.kommune.no/hvaskjer/tema/kulturmiljoplan-for-bergen Ber\u00f8rte verneverdier Tekniske kulturminner forteller om utviklingen av kraft- og vannforsyning, avl\u00f8p og kommunikasjon og utnyttelsen av naturressursene har blitt utnyttet for \u00e5 tjene byens befolkning og ulike n\u00e6ringer. Tekniske kulturminner behandles som eget tema i kulturminneplanen: https://www.bergen.kommune.no/hvaskjer/tema/kulturmiljoplan-for- bergen/tema-i-kulturmiljoplanen/tekniske-kulturminner Stend M\u00f8lle, anlagt like nord for Fanahammeren i 1858, har historisk v\u00e6rt en viktig bedrift i Fanasamfunnet. M\u00f8llen som etter hvert ble en stor arbeidsplass ble drevet av vann fra Stendavatnet. For \u00e5 muliggj\u00f8re utvidelser av virksomheten ble det i 1873 etablert en overf\u00f8ringskanal mellom Fanaelven og Stendavatnet for \u00e5 lede overskuddsvann til energiproduksjonen. Den nye overf\u00f8ringskanalen, bygging av \"Konowstemmen\" nedenfor Smedsvikstemmen i 1878 og etablering av en ny tunnel under Hamreelva ved V\u00e5gsbrua, bidro mot slutten av 1800-tallet til utvidelse av m\u00f8llevirksomheten og etablering av ulike industrivirksomheter. I 1913 ble det bygget en egen kraftstasjon ved M\u00f8llen, Fana Elektricitetsverk, som er bevart og i delvis drift. Overf\u00f8ringskanalen mellom Stendavatnet og Fanaelva er registrert som et teknisk kulturminne i Askeladden, Riksantikvarens kulturminnedatabase (Kulturminne-ID 243574) og i Kulturmilj\u00f8kartet til Kulturmilj\u00f8plan for Bergen. Byantikvarens innspill Overf\u00f8ringskanalen mellom Stendavatnet og Fanaelva er et teknisk anlegg best\u00e5ende av ulike reguleringsanordninger, murer og brokonstruksjoner. For \u00e5 hindre fiskevandring mellom Postadresse: Telefon: 55566508 Postboks 7700, 5017 BERGEN E-post: byantikvaren@bergen.kommune.no Kontoradresse: Internett: www.bergen.kommune.no Skostredet 5 vassdragene er det planlagt en midlertidig stenging av vann gjennom overf\u00f8ringskanalen, frem til 2026. Slik vi forst\u00e5r tiltaket vil det ikke medf\u00f8re fysiske inngrep i konstruksjonene i anlegget. Byantikvaren kan ikke se at tiltaket vil f\u00e5 varige negative konsekvenser for kulturmilj\u00f8verdiene og har ingen ytterligere merknader. Med hilsen Byantikvaren Johanne Gillow - leder Heming Hagen - saksbehandler Dokumentet er godkjent elektronisk. Side 2 av 2 "
}