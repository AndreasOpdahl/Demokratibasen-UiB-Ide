{
  "dokument_id": "2e023af9-faac-5e57-8eac-3a12f7b90dfe",
  "doc_type": "case_attachment",
  "kommune": 4601,
  "tittel": "Klage datert 03.04.2024 med vedlegg",
  "url": "https://bergen.kommune.no/politikere-utvalg/api/fil/bk360/10469140/Klage-datert-03-04-2024-med-vedlegg",
  "tekst": "Bergen Kommune Plan- og bygningsetaten PB 7700 5020 Bergen Dato: 03.04.2024 V\u00e5r ref.: P795 Gnr. 216 Bnr. 84 klage p\u00e5 vedtak om avslag i sak 2023/17494 Det fremsettes med dette en fristavbrytende klage. Tiltakshaver \u00f8nsker \u00e5 f\u00e5 avslaget kjent ugyldig eller omgjort til en tillatelse, jf. forvaltningsloven \u00a7 35. Avslaget ble mottatt 13.03.2024. F\u00f8lgelig er klage rettidig fremsatt i henhold til 3 ukers fristen i Fvl. \u00a7 29. Denne klagen er ment som fristavbrytende, da man av hensyn til p\u00e5skeferie og andre kommunale instanser har behov for noe mer tid. Utfyllende klage vil ettersendes s\u00e5 snart som mulig og senest innen utgangen av april 2024. S\u00f8knad omhandler st\u00f8ttemur og ny avkj\u00f8rsel med parkering p\u00e5 egen eiendom og man viser til avslag p\u00e5 s\u00f8knad om dispensasjon fra byggegrense mot kommunal veg. Kort oppsummert: Tiltaket det s\u00f8kes om er avhengig av dispensasjon fra reguleringsplan nummer 50790000 om byggegrense mot kommunal veg, Fagerbakken. Dette er en eldre reguleringsplan fra 1961 og boligene i Fagerbakken ligger hovedsakelig n\u00e6rmere kommunal veg enn planen tilsier. Som vedlagte historiske foto ogs\u00e5 visert var Fagerbakken bebygget f\u00f8r denne planen ble godkjent, Til saken ble det sendt inn en positiv uttale fra Bymilj\u00f8etaten for bruk av avkj\u00f8rsel fra 12.12.2020. Advisorwest AS ble engasjert av tiltakshaver for \u00e5 bist\u00e5 i videre s\u00f8knadsprosess f\u00f8r denne uttalen ble foreldet. Det har ble uventet hentet inn en en ny vurdering i saken hvor Bymilj\u00f8etaten i januar 2024 da ikke anbefaler at en slik dispensasjon gis uten oppdatert tegningsgrunnlag, da det vurderes at tegningsgrunnlagene for de to uttalene ikke stemmer overens. Her kan man opplyse om at tegninger fra s\u00f8knad i 2020 var brukt som grunnlag for utarbeidelse av nye tegninger til s\u00f8knaden. Det kan dermed ikke sees at det er marginale forskjeller tegningsgrunnlaget som legges til grunn for Bymij\u00f8etatens nye uttale til s\u00f8knaden. I l\u00f8pet av 2023 har tiltakshaver og Bymilj\u00f8etaten hatt en dialog om saken og blant annet har det v\u00e6rt avholdt en befaring. I brev fra samme instans (ref sak 2022/189025) datert 11.09.2023 ble det vist til at veimyndighetene s\u00e5 for seg to mulige alternativer for \u00e5 f\u00e5 tilbakestilt mur og veg som samtidig muliggjorde at tiltakshaver fikk mulighet til \u00e5 etablere biloppstillingsplass p\u00e5 eiendommen. Det ble i senere korrespondanse ikke oppfattet negative signaler til avkj\u00f8rsel/biloppstilling, her var det alternative l\u00f8sninger, kostnader sikringstiltak mv som var gjenstand for diskusjon. I februar 2024 ble det avholdt et felles m\u00f8te med byggesak, Bymilj\u00f8etaten og tiltakshaver. Bymilj\u00f8etaten har selv en byggesak som omhandler kommunal veg i Fagerbakken som omfatter nevnte vedlikehold og sikringstiltak av natursteins mur mot tiltakshavers eiendom. Plan- og bygningsetaten kalte inn til et felles m\u00f8te hvor det ble understreket at viktigheten av \u00e5 samkj\u00f8re disse sakene vil v\u00e6re av stor betydning. B\u00e5de nye tegninger og gamle ble i forkant av m\u00f8tet gjennomg\u00e5tt av tiltakshaver og Advisorwest uten \u00e5 finne marginale forskjeller. Det ble i m\u00f8tet diskutert l\u00f8sninger, geotekniske forhold/detaljprosjektering, saksgang samt behov mindre oppdatering av tegningsgrunnlag for en ny oppdatert uttale fra Bymilj\u00f8etaten. Ved m\u00f8tets slutt ble det avtalt av referat skulle sendes, dette er pr dd ikke mottatt. Ved samtale med Bymilj\u00f8etaten denne uken er det avtalt at et referat vil komme snarlig. Tiltaket i seg selv vurderes \u00e5 ikke tilf\u00f8re konsekvenser for naboer eller n\u00e6romr\u00e5det. Som bilder viser har alle oppsittere av eiendommene nyttet bil til sine eiendommer ettersom \u00e5rene fra 1937 har AdvisorWest Org nr: 913 300 610 MVA Storebotn 57A, 5309 Kleppest\u00f8 Tlf: +47 40 58 38 38 email: post@advisorwest.no Web: www.advisorwest.no utviklet seg. I skj\u00f8tet p\u00e5 eiendommen fremkommer det ogs\u00e5 at eier har betalt for bygging av veien og har bruksrett til denne. Med det kan man vurdere at eiendommen har lovlig tilkomst til offentlig veg, uavhengig om den private vegen p\u00e5 et tidspunkt ble overtatt av kommunen. Avslaget er begrunnet med at vilk\u00e5rene for dispensasjon ikke er oppfylt. Hensynet bak bestemmelsene er vurdert av kommunen til \u00e5 bli vesentlig tilsidesatt med tanke p\u00e5 fremtidig vegutvidelse og vedlikeholdsbehov. Dette \u00f8nsker vi \u00e5 stille sp\u00f8rsm\u00e5l til. Man snakker her om en veg som var bygget i forbindelse med opprettelse av boliger p\u00e5 et omr\u00e5de eiet av Eidsv\u00e5g fabrikker. Det er en mindre kommunal veg uten stor trafikkmengde, er det virkelig sannsynlig at denne veien noensinne blir utvidet? Bebyggelsen og topografien i omr\u00e5det tilsier ikke at det er st\u00f8rre muligheter for en utvidelse av Fagerbakken. En parkeringsplass vil heller ikke v\u00e6re i konflikt med fremtidig vegutvidelse eller p\u00e5virke muligheter for fremtidig vedlikehold. Man \u00f8nsker igjen \u00e5 vise til at kommunen har egen s\u00f8knad om \u00e5 vedlikeholde vegen/mur p\u00e5 tiltakshavers eiendom, noe man er utdelt positiv til, men man vil ha detaljerte planer om hvordan dette skal forest\u00e5s uten \u00e5 b\u00e5ndlegge omr\u00e5det hvor man har oms\u00f8kt parkering. Med tanke p\u00e5 at fremtidig utvidelse av at vegen neppe er sannsynlig og at vedlikehold n\u00e5 er planlagt ser vi ikke at hensynet bak bestemmelsene blir vesentlig tilsidesatt og dermed er det ingen ulemper som trengs vektlegges med tyngde. Det gjentas igjen at b\u00e5de tiltakshavers s\u00f8knad som n\u00e5 er avsl\u00e5tt og kommunen som vegeier sin s\u00f8knad som er under behandling, skulle sees i en sammenheng. Hvordan man kan se sakene i sammenheng n\u00e5r den ene er avsl\u00e5tt f\u00f8r dialogen mellom partene er fullf\u00f8rt er uforst\u00e5elig. Vi ber om at v\u00e5r dialog med Bymilj\u00f8etaten for \u00e5 finne en omforent l\u00f8sning kan fortsette for \u00e5 finne en l\u00f8sning for begge parter uten at en ny komplett s\u00f8knadsprosess m\u00e5 gjenopptas. Det vurderes som lite hensiktsmessig bruk av private og offentlige ressurser. Kommunen har if\u00f8lge PBL \u00a719.2 anledning til \u00e5 stille vilk\u00e5r i en dispensasjon. Vi ber kommunen om \u00e5 vurdere \u00abtilsidesettelse\u00bb og \u00abvesentlig tilsidesettelse\u00bb av hensynet bak bestemmelsene i klagebehandlingen. Hvis vurderingen blir at en dispensasjon for hele eller deler av tiltaket kun \u00abtilsidesetter\u00bb hensynet bak bestemmelsene, ber vi om at kommunen foretar en ny konkret vurdering av om fordelene er st\u00f8rre enn ulempene. Den st\u00f8rste fordelen for b\u00e5de kommunen som vegeier og tiltakshaver som nabo til vegen kommer til en omforent l\u00f8sning raskt slik vegen kan sikres og gjen\u00e5pnes samtidig som avkj\u00f8rsel/biloppstilling/st\u00f8ttemur kan etableres mens Fagerbakken er stengt. Som kommunisert til saksbehandler er det \u00f8nskelig \u00e5 revidere s\u00f8knaden ved \u00e5 f\u00e5 en ny uttale fra Bymilj\u00f8etaten, men i den forbindelse er man avhengig av \u00e5 finne felles l\u00f8sning. Dette har ikke v\u00e6rt mulig \u00e5 f\u00e5 dialog til innen klagefristens utl\u00f8p grunnet p\u00e5skeferie og bemanningssituasjon. Vedlegg: Brev fra Bymilj\u00f8etaten Historiske bilder. Med vennlig hilsen Stein-Harald Aaseb\u00f8 AdvisorWest AS AdvisorWest Org nr: 913 300 610 MVA Storebotn 57A, 5309 Kleppest\u00f8 Tlf: +47 40 58 38 38 email: post@advisorwest.no Web: www.advisorwest.no Bymilj\u00f8etaten ADVOKATBYR\u00c5ET PARAGRAFEN AS V\u00e5r referanse: 2022/189025-17 v/ Marianne Karlsen Saksbehandler: Ida Marie Solberg Nilsen Jordalsveien 17 Dato: 11. september 2023 5105 EIDSV\u00c5G I \u00c5SANE Deres ref.: \u00c5sane - gnr. 216 bnr. 84. Vedr\u00f8rende Fagerbakken 9. Brev fra Bymilj\u00f8etaten Kort om befaringen Vi viser til befaring den 23.08.23, og setter pris p\u00e5 at dere hadde anledning til \u00e5 stille. Form\u00e5let med befaringen var \u00e5 f\u00e5 bedre forst\u00e5else for grunneiers standpunkt i saken og se n\u00e6rmere p\u00e5 alternativer til l\u00f8sningen som Bymilj\u00f8etaten tidligere har skissert i tr\u00e5d med rapport fra Sweco av 06.03.23. Fra Bymilj\u00f8etatens side ble det innledningsvis under befaringen presisert at vi ikke kunne ta noen avgj\u00f8relser p\u00e5 stedet og at vi ville komme med en skriftlig tilbakemelding. Grunneier viste til sine bekymringer for veimuren og at han er redd for at veien skal rase ut. Videre kom det frem at grunneier har et sterkt \u00f8nske om biloppstillingsplass p\u00e5 sin eiendom. I og med at kommunen uansett m\u00e5 gj\u00f8re arbeider med veilegemet, \u00f8nsker grunneier \u00e5 kunne planlegge for arbeider p\u00e5 sin eiendom parallelt med dette. Overordnet om Bymilj\u00f8etatens rolle i denne saken Bymilj\u00f8etaten er veimyndighet for Fagerbakken, jf. veglova \u00a7 9 tredje ledd. Som veimyndighet har vi ansvar for \u00e5 drifte og vedlikeholde v\u00e5re veier slik at trafikken kan g\u00e5 p\u00e5 et vis som trafikantene og samfunnet til enhver tid er tjent med. Hensynet til trafikksikkerhet p\u00e5 og ved v\u00e5re veier er en av Bymilj\u00f8etatens aller viktigste oppgaver. Som veimyndighet er det ogs\u00e5 sv\u00e6rt viktig av v\u00e5re veier er \u00e5pen for allmenn ferdsel. Fagerbakken har v\u00e6rt stengt for gjennomkj\u00f8ring siden h\u00f8sten 2022 og vi m\u00e5 sikre at veien snarlig kan \u00e5pnes igjen, slik at trafikken her kan g\u00e5 som normalt. Vi forst\u00e5r at vi er omforent om at mur m\u00e5 sikres og vei snarlig m\u00e5 tilbakestilles. Ulike alternativer for \u00e5 f\u00e5 tilbakestilt mur og vei I denne saken ser Bymilj\u00f8etaten for seg at det er to ulike alternativer for l\u00f8sning: 1) At sikringstiltakene som Sweco anbefaler i geoteknisk rapport av 06.03.23 gjennomf\u00f8res. Som vi har redegjort for tidligere, sl\u00e5r rapporten fast at disse tiltakene er tilstrekkelig til \u00e5 sikre muren. Det er Bymilj\u00f8etaten sin vurdering at grunneier har plass til \u00e5 f\u00e5 etablert biloppstillingsplass p\u00e5 sin eiendom parallelt med dette/p\u00e5 oppsiden av steinblokkene. 2) At steinblokkene sprenges vekk og fjernes. Dette alternativet vil inneb\u00e6re at store deler av veimuren m\u00e5 etableres p\u00e5 nytt. Som Bymilj\u00f8etaten har redegjort for i e-poster av 20.03.23 og 23.05.23 \u00f8nsker vi som utgangspunkt \u00e5 gjennomf\u00f8re sikringstiltakene i alternativ 1 i denne saken. Dette har vi midler til \u00e5 f\u00e5 gjennomf\u00f8rt i v\u00e5re budsjetter. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Forutsetningen bak alternativ 2 er at grunneier av Fagerbakken 9 dekker merkostnadene og innhenter vurdering for dette alternativet. Dette fordi tiltaket er mer kostbart og det m\u00e5 foretas omfattende endringer i veimur og veiens struktur. Bymilj\u00f8etaten har begrensende midler til r\u00e5dighet, og vi mener at merkostnadene knyttet til l\u00f8sningen som skissert i alternativ nr. 2 helt klart faller utenfor Bymilj\u00f8etatens ansvar som veimyndighet. Vi bemerker ogs\u00e5 at grunneier if\u00f8lge webmatrikkel ervervet eiendommen i 2010. P\u00e5 dette tidspunktet var veien ovenfor Fagerbakken 9, etablert. Eiendommen ligger p\u00e5 nedsiden av en vei og i et sv\u00e6rt bratt terreng. Dette tilsier at det vanskelig og kostbart \u00e5 etablere ulike tiltak p\u00e5 eiendommen. Videre l\u00e5 de store steinblokkene og veien der f\u00f8r grunneier kj\u00f8pte eiendommen. Vi bemerker ogs\u00e5 at eiendommen kun har gangbar adkomst. Dette er ulike momenter som viser at det m\u00e5 ha v\u00e6rt forutberegnelig for grunneier at etablering av en eventuell biloppstillingsplass frem i tid ville medf\u00f8re kostnader. Alternative hjemmelsgrunnlag for Bymilj\u00f8etaten Dersom det ikke lar seg gj\u00f8re \u00e5 komme til enighet i denne saken er Bymilj\u00f8etaten av den oppfatning av at vi har ulike hjemmelsgrunnlag for \u00e5 gjennomf\u00f8re sikringstiltakene. Vi viser blant annet til plan- og bygningsloven \u00a7 28-3 og naboloven \u00a7 2. Avsluttende merknad Vi im\u00f8teser deres tilbakemelding i saken innen 29.09.23. Bymilj\u00f8etaten bemerker at saken m\u00e5 byggesaksbehandles og vi tar forbehold om en slik behandling kan stille krav til tiltaket som vi ikke har redegjort for her. De alternativer vi har skissert er hva vi kan godta som veimyndighet. Med hilsen Bymilj\u00f8etaten Kamilla Berven Bischof - seksjonsleder Ida Marie Solberg Nilsen - jurist Dokumentet er godkjent elektronisk. Kopi til: Tor Ivar Anthony Tysse Side 2 av 2 "
}