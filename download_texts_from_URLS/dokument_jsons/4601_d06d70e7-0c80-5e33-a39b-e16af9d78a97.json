{
  "dokument_id": "d06d70e7-0c80-5e33-a39b-e16af9d78a97",
  "doc_type": "case_presentation",
  "kommune": 4601,
  "tittel": "Tilleggsutredning tunnel - Bybanen til \u00c5sane, forprosjekt",
  "url": "https://bergen.kommune.no/politikere-utvalg/api/fil/bk360/10793829/Framstilling-Tilleggsutredning-tunnel-Bybanen-til-Asane-forprosjekt",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/12555-28 Tilleggsutredning tunnel, Bybanen til \u00c5sane, forprosjekt Hva saken gjelder: Byr\u00e5det Meyer har gjennom sin byr\u00e5dsplattform valgt \u00e5 gjennomf\u00f8re en tilleggsutredning for et tunnelalternativ til traseen gjennom sentrum og over Bryggen. Denne saken er en sammenstilling av de innledende arbeidene for \u00e5 fastsette kriterier og klarlegge hva som skal utredes i det videre arbeidet. Saken er en oppf\u00f8lging av byr\u00e5dssak 1130/24, vedtatt 16.05.2023 som la f\u00f8ringene for innholdet i dette forprosjektet. Forprosjektet har v\u00e6rt organisert og utf\u00f8rt av byr\u00e5d for byutvikling, og hennes stab. Det er i forprosjektet gjort en omfattende gjennomgang av grunnlagsmaterialet. B\u00e5de de faglige og politiske vurderingene som har v\u00e6rt gjort gjennom hele planprosessen har blitt grundig gjennomg\u00e5tt med spesielt fokus p\u00e5 vurderingene fra tilleggsutredningen som ble utf\u00f8rt i 2021. Det er ogs\u00e5 gjort en gjennomgang av kriteriene som har v\u00e6rt lagt til grunn for vektingen og foresl\u00e5tt nye f\u00f8ringer for vekting i det videre arbeidet. Forprosjektet er utarbeidet for \u00e5 gi f\u00f8ringer for det videre arbeidet med bybanetrase gjennom sentrum. Saksframstillingen i denne saken utgj\u00f8r forprosjektet for tilleggsutredningen. Saksframstillingen innledes med en gjennomgang av tidligere utredninger og evalueringskriteriene som har ligget til grunn for sammenlikning av alternativer. Deretter dr\u00f8ftes og vurderes aktuelle alternativer og justeringer av kriteriesettet. \u00d8konomiske konsekvenser: I Handlings- og \u00f8konomiplanen for Bergen kommune 2024-2027 er det satt av en usikkerhetsavsetning p\u00e5 3 MNOK til forarbeidet for bybaneutredning. Bergen bystyre vedtok handlings- og \u00f8konomiplan 2024 - 2027 i m\u00f8tet 19.12.2023 sak 52/23. I revidert budsjett for 2024 (vedtatt 19.06.2024) er det satt av 10 MNOK til gjennomf\u00f8ring av fase 1 av tilleggsutredningen. Byr\u00e5dens vurdering og anbefaling/konklusjon: Etter en omfattende gjennomgang av grunnlagsmaterialet som er utarbeidet i tilknytning til forarbeidene til reguleringsplanene vurderer byr\u00e5den at disse holder et faglig godt niv\u00e5 og at mye av arbeidet kan gjenbrukes i en tilleggsutredning. Som saksutredningen viser, er hovedutfordringene med den tidligere tunnelutredningen f\u00f8lgende: \u2022 Tunnelalternativet som ble utredet var endret i forhold til den opprinnelige politiske bestillingen. \u2022 Den vertikale linjef\u00f8ringen forbi Bryggen gikk dypt, noe som utl\u00f8ste grunnvannsproblematikk med uakseptable konsekvenser og merkostnader. 1 \u2022 Det burde v\u00e6rt st\u00f8rre s\u00f8kelys p\u00e5 \u00e5 finne kostnadsreduserende tiltak. \u2022 Vektingen av de ulike kriteriene for valg av trase la for stor vekt p\u00e5 synlighet og bybanens identitetsskapende virkninger i forhold til eksempelvis trafikksikkerhet. \u2022 Det ble viet for lite oppmerksomhet til konsekvenser av anleggsperioden og hvordan dette kunne p\u00e5virke attraktiviteten for handelen i sentrum, mv. Dette forprosjektet er utarbeidet med hensikt \u00e5 identifisere hvilken tilleggsinformasjon som er n\u00f8dvendig \u00e5 fremskaffe for \u00e5 kunne gj\u00f8re et godt opplyst valg mellom dag- og tunnelalternativ. Planprosessen med Bybanen til \u00c5sane har tatt lang tid og byr\u00e5den er opptatt av \u00e5 fremskaffe tilleggsinformasjonen raskt. Det er derfor viktig \u00e5 v\u00e6re tydelig p\u00e5 hvilke politiske f\u00f8ringer som skal ligge til grunn for det videre arbeidet. Etter politisk behandling av dette forprosjektet vil kommunaldirekt\u00f8rens stab s\u00e5 raskt som mulig g\u00e5 videre med rigging av prosjektet, i tr\u00e5d med de politiske f\u00f8ringene. Alternativer Hovedm\u00e5lsetningen med tilleggsutredningen har v\u00e6rt \u00e5 utrede et tunnelalternativ som kan sammenliknes med det regulerte dagalternativet. Utredningen skal v\u00e6re et grunnlag for valg av trase for Bybanen gjennom sentrum. Byr\u00e5den anbefaler derfor \u00e5 vurdere innspill og alternativ innenfor en avgrensning som er sammenlignbar med foreg\u00e5ende tunnelutredning, fra Kaigaten til innslag for Fl\u00f8yfjellstunnelen. Med denne forutsetningen knytter alle unders\u00f8kte alternativer seg p\u00e5 vedtatt bybanetras\u00e9 i Sandviken. Det er ogs\u00e5 kommet inn innspill til andre l\u00f8sninger som inneb\u00e6rer mer omfattende utredninger og omregulering for andre deler av strekningen. Disse er omtalt, men er ikke anbefalt \u00e5 g\u00e5 videre med. Forprosjektet har g\u00e5tt gjennom tidligere vurderte alternativer og innspill mottatt i forbindelse med innspillskonferansen 16.04.2024. Etter en samlet gjennomgang av fordeler og ulemper knyttet til de ulike alternativene, fremst\u00e5r en trase fra Kaigaten til Sj\u00f8gaten via Christies gate, Allehelgens gate, Nygaten, og innslag i Heggebakken som det beste utgangspunktet for videre utredning. Det tidligere foresl\u00e5tte stoppet i \u00d8vregaten b\u00f8r flyttes lenger nord til fjellet ved Koengen med mulighet for inngang i omr\u00e5det ved Dr. Wiesner. De st\u00f8rste kostnadsdriverne i den tidligere anbefalte tunnell\u00f8sningen fra tilleggsutredningen i 2021 var at stasjonen i \u00d8vregaten, med tilf\u00f8rselstunneler og bybanetunnel l\u00e5 under grunnvannsspeilet. Dette medf\u00f8rte omfattende krav til tetningsarbeider ogs\u00e5 uakseptabel risiko for verdensarvstedet Bryggen, ogs\u00e5 stoppet under Sandvikskirken bidro til h\u00f8yere kostnader. Tunneltras\u00e9en fra 2021 m\u00e5 derfor optimaliseres om den skal gjennomf\u00f8res. Likevel er det denne traseen som gir den st\u00f8rste muligheten for \u00e5 gjenbruke mye av den eksisterende kunnskapen som er fremstilt tidligere i prosessen. Kriterier Det vil alltid v\u00e6re b\u00e5de fordeler og ulemper med ethvert tras\u00e9alternativ. Hvordan disse veies opp mot hverandre vil ha vesentlig betydning for hvilket alternativ som til slutt blir bygget. Det kan v\u00e6re vanskelig \u00e5 veie ulike kriterier opp mot hverandre, og det er derfor viktig \u00e5 gi helt tydelige signaler p\u00e5 hvordan disse skal vurderes. Byr\u00e5den vurderer at kriteriene som har v\u00e6rt brukt i tidligere utredninger gir et godt utgangspunkt for \u00e5 sammenlikne alternativer ogs\u00e5 i den forest\u00e5ende tilleggsutredningen. Likevel ser byr\u00e5den, etter grundig gjennomgang av kriteriene, innspill fra innspillskonferansen, og oppdatert kunnskapsgrunnlag om for eksempel ulykker, et behov for enkelte oppdateringer og justeringer: 2 - Trafikksikkerhet: Byr\u00e5den registrerer at det har v\u00e6rt flere tragiske ulykker mellom Bybanen og myke trafikanter de senere \u00e5rene. Trygghet for byens befolkning og tilreisende er sv\u00e6rt viktig og et element som b\u00f8r veie tungt i valg av l\u00f8sning. De siste \u00e5rene har vi opplevd flere ulykker i Bergen der Bybanen og myke trafikanter har v\u00e6rt involvert, med tragisk utfall. Antallet alvorlige ulykker tyder p\u00e5 at trafikksikkerhet for myke trafikanter b\u00f8r veie tyngre enn tidligere i vurderingen av ulike banealternativ. I utformingen av banetras\u00e9en og holdeplasser m\u00e5 man ogs\u00e5 ta h\u00f8yde for at myke trafikanter er en sammensatt gruppe som inkluderer syns- og h\u00f8rselhemmede, rullende trafikanter, eldre, barn, og personer p\u00e5virket av alkohol. Sikkerheten til innbyggerne, og bes\u00f8kende er det viktigste kriteriet og trafikksikkerhet for myke trafikanter b\u00f8r derfor veie tyngre enn i tidligere vurderinger av ulike alternativ. - Reisetid: Mange reiser til sentrum, men mange skal ogs\u00e5 videre, og det er grunn til \u00e5 i st\u00f8rre grad se p\u00e5 hele reisekjeden. Det er ogs\u00e5 viktige m\u00e5lpunkt utenfor sentrum som Haukeland, Lagunen, Oasen og Bergen lufthavn. Redusert reisetid for disse reisene b\u00f8r vektes likt som reiser til sentrum. Dagens tall for av- og p\u00e5stigninger p\u00e5 eksisterende buss og bybane, sammen med reisevaneunders\u00f8kelser vil gi gode tall for potensiale for nye reiser. Forskjell i samlet reisetid for de reisende b\u00f8r legges til grunn i vektingen. - Kostnader: Kostnader er et viktig kriterium. Det m\u00e5 utf\u00f8res et nytt anslag for justert tunnelalternativ. Enhetspriser b\u00f8r settes likt som i siste utf\u00f8rte anslag for dagl\u00f8sningen. I tillegg til kostnadene kan det v\u00e6re behov for supplerende samfunns\u00f8konomiske vurderinger knyttet til flere hensyn som attraktivitet for sentrum, \u00f8konomiske virkninger for n\u00e6ringslivet i anleggsperioden og etter Bybanen st\u00e5r ferdig, og finansieringsbehov ut over det som direkte kan knyttes til utbyggingen (oppgradering av gater torg o.l.). Det skal i den videre utviklingen av tunnelalternativet v\u00e6re stort fokus p\u00e5 kostnadseffektive l\u00f8sninger og kostnadsbesparende tiltak. - Tilgjengelighet: For at man skal skape et trygt og effektivt kollektivsystem er det viktig at man raskt og effektivt kommer seg mellom ulike m\u00e5lpunkt. Tilgjengelighet b\u00f8r fortsatt v\u00e6re et viktig kriterium. - Gjennomf\u00f8rbarhet: Det m\u00e5 v\u00e6re samsvar mellom hva som planlegges utbygd og hva som er realistisk \u00e5 finansiere. Urealistiske \u00f8nsker og krav gir lavere grad av gjennomf\u00f8rbarhet. Det b\u00f8r fortsatt vektes h\u00f8yt hvordan tredjepart vil bli p\u00e5virket av b\u00e5de anleggsteknisk gjennomf\u00f8ring, og behov for omlegging av teknisk infrastruktur. Forventet konfliktniv\u00e5 og urealistiske krav om omlegging av teknisk infrastruktur p\u00e5virker b\u00e5de kostnader og byggetid. Det er derfor viktig at dette er godt belyst, og inng\u00e5r som en del av beslutningsgrunnlaget for valg av l\u00f8sning. - Kollektivsystem: Konsekvenser for driftsopplegget for kollektivtransporten er viktig, samt muligheter for bytter mellom reisemiddel. Driftsopplegget m\u00e5 sikre muligheter for \u00f8kt frekvens p\u00e5 b\u00e5de \u00c5sanebanen og dagens bybanelinjer 1 og 2, og ivareta framtidige muligheter for p\u00e5kobling videre mot et byggetrinn 6 mot vest. I lys av ny teknologi som er utviklet de siste \u00e5rene, anbefales det at tilleggsutredningen ogs\u00e5 ser 3 p\u00e5 mulighetene for innovasjon og nye tekniske l\u00f8sninger, som eksempelvis f\u00f8rerl\u00f8s drift. - Trafikksystem i sentrum: Trafikkplan sentrum, og flytting av gjennomgangstrafikken er et premiss som er lagt til grunn for alle alternativer. Det er i dette kriteriet spesielt viktig \u00e5 f\u00e5 frem ulikhetene i hvordan de ulike l\u00f8sningene p\u00e5virker fremkommelighet for n\u00f8detater, helsetjenester, sikrer varelevering, og hvordan tiltaket bidrar til trafikkreduksjon i sentrum. - Byromskvalitet og gangakser: Innenfor kriteriet byromskvalitet og gangakser b\u00f8r det fortsatt legges vekt p\u00e5 alternativenes barrierevirkninger og muligheter for \u00e5 bevare og etablere nye byrom av h\u00f8y kvalitet. Synlighet og Bybanens identitetsskapende virkning har v\u00e6rt viktig for \u00e5 blant annet styrke bybanen som merkevare. Samtidig er hovedm\u00e5lsetningen et trygt og effektivt kollektivtilbud, og Byr\u00e5den mener at denne delen av kriteriet b\u00f8r tillegges mindre vekt i det videre arbeidet. Byr\u00e5den understreker at det i det videre arbeidet m\u00e5 komme tydelig fram hvordan de ulike kriteriene er vektet opp mot hverandre n\u00e5r det gis anbefaling for valg av trase. Behov for ny kunnskap Det foreg\u00e5ende tekniske forprosjektet kan ligge til grunn der traseen samsvarer med unders\u00f8kt l\u00f8sning. Det skal v\u00e6re stort fokus p\u00e5 \u00e5 optimalisere traseen, b\u00e5de for \u00e5 sikre et raskt og effektivt kollektivsystem, men ogs\u00e5 for \u00e5 redusere kostnader og sikre et byggbart tunnelalternativ. Hvilke eksakte supplerende vurderinger som m\u00e5 utf\u00f8res vil avhenge av hvor mye optimalisert trase avviker fra tidligere vurderte l\u00f8sninger. Det m\u00e5 sikres at traseen som velges er gjennomf\u00f8rbar, og at den er et reelt alternativ til dagl\u00f8sningen. Supplerende vurderinger av blant annet geologiske- og hydrologiske forhold, \u00f8konomiske virkninger, mulighet for p\u00e5kobling vestover skal utf\u00f8res i tillegg til vurderinger som er skissert i denne saken. For \u00e5 sikre et godt beslutningsgrunnlag er det viktig \u00e5 belyse konsekvenser ut over det Staten legger til grunn for \u00e5 foreta finansieringsbeslutning. Det b\u00f8r i arbeidet utf\u00f8res en bredere samfunns\u00f8konomisk vurdering som ogs\u00e5 inkluderer fordelingsvirkninger og konsekvenser for n\u00e6ringslivet i sentrum. Analysene skal skille mellom \u00f8konomiske konsekvenser av byggeperioden og konsekvenser av ferdig utbygd system i hele levetiden. Dette skal utf\u00f8res i tillegg til analyse etter statens f\u00f8ringer til samfunns\u00f8konomisk analyse, og skal legges ved som en del av beslutningsgrunnlaget for valg av l\u00f8sning. Det m\u00e5 utf\u00f8res supplerende risiko- og s\u00e5rbarhetsanalyse p\u00e5 optimalisert trase. Det skal v\u00e6re spesielt s\u00f8kelys p\u00e5 ulykkessituasjon, grunnforhold, hydrologi og konsekvenser for Bryggen. Det skal vurderes kostnadsbesparende tiltak for underjordisk holdeplass. Plassering skal optimaliseres for \u00e5 redusere konflikt med grunnvann, og det skal foresl\u00e5s avb\u00f8tende tiltak for eventuell \u00f8kt gangavstand til m\u00e5lpunkt i sentrum mv. Innslagspunkt og l\u00f8sninger for tilf\u00f8rselstunneler skal ogs\u00e5 s\u00f8kes optimalisert og vurderes p\u00e5 nytt. 4 Organisering og fremdrift I tr\u00e5d med f\u00f8ringer i byr\u00e5dssak 16. mai (1130/24) har arbeidet med tilleggsutredningen v\u00e6rt ledet av byr\u00e5d for byutvikling gjennom et prosjekt organisert i byr\u00e5dsavdeling for byutvikling. Arbeidet med tunnelalternativet vil v\u00e6re komplekst og kreve spesialisert fagkompetanse p\u00e5 en rekke omr\u00e5der. P\u00e5 innspillskonferansen var mange opptatt av at tilleggsutredningen m\u00e5tte organiseres p\u00e5 en m\u00e5te som innga tillit til utredningen, gjennom en uavhengig og transparent prosess hvor de faglige og politiske vurderingene kommer tydelig fram. Det var store kostnads\u00f8kninger for dagalternativet fra anslaget som ble presentert i tunnelutredningen fra 2021 til siste anslag presentert i ferdig reguleringsplan. Dette var blant annet p\u00e5 grunn av krav fra offentlige myndigheter som arkeologiske unders\u00f8kelser, sikringstiltak m.m. For \u00e5 sikre at det videre arbeidet med tunnelalternativet skal ha tillit og legitimitet m\u00e5 det holdes et h\u00f8yt faglig niv\u00e5, tilsvarende vedtatt regulert l\u00f8sning. Det videre arbeidet b\u00f8r derfor alts\u00e5 ha et detaljeringsniv\u00e5 p\u00e5 reguleringsplanniv\u00e5. Dersom man velger \u00e5 f\u00f8lge den opprinnelige fremdriftsplanen, vil tilleggsutredningen kunne v\u00e6rt behandlet i bystyret h\u00f8sten 2025. Dersom man imidlertid velger \u00e5 allerede n\u00e5 starte regulering av den anbefalte traseen vil man kunne spare ca. 1,5 \u00e5r. Videre har Staten signalisert gjennom nasjonal transportplan at endelig prioritering, og investeringsbeslutning fra statens side vil avhenge av utfallet av den p\u00e5g\u00e5ende utredningen og senere forhandlinger mellom staten og lokale myndigheter. Oppsummering Detaljeringsniv\u00e5et p\u00e5 videre utredninger b\u00f8r v\u00e6re tilsvarende reguleringsplanniv\u00e5 for \u00e5 gi legitimitet. Videre stanser statens f\u00f8ringer igangsetting av arbeidet med tilleggsavtale. Dette sammen med at forprosjektet har vist at det foreligger tilstrekkelig informasjon i tidligere utredninger til \u00e5 allerede n\u00e5 foreta et godt opplyst valg av trase for tunnel, gj\u00f8r at byr\u00e5den anbefaler \u00e5 avslutte arbeidene med tilleggsutredningene og g\u00e5 rett p\u00e5 formell oppstart av reguleringsplan/endring. Det anbefales at en optimalisert tunneltras\u00e9 med bakgrunn i den som ble utredet i 2021 legges til grunn for det videre arbeidet. Vedtakskompetanse: Byr\u00e5dets fullmakter \u00a7 18.1 vedtatt av bystyret 16.12.2020 i sak 378/20: Byr\u00e5dets generelle fullmakter Innenfor fagomr\u00e5dene klima, milj\u00f8, byggesak og byutvikling har byr\u00e5det fullmakter til \u00e5 ut\u00f8ve myndighet med utgangspunkt i Plan- og bygningsloven og annet relevant lovverk med unntak av saker der: a) myndigheten i henhold til lov ligger til kommunestyret selv b) bystyret har delegert myndighet til utvalg for milj\u00f8 og byutvikling c) bystyret i kommunal plan eller vedtekt har fastsatt at myndigheten ligger til bystyret eller annet organ Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Forprosjektet legges til grunn for det videre arbeid med tunnelalternativet. Dato: 9. august 2024 Christine Kahrs Byr\u00e5d for byutvikling Dokumentet er godkjent elektronisk. 5 Saksframstilling: Innhold Innhold .........................................................................................................................6 Bakgrunn .....................................................................................................................7 Tidligere vurderte tunnelalternativer ............................................................................7 KU 2013 ...................................................................................................................7 Tunnelutredning 2021 ..............................................................................................8 Grovsiling...........................................................................................................................9 Alternativvurdering...........................................................................................................10 Alternativer i Sandviken .........................................................................................13 Alternativer fra konsekvensutredningen \u2013 2013 .....................................................14 Alternativ fra innspillskonferansen .........................................................................14 Alternativt forslag fra Vestland Fylkeskommune ....................................................15 Kriterier ......................................................................................................................16 M\u00e5l og kriterier for Bybanen og byggetrinn 5 .........................................................16 Innspill til kriterier fra innspillskonferansen ............................................................17 Gjennomgang av kriteriene ....................................................................................18 Byromskvalitet og gangakser ..........................................................................................18 Tilgjengelighet .................................................................................................................19 Trafikksystemet i sentrum................................................................................................19 Kostnader ........................................................................................................................20 Samfunns\u00f8konomisk analyse..........................................................................................22 Reisetid............................................................................................................................23 Driftsopplegg kollektivtransport, bybane og buss ............................................................24 Konfliktniv\u00e5 mot kulturmilj\u00f8verdier ...................................................................................25 Gjennomf\u00f8rbarhet ...........................................................................................................25 Metode og vekting ..................................................................................................25 Sammenstilling av tunnelalternativer .........................................................................26 Alternativene fra innspillskonferansen ...................................................................27 A-alternativene .......................................................................................................28 B-alternativene .......................................................................................................28 Alternativ under Marken .........................................................................................29 C-alternativene .......................................................................................................29 Oppsummering alternativer ....................................................................................30 6 Bakgrunn Byr\u00e5det Valhammer bestilte 12.03.2020 oppstart av utredning for tunnell\u00f8sning mellom sentrum og Sandviken. Videre behandlet Bergen bystyre saken \u00abBybanen fra Bergen sentrum til \u00c5sane. Tunnelalternativ Kaigaten \u2013 Sandviken\u00bb i m\u00f8tet 24.11.2021 sak 340/21. Det ble i saken blant annet fattet vedtak om at det skulle utarbeides en reguleringsplan for bybanen til \u00c5sane i tunnel i sentrum. Bystyret gav f\u00f8ringer om at det fremlagte tunnelalternativ til skissefase m\u00e5tte bearbeides betydelig frem mot reguleringsplanvedtaket og ba om at det skulle tas utgangspunkt i alternativene for Kaigaten-Peter Motzfeldt gate- Nygaten og til Heggebakken. Byr\u00e5det Valhammer stilte p\u00e5 grunnlag av dette vedtaket kabinettsp\u00f8rsm\u00e5l og gikk av. Byr\u00e5det gikk imidlertid p\u00e5 igjen kort tid etter og bystyret fattet nytt vedtak 15.12.2021 i sak 340/21. Vedtaket fastslo at dagl\u00f8sningen for Bybanen gjennom sentrum skulle legges til grunn for det videre reguleringsplanarbeidet med bybane til \u00c5sane. Byr\u00e5det Meyer har gjennom sin byr\u00e5dsplattform, Klosterhagen-erkl\u00e6ringen, valgt \u00e5 gjennomf\u00f8re en tilleggsutredning for et tunnelalternativ til traseen gjennom sentrum og over Bryggen. I tr\u00e5d med f\u00f8ringene i byr\u00e5dssak 1130/24, vedtatt 16.05.2023, er det gjennomf\u00f8rt et forprosjekt som utgj\u00f8r den innledende delen av tilleggsutredningen. I forprosjektet gjennomg\u00e5s tidligere vurderte tunnelalternativer og evalueringskriteriene som er brukt for tidligere arbeid med tras\u00e9valg for byggetrinn 5. Prosess og medvirkning Som en del av forprosjektet ble det gjennomf\u00f8rt et \u00e5pent innspillsm\u00f8te 16. April 2024. Form\u00e5let med m\u00f8tet var at interesserte og ber\u00f8rte akt\u00f8rer kunne komme med sine innspill til hva tilleggsutredningen b\u00f8r inneholde, og gi ulike perspektiver p\u00e5 hva som b\u00f8r utredes. 24 personer holdt innlegg p\u00e5 m\u00f8tet. Alle som holdt innlegg ble anmodet om \u00e5 svare p\u00e5 hvilke kriterier som er viktig \u00e5 ivareta i utredningen, samt hva som b\u00f8r utredes i det videre arbeidet. I etterkant av konferansen har flere sendt inn skriftlige innspill i etterkant som utdyper innlegg fra konferansen. Innkomne forslag til kriterier og tunnelalternativer kommer fram av den videre saksutredningen. Tidligere vurderte tunnelalternativer Det er tidligere vurdert et stort antall alternative tunneltras\u00e9er, b\u00e5de i forbindelse med konsekvensutredningen for byggetrinn 5 og tunnelutredningen fra 2021. I tillegg ble det presentert flere tras\u00e9alternativer p\u00e5 innspillskonferansen, og en optimalisert trase foresl\u00e5tt av Vestland Fylkeskommune. I det videre omtales de ulike alternativene. Alternativene sammenstilles og vurderes i et eget kapittel. KU 2013 I Konsekvensutredningen for byggetrinn 5 fra 2013, heretter omtalt som KU 2013, ble to ulike tunneltras\u00e9er i sentrum vurdert; 2Aa med tunnelnedramping i Kaigaten og holdeplass under Christies gate, og 2Ab med holdeplass i Kaigaten og tunnelinnslag i Peter Motzfeldts gate. 7 Disse alternativene, og et alternativ fra innspillsrunden, ble senere optimalisert og videreutviklet til fire varianter (Figur 1) som l\u00e5 til grunn for byr\u00e5dets bestilling av den forrige tunnelutredningen i 2020 (12.03.2020, sak 1072/20). Figur 1 - Kart som viser tras\u00e9alternativene fra KU 2013. 2A og 2AV er tiln\u00e6rmet like i plan, men skiller seg i profil ved at 2AV g\u00e5r ned i bakken s\u00f8r for Str\u00f8mgaten. Tunnelutredning 2021 I tunnelutredningen fra 2021 ble det utviklet et tosifret antall tunnelalternativer basert p\u00e5 bestillingen og alternativene fra KU 2013 (Figur 2). Utredningen var avgrenset til valg av l\u00f8sning gjennom Bergen sentrum mellom dagens holdeplass ved Bystasjonen og en mulig holdeplass i fjell bak Bryggen. Alle alternativene kobler seg p\u00e5 vedtatt bybanetras\u00e9 i fjellet mellom Sandbrogaten og Sandvikskirken, og ulike l\u00f8sninger i Sandviken ble ikke vurdert. Figur 2 - Oversikt over tunnelalternativer som ble utviklet og vurdert i silingsfasen til tunnelutredningen 2021 8 Grovsiling \u00c5 vurdere et s\u00e5 stort antall mulige l\u00f8sninger ut fra brede silingskriterier ville v\u00e6rt tidkrevende og krevd omfattende analyser og vurderinger. Det ble derfor gjennomf\u00f8rt en grovsiling av alternativene der alternativer som hadde \u00e5penbare konfliktpunkter ble forkastet. L\u00f8sninger som innebar urimelige inngrep i bygningsmasse for \u00e5 g\u00e5 opp banegeometrisk, eller som innebar direkte konflikt med fredete bygninger eller andre automatisk fredete kulturminner, ble forkastet. Alternativene fordelte seg p\u00e5 fire ulike konsepter (A-D). F\u00f8lgende alternativer ble forkastet i grovsilingen p\u00e5 grunn av store konflikter med hensyn til byggbarhet, geometri, inngrep i eksisterende bygg og kulturmilj\u00f8: A. Dyp og lang tunnel under sentrum - Linje fra Kaigaten som svinger mot \u00f8st mot en nedramping i Marken - Alternativ fra Fj\u00f8sangerveien med linje under Sm\u00e5lungeren - Alternativ via Lars Hilles gate med nedramping i Vaskerelven B. Tras\u00e9er i Peter Motzfeldts gate - Alternativ 2BV med innslag i Peter Motzfeldt gate og tunnel videre under Marken C. Dagl\u00f8sninger via Christies gate - Alternativ med tunnelp\u00e5hugg ved Vetrlidsallmenningen og Korskirkeallmenningen - Alternativ som krysser sentrum i dagen via Olav Kyrres gate, Torggaten eller Torgallmenningen D. Tras\u00e9er i Kong Oscars gate Andre varianter av A, B og C-alternativene ble videref\u00f8rt i alternativvurderingen. Alternativer under Marken I grovsilingen ble ulike alternativer med fjellp\u00e5hugg under Marken vurdert. Muligheten for \u00e5 treffe gunstige grunnforhold tidlig kan ha fordeler knyttet til anleggsgjennomf\u00f8ringen og kan gi lavere investeringskostnader. Alternativet 2BV er skissert med holdeplass i Peter Motzfeldts gate f\u00f8r banen fortsetter i tunnel med en skarp kurve mot s\u00f8r i fjell under Marken (se Figur 1). Dette alternativet er en optimalisering av alternativ 2B fra KU 2013, med sikte p\u00e5 \u00e5 unng\u00e5 \u00e5 rive Kaigaten 4 (tidl. Sparebanken vest). Alternativet ble forkastet i grovsilingen grunnet konflikter med kulturmilj\u00f8 og eksisterende bygninger. Den krappe kurven etter Peter Motzfeldts gate gj\u00f8r det n\u00f8dvendig med en breddeutvidelse av tunnel og portalomr\u00e5det slik at flere bygninger nord i Marken m\u00e5 rives. Holdeplassen vil ogs\u00e5 f\u00e5 n\u00e6rf\u00f8ring med det fredete Manufakturhuset. P\u00e5 grunn av konfliktene ble heller andre varianter av B-alternativet med tras\u00e9 i Nygaten vurdert. Det ble ogs\u00e5 vurdert en variant med nedramping i Marken ved Str\u00f8mgaten (Figur 3). Dette alternativet vil kunne treffe de gunstige grunnforholdene under Marken tidligere. Tunnelinnslag i Marken ble p\u00e5 nytt trukket fram p\u00e5 innspillsm\u00f8tet 16.04.2024. 9 Denne varianten ble forkastet i grovsilingen p\u00e5 grunn av konflikter med kulturmilj\u00f8 og eksisterende bygninger. L\u00f8sningen inneb\u00e6rer rivning av et st\u00f8rre bygningskompleks nord i Marken, og vil komme i konflikt med kulturmilj\u00f8et rundt Kunsth\u00f8gskolen i Bergen (Str\u00f8mgaten 1). I tillegg vil l\u00f8sningen forringe gangaksen og byrommet i Marken. Kryssingen av Str\u00f8mgaten vil ogs\u00e5 v\u00e6re trafikalt utfordrende. Figur 3 - Skisse av alternativ med nedramping mellom Nonneseter og Marken. Bl\u00e5 flater er vernede kulturminner Alternativvurdering Ni av alternativene fra silingsfasen ble grundigere vurdert. Vurderingene tok utgangpunkt i kriterier basert p\u00e5 m\u00e5lene for bybanen. M\u00e5lene og kriteriene som l\u00e5 til grunn for vurderingene er gjengitt i forrige kapittel. De vurderte alternativene er delt i tre grupper (se Figur 4): \u2022 A-alternativ med lang tunnel under Bergen sentrum \u2022 B-alternativ med tras\u00e9 i Peter Motzfeldts gate \u2022 C-alternativ som i st\u00f8rre grad g\u00e5r i dagen gjennom sentrum 10 Figur 4 - Oversikt over de vurderte alternativene fra tunnelutredningen 2021 A-alternativene A-alternativene har dyp tunnel og underjordisk holdeplass i fjell under sentrum. I de ulike variantene rampes bybanetraseen ned i Kaigaten (2A, 2AV), Fj\u00f8sangerveien (2AF), eller i Christies gate (2AL). 11 A-alternativene ble ikke anbefalt videref\u00f8rt i tunnelutredningen p\u00e5 bakgrunn av h\u00f8yere kostnader kombinert med d\u00e5rligere m\u00e5loppn\u00e5else, s\u00e6rlig knyttet til inngrep i viktige byrom, kompleks anleggsgjennomf\u00f8ring og risiko for grunnvannssenkning med p\u00e5f\u00f8lgende konsekvenser for automatisk fredete kulturminner og ustabil grunn. B-alternativene B-alternativene bygger p\u00e5 2Ab-alternativet fra KU 2013 med holdeplass i Kaigaten og tras\u00e9 videre i Peter Motzfeldt gate. Det opprinnelige alternativet ble videreutviklet med tre andre alternativer med tras\u00e9 i Peter Motzfeldts gate som ble vurdert \u00e5 ha lavere kostnader og bedre betjening av sentrum. B-alternativene f\u00f8lger Kaigaten i dagen og svinger inn Peter Motzfeldts gate. Alternativene ramper seg ned i Peter Motzfeldts gate og g\u00e5r inn i kulvert her (2B1 og 2B3), eller fortsetter i dagen frem til Heggebakken (2B2). Holdeplass plasseres enten under bakken i Nygaten (2B1), holdeplass i dagen i Nygaten (2B2) eller delvis nedsenket holdeplass i Peter Motzfeldts gate (2B3). I utredningen ble 2B2 vurdert \u00e5 v\u00e6re det beste B-alternativet n\u00e5r det gjelder bl.a. konsekvenser for kulturmilj\u00f8, betjening av sentrum, drifts- og investeringskostnader, og inngrep i bygg. Det beste B-alternativet (2B2) ble sammenliknet med det beste C-alternativet og ble forkastet p\u00e5 bakgrunn av d\u00e5rligere betjening av sentrum og overgang til buss. Hovedargumentene var at 2B2 hadde lavere passasjergrunnlag og d\u00e5rligere tilgjengelighet til m\u00e5lpunkt i sentrum. Holdeplass i Nygaten n\u00e5r 41 % av sentrumskjernen p\u00e5 5 minutt, mens holdeplassene i 2C1 (Kaigaten og Allehelgensgate) n\u00e5r 68 % av sentrumskjernen p\u00e5 5 minutt. 2C1 har ogs\u00e5 noe lavere kostnader enn 2B2, og bedre overgangsmuligheter mellom buss og bane. C-alternativene 2C1, med trase i dagen i Kaigaten, Christies gate, Allehelgens gate og Nygaten til kulvert og tunnel i Heggebakken, ble vurdert som det beste tunnelalternativet samlet sett og var alternativet som ble utredet i tunnelutredningen 2021. Sammenliknet med B-alternativene hadde 2C1 bedre tilgjengelighet til m\u00e5lpunkt i sentrum. Selv om B-alternativene har kortere kj\u00f8retid gjennom sentrum, vil mye av tidsgevinsten spises opp av lengre gangtid til m\u00e5lpunkt. C-alternativet s\u00f8rget ogs\u00e5 for bedre overgangsmuligheter til buss i Christies gate og Olav Kyrres gate. N\u00e5r det gjelder vegtrafikk, bussdrift og sykkell\u00f8sninger ble 2B2 vurdert som noe bedre enn 2C1 p\u00e5 grunn av en mindre anstrengt situasjon i Christies gate og god mulighet for sykkell\u00f8sninger i Allehelgens gate og Nygaten. Begge alternativene har store konflikter med kulturmilj\u00f8, men n\u00e6rf\u00f8ring med det fredede Manufakturhuset og en verneverdig steinkjeller i Peter Motzfeldts -gate 3, gj\u00f8r at 2B2 ble vurdert \u00e5 ha st\u00f8rre konflikter enn C-alternativet. Underjordisk holdeplass Alle de vurderte B- og C-alternativene har tunnelinnslag i omr\u00e5det ved Heggebakken og underjordisk holdeplass i fjell bak \u00d8vregaten. I forrige tunnelutredning ble plasseringen av holdeplass inne i fjellet vurdert som l\u00f8sbart, men det var utfordringer knyttet til plasseringer av utgangstunneler og adkomstbygg. Det ble lagt til grunn to fullverdige publikumsinnganger av hensyn til tilgjengelighet og krav til r\u00f8mningsvei. 12 Det ble vurdert alternative plasseringer av publikumsinnganger ved Korskirkeallmenningen, Vetrlidsallmenningen ved Fl\u00f8ibanen, St\u00f8legaten/Steinkjellergaten, og utganger i \u00d8vregaten ved enten Lodin Lepps gate, Koren Wibergs plass, Mariakirken/Nirvana kebab eller \u00d8vre dreggsallmenning. Samtlige plasseringer har utfordringer med tanke p\u00e5 kulturmilj\u00f8, og alle adkomstl\u00f8sningene ber\u00f8rer omr\u00e5der med fredet middelaldergrunn. Inngrep og rystelser i grunnen kan f\u00f8re til senking av grunnvannsniv\u00e5et som bidrar til nedbryting av kulturlag og setningsskader p\u00e5 bygulv og bygninger. Tiltak innenfor den definerte buffersonen til verdensarvstedet Bryggen kan ogs\u00e5 ha uheldige visuelle virkninger. Med hensyn p\u00e5 tilgjengelighet og betjening av sentrum arbeidet man videre med to innganger i \u00d8vregaten ved Mariakirken og Lodin Lepps gate. Alternativer i Sandviken Planprogrammet Ulike varianter skal vurderes n\u00e6rmere gjennom Sandviken. I prinsippet kan banen g\u00e5 i dagen (med konsekvenser for annen trafikk og arealbruk), i fjellet (mer som en T-bane, med \u00f8kning av kostnader) eller en kombinasjon.. Fem l\u00f8sninger er anbefalt videref\u00f8rt: \u2022 C1 Tunnel til Sandviken Brygge og deretter tunnel til NHH. Hele Sj\u00f8gaten unng\u00e5s. Holdeplasser blir stort sett i fjell, med unntak av Sandviken Brygge. Plassering og l\u00f8sning av holdeplasser m\u00e5 vurdere n\u00e6rmere. \u2022 C2 Tunnel til Sandviken Brygge, tunnel til Nyhavn, og deretter tunnel til NHH. Som A, men med holdeplass ved Nyhavn. Plassering av dette stoppet skal vurderes ogs\u00e5 n\u00e6rmere Sandviken Sykehus \u2022 C3 Dagl\u00f8sning i Sj\u00f8gaten. Bybanen legges i Sj\u00f8gaten med trafikkstyring for \u00e5 kontrollere fremkommelighet. Konsekvenser og avb\u00f8tende tiltak for biltrafikk samt arealer til g\u00e5ende og syklende m\u00e5 vises. Holdeplasser i dagen kan ligge p\u00e5 Slaktehustomten, Sandvikstorget og ved Sandviken Brygge. Plassering og l\u00f8sning av holdeplasser skal vurderes n\u00e6rmere i konsekvensutredningen. \u2022 C4 Tunnell\u00f8sninger, med holdeplasser i tunnel. Bybanen legges i en lang tunnel fra sentrum til NHH. Plassering av holdeplasser m\u00e5 klargj\u00f8res. \u2022 C5 Forlenging av Fl\u00f8yfjellstunnelen til Eidsv\u00e5g, med Bybanen i dagens veigrunn i \u00c5sanevegen/Hellevegen og Eidsv\u00e5g eller \u00d8vre Ervik. E39 legges om ved at Fl\u00f8yfjellstunnelen forlenges til Eidsv\u00e5g. En slik l\u00f8sning vil kunne frigj\u00f8re dagens veigrunn i \u00c5sanevegen/Hellevegen og Eidv\u00e5gstunnelen til Bybanen og hovedtrase for sykkel. Det vil ogs\u00e5 kunne bli mulig \u00e5 f\u00e5 et lokalveisystem i Ytre Sandviken, noe som mangler i dag og f\u00f8rer til at all biltrafikk blir tvunget ut p\u00e5 overordnet veinett (E39). 13 Amalie Skrams veg kan v\u00e6re en mulig trase for Bybanen i dette alternativet. Trafikale l\u00f8sninger og konsekvenser m\u00e5 klarlegges og holdeplasser plasseres. Alternativer fra konsekvensutredningen \u2013 2013 Det er vurdert en rekke alternativer for Bybanens trase gjennom Sandviken. I arbeidet med konsekvensutredningen ble det tatt utgangspunkt i alternativene som vist i planprogrammet og videre utvikling av disse.. Det er utf\u00f8rt et omfattende arbeid med vurdering av alternativer av Multiconsult for Bergen kommune i 2010, som er grunnlag for de alternativer som er presentert i planprogrammet. Konsekvensutredningen gikk bredt ut i \u00e5 vurdere mulige traseer for \u00e5 sikre at gode l\u00f8sninger ikke ble oversett, og for \u00e5 dekke opp de form\u00e5l banen skal dekke og de hensyn som skal ivaretas. Traseene i utredningen er optimalisert for en best mulig l\u00f8sning for hensikten med hvert alternativ. I Sandviken kan alternativene fra konsekvensutredningen deles i tre hovedgrupper: \u2022 Dagl\u00f8sning langs Sj\u00f8gaten (alt 1B, variant a b og c) \u2022 Lang tunnel (alt 2B, variant a og b) \u2022 Bane i \u00c5sanevegen, med forlengelse av Fl\u00f8yfjellstunnelen (Alt 3 a og b) Hovedform\u00e5let med alternativene i Sj\u00f8gaten er betjening av Sandviken med god tilgjengelighet og integrert i bybildet, samtidig som en vektlegger flatedekning og byutvikling. Forlengelse av Fl\u00f8yfjellstunnelen til Eidsv\u00e5g \u00e5pner for \u00e5 bruke dagens motorvei i Ytre Sandviken til bybanetrase, lokalveg og sykkeltrase. Bruk av dagens motorvei til bybanetrase kan knyttes til to varianter i s\u00f8ndre del av Sandviken. Den ene varianten er en tunnell\u00f8sning fra Sentrum til Amalie Skramsvei (alt 3Ba) med samme tunnell\u00f8sning mot sentrum som i alternativ 2B. Den andre muligheten er \u00e5 legge bybanetraseen i Sj\u00f8gaten (alt 3Bb) som i alternativ 1Ba og b. Forlengelse av Fl\u00f8yfjellstunnelen inneb\u00e6rer at gjennomgangstrafikken flyttes inn i tunnel mens Bybanen og lokaltilknyttet trafikk overtar veiarealet i dagen. Dette er et eget prinsipp med potensielt positive effekter lokalt. Begge disse alternativene videref\u00f8res i utredningen. Alternativ fra innspillskonferansen P\u00e5 innspillskonferansen 16.04.2024 ble det presentert flere alternativer til bybanetras\u00e9 gjennom sentrum; 14 \u2022 Alternativ i Peter Motzfeldts gate: Flere innledere p\u00e5 innspillskonferansen 16. april, blant annet Stiftelsen Bryggen og Bryggens venner, pekte p\u00e5 et tunnelalternativ med tras\u00e9 fra Kaigaten inn i Peter Motzfeldts gate. Disse forslagene tilsvarer varianter 2B og 2BV-alternativene fra tunnelutredningen fra 2021. \u2022 Alternativ under sentrum: Gruppen Bergen sentrum 2050 pekte p\u00e5 muligheten for en lang bybanetunnel i fast fjell fra N\u00f8stet til Eidsv\u00e5g med en u-sving under sentrum. Holdeplasser ble foresl\u00e5tt under Torgallmenningen, og i fjellet bak Fjellsiden og Sandviken. Konsepter med lang tunnel under sentrum ble ogs\u00e5 vurdert i tunnelutredningen fra 2021 (A-alternativene). \u2022 Alternativ p\u00e5 fylling over V\u00e5gen: Kryssing av V\u00e5gen p\u00e5 fylling/bro ble lansert p\u00e5 innspillsm\u00f8tet som et alternativ til b\u00e5de tunnel og dagl\u00f8sning. Et slikt alternativ ble ogs\u00e5 vurdert i konsekvensutredningen fra 2013. Da ble det vurdert at en bro/fylling over V\u00e5gen vil v\u00e6re i stor konflikt med verdensarven p\u00e5 Bryggen og true verdensarvstatusen. Bryggens kontakt med sj\u00f8en og mulighet for b\u00e5ttrafikk inn til kaifronten er et grunnleggende aspekt ved de kulturhistoriske verdiene i V\u00e5gen. P\u00e5 bakgrunn av dette gikk man ikke videre med dette konseptet. \u2022 Alternativ med dagl\u00f8sning i Sandviken: Det ble presentert en alternativ l\u00f8sning i Sandviken hvor bybanetras\u00e9en kommer ut i Sj\u00f8gaten med holdeplass i dagen ved slaktehustomten eller Sandvikstorget. Ulike dagalternativ i Sandviken ble vurdert ifm. KU 2013 og tilleggsutredning for Sandviken fra 2016. Bystyret har tidligere valgt bort dette alternativet til fordel for en tunnell\u00f8sning i Sandviken, blant annet grunnet fordelene knyttet til \u00e5 forlenge fl\u00f8yfjellstunnelen og redusere trafikkbelastningen i Sandviken. \u2022 Dagalternativet: Flere av innleggsholderne pekte p\u00e5 dagalternativet med bybane i dagen via Torget og Bryggen. Dette er imidlertid den l\u00f8sningen som er regulert og som tunnelalternativet skal sammenliknes med. Det kan likevel v\u00e6re aktuelt med supplerende analyser for dagalternativet for \u00e5 f\u00e5 et godt sammenlikningsgrunnlag. Alternativt forslag fra Vestland Fylkeskommune Byr\u00e5det har hatt dialog med fylkesordf\u00f8rer og fylkesdirekt\u00f8r i Vestland fylkeskommune, og har der diskutert muligheten for heller \u00e5 legge en optimalisert versjon av traseen fra tunnelutredningen i 2021 til grunn for det videre arbeidet. Forslaget til denne kompromissl\u00f8sningen mellom fylket og kommunen, presenteres som en egen sak til Bystyret, men g\u00e5r i hovedtrekk ut p\u00e5 at Bergen kommune starter regulering av en trase basert p\u00e5 utredningen fra 2021, men med justeringer som er n\u00f8dvendige b\u00e5de for \u00e5 minimalisere risiko, og som gir st\u00f8rre trygghet for at prosjektet er \u00f8konomisk realiserbart. Den foresl\u00e5tte tunneltras\u00e9en for bybanelinjen mot \u00c5sane g\u00e5r i dagen langs Kaigaten, Christies gate, Allehelgens gate og Nygaten, med tunnelinnslag i omr\u00e5det ved Heggebakken. Den sentrale holdeplassen for linjen s\u00f8kes lagt til Christies gate, alternativt Allehelgens gate, for \u00e5 sikre best mulig kollektivdekning og overgangsmulighet i sentrum. Videre er det foresl\u00e5tt at den planlagte holdeplassen i fjell bak \u00d8vregaten, som for fylkeskommunen representerer en uakseptabel risiko pga. faren for grunnvannsinntrenging, tas ut av planen. Det kan til erstatning vurderes et nytt, underjordisk stopp lengre nord, i omr\u00e5det ved Sverresborg. Traseen foresl\u00e5s ogs\u00e5 justert til \u00e5 ha tunnellutslag i Sj\u00f8gaten i n\u00e6rheten av Slaktehustomten. Underjordisk stopp under Sandvikskirken utg\u00e5r dermed. Dette forslaget inneholder nye og kostnadsbesparende tiltak for \u00e5 komme videre med planleggingen av tunnel. Fylkets initiativ har v\u00e6rt at partene arbeider sammen for videre \u00e5 15 utrede tras\u00e9en slik den er angitt over. For \u00e5 redusere risiko for Bryggen foresl\u00e5s det \u00e5 flytte den underjordiske holdeplassen bak \u00d8vregaten lenger nord, til omr\u00e5det ved Sverresborg/ Koengen. Det nye stoppet kan muligens ha inngang i omr\u00e5det ved Dr. Wiesner og ved Sandbrogaten. P\u00e5 Sandviksiden kan man vurdere \u00e5 legge traseen i Sj\u00f8gaten med tunnel- utslag ved slaktehustomten. Ved \u00e5 legge en slik tras\u00e9 til grunn kan man redusere kostnader, og gjennom tidligere realisering opprettholde kompetansemilj\u00f8et i fylkeskommunen. Kriterier M\u00e5l og kriterier for Bybanen og byggetrinn 5 M\u00e5lsettingen for bybanen er i likhet med alle foreg\u00e5ende byggetrinn at: \u2022 Bybanen skal styrke bymilj\u00f8et \u2022 Bybanen skal gi en trygg og effektiv reise Kriteriene som har ligget til grunn for vurderinger av ulike alternativer for alle byggetrinn og for forslag til samlet bybanenett er basert p\u00e5 visjonene og m\u00e5lene for Bybanen. Disse er gjengitt i planprogrammet for Bybanen til \u00c5sane: \"Bybanen i Bergen introduserer et nytt, synlig element i bybildet og et nytt transporttilbud. Som del av byen og bystrukturen skal banen bidra til god byutvikling. Bybanen skal v\u00e6re hovedstammen i kollektivsystemet og gi kvalitet og konkurransekraft til byens kollektivtransporttilbud. Bybanen skal bidra til den gode byen og den gode reisen.\" P\u00e5 bakgrunn av m\u00e5lene for Bybanen er f\u00f8lgende sett med m\u00e5l for byggetrinn 5 utarbeidet: Bybanen skal styrke bymilj\u00f8et ved \u00e5: - bygge opp under m\u00e5l for byutviklingen - bidra til milj\u00f8vennlig byutvikling - v\u00e6re et synlig og integrert identitetsskapende element i bymilj\u00f8et - bidra til effektiv ressursbruk Bybanen skal gi en trygg og effektiv reise ved \u00e5: - v\u00e6re trafikksikker - gi forutsigbarhet mht reisem\u00e5l og reisetid - ha sikker regularitet og h\u00f8y frekvens - ha h\u00f8y prioritet, fremkommelighet og uhindret kj\u00f8ring - ha en linjef\u00f8ring som gir h\u00f8y fremf\u00f8ringshastighet - gi gode overgangsmuligheter med andre kollektivreiser, fotgjengere, syklister og bilister - ha holdeplasser med god tilgjengelighet - v\u00e6re \u00f8konomisk \u00e5 drive og \u00e5 vedlikeholde Kriteriesettet som er brukt i tidligere alternativvurderinger i arbeidet med byggetrinn 5 bygger p\u00e5 disse m\u00e5lene. I den forrige tunnelutredningen ble alternativene vurdert etter f\u00f8lgende evalueringskriterier: Styrke bymilj\u00f8et: 16 - Byromskvalitet og gangakser - Tilgjengelighet Trygg og effektiv reise: - Trafikksystem i sentrum - Kostnader - Reisetid - Driftsopplegg for kollektivtransport, bybane og buss - Konfliktniv\u00e5 mot kulturmilj\u00f8 - Gjennomf\u00f8rbarhet Innspill til kriterier fra innspillskonferansen P\u00e5 innspillskonferansen 16. april 2024 var innlederne bedt om \u00e5 komme med innspill til hvilke kriterier tilleggsutredningen b\u00f8r ta utgangspunkt i. Kort oppsummert ble f\u00f8lgende kriterier spilt inn: \u2022 Kostnader: Mange av innlederne legger vekt p\u00e5 kostnader ved en Bybanetunnel. Det gjelder kostnader knyttet til utbyggingen, men flere er ogs\u00e5 opptatt av driftskostnadene. Andre er opptatt av at ogs\u00e5 samfunns\u00f8konomiske ringvirkninger m\u00e5 tas hensyn til i valg av alternativ, blant annet med tanke p\u00e5 konsekvenser for n\u00e6ringsdrivende i sentrum i anleggsfasen, framtidig byutvikling, og risiko for forsinkelser i bybaneprosjektet ellers. \u2022 Risikoh\u00e5ndtering: Flere innledere nevner behovet for en grundig risikovurdering knyttet til geologi, grunnforhold og kulturlag. \u2022 Tilgjengelighet, reisetid og kollektivsystem: Flere innledere er opptatt av at tilleggsvurderingen for tunnel m\u00e5 legge vekt p\u00e5 l\u00f8sninger som gir et helhetlig kollektivsystem som er tilgjengelig og effektivt. Total reisetid, og god dekning av m\u00e5lpunkt i sentrum, er kriterier som flere trekker fram. Tilgjengelighet i form av kort gangtid (ev. effektive tilbringersystemer som heis/rullefortau) er viktig. Mange er opptatt av koblingene til de eksisterende bybanelinjene, og mulig framtidig kobling mot Dokken og Laksev\u00e5g. \u2022 Byrom og byliv: De fleste er opptatt av at utredningen m\u00e5 legge vekt p\u00e5 hensynet til byliv i sentrum, og p\u00e5 Bryggen og Torget spesielt. Flere trekker fram at l\u00f8sninger for bybanen m\u00e5 bidra til \u00e5 redusere trafikken i sentrum og gj\u00f8re bryggen bilfri. Hensyn til g\u00e5ende, turisme, og store arrangementer ble framhevet. \u2022 Tillit: Det kom flere innspill som handlet om at tilleggsutredningen m\u00e5 v\u00e6re uavhengig av tidligere utredninger og arbeid med reguleringsplanen for bybanetras\u00e9en. Den nye utredningen m\u00e5 v\u00e6re \u00e5pen og transparent for \u00e5 skape tillit til prosessen. \u2022 Sammenlikningsgrunnlaget: Samtidig som mange innspill pekte p\u00e5 den forest\u00e5ende tilleggsutredningen, var mange opptatt av behovet for et godt sammenlikningsgrunnlag for \u00e5 vurdere alternativer opp mot hverandre. Det pekes p\u00e5 behov for supplerende vurderinger ogs\u00e5 for dagalternativet, knyttet til kostnader, grunnforhold og kulturlag. 17 Gjennomgang av kriteriene Under gjennomg\u00e5s kriteriene med hensyn p\u00e5 hvilke elementer som har v\u00e6rt vektlagt innenfor de ulike kriteriene og eventuelt behov for justeringer som er blitt avdekket i forprosjektet. Hensikten med evalueringskriteriene er \u00e5 finne fram til det beste alternativet i lys av m\u00e5lene for Bybanen, der et av m\u00e5lene er at Bybanen skal bygge opp under byutviklingen. Kriteriene som er benyttet i tidligere vurderinger er gjennomg\u00e5tt i lys av endrete forutsetninger, f\u00f8ringer fra byr\u00e5dssak 1130/24, og innspill fra innspillskonferansen. Etter gjennomgangen i forprosjektet er det ikke kommet fram tungtveiende argumenter for at en oppdatert versjon basert p\u00e5 de samme kriteriene ikke kan gi et godt utgangspunkt ogs\u00e5 for vurderingene i den forest\u00e5ende tilleggsutredningen. Det er kommet fram innspill til nye kriterier i forbindelse med innspillskonferansen. Vurderingene i byr\u00e5dssak 16. mai (1130/24) har peker ogs\u00e5 p\u00e5 behovet for oppdaterte tilleggskriterier og en justering av vektleggingen av enkelte aspekter som har f\u00e5tt \u00f8kt oppmerksomhet siden arbeidet med byggetrinn 5 startet. Byromskvalitet og gangakser Kriteriet knyttes til m\u00e5l for byutviklingen forankret i visjonen om \u00abG\u00e5byen\u00bb fra kommuneplanens samfunnsdel fra 2015, arkitekturstrategien, g\u00e5- og sykkelstrategi, med mer. I disse er attraktivitet og byliv vektlagt. Indikatorer som er benyttet for dette kriteriet er: - Bidrar tiltaket til \u00f8kt kvalitet eller forringelse? - \u00c5pner alternativet for \u00e5 etablere nye attraktive byrom? - Skaper tiltaket barrierer? - P\u00e5virker tiltaket mulighet for trygg og attraktiv ferdsel for g\u00e5ende og syklende i sentrum? Temaet ber\u00f8rer ogs\u00e5 Bybanens synlighet og i hvilken grad skisserte holdeplasser gir et enkelt og intuitivt tilbud til brukere av byen. Alternativenes p\u00e5virkning p\u00e5 kvalitet p\u00e5 byrommene b\u00f8r fortsatt v\u00e6re viktig \u00e5 vurdere i tilleggsutredningen. Hver kollektivreise begynner og slutter med en reise til fots, og kvalitetene p\u00e5 gangaksene er viktig for den samlede reiseopplevelsen. Barrierer b\u00f8r unng\u00e5s, og det b\u00f8r sikres trygg og attraktiv ferdsel for g\u00e5ende og syklende i sentrum. Hensynet til byliv og g\u00e5ende ved Torget og Bryggen ble ogs\u00e5 trukket fram av mange p\u00e5 innspillskonferansen. Kvalitet p\u00e5 byrommene i sentrum vil v\u00e6re en sentral del av vurderingen av alternativene. Samtidig b\u00f8r alternativene i st\u00f8rre grad vurderes opp imot gjennomf\u00f8rbarhet for byromsoppgradering, og hva som faktisk er realistisk \u00e5 legge inn i prosjektet med hensyn til finansiering. I tidligere sammenlikninger av ulike tras\u00e9alternativer har det som en del av kriteriet om byromskvalitet v\u00e6rt lagt stor vekt p\u00e5 Bybanens og holdeplassenes synlighet i bybildet, og Bybanens funksjon som et identitetsskapende element for Bergen. Snart 14 \u00e5r etter \u00e5pningen av f\u00f8rste byggetrinn er imidlertid Bybanen sv\u00e6rt godt kjent og har en etablert merkevare. Bybanen er en naturlig del av Bergensernes reisehverdag og har hatt en enorm vekst i antall p\u00e5stigninger siden \u00e5pningen. M\u00e5lsetningen er god, men samtidig er det trangt i 18 sentrum og det er andre elementer som ogs\u00e5 bidrar til byliv og skaper attraktive og funksjonelle plasser, parker, og gatel\u00f8p. Bybane i dagen skaper ogs\u00e5 barrierer og alternativer som bidrar til h\u00f8y arkitektonisk og funksjonell kvalitet, med minst mulig barrierevirkninger kan i st\u00f8rre grad stimulere til byliv. Merkevarebygging er viktig, men det er viktigere \u00e5 vurdere i hvilken grad ulike tras\u00e9alternativer bygger opp under byutviklingen. Tilgjengelighet Tilgjengelighet handler om reisepotensialet, alts\u00e5 hvor mange reiser til og fram sentrumskjernen, boliger og arbeidsplasser Bybanen vil betjene. Analysene for den forrige tunnelutredningen har tatt utgangspunkt i 5 minutter gangtid fra holdeplass, inkludert tiden det tar \u00e5 komme seg fra plattform til gateniv\u00e5. Indikatoren vurderer i hvilken grad tiltaket gir tilgjengelighet til viktige m\u00e5lpunkt i sentrum. Tilgjengelighet for de reisende til m\u00e5lpunkt, b\u00e5de i sentrum og langs bybanelinjen, er avgj\u00f8rende for at Bybanen skal v\u00e6re et h\u00f8ykvalitets kollektivtilbud. Passasjergrunnlaget er viktig for \u00e5 si noe om hvor mange som vil bruke banen i lang tid framover. Beregninger av passasjertilfang, og tilgjengelighet til m\u00e5lpunkt vil derfor v\u00e6re viktig i sammenlikning av alternativer ogs\u00e5 i tilleggsutredningen. I tillegg til beregning av passasjergrunnlaget p\u00e5 bakgrunn trafikkmodelleringen, og antall bosatte, ansatte og publikumsfunksjoner innenfor 5 minutters gangtid fra holdeplassene, kan reisevaneunders\u00f8kelser si noe om hvor folk faktisk reiser til og fra. Siden forrige tunnelutredning er det publisert nye reisevaneunders\u00f8kelser, og tilleggsutredningen b\u00f8r unders\u00f8ke om den nye reisevaneunders\u00f8kelsen bidrar til endring av forutsetningene. P\u00e5 innspillskonferansen ble det ogs\u00e5 trukket fram at digitale reisedata kan brukes for \u00e5 belyse planlegging av kollektivsystemene bedre enn tradisjonelle metoder. Trafikksystemet i sentrum Kriteriet handler om samspillet mellom Bybanen, det \u00f8vrige kollektivsystemet og andre trafikantgrupper, og hvordan alternativet p\u00e5virker forholdene for andre trafikantgrupper i sentrum. Flere av evalueringskriteriene er knyttet til hvordan Bybanen bidrar til et trygt og attraktivt transportsystem. Dette handler blant annet om hvordan trafikken i sentrum kan l\u00f8ses for de ulike alternativene. Det m\u00e5 sikres tilgjengelighet til viktige m\u00e5lpunkter for ulike trafikantgrupper, og tilstrekkelig beredskap for utrykning. P\u00e5 innspillskonferansen ble muligheten for \u00e5 fjerne gjennomgangstrafikken fra Torget og Bryggen l\u00f8ftet fram som viktige kriterier for et bybanealternativ. Prinsippene i trafikkplan sentrum er gjeldende for alle alternativene, s\u00e5 det b\u00f8r i det videre arbeidet fokuseres mer p\u00e5 forskjellene i fremkommelighet i sentrum mellom de ulike l\u00f8sningene. Ulikhetene i fremkommelighet b\u00e5de for g\u00e5ende, syklende, kollektivtransporten, varelevering, n\u00e6ringstransport og personbil b\u00f8r komme tydelig frem. Dette vil v\u00e6re viktige innspill og avgj\u00f8rende for det videre arbeidet med \u00e5 utf\u00f8re samfunns\u00f8konomisk analyse og belyse de faktiske konsekvensene for sentrum og n\u00e6ringslivet. I vurderingen av trafikksystemet i sentrum er muligheten for redusert trafikk av busser og biler (samt behov for parkering) i byn\u00e6re str\u00f8k sentralt. Dette er i tr\u00e5d med grepet i Trafikkplan sentrum, som bygger p\u00e5 \u00e5 flytte gjennomgangstrafikken til en forlenget og 19 oppgradert Fl\u00f8yfjelltunnel. For \u00e5 kunne gjennomf\u00f8re disse grepene er det avgj\u00f8rende at det i Fl\u00f8yfjellstunnelen blir mulig \u00e5 kj\u00f8re toveis trafikk i hvert av l\u00f8pene. Dette vil styrke beredskapsl\u00f8sningene ved planlagte stenginger. Innf\u00f8ring av trafikkplan sentrum og oppgradering av Fl\u00f8yfjelltunnelen er et premiss for at gjennomgangstrafikken kan flyttes ut av sentrum. For at en tunnell\u00f8sning skal gi et godt sammenlikningsgrunnlag for dagl\u00f8sningen, m\u00e5 ogs\u00e5 de ulike alternativenes p\u00e5virkning p\u00e5 de helhetlige trafikkl\u00f8sningene for sentrum v\u00e6re en del av utredningen. Der areal til banetrase ledes bort fra gategrunnen vil det naturligvis v\u00e6re bedre plass til \u00e5 optimalisere l\u00f8sningen for hovedsykkelruten gjennom sentrum. Forrige tunnelutredning konkluderte med at kostnaden til sykkell\u00f8sning ville bli omtrent lik for b\u00e5de dag- og tunnelalternativet. Sykkell\u00f8sning gjennom sentrum har imidlertid vesentlig lavere kompleksitet enn en l\u00f8sning hvor bane og sykkel g\u00e5r side om side. Det vil derfor v\u00e6re hensiktsmessig \u00e5 vurdere p\u00e5 nytt hvilke kostnadselementer som utl\u00f8ses av vedtatt l\u00f8sning for bybanetrase, og hvilke elementer som utl\u00f8ses av sykkell\u00f8sning alene. Trygghet for byens befolkning og tilreisende er sv\u00e6rt viktig og et element som b\u00f8r veie tungt i valg av l\u00f8sning. De siste \u00e5rene har vi opplevd flere ulykker i Bergen der Bybanen og myke trafikanter har v\u00e6rt involvert, med tragisk utfall. Bybanef\u00f8rere rapporterer ogs\u00e5 om at det ofte oppst\u00e5r farlige situasjoner langs dagens bybanelinjer. Det h\u00f8ye antallet alvorlige ulykker tyder p\u00e5 at trafikksikkerhet for myke trafikanter b\u00f8r veie tyngre enn tidligere i vurderingen av ulike banealternativ. I utformingen av banetras\u00e9en og holdeplasser m\u00e5 man ogs\u00e5 ta h\u00f8yde for at myke trafikanter er en sammensatt gruppe som inkluderer syns- og h\u00f8rselhemmede, rullende trafikanter, eldre, barn, og personer p\u00e5virket av alkohol. Kostnader I tidligere sammenstilling av alternativer er det gjort en vurdering av kostnader. Omr\u00e5det det ble vurdert kostnader for i tunnelutredningen i 2021 ble estimert fra det punktet der alternativet kobler seg p\u00e5 eksisterende banestruktur til og med holdeplass i fjell mellom Sentrum og Sandvikskirken. Investeringskostnadene ble estimert basert p\u00e5 enhetspriser fra ANSLAG-prosessen for byggetrinn 5, og estimerte kostnader til innl\u00f8sning av eiendommer. Det er ogs\u00e5 gjort en overordnet vurdering av niv\u00e5 p\u00e5 driftskostnader basert p\u00e5 erfaringstall for l\u00f8pemeterpriser for bane i dagen og tunnel, og antall holdeplasser i fjell og i dagen. Kostnader er et sv\u00e6rt viktig evalueringskriterium. P\u00e5 innspillskonferansen pekte flere p\u00e5 at b\u00e5de anleggs- og driftskostnader ved ulike alternativer b\u00f8r v\u00e6re avgj\u00f8rende for valg av l\u00f8sninger. Flere pekte ogs\u00e5 p\u00e5 behovet for supplerende samfunns\u00f8konomiske vurderinger knyttet til blant annet \u00f8konomiske ringvirkninger for n\u00e6ringslivet, b\u00e5de i anleggsperioden og etter Bybanen st\u00e5r ferdig. I sammenligningen av kostnadene for dag og tunnelalternativet i 2021 ble kostnadsmetodikken og kalkyleverkt\u00f8yet Anslag er brukt. Anslaget for tunnel tok utgangspunkt i felles startsnitt i Kaigaten og gjaldt strekningen frem til et felles grensesnitt i tunnelen under indre Sandviken/Skuteviken. Anslag og er en vel utpr\u00f8vd og egnet metodikk for beregning av kostnader, og er utviklet og brukt i forbindelse med samferdselsprosjekter for Statens vegvesen. 20 Kostnadene i anslaget beregnet etter erfaringspriser for de ulike kostnadselementene, og kostnadsvariasjoner ble diskutert i en ekspertgruppe med ferske erfaringer fra byggeprosjekter. Ekspertgruppen besto av en gruppe p\u00e5 til sammen 14 representanter fra Statens Vegvesen, Vestland fylkeskommune, Norconsult, Cowi og Bergen kommune. Det beregnes ogs\u00e5 et p\u00e5slag for usikkerhet. Det er benyttet samme usikkerhet for kostnadsoverslaget b\u00e5de dagalternativet og tunnelalternativet. Kostnadene for dagalternativet ble beregnet i juni 2020, og kostnadsoverslagene var basert p\u00e5 at det skulle v\u00e6re minimum 70 prosent sannsynlighet for \u00e5 ligge innenfor det intervallet som bestemmes av n\u00f8yaktighetsgrensene som er satt for de ulike planniv\u00e5ene, i dette tilfelle alts\u00e5 \u00b120 prosent. Tabell 1 - Kostnadsestimat fra sammenligning av kostnader dag og tunnelalternativ 2021 Rapporten \u00abSammenstilling kostnader for dag og tunnelalternativ gjennom sentrum\u00bb fra 2021, baserer seg p\u00e5 anslaget som ble utf\u00f8rt for tunnelalternativet. I rapporten vurderes dagalternativet og tunnelalternativet \u00e5 ha tiln\u00e6rmet samme sum kostnad for tiltak p\u00e5 gategrunn gjennom sentrum. Dette er forklart med at det i tunnelalternativet skal bygges sykkelfelt langs nesten alle de samme gatene som bybanetraseen gjennom sentrum i dagalternativet. Det er i rapporten videre vurdert som sannsynlig at det for bygging av sykkelfeltene vil bli n\u00f8dvendig \u00e5 skifte ut masser og mindre infrastruktur noenlunde til samme dybde som for dagalternativet. Etter ny gjennomgang av grunnlagsmaterialet virker det naturlig at kostnadene blir relativt like dersom man forutsetter at like mye teknisk infrastruktur i bakken m\u00e5 skiftes ut, uavhengig om det g\u00e5r bane der eller ikke. Kostnadene til utskifting av infrastruktur og masseutskifting er i dagalternativet fordelt mellom bane og sykkel, men om bare sykkelvegen bygges vil hele kostnaden m\u00e5tte tilfalle sykkelprosjektet. Det kan imidlertid stilles sp\u00f8rsm\u00e5l ved om en sykkelvei alene vil utl\u00f8se like store krav til utskifting av teknisk infrastruktur som bane og sykkel til sammen. En del av den tekniske infrastrukturen m\u00e5 uansett skiftes, men en del er ogs\u00e5 vurdert \u00e5 m\u00e5tte skiftes eller flyttes p\u00e5 grunn av at den vil v\u00e6re vanskelig \u00e5 skifte ut etter at skinner er lagt og bybanen satt i drift. En l\u00f8sning med kun sykkel vil ikke legge de samme begrensingene. Det b\u00f8r derfor i det videre arbeidet gj\u00f8res en ny vurdering p\u00e5 hvilke kostnadselementer som blir utl\u00f8st av sykkell\u00f8sning alene uten bane. 21 Det er imidlertid kostnadene ved tunnel, og underjordisk holdeplass med utganger, som utgj\u00f8r den store forskjellen mellom alternativene. I utredningen fra 2021 l\u00e5 tunnelen dypt og under grunnvannniv\u00e5. Slik traseen l\u00e5 var det n\u00f8dvendig \u00e5 redusere faren for drenering av grunnvann via tunnelen med p\u00e5f\u00f8lgende senkning av grunnvannsniv\u00e5et i V\u00e5gsbunnen og Bryggen. Det ble derfor i anslaget lagt inn kostnader til vanntett utst\u00f8ping av tunnelen, stasjonshallen og tilf\u00f8rselstunnelene langs den mest s\u00e5rbare delen av sentrum og Bryggen, og det ble ogs\u00e5 lagt til risikotillegg til denne kostnaden. Tunnelalternativet hadde ogs\u00e5 st\u00f8rre kostnader knyttet til grunnerverv i anbefalt l\u00f8sning fra forrige tunnelutredning. Dette var blant annet begrunnet med at l\u00f8sningen forutsatte \u00e5 rive en st\u00f8rre del av Bergen Katedralskole, og omlokalisering av denne i byggeperioden. I tillegg m\u00e5tte flere bygg langs \u00d8vregaten ved inngangene rives. Det b\u00f8r ogs\u00e5 her i det videre vurderes om traseen kan optimaliseres slik at man i st\u00f8rst mulig grad unng\u00e5r \u00e5 rive byggene. Anslaget fra 2021 er den nyeste kostnadsvurderingen som er utf\u00f8rt for tunnelalternativet. Siden den gang har det v\u00e6rt utf\u00f8rt nye kostnadsberegninger for dagalternativet. Kostnadene ved dagalternativet har i de nye beregningene \u00f8kt vesentlig. En del av kostnads\u00f8kningen kan tilskrives generell prisstigning, men ogs\u00e5 elementer som eksempelvis skjerpede krav til arkeologiske unders\u00f8kelser i traseen over Bryggen, \u00f8kte kostnader til l\u00f8sninger med batteridrift over Bryggen med mer. Det b\u00f8r med bakgrunn i dette og de andre tidligere nevnte grunnene utf\u00f8res et nytt anslag for tunnelalternativet med ny optimalisert linjef\u00f8ring. Anslaget m\u00e5 kunne sammenlignes med de nyeste kostnadsoverslagene som ligger til grunn for vedtatt dagl\u00f8sning. Kostnader til eventuell ny regulering m\u00e5 ogs\u00e5 estimeres og synliggj\u00f8res. Samfunns\u00f8konomisk analyse En av de store opplevde bekymringene med dagl\u00f8sningen er hvordan byggetiden vil p\u00e5virke n\u00e6ringslivet i sentrum. En del av bestillingen av den kommende tilleggsvurderingen er at det skal utf\u00f8res en samfunns\u00f8konomisk analyse p\u00e5 hvordan n\u00e6ringslivet blir b\u00e5de p\u00e5virket i anleggsperioden, og mer langsiktig. Hvilke nyttevirkninger og ulemper som kan inkluderes i den samfunns\u00f8konomiske analysen er regulert gjennom rundskriv R-109/2014 \u00abPrinsipper og krav ved utarbeidelse av samfunns\u00f8konomiske analyser mv.\u00bb Hovedprinsippet er at dersom betalingsvilligheten for alle tiltakets nyttevirkninger er st\u00f8rre enn summen av kostnadene, defineres tiltaket som samfunns\u00f8konomisk l\u00f8nnsomt. Det er samlet uveid betalingsvillighet som skal beregnes p\u00e5 nyttesiden. Videre kommer det frem at nytte og kostnader skal beregnes for hele analyseperioden. For infrastrukturtiltak i samferdselssektoren er analyseperioden satt til 40 \u00e5r. Det kan alts\u00e5 ikke kan inkluderes fordelingsvekting i den samfunns\u00f8konomiske analysen som skal ligge til grunn for den statlige investeringsbeslutningen. Det vil si at dersom for eksempel handelen i sentrum g\u00e5r ned og handelen i \u00c5sane eller Lagunen g\u00e5r tilsvarende opp, er nytten regnet \u00e5 v\u00e6re lik. P\u00e5 samme m\u00e5te vil ikke regelverket for samfunns\u00f8konomiske analyser hensynta om noen bedrifter i sentrum f\u00e5r s\u00e5 stor omsetningssvikt grunnet anleggsperioden at de ikke klarer seg, s\u00e5 lenge nye virksomheter overtar etter anleggsperioden og f\u00e5r tilsvarende nytte av det nye tiltaket. 22 Selv om regelverket er utformet p\u00e5 denne m\u00e5ten synes det urimelig \u00e5 legge opp til en situasjon hvor de eksisterende bedriftene i sentrum i stor grad m\u00e5 betale prisen for fremtidige bedrifters nytte\u00f8kning. Den samfunns\u00f8konomiske analysen, og fordelingsvirkningene vil v\u00e6re et viktig supplement til analysene som beslutningsgrunnlag. Det er ogs\u00e5 \u00e5pning for \u00e5 legge ved den samfunns\u00f8konomiske analysen av fordelingsvirkningene som supplerende beslutningsst\u00f8tte for statlige investeringer, selv om virkningene ikke kan medregnes i nytte-, kostnadsvurderingen. Det er imidlertid sv\u00e6rt viktig at vi har mest mulig forst\u00e5else av fordelingsvirkningene n\u00e5r valg av l\u00f8sning skal foretas. Dersom handelsm\u00f8nsteret endres i l\u00f8pet av anleggsperioden, er det ogs\u00e5 p\u00e5regnelig at reisem\u00f8nsteret endres. Om bedrifter relokaliseres i omr\u00e5der utenfor sentrum, eller i nabokommuner vil dette kunne \u00f8ke transportarbeidet, undergrave fortettingspolitikken og bidra til byspredning. Sentrum har i lengre tid opplevd omsetningssvikt, og dersom enda flere bedrifter blir skj\u00f8vet ut av sentrum kan den langsiktige attraktiviteten for sentrumsbaserte arbeidsplasser ytterligere svekkes. Den samfunns\u00f8konomiske analysen b\u00f8r derfor organiseres p\u00e5 en m\u00e5te som skiller konsekvensene i perioden f\u00f8r og etter \u00e5pning av tiltaket. Det b\u00f8r ogs\u00e5 analyseres fordelingsvirkningene og endring som er forventet \u00e5 oppst\u00e5, b\u00e5de av banebyggingen og forventet omlegging av trafikksystemet. Reisetid Reisetid handler om b\u00e5de reisetid til viktige m\u00e5lpunkt i sentrum for passasjerer til og fra sentrum, og kj\u00f8retid gjennom sentrum for passasjerer p\u00e5 gjennomreise. Reisetiden er beregnet ut fra banens kj\u00f8retid til holdeplass, pluss gangtid til reisem\u00e5let. Det er derfor vurdert hvordan reisetiden varierer p\u00e5 utvalgte strekninger mellom alternativene. I tunnelutredning 2021 ble reisetid til og fra sentrum basert p\u00e5 m\u00e5lpunkt innenfor sentrumsarealet i KPA. Avgrensningen ble vurdert \u00e5 v\u00e6re form\u00e5lstjenlig i analysen fordi form\u00e5let var \u00e5 f\u00e5 fram forskjeller mellom holdeplassalternativer i sentrum. Figur 5 - sentrumsarealet i KPA transformert til m\u00e5lpunkt I tunnelutredningen ble det ogs\u00e5 gjort en overordnet analyse som ikke var detaljert ned til forventet passasjerfordeling mellom holdeplassene. Det er likevel utf\u00f8rt en vekting i analysen mellom reisetid til sentrum og gjennomreisetid p\u00e5 ca 70/30. Fordelingen er satt med 23 bakgrunn av at ca 70 prosent av reisende fra \u00c5sane er forventet \u00e5 ha sentrum som reisem\u00e5l basert p\u00e5 data fra reisevaneunders\u00f8kelser. Reisetid er et sv\u00e6rt viktig vurderingskriterium som ble trukket fram av flere p\u00e5 innspillsm\u00f8tet, og m\u00e5 vektlegges i tilleggsutredningen. I tidligere utredninger har det v\u00e6rt fokusert p\u00e5 reisetid til m\u00e5lpunkt i sentrum. Avgrensningen av sentrum har tatt utgangspunkt i KPA-avgrensningen. Samtidig har reisetiden til andre m\u00e5lpunkt ogs\u00e5 stor betydning. Det er flere sentrale m\u00e5lpunkt som ikke fanges opp i en slik analyse, som f.eks. omr\u00e5det ved Bergen busstasjon/ jernbanestasjonen/Bergen storsenter. Anbefaling om at reisetidanalysen tar utgangspunkt i tiden det tar \u00e5 komme til stopp fra de mest folkerike stedene i sentrum. Mange reiser til sentrum, men mange skal ogs\u00e5 videre, og det er grunn til \u00e5 se p\u00e5 hele reisekjeden, og reiser til viktige m\u00e5lpunkt som Bergen lufthavn. Det er ogs\u00e5 viktig \u00e5 legge vekt p\u00e5 at tilbudet skal v\u00e6re attraktivt for beboere i \u00c5sane og nabokommunene i nord, og at kortere kj\u00f8retid vil gi reisetidsbesparelser til mange m\u00e5lpunkt. Driftsopplegg kollektivtransport, bybane og buss Dette kriteriet handler om i hvilken grad alternativer gir god driftsfleksibilitet for Bybanen, blant annet knyttet til vendemuligheter i sentrum, og sannsynlighet for stenging og brudd i tilbudet. Mulighet for p\u00e5kobling videre mot et fremtidig byggetrinn 6 mot vest er ogs\u00e5 vurdert under dette kriteriet. Bybanealternativene er ogs\u00e5 vurdert etter hvordan dagens busstrafikk p\u00e5virkes, og om banen vil utelukke enkelte sentrumsgater for busstrafikk. Kriteriet vurderer i hvilken grad de ulike alternativene p\u00e5virker dagens driftsopplegg for buss. Mulighetene for overgang mellom Bybane og buss, s\u00e6rlig ved sentrumsterminalen, bystasjonen og jernbanestasjonen er viktig. Avstand mellom holdeplasser og lesbarhet er en viktig del av vurderingen. I tidligere utredninger har baneholdeplasser i dagen scoret h\u00f8yere enn tunnelholdeplasser p\u00e5 dette kriteriet, p\u00e5 grunn av n\u00e6rhet til sentrumsterminalen, lesbarhet og synlighet i bybildet. Helhetlig driftsopplegg for kollektivtransporten er et viktig kriterium. God driftsfleksibilitet for bybanen er en forutsetning for prosjektet. Driftsopplegget m\u00e5 sikre muligheter for \u00f8kt frekvens p\u00e5 b\u00e5de \u00c5sanebanen og dagens bybanelinjer 1 og 2, og mulighet for framtidig p\u00e5kobling mot et byggetrinn 6 mot vest. I tillegg er god framkommelighet for buss gjennom sentrum, og omstigingsmuligheter viktig \u00e5 ta hensyn til i vurderingen av banel\u00f8sningene. I lys av ny teknologi som er utviklet de siste \u00e5rene, har det blitt mer aktuelt \u00e5 se p\u00e5 mulighetene for innovasjon og nye tekniske l\u00f8sninger. Eksempelvis kan f\u00f8rerl\u00f8s drift i framtiden v\u00e6re et scenarier som kan videreutvikles i tr\u00e5d med stadig sikrere teknologi. L\u00f8sningene man velger i dag vil ogs\u00e5 legge rammer for hvilke nye teknologier som kan tas i bruk i framtiden. Dette har i liten grad v\u00e6rt belyst i eksisterende plangrunnlag. Tilleggsutredningen b\u00f8r derfor dr\u00f8fte hvordan teknologiutvikling kan p\u00e5virke mulighet for utvikling av driftsopplegget p\u00e5 lang sikt. 24 Konfliktniv\u00e5 mot kulturmilj\u00f8verdier Kriteriet handler om tiltakets p\u00e5virkning p\u00e5 eldre og nyere tids kulturminner og risiko for skade p\u00e5 kulturmilj\u00f8 som f\u00f8lge av grunnvannssenking, inngrep i fredet bygrunn og sammenhengende kulturmilj\u00f8er. \u00c5 bygge bybane gjennom middelalderbyen Bergen vil nesten uavhengig av trasevalg p\u00e5virke middelalderkulturmilj\u00f8et i Bergen sentrum. Kulturmilj\u00f8verdiene er en stor del av selve identiteten til Bergen som det er viktig \u00e5 ta vare p\u00e5. I tillegg legger kulturmilj\u00f8lovgivning knyttet til ulike former for vern legger ogs\u00e5 begrensninger p\u00e5 valg av l\u00f8sninger. Konsekvenser for kulturmilj\u00f8 vil derfor vektes h\u00f8yt i vurderingen av ulike alternativer. Gjennomf\u00f8rbarhet Evalueringskriteriet omhandler anleggsgjennomf\u00f8ring, teknisk infrastruktur, og grunnforhold. Utfordringer knyttet til anleggsteknisk gjennomf\u00f8ring og p\u00e5virkning p\u00e5 tredjepart i anleggsfasen inng\u00e5r i dette. Konflikter knyttet til anleggsgjennomf\u00f8ringen vil oftest resultere i \u00f8kte kostnader og byggetid. Uavhengig av valgt l\u00f8sning forventes en anleggsperiode over flere \u00e5r i Bergen sentrum som vil ha trafikale konsekvenser og inneb\u00e6re inngrep i bybildet. Det vurderes ogs\u00e5 i hvilken grad teknisk infrastruktur p\u00e5virkes, og om det m\u00e5 forventes fordyrende og kompliserende tiltak knyttet til omlegging. Vurderingene av alternativene var basert p\u00e5 eksisterende kunnskap og supplerende unders\u00f8kelser. Utfordrende grunnforhold kan komplisere anleggsfasen og p\u00e5virke kostnadene. Vurderingene som er gjort av grunnforhold har i hovedsak pekt p\u00e5 grad av usikkerhet og potensial for kostnadsdrivende l\u00f8sninger. Det m\u00e5 v\u00e6re samsvar mellom hva som planlegges utbygd og hva som er realistisk \u00e5 bygge og finansiere. Blir kompleksiteten for stor \u00f8ker usikkerhet og gjennomf\u00f8rbarhet reduseres. Urealistiske \u00f8nsker og krav gir ogs\u00e5 lavere grad av finansiell gjennomf\u00f8rbarhet. Det b\u00f8r fortsatt vektes h\u00f8yt hvordan tredjepart vil bli p\u00e5virket av anleggsteknisk gjennomf\u00f8ring, og eventuelt behov for omlegging av teknisk infrastruktur. Forventet konfliktniv\u00e5 og urealistiske krav om omlegging av teknisk infrastruktur p\u00e5virker b\u00e5de kostnader og byggetid. Det er derfor viktig at dette er godt belyst, og inng\u00e5r som en del av beslutningsgrunnlaget for valg av l\u00f8sning. Gjennomgangen av grunnlagsmateriale i forprosjektet har ikke avdekt behov for endringer av evalueringsmetodikken for kriteriet. Kriteriet er viktig for \u00e5 sikre at alternativet som velges har lavest mulig usikkerhet knyttet til grunnforhold og hydrologi. Metode og vekting Etter gjennomgang av tidligere utf\u00f8rt arbeid vurderes det at metodikken hvor alternativene blir vurdert etter en femdelt fargeskala fra sv\u00e6rt d\u00e5rlig til god m\u00e5loppn\u00e5else (Figur 6) kan videref\u00f8res. 25 Figur 6 - femdelt fargeskala brukt i evalueringen av tras\u00e9alternativer i forrige tunnelutredning Selv om kriteriene er sv\u00e6rt ulike og til dels vanskelige \u00e5 kvantifisere vil dette v\u00e6re gjeldende uavhengig av valg av metodikk. Enhver metodikk for \u00e5 vekte ikke-prissatte kriterier opp mot hverandre vil n\u00f8dvendigvis ha svakheter og endelig beslutning vil basere seg p\u00e5 en helhetsvurdering. Det er derfor viktig at det er transparent hvilke avveininger som er gjort og hvordan de ulike kriteriene er vektlagt. Gjennomgangen av kriteriene viser imidlertid at enkelte sider ved kriteriene b\u00f8r gis st\u00f8rre vekt, og andre mindre n\u00e5r vurderingen av hvilket alternativ som anbefales utf\u00f8res. Anbefalt tunnelalternativ skal vurderes opp mot regulert dagalternativ. I tillegg til \u00e5 vurdere tunnelalternativet blir det ogs\u00e5 n\u00f8dvendig \u00e5 gjennomg\u00e5 vektingen for dagalternativet p\u00e5 nytt etter f\u00f8ringene for evaluering av kriterier som er beskrevet i dette forprosjektet. Eksempelvis b\u00f8r alts\u00e5 trafikksikkerhet vektes h\u00f8yere, mens synlighet i bybildet vektes lavere. I tillegg skal resultatene av kriterievurderingen sammenstilles med resultatene fra den samfunns\u00f8konomiske analysen som grunnlag for endelig vurdering av hvilket alternativ som anbefales. Sammenstilling av tunnelalternativer Som gjennomgangen viser, har det v\u00e6rt vurdert sv\u00e6rt mange alternativer i tidligere arbeid med Bybanen til \u00c5sane og tunnelutredningen fra 2021. Reguleringsplanen for delstrekning 1 strekker seg fra Kaigaten til tunnelinnslaget i Sandbrogaten, og reguleringsplanen for delstrekning 2 g\u00e5r fra Sandbrogaten til Eidsv\u00e5gtunnelen. Det er i hovedsak disse to delstrekningene som p\u00e5virkes av de presenterte forslagene til en eventuell ny tunnell\u00f8sning. Tras\u00e9en videre mot \u00c5sane er fastsatt i egne reguleringsplaner og vil i liten grad blir ber\u00f8rt av tilleggsutredningen. Forrige utredning var avgrenset til Strekningen fra Kaigaten til et punkt i fjellet like s\u00f8r for den underjordiske holdeplassen ved Sandvikskirken. Det ble derfor kun sett p\u00e5 alternativer som koblet seg p\u00e5 vedtatt bybanetras\u00e9 i fjellet mellom Sandbrogaten og Sandvikskirken. Alternative l\u00f8sninger i Sandviken ble ikke vurdert. Hovedgrunnen for \u00e5 utf\u00f8re en ny tilleggsutredning for tunnel, var konsekvensene fremf\u00f8ringen av banen gjennom sentrum og Bryggen f\u00f8rer med seg. Tilleggsutredningen skal skape trygghet for valg av tras\u00e9 gjennom sentrum. I den innledende gjennomgangen av alternativene er det derfor lagt vekt p\u00e5 \u00e5 ikke skape un\u00f8dvendig usikkerhet rundt andre deler av bybaneprosjektet. En del av de mottatte innspillene omhandler tema og bekymringer p\u00e5 andre deler av traseen. Innspillene er omtalt, men dersom disse l\u00f8sningene skal vurderes 26 grundigere, ville dette kreve mye mer omfattende utredninger/omreguleringer enn det rammen for denne tilleggsutredningen \u00e5pner for. For \u00e5 best mulig kunne sammenlikne et tunnelalternativ i sentrum med dagl\u00f8sningen, har prosjektet vurdert alternativer til tras\u00e9en i delstrekning 1 og 2 mellom Kaigaten og Fl\u00f8yfjellstunnelen. Eventuelle endringer av helhetlige trafikk-, kollektiv-, og sykkell\u00f8sninger i dette omr\u00e5det m\u00e5 v\u00e6re en del av det videre arbeidet. Ved \u00e5 avgrense utredningen til tiln\u00e6rmet samme omr\u00e5de som utredningen fra 2021, vil man ogs\u00e5 ha muligheten til \u00e5 gjenbruke mye av arbeidet som er gjort i forbindelse med reguleringsplanene for de andre delstrekningene. Dette gir lavest risiko for \u00e5 forsinke prosjektet. Dette vil ogs\u00e5 redusere b\u00e5de omfanget av og kostnadene ved utredningen, samtidig som behovet for \u00e5 trygge tras\u00e9valget i sentrum ivaretas. Flere av alternativene som ble spilt inn p\u00e5 innspillsm\u00f8tet er enten radikalt forskjellige fra konseptet, eller er varianter av konsepter som har v\u00e6rt vurdert tidligere. Alternativene fra innspillskonferansen Alternativet i fjelltunnel under sentrum som ble spilt inn av foreningen Bergen sentrum 2050 er et av innspillene som skiller seg mest fra de alternativene som har v\u00e6rt gjenstand for tidligere utredninger. Dette er et helt nytt konsept som ikke har v\u00e6rt konsekvensvurdert og ville krevd de st\u00f8rste endringene sammenliknet med dagalternativet. Konseptet inneb\u00e6rer en lang fjelltunnel med holdeplass under sentrum og nye underjordiske koblinger mot Dokken og Eidsv\u00e5g. Alternativet ville ogs\u00e5 kreve ny kobling mot linje 1 og 2, og vil inneb\u00e6re omfattende plan- og utredningsprosesser, grunn- og hydrologiske unders\u00f8kelser, trafikale vurderinger, ny konsekvensutredning m.m. for et helt nytt banekonsept. M\u00e5lsetningen med tunnelutredningen er \u00e5 vurdere tunnel i omr\u00e5det fra Kaigaten til Indre Sandviken. Dette innspillet vurderes \u00e5 v\u00e6re et helt nytt konsept og vesentlig dyrere enn de andre konseptene. Innspillet blir av denne grunn ikke videref\u00f8rt. P\u00e5 innspillsm\u00f8tet ble det ogs\u00e5 fremmet et forslag om \u00e5 legge Bybanetras\u00e9en p\u00e5 fylling over V\u00e5gen via Strandgaten. Dette alternativet er en variant av konseptet med brol\u00f8sning over V\u00e5gen som ble vurdert i forbindelse med KU 2013. I KU ble det vurdert at denne typen brol\u00f8sninger over V\u00e5gen vil f\u00e5 uakseptable konsekvenser for kulturmilj\u00f8et p\u00e5 Bryggen. Det er ikke kommet fram ny kunnskap som skulle tilsi at dette alternativet er blitt mer aktuelt, og utfylling av V\u00e5gen kan gi minst like store utfordringer i forhold til kulturmilj\u00f8 og verdensarvverdier som en brol\u00f8sning. Tunnell\u00f8sning i Sandviken er regulert i reguleringsplanen for delstrekning 2, og innspillet om \u00e5 utrede dagl\u00f8sning i Sandviken er et konsept som ikke direkte bidrar til hovedm\u00e5lsetningen med tilleggsutredningen om \u00e5 skape trygghet for valget av trase gjennom sentrum. Valget av tunnell\u00f8sning i Sandviken med underjordisk stopp ved Sandvikskirken framfor et dagalternativ er et resultat av bystyrets behandling av tilleggsutredning i Sandviken 31.01.2018. Dagl\u00f8sning i Sandviken kan imidlertid bidra til \u00e5 redusere kostnadene betraktelig da dette kan b\u00e5de gi kortere tunnel, og erstatte det dyre stoppet under Sandvikskirken med et stopp i dagen i Sj\u00f8gaten. Dersom et tunnelalternativ skal v\u00e6re et realistisk alternativ til en dagl\u00f8sning over Bryggen m\u00e5 kostnadene holdes nede. Alternativet er derfor vurdert videre. 27 Flere innledere p\u00e5 innspillskonferansen pekte ogs\u00e5 p\u00e5 den regulerte dagl\u00f8sningen langs Bryggen som den foretrukne l\u00f8sningen for delstrekning 1. Denne l\u00f8sningen er imidlertid allerede ferdig regulert, og vil v\u00e6re den l\u00f8sningen som sammenlignes med tunnelalternativet. A-alternativene A-alternativene fra forrige tunnelutredning, er en samlebetegnelse for alternativene med lang tunnel og holdeplass under sentrum. I tunnelutredningen fra 2021 ble disse alternativene vurdert som sv\u00e6rt kostnadskrevende i b\u00e5de anleggs- og driftsfasen. Lengre tunnel og underjordisk holdeplass i sentrum ville v\u00e6re vesentlig dyrere enn en lengre daglinje. De h\u00f8ye kostnadene knyttet til en lengre tunnel tilsier at en lang tunnel m\u00e5 ha vesentlige fordeler sammenliknet med alternative l\u00f8sninger dersom en slik l\u00f8sning skal kunne forsvares. Forrige utredning konkluderte med at A-alternativene ikke har bedre m\u00e5loppn\u00e5else enn andre alternativer, verken for byromskvalitet eller reisetid. Nedramping av tunnel i Kaigaten eller Christies gate vil skape barrierer i sentrale byrom og kollektiv\u00e5rer. Alternativene hadde heller ikke betydelig kortere reisetid, ettersom dybden til holdeplass spiser opp gevinsten av kortere kj\u00f8retid n\u00e5r man regner inn tiden det tar \u00e5 komme fra holdeplass til gateniv\u00e5. For reiser forbi sentrum var reisetiden kortere. Alternativene hadde ikke nevneverdige fordeler knyttet til anleggsgjennomf\u00f8ring. A-alternativene anses derfor som mindre aktuelle \u00e5 utrede, av hensyn til den betydelige kostnadsforskjellen som ble avdekket i forrige tunnelutredning. Innspillet fra foreningen Bergen sentrum 2050 om lang fjelltunnel fra Dokken til Eidsv\u00e5g har likheter med A-alternativene, men kobler seg ikke p\u00e5 den planlagte l\u00f8sningen i Sandviken. B-alternativene B-alternativene med tras\u00e9 via Peter Motzfeldts gate ble forkastet i forrige tunnelutredning til fordel for det beste C-alternativet. Da tunnelutredningen ble behandlet av bystyret f\u00f8rste gang 24. november 2021 ba bystyret om oppstart av reguleringsplanarbeid for tunnelalternativ med utgangspunkt i alternativene 2B2 og 2B3. Som omtalt i innledningen ble vedtaket senere omgjort etter kabinettsp\u00f8rsm\u00e5l. Ulike varianter av B-alternativene ble ogs\u00e5 l\u00f8ftet fram p\u00e5 innspillskonferansen 16. april av Stiftelsen Bryggen og Bryggens venner. Bakgrunnen for at B-alternativene ble forkastet i forrige tunnelutredning var hovedsakelig lengre avstand til bussholdeplassene i Christies gate og Olav Kyrres gate, begrenset areal tilgjengelig for etablering av holdeplass, lavere passasjergrunnlag og d\u00e5rligere tilgjengelighet til m\u00e5lpunkt i sentrum, sammenliknet med det beste C-alternativet. Tras\u00e9en gjennom Peter Motzfeldts gate ble ogs\u00e5 vurdert \u00e5 ha konflikter med eksisterende bygg mellom Kaigaten og Marken. Samtidig er det relativt sm\u00e5 forskjeller mellom det valgte 2C1-alternativet og det beste B- alternativet (2B2) p\u00e5 en rekke av vurderingskriteriene. Blant annet er alternativene nesten like n\u00e5r det gjelder konsekvenser for kulturmilj\u00f8, selv om 2B2 kom noe d\u00e5rligere ut. Ogs\u00e5 reisetiden, inkludert gangtid til m\u00e5lpunkt i sentrum, er relativt lik mellom de to alternativene. B-alternativet har kun \u00e9n holdeplass ved Peter Motzfeldts gate/Nygaten, noe som gir kortere kj\u00f8retid for bybanen gjennom sentrum. To holdeplasser i C-alternativet gir 28 bedre dekning av m\u00e5lpunkt i sentrum, men inneb\u00e6rer lengre kj\u00f8retid og tidsbruk knyttet til stopp, og p\u00e5- og avstigning ved holdeplassene. Hvordan man vekter de ulike kriteriene vurderes som avgj\u00f8rende for hvilket av de to alternativene som kommer best ut. Hvorvidt d\u00e5rligere kollektivdekning av sentrumskjernen kan veies opp av kortere kj\u00f8re- og reisetid er en sentral avveining. Selv om den samlede reisetiden var tiln\u00e6rmet lik for B- og C-alternativene, vil gangavstanden til m\u00e5lpunkt i sentrum v\u00e6re lengre fra en holdeplass ved Nygaten. Lengre gangavstand vil s\u00e6rlig gi d\u00e5rligere tilgjengelighet for personer med funksjonsnedsettelser, eller andre grupper med s\u00e6rlige behov som barn og eldre. N\u00e5r det gjelder vegtrafikk, bussdrift og sykkel ble B-alternativet vurdert noe bedre. Det skyldes mindre anstrengt situasjon i Christies gate og at man i 2B2 fremdeles kan sykle i Nygaten. 2C1 har p\u00e5 den andre siden bedre overgangsmuligheter mellom buss og bane. Ettersom B-alternativet har relativt god m\u00e5loppn\u00e5else sammenliknet med andre vurderte tunnelalternativer er det grunn til \u00e5 vurdere mulige optimaliseringer av B-alternativene n\u00e6rmere i dette forprosjektet. Alternativet har flere likheter med det utredede tunnelalternativet, 2C1, som ogs\u00e5 har p\u00e5hugg i Heggebakken og underjordisk stasjon bak \u00d8vregaten, men er ikke utredet til samme niv\u00e5. At tunnelinnhugg og holdeplass bak \u00d8vregaten er plassert i samme omr\u00e5de som tidligere utredninger gj\u00f8r at det foreligger mye kunnskap som en eventuell videreutvikling av alternativer via Peter Motzfeldts gate kan bygge videre p\u00e5. Alternativ under Marken Det er tidligere vurdert alternativ som g\u00e5r inn i fast fjell under Marken, blant annet et alternativ med innslag i Marken ved Str\u00f8mgaten. Dette alternativet ble trukket fram p\u00e5 innspillskonferansen, i likhet med en variant av B-alternativene som svinger s\u00f8rover i tunnel under Marken etter holdeplass i Peter Motzfeldts gate. Dette tilsvarer det tidligere vurderte alternativet 2BV. Mulighet for tidligere tunnelp\u00e5hugg i fast fjell kan gi enklere anleggsgjennomf\u00f8ring og lavere investeringskostnader. Forprosjektet har derfor sett n\u00e6rmere p\u00e5 alternativ som gj\u00f8r nytte av gunstige grunnforhold under Marken Fordeler og ulemper ved disse alternativene er ikke utredet tidligere, ettersom de ikke ble g\u00e5tt videre med i KU 2013, og ble forkastet tidlig i tunnelutredningen fra 2021. Alternativene er dermed ikke vurdert systematisk i lys av kriteriene for bybanen p\u00e5 lik linje med de andre alternativene. Det er derfor et stort behov for ny kunnskap knyttet til en mulig forlengelse av en fjelltunnel under Marken. C-alternativene Alternativ 2C1 ble vurdert som det beste tunnelalternativet samlet sett i tunnelutredningen fra 2021. Alternativet scoret best p\u00e5 blant annet tilgjengelighet til m\u00e5lpunkt i sentrum, sammenliknet med det beste B-alternativet. Alternativet har dagtras\u00e9 via Christies gate, Allehelgens gate og Nygaten til tunnelinnhugg i Heggebakken. 29 Alternativ 2C1 er allerede er utredet. I den forrige tunnelutredningen ble det hentet inn mye kunnskap som er relevant \u00e5 se til i det videre arbeidet. Ettersom alternativ 2C1 ble vurdert \u00e5 ha best m\u00e5loppn\u00e5else samlet sett i den forrige tunnelutredningen, er dette et alternativ som er aktuelt \u00e5 optimalisere og vurdere i lys av de justerte kriteriene og supplerende samfunns\u00f8konomiske analyser.. Oppsummering alternativer Gjennomgangen har pekt p\u00e5 flere fordeler ved \u00e5 utrede et alternativ basert p\u00e5 B- eller C- alternativene fra forrige tunnelutredning. 2C1-alternativet ble vurdert som best ut fra evalueringskriteriene som l\u00e5 til grunn for utredningen. Sammenliknet med B-alternativet ga plasseringen av holdeplassene i Kaigaten og Allehelgens gate bedre betjening av sentrum, og bedre overgangsmuligheter til buss. Alternativet ga ogs\u00e5 bedre plass til gangforbindelser ved holdeplassene. Alternativet med tunnelinnslag i Peter Motzfeldts gate var en del av bystyrets opprinnelige bestilling av den forrige tunnelutredningen. Som vist i gjennomgangen skilte alternativet seg i liten grad fra det foretrukne tunnelalternativet i forrige utredning p\u00e5 viktige kriterier som reisetid og konsekvenser for kulturmilj\u00f8. En justering av vektingen av evalueringskriteriene i tr\u00e5d med det som skisseres i dette forprosjektet kan gi dette alternativet en ny aktualitet. De to tunnelkonseptene basert p\u00e5 B- og C-alternativene fra forrige utredning kan bygge videre p\u00e5 eksisterende kunnskap. 2B2 og 2C1 er like i Nygaten og Heggebakken og har liknende l\u00f8sninger for tras\u00e9 og holdeplass i fjell. Det foreligger dermed betydelig kunnskap som tilleggsutredningen kan dra veksel p\u00e5 for begge disse alternativene Til sammenlikning har alternativet med tunnelinnslag i Marken ved Str\u00f8mgaten flere ulemper. I likhet med B-alternativene vil det gi konsekvenser for kulturmilj\u00f8 og inneb\u00e6re riving av eksisterende bygninger. I grovsilingen til forrige utredning ble det ogs\u00e5 pekt p\u00e5 sv\u00e6rt uheldige konsekvenser for det sentrale byrommet i Marken. Et tunnelp\u00e5hugg her ville skapt en betydelig barriere og svekket Marken som viktig gangakse til blant annet jernbanestasjonen. Det vil ogs\u00e5 v\u00e6re sv\u00e6rt krevende \u00e5 l\u00f8se trafikksituasjonen i Str\u00f8mgaten og Kaigaten ved en slik l\u00f8sning. Alternativet i Marken ble forkastet tidlig og er ikke systematisk vurdert etter de samme evalueringskriteriene. En eventuell utredning av dette alternativet ville kreve grundigere vurderinger knyttet til blant annet plassering av holdeplasser, tilgjengelighet, trafikkforhold og gangakser. Etter en samlet gjennomgang av fordeler og ulemper knyttet til de ulike alternativene, og muligheter for \u00e5 gjenbruke eksisterende kunnskap, framst\u00e5r alternativet fra forrige utredning (2C1) som det beste utgangspunktet for videre arbeid. Peter Motzfeldts-alternativene scorer ogs\u00e5 h\u00f8yt, men har noe lengre avstand til overgang til bussholdeplasser. Sammenliknet med Marken-alternativet fremst\u00e5r disse alternativene \u00e5 ha mindre konsekvenser for gangakser og byrom, og gi bedre l\u00f8sninger n\u00e5r det kommer til blant annet tilgjengelighet og trafikkl\u00f8sninger i sentrum. Det kan v\u00e6re mye \u00e5 hente p\u00e5 \u00e5 optimalisere tras\u00e9en og linjef\u00f8ringen med tanke p\u00e5 \u00e5 redusere kostnader. Noen av ulempene ved Peter Motzfeldts-alternativene er knyttet til riving av eksisterende bygg og utfordringer for driftsopplegg med tanke p\u00e5 linjef\u00f8ringen i det trange gatesnittet. B-alternativet hadde ogs\u00e5 h\u00f8yere kostnader til bygningserverv i sammenlikningen. Riving og gjenreising av bygninger i traseen p\u00e5f\u00f8rer store kostnader for 30 alternativet slik det ligger. I det videre arbeidet b\u00f8r det uavhengig av trasevalg unders\u00f8kes mulighetene for optimalisering av linjef\u00f8ringen, med tanke p\u00e5 \u00e5 unng\u00e5 riving av bygninger. En linjef\u00f8ring som reduserer konflikt med verdensarvomr\u00e5det, vil ogs\u00e5 redusere behovet for en eventuell ny konsekvensutredning for Verdensarvomr\u00e5det. (KUVA). B\u00e5de det utrede alternativet fra forrige utredning (2C1), og et tunnelalternativ med innslag i Peter Motzfeldts gate legger til grunn tras\u00e9 og underjordisk holdeplass i fjell i omr\u00e5det bak \u00d8vregaten. En stor kostnadsdriver ved en slik l\u00f8sning er behovet for omfattende tetting for vanninntrenging av trase og holdeplass i fjell som en f\u00f8lge av risikoen for senking av grunnvannsniv\u00e5et og konsekvensene det ville ha for kulturlag og setningsskader. Den planlagte holdeplassen i fjell bak \u00d8vregaten, som for fylkeskommunen representerer en uakseptabel risiko pga. faren for grunnvannsinntrenging, kan flyttes i begge alternativ. Det b\u00f8r ogs\u00e5 vurderes et nytt, underjordisk stopp lengre nord, i omr\u00e5det ved Sverresborg. Dette gir mulighet for \u00e5 optimalisere kurvaturen slik at holdeplass og trase i minst mulig grad ligger under grunnvannsniv\u00e5. D\u00e5rligere kollektivdekning av sentrum var den viktigste innvendingen mot tunnelalternativene i 2021-utredningen. Justeringer av alternativene b\u00f8r derfor fokusere p\u00e5 et helhetlig kollektivsystem, og hvordan konseptet kan f\u00e5 best mulig tilgjengelighet til m\u00e5lpunkt. Det b\u00f8r ogs\u00e5 gj\u00f8res nye beregninger av reisetid til m\u00e5lpunkt b\u00e5de i sentrum og for reiser gjennom sentrum. Fra innspillskonferansen ble det foresl\u00e5tt dagl\u00f8sning gjennom Sandviken med trase i Sj\u00f8gaten. Dette er ogs\u00e5 den l\u00f8sningen Vestland Fylkeskommune som skal bygge traseen har som sitt foretrukne valg. En l\u00f8sning i Sj\u00f8gaten vil betjene de nye utviklingsomr\u00e5dene i Sandviken langt bedre enn om man velger \u00e5 opprettholde den lange tunnelen med stopp under Sandvikskirken. Ved \u00e5 justere traseen til \u00e5 ha tunnellutslag i Sj\u00f8gaten i n\u00e6rheten av Slaktehustomten vil man kunne oppn\u00e5 dette, samtidig som man kan f\u00e5 vesentlig redusert kostnadene. Denne l\u00f8sningen er ogs\u00e5 omtalt som en av alternativene for hva som kan utredes i tr\u00e5d med vedtatt planprogram. 31 "
}