{
  "dokument_id": "0f536cbc-e5e3-5959-a6ae-2ec019ecff7b",
  "doc_type": "case_minutes",
  "kommune": 4601,
  "tittel": "Saksprotokoll KU, 21052024, Sak 56/24, Bestilling av forvaltningsrevisjonsprosjekt 2024 - Forvaltningsrevisjon av kommunen si plansaksbehandling",
  "url": "https://bergen.kommune.no/politikere-utvalg/api/fil/bk360/10490621/Innstilling-vedtak-Bestilling-av-forvaltningsrevisjonsprosjekt-2024-Forvaltningsrevisjon-av-kommunen-si-plansaksbehandling",
  "tekst": "Bestilling av forvaltningsrevisjonsprosjekt 2024 - Forvaltningsrevisjon av kommunen si plansaksbehandling Kontrollutvalet behandla saka i m\u00f8tet 21.05.2024 sak 56/24 og fatta f\u00f8lgande vedtak: Ber revisor komme tilbake med ein ny prosjektplan til prosjektet \u00abForvaltningsrevisjon av kommunens plansaksbehandling\u00bb i neste m\u00f8te, som er i tr\u00e5d med innspel som har kome fram i kontrollutvalsm\u00f8te 21.05.2024 Kontrollutvalet si behandling Votering over habiliteten til Hanne Indrehus (R): Leiar Per-Arne Hvidsten Larsen presenterte sekretariatets habilitetsvurdering i saka. Indrehus reiste sp\u00f8rsm\u00e5l om sin habilitet fordi mannen hennar har interesser i det private forslaget: Ytrebygda, Gnr.39, Bnr.8 mfl., Steinsvikvegen, Reguleringsplan, Arealplan-ID 64600000. Sekretariatet vurderer at Hanne Indrehus er habil i denne saka. Denne forvaltningsrevisjonen gjeld plansaksbehandlinga til kommunen p\u00e5 overordna niv\u00e5. Revisor har ikkje lagt fram planar om \u00e5 sj\u00e5 s\u00e6rskilt p\u00e5 planen som mannen hennar har interesser i. Leiar foreslo at kontrollutvalet kjenner Hanne Indrehus (R) habil. Kontrollutvalet vedtok samr\u00f8ystes at Hanne Indrehus (R) er habil og skal delta i behandling av saka med heimel i kommunelova 11-10 f\u00f8rste ledd, jf. forvaltningslova \u00a7 6 andre ledd. Behandling av saka F\u00f8lgande representantar tok ordet: Per-Arne Hvidsten Larsen (V), leiar Caroline Sandven Taule (H), nestleiar Karsten Henrik Sprenger (H) Henrik Jorem (Ap) Torkil \u00c5mland (FrP) Jan Berntsen (INP) Hanne Indrehus (R) Kari G\u00e5semyr fr\u00e5 Deloitte orienterte om saka og svara p\u00e5 sp\u00f8rsm\u00e5l fr\u00e5 kontrollutvalet. Kontrollutvalet kom med innspel til at revisor kan unders\u00f8ke blant anna f\u00f8lgande n\u00e5r det kjem til planbehandling i Bergen kommune: \u2022 Eksempel n\u00e5r kommunen tek initiativ til ein plan, og kva konsekvensar planen kan ha. \u2022 Bakgrunnskunnskap og oversikt om tidsbruk p\u00e5 reguleringsplanar \u2022 I kva grad kommunen har kompetanse og kapasitet til \u00e5 gjennomf\u00f8re planane \u2022 I kva grad kommunen etterlever lovp\u00e5lagte tidsfristar \u2022 Intern kommunikasjon og samarbeid mellom avdelingane i kommunen \u2022 Kompetansen til kommunen om grensa mellom lovp\u00e5lagte krav/plikter og rommet for \u00e5 ut\u00f8ve politisk skj\u00f8nn Forslag framsett i utvalet: Per-Arne Hvidsten Larsen (V) la fram f\u00f8lgande forslag til vedtak: Ber revisor komme tilbake med ein ny prosjektplan til prosjektet \u00abForvaltningsrevisjon av kommunens plansaksbehandling\u00bb i neste m\u00f8te, som er i tr\u00e5d med innspel som har kome fram i kontrollutvalsm\u00f8te 21.05.2024 Votering: Forslag fr\u00e5 Per-Arne Hvidsten Larsen (V) blei vedtatt einstemmig. Sekretariatets forslag til vedtak fall einstemmig. Forslag til vedtak: Under f\u00f8resetnad av at bystyret vedtek kontrollutvalet sitt framlegg til plan for forvaltningsrevisjon 2024-2028, bestiller kontrollutvalet prosjektet \u00abForvaltningsrevisjon av kommunens plansaksbehandling\u00bb, i tr\u00e5d med vedlagte prosjektplan datert 13.05.2024, fr\u00e5 forvaltningsrevisor Deloitte. 2 "
}