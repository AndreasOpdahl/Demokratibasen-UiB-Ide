{
  "dokument_id": "cfc99912-1de8-5ee2-a245-922a0583f84d",
  "doc_type": "case_presentation",
  "kommune": 4601,
  "tittel": "Bergenhus gnr 166 bnr 1345 Starefossveien 35. Klage p\u00e5 rammetillatelse til enebolig m.m.",
  "url": "https://bergen.kommune.no/politikere-utvalg/api/fil/bk360/11048001/Framstilling-Bergenhus-gnr-166-bnr-1345-Starefossveien-35-Klage-pa-rammetillatelse-til-enebolig-m-m-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/121225-5 Bergenhus gnr 166 bnr 1345 Starefossveien 35. Klage p\u00e5 rammetillatelse til enebolig m.m. Hva saken gjelder: Saken gjelder klage p\u00e5 rammetillatelse datert 23.07.2024 til riving av eksisterende bolig og garasjer i forbindelse med oppf\u00f8ring av ny bolig med garasje med samlet bruksareal p\u00e5 356 m2 m.m., se rammetillatelsens pkt. 1. Det er innvilget dispensasjoner fra gjeldende kommunedelplan, jf. pbl. \u00a7 19-2. Vedtaket er p\u00e5klaget den 08.08.2024 av Advokatfirmaet Harris v/ B\u00f8rje L. Hoff p\u00e5 vegne av nabo Wilhelm Jens Giertsen (gbnr. 166/1344). Eiendommen er uregulert. I kommunedelplan for Fjellsiden s\u00f8r (\u00abKDP Fjellsiden S\u00f8r\u00bb) er eiendommen vist som bolig i delomr\u00e5de C De \u00f8vre omr\u00e5dene i Fjellsiden. KPA viser eiendommen innenfor ytre fortettingssone, og den er omfattet av bl.a. hensynssone for kulturmilj\u00f8. Det er oms\u00f8kt og innvilget dispensasjoner fra KDP Fjellsiden S\u00f8r \u00a7 06 pkt. 7 om maksimal st\u00f8rrelse p\u00e5 garasje, \u00a7 09 a pkt. 1 om maksimalt bebygd areal og \u00a7 09 a pkt. 2 om maksimal fasalengde, jf. pbl. \u00a7\u00a7 19-1 og 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra Yasmin Maria Stray Breistein og Vegard Vike Engum (gbnr. 166/1376), samt fra klagerne i denne sak. Merknadene g\u00e5r i hovedsak p\u00e5 tap sol- og utsiktsforhold, forhold knyttet til boligens st\u00f8rrelse og plassering og overvannsh\u00e5ndtering. Det vises til rammetillatelsens pkt. 3.2 for s\u00f8kers tilsvar og Plan- og bygningsetatens kommentarer. Byantikvaren har i uttalelse datert 05.07.2024 stilt seg positiv til oms\u00f8kte tiltak. Grunnet redusert arkitektonisk og kulturhistorisk egenverdi p\u00e5 eksisterende bebyggelse, har Byantikvaren tvilt seg frem til \u00e5 akseptere rivingen. Hva gjelder nybygg, vises det til at r\u00e5dgivning er fulgt og at en har sikret samspill med terreng, landskap og omgivelsene. Bymilj\u00f8etaten har den 02.07.2024 gitt tillatelse til s\u00f8knad om endret avkj\u00f8rsel og innvilget dispensasjon fra byggegrense til kommunal vei. Bergen Vann og BIR har for \u00f8vrig gitt positive uttalelser til oms\u00f8kte tiltak innenfor deres respektive fagfelt. Klage: Klager sendte i utgangspunktet en fristavbrytende klage datert 08.08.2024, og oppga at den ville bli supplert innen 14 dager. Supplerende klage ble innsendt kommunen f\u00f8rst den 30.08.2024, etter at Plan- og bygningsetaten hadde oversendt saken til byr\u00e5dsavdelingen for politisk behandling. Innledningsvis p\u00e5peker klager at nabo Anne Kristine Neumann (gbnr. 166/1347) stiller seg bak innholdet. I klagen fremmes det innsigelser mot tiltakets totale omfang. Det vises i hovedsak til at tiltaket bryter med eiendommens t\u00e5legrense og etableres i 1 strid med str\u00f8kskarakteren med tanke p\u00e5 den oms\u00f8kte utnyttelsesgraden og fasadelengden. Det vises til den supplerende klagen i sin helhet. Byr\u00e5dsavdelingen har sendt klagen til ansvarlig s\u00f8ker for tilsvar. Ansvarlig s\u00f8ker p\u00e5peker innledningsvis at nabo har endret sine motforestillinger fra opprinnelig merknad om tap av utsyn til klage p\u00e5 kommunens saksbehandling. Det legges derfor til grunn at nabo reelt sett klager p\u00e5 tap av \u00abutsyn mot Bergen by\u00bb. I denne sammenheng vises det til at bygget er tilpasset dagens krav og forventninger, men har samtidig ivaretatt hensyn bak begrensningen i KDP-en. Tiltaket er for \u00f8vrig prosjektert med utgangspunkt i Byantikvarens tilbakemeldinger og anbefalinger. Det vises til tilsvarsbrevet i sin helhet. Fagetatens vurdering og anbefaling: Plan- og bygningsetaten som fagetat har behandlet den fristavbrytende klagen og har dermed ikke hatt grunnlag for \u00e5 foreta konkrete vurderinger. Det er gjort en generell gjennomgang av faktum og de rettslige vurderingene, og fagetaten opprettholder rammetillatelsen. Det vises til vedlagt fagnotat datert 26.08.2024. Byr\u00e5det har ikke forespurt ytterligere vurderinger fra fagetaten, se pkt. om byr\u00e5dets vurdering og anbefaling/konklusjon. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Om supplerende klage Byr\u00e5det har ikke forespurt ytterligere vurderinger fra fagetaten i forbindelse med at supplerende klage ble levert etter angitte frister i saken. Byr\u00e5det mener fagetatens vurderinger i rammetillatelsen og i fagnotatet i tilstrekkelig grad svarer for faglige vurderingene med hensyn til momentene i klagen. Byr\u00e5dets klagevurderinger Byr\u00e5det har n\u00f8ye gjennomg\u00e5tt fagetatens vurderinger, og er ikke enig med innholdet i klagen. Selv om nybygget formelt har en fasade p\u00e5 26 meter mot sentrum, er det gjort gode arkitektoniske grep for \u00e5 sikre samspill med terreng, landskap og omgivelsene. Tiltaket fremst\u00e5r da som et separat hovedbygg og garasjebygg. Bebyggelsen f\u00e5r da en karakter av enkeltst\u00e5ende sm\u00e5husbebyggelse som b\u00e5de er godt stedstilpasset og vil gi \u00f8kt bokvalitet p\u00e5 eiendommen. Byr\u00e5det er for \u00f8vrig positiv til at tiltakshaver har benyttet seg av Byantikvaren sine r\u00e5dgivningstjenester og tilpasset boligen etter r\u00e5d som er gitt underveis. Byr\u00e5det tiltrer med dette fagetatens vurderinger i vedlagt rammetillatelse og fagnotat i sin helhet. Utklipp fra s\u00f8knadsdokumenter 2 Vedtakskompetanse: I medhold av Reglementet for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 23.07.2024 opprettholdes. Klagen tas ikke til f\u00f8lge. Dato: 17. september 2024 Marte Joan Monstad Christine Kahrs Fung. Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1) Fagetatens notat av 26.08.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Bekreftelse p\u00e5 mottatt klage, datert 13.08.2024 5. Klage datert 08.08.2024 6. Rammetillatelse, datert 23.07.2024 7. Uttalelse fra Byantikvaren, datert 05.07.2024 8. Vedtak fra Bymilj\u00f8etaten, datert 02.07.2024 9. Uttalelse fra Bir, datert 07.05.2024 10. Uttalelse fra Bergen Vann, datert 07.11.2023 11. Tilsvar til nabomerknader 12. Nabomerknader 13. S\u00f8knad 14. Referat fra forh\u00e5ndskonferanse, datert 31.01.2024 15. Tegninger 2) Utfyllende klagebegrunnelse 3) Tilsvarsbrev 3 "
}