{
  "dokument_id": "5a043956-599a-5edf-8c69-0d84a0c80e3c",
  "doc_type": "case_attachment",
  "kommune": 4601,
  "tittel": "Tilsvar klage p\u00e5 vedtak",
  "url": "https://bergen.kommune.no/politikere-utvalg/api/fil/bk360/11078037/Tilsvar-klage-pa-vedtak",
  "tekst": " SVEN GUNDERSEN eiendomsutvikling og tilrettelegging av byggeprosjekter P O S T B O K S 6 1 3 4 P O S T T E R M I N A L 5 8 9 2 B E R G E N T L F . 5 5 2 7 0 6 4 0 F A X 5 5 2 7 0 6 4 1 M O B I L 9 0 8 3 0 9 2 1 sven@sven-gundersen.no Bergen Kommune Byr\u00e5dsavdeling for byutvikling Att: R\u00e5dgiver J\u00f8rgen Alr\u00e6k Vedr klage p\u00e5 tillatelse for tiltak i Starefossveien 35, Gnr. 166, Bnr. 1345. Bergen kommune. TILSVAR TIL KLAGE Det vises til klage fra gnr 166 bnr 1344 v/ adv. B\u00f8rje L. Hoff av 8. august 2024 i sak KLAGE- 2024/15363, og etterf\u00f8lgende begrunnelse datert 30. august 2024 Kopi av klagens begrunnelse ble mottatt 3. september 2024, med mulighet for uttale. I denne forbindelse har vi f\u00f8lgende merknader: Vi noterer oss at adv. Hoff tilsynelatende ogs\u00e5 har fremsatt klage p\u00e5 vegne av gnr 166 bnr 1347, men vi kan med utg pkt i fremsatt klage og tilh\u00f8rende begrunnelse ikke se at han har et klientforhold til gnr 166 bnr 1347, og vi legger derfor til grunn at innkommet klage er p\u00e5 vegne av gnr 166 bnr 1344 og ingen andre. Videre noterer vi oss at motforestillingene fra gnr 166 bnr 1344 mot det oms\u00f8kte tiltak n\u00e5 har endret begrunnelse, dvs fra merknader mot tiltaket som f\u00f8lge av tap av utsyn, til merknader mot tiltaket som f\u00f8lge av feil og mangler ved kommunens saksbehandling. Vi leser derfor klagen fra gnr 166 bnr 1344 reelt sett som en klage mot det godkjente tiltaket for \u00e5 opprettholde dagens utsyn mot Bergen by. Som begrunnelse for sin klage viser adv. Hoff (p\u00e5 vegne av gnr 166 bnr 1344) til muligheten for alternativ bygningsutforming som ikke kommer i konflikt med lov, forskrift og/ eller plan med hjemmel i lov. Foruten avstandskravet mot kommunal vei kan vi vanskelig si oss uenige i p\u00e5standen, teoretisk sett vil det v\u00e6re mulig \u00e5 innfri KDP for Fjellsiden S\u00f8r sine krav til bygningsvolum og arealutnyttelse, men det er nettopp i denne type tilfeller hvor samfunnsutviklingen, helt eller delvis, har \u00abl\u00f8pt ifra\u00bb planens rammer og forutsetninger at dispensasjonsbestemmelsen i plan- og bygningsloven er ment anvendt. Tiltaket som er godkjent gjennom kommunen sitt vedtak er tilpasset dagens krav og forventninger, men har samtidig ivaretatt de hensyn som ligger bak begrensningene til arealutnyttelse og bygningsutforming slik de er beskrevet i bestemmelsene til KDP for Fjellsiden s\u00f8r. Med sin plassering i vertikalplanet vil bygningsmassen, sett fra bykjernen, Starefossveien og omkringliggende boenheter fremst\u00e5 som to mindre bygg, et boligbygg og et garasjebygg. Sakens skisser viser videre at tiltaket vil ha begrenset skyggekast, og relativt liten betydning for naboers innsyn og utsyn. Vi tillater oss i denne sammenheng \u00e5 gjengi et utklipp fra sakens 3D-skisser under. Som det g\u00e5r frem her har bygningsmassen p\u00e5 gnr 166 bnr 1345 underordnet seg eksisterende/ omkringliggende bygningsmasse, b\u00e5de i vertikal- og horisontalplanet. Slik vi leser klagen fra adv. Hoff (p\u00e5 vegne av gnr 166 bnr 1344) brukes det mye energi p\u00e5 \u00e5 skape en usikkerhet i om bygningsmyndigheten har gjort en \u00abrett\u00bb vurdering av tiltakets konsekvenser for kulturmilj\u00f8et p\u00e5 stedet. Denne side ser det ikke som form\u00e5lstjenlig \u00e5 g\u00e5 n\u00e6rmere inn p\u00e5 de p\u00e5stander som er fremsatt, men konstaterer at det er meningsforskjeller mellom kommunen og den klagende part. Det er tydelig at eierne av gnr 166 bnr 1344 v/ adv. Hoff vekter tiltakets kvaliteter og faktiske forhold annerledes enn bygningsmyndigheten og Byantikvaren. Vi \u00f8nsker i den sammenheng \u00e5 fremheve at tiltaket p\u00e5 gnr 166 bnr 1345 er prosjektert med utgangspunkt i Byantikvarens tilbakemeldinger og anbefalinger, kommunens r\u00e5dgivende organ innen bevaring av arkitektoniske og kulturhistoriske bygninger og milj\u00f8er, og vi kan derfor ikke se at den klagende part kan vinne frem med sin klage. Kommunens vedtak om rammetillatelse av 23.07.2024 \u00f8nskes opprettholdt/ stadfestet. Bergen, 04.09.2024 Sven Gundersen Ansv. s\u00f8ker "
}