{
  "dokument_id": "27116075-8822-5325-8227-4bd603c383bb",
  "doc_type": "case_attachment",
  "kommune": 4601,
  "tittel": "Etatens vurdering av ressursbehov ved fremtidig botilbud - Vedlegg 5 ",
  "url": "https://bergen.kommune.no/politikere-utvalg/api/fil/bk360/10092306/Etatens-vurdering-av-ressursbehov-ved-fremtidig-botilbud-Vedlegg-5-",
  "tekst": " Adm \u2013 Etat for psykisk helse og rustjenester Til Intern korrespondanse BBSM - Seksjon for strategi og utredning - Velferd V\u00e5r referanse: 24-3494 og bolig (Arbeidssted) Saksbehandler: Anne Turid Nygaard Dato: 30. januar 2024 Fra Adm \u2013 Etat for psykisk helse og rustjenester Etatens vurdering av ressursbehov ved fremtidig botilbud p\u00e5 Knappenomr\u00e5det, Oppdatert januar 2024. Dette dokumentet inneholder oppsummering av status p\u00e5 utfordringsbildet til Bergen kommune innenfor Etat for psykisk helse og rustjenester sitt ansvarsomr\u00e5de. Videre f\u00f8lger informasjon om tjenestetilbudet p\u00e5 Knappenomr\u00e5det i dag. Til slutt viser vi en oversikt over utvidet tjenestetilbud og fremtidige bemanningsbehov for etatens tilbud til m\u00e5lgruppen; personer med alvorlige psykiske og sammensatte helseutfordringer. Dette er utarbeidet utfra konseptalternativ 3, \u00abAlt nytt spredt p\u00e5 hele tomten\u00bb. Utvikling av Knappenomr\u00e5det m\u00e5 tilpasses kommunens utfordringsbilde innenfor dette feltet. \u2022 Flere innbyggere har behov for lovp\u00e5lagte psykiske helse- og omsorgstjenester o If\u00f8lge tall fra pasientjournalsystemet Profil, har antall s\u00f8knader om lovp\u00e5lagte psykiske helsetjenester \u00f8kt med 40 % fra 2020 til 2023. o Det er spesielt \u00f8kning blant personer med samtidige rus- og psykiske helseutfordringer (ROP), og unge personer med autismespekterforstyrrelser. o Etat for barn og familie har varslet om en p\u00e5g\u00e5ende \u00f8kning av ungdom med store behov for helse- og omsorgstjenester som vil ha behov for tjenester fra Etat for psykisk helse og rustjenester n\u00e5r de fyller 18 \u00e5r. \u2022 Innbyggere har st\u00f8rre og \u00f8kende behov for mer omfattende tjenester o \u00d8kning i antall personer med alvorlige psykiske lidelser og forh\u00f8yet voldsrisiko. Etaten har utfordringer med \u00e5 tilby disse et forsvarlig og egnet tjenestetilbud. o Refusjon for \u00abressurskrevende brukere\u00bb har \u00f8kt fra kr 57 millioner i 2018 til kr 91 millioner i 2023, selv om antallet som mottar tjenester er omtrent det samme (51 i 2018 og 53 i 2023). Se figur under. \u2022 Utfordringer med \u00e5 sikre forsvarlige helse- og omsorgstjenester til etatens m\u00e5lgruppe o Etatens kartlegging av dagens bygningsmasse i tilrettelagte botilbud/bosentre viser at bygningsmassen ikke er egnet til \u00e5 ivareta personer med forh\u00f8yet voldsrisiko. o Kommunen betaler dagb\u00f8ter for utskrivningsklare pasienter som venter p\u00e5 et kommunalt tilrettelagt botilbud. Flere av disse er vurdert \u00e5 ha forh\u00f8yet voldsrisiko. o Etaten klarer ikke gi disse et egnet og forsvarlig tjenestetilbud per i dag. o Boligene har ogs\u00e5 mangler og avvik i forhold til Arbeidsplassforskriften. Dette f\u00f8rer til utfordringer med \u00e5 skape et forsvarlig arbeidsmilj\u00f8 for ansatte. \u2022 Det er venteliste p\u00e5 ulike tilrettelagte botilbud o I august 2023 var det 50 personer p\u00e5 venteliste (se figur under). Antall p\u00e5 venteliste har holdt seg stabilt det siste \u00e5ret og viser et konstant behov for tilrettelagte botilbud som etaten ikke klarer \u00e5 dekke. \u2022 Kostnader for kommunen/etaten ved at det ikke er gode nok tilbud til m\u00e5lgruppen o Kommunen m\u00e5 g\u00e5 til anskaffelser p\u00e5 held\u00f8gns bo- og tjenestetilbud for enkeltpersoner. I 2023 har etaten 11 personer i slike tilbud, og nettoutgiftene i 2023 kommer til \u00e5 utgj\u00f8re ca. kr 42 millioner. Dette er en \u00f8kning p\u00e5 11,4 millioner fra 2019, selv om antall plasser er redusert med 2. Etaten ser behov for flere anskaffelser fremover. o Antall utskrivningsklare pasienter som ikke f\u00e5r egnet kommunalt tilbud har \u00f8kt. Figuren under viser \u00f8kningen i antall betalingsd\u00f8gn til spesialisthelsetjenesten. Antall betalingsd\u00f8gn har \u00f8kt med 73 % fra 2019 og kostnadene har \u00f8kt fra kr 7,9 millioner i 2019 til kr 15,5 millioner i 2023. Se figur under. Dagens tjenestetilbud og bemanningssituasjon p\u00e5 Knappenomr\u00e5det Det gis i dag held\u00f8gns helse- og omsorgstjenester til 25 beboere. Egenbetaling er regulert etter Forskrift om egenandel for kommunale helse- og omsorgstjenester (Vederlagsforskriften). Dette er det h\u00f8yeste omsorgsniv\u00e5et innen tilrettelagte botilbud som tilbys i Bergen kommune (Bosenter). Ansatte Antall \u00c5rsverk Antall p\u00e5 natt Bosentre p\u00e5 Knappen p.t. beboere totalt ansatte totalt Lyngen 5 22 25 4 Knappen 1 8 14 14 2 Knappen 2 12 16 24 2 TOTALT 25 52 63 8 Turnusene p\u00e5 disse bosentrene har alternativ arbeidstidsordning (d\u00f8gnturnus) og langvakter (12,5 timers vakter). Det inneb\u00e6rer b\u00e5de v\u00e5kne og hvilende nattevakter. Fremtidig tjenestetilbud og bemanningsbehov p\u00e5 Knappenomr\u00e5det utfra Konseptalternativ 3 Ansatte pr natt (er inkludert Antall \u00c5rsverk Antall i totale Fremtidige Knappen beboere totalt ansatte \u00e5rsverk) Hovedbygg Knappen 1 9 16 20 2 Hovedbygg Knappen 2 9 16 20 2 Hovedbygg Knappen 3 9 16 20 2 Paviljongen 6 24 30 3 Lyngen Bosenter + 6 35 43 (50) 3 Treningsboliger 6 0 0 0 Renhold av hele omr\u00e5det 3 3 Stab og st\u00f8ttefunksjon 3 3 Hovedkj\u00f8kken 4 4 Vektertjeneste Milj\u00f8vaktmester, aktivit\u00f8r 2 2 Lege 2 6 Psykologspesialist 1 2 Sum fremtidige Knappen 45 122 153 11 Kommentar til oversikten: \u2022 Turnusene p\u00e5 disse bosentrene har alternativ arbeidstidsordning (d\u00f8gnturnus) og langvakter (12,5 timers vakter). Det inneb\u00e6rer b\u00e5de v\u00e5kne og hvilende nattevakter. \u2022 Ansatte per natt er inkludert i antall \u00e5rsverk, det er ogs\u00e5 lokal ledelse. \u2022 Vektertjeneste er inkludert i antall \u00e5rsverk. \u2022 Hver avdeling m\u00e5 ha et samtalerom/ legekontor til bruk for lege, psykologtjeneste og milj\u00f8terapi. \u2022 Milj\u00f8vaktmester, aktivit\u00f8r og erfaringskonsulenter og trolig vektertjeneste vil ha en praktisk rolle for hele omr\u00e5det. \u2022 Treningsboligene f\u00e5r tjenester fra de forskjellige avdelingene i omr\u00e5de \u2022 Bosenter + m\u00e5 ha mulighet for \u00e5 ha flere ansatte p\u00e5 jobb enn stipulerte \u00e5rsverk i perioder. Derav parentes. Behov for h\u00f8y bemanningsfaktor ved Bosenter + Bosenter + er en institusjon for mennesker med alvorlig voldsrisiko og atferdsproblematikk. Dette er personer som etaten ikke klarer \u00e5 sikre et kommunalt tjenestetilbud i dag, og vi m\u00e5 derfor anskaffe tilbud fra private leverand\u00f8rer. Personene som skal inn i bosenter pluss har i dag enetiltak med 3:1 bemanning fra privatleverand\u00f8r. Grunnet sikkerhetsproblematikk m\u00e5 derfor bosenter + ha st\u00f8rre grunnbemanning enn ordin\u00e6re bosenter. I dag er det \u00c5sane bosenter som er det h\u00f8yest bemannede bosenteret i etaten, hvor vi har 24,3 \u00e5rsverk p\u00e5 7 beboere. Med tanke p\u00e5 at kommunen i det videre m\u00e5 gi tjenester til personer med et st\u00f8rre behov for tjenester og rammer, m\u00e5 bosenter+ ha en betydelig h\u00f8yere bemanning for \u00e5 kunne ivareta sikkerhet for ansatte og andre beboere. Etaten vurderer at dersom bosenter + er lokalisert p\u00e5 Knappenomr\u00e5det, s\u00e5 kan andre bosenter bist\u00e5 ved akutte hendelser (som utagering), og kan derfor ha noe mindre bemanning enn det vi har i regi av privatleverand\u00f8r i dag. Og anbefaler derfor 2:1 bemanning. Bergen kommune m\u00e5 i det videre ta h\u00f8yde for \u00e5 gi tjenester til innbyggere som er d\u00f8mt til tvungen omsorg og tvungen psykiatrisk behandling etter Straffeloven \u00a762 og 63. Dette inneb\u00e6rer at kommunen f\u00e5r et st\u00f8rre ansvar ift ut\u00f8ving av tvang og andre frihetsbegrensende tiltak. Kommunen har ogs\u00e5 et st\u00f8rre ansvar ift samfunnsvern i denne sammenheng. Eksempler p\u00e5 dette er: beboer f\u00e5r ikke ha fri utgang og m\u00e5 fotf\u00f8lges av personale, beboer f\u00e5r ikke tilgang p\u00e5 internett, kj\u00f8kkenredskap med mer. Slike tiltak vil medf\u00f8re en \u00f8kning frustrasjon hos beboer, som igjen \u00f8ker sannsynlighet for utageringssituasjon. Det m\u00e5 derfor v\u00e6re tilstrekkelig med spesialkompetent personell som kan h\u00e5ndtere dette p\u00e5 en god m\u00e5te. Personer d\u00f8mt til disse straffereaksjonene har ofte betydelig kognitiv svikt og trenger bistand til alle daglige praktiske gj\u00f8rem\u00e5l. Dette krever en h\u00f8yere bemanningsfaktor enn det vi har i dag. Det er en \u00f8kning i antall tjenestebrukere som f\u00e5r diagnosen psykisk utviklingshemming. Videre har mange av de som er d\u00f8mt til tvungen omsorg en utviklingshemming. I mange av disse tilfellene m\u00e5 kommune ut\u00f8ve tvang og makt overfor enkelte personer med psykisk utviklingshemning etter helse- og omsorgstjenesteloven kapittel 9. Helse- og omsorgstjenesteloven stiller strenge krav til kommunene i forhold til ut\u00f8velse av tvang, som medf\u00f8rer at det er n\u00f8dvendig med tilstrekkelig fagpersonell til stede i avdelinger med denne m\u00e5lgruppen. Vektertjeneste kan bist\u00e5 i bosenter + med overv\u00e5kning ved inngang/utgang og uteareal. Men bosenter + m\u00e5 allikevel ha en h\u00f8yere bemanning av fagpersonell enn andre bosenter, p\u00e5 grunn av gjennomf\u00f8ring av tvangstiltak etter helse- og omsorgstjenesteloven eller tvangstiltak satt av rettsvesenet tilknyttet dom til tvungen omsorg. Etat har hatt dialog med flere andre storbykommuner om hvordan de sikrer helse- og omsorgtjenester til m\u00e5lgruppen tenkt inn i bosenter +. Ingen av kommunene har egnet tilbud selv, og kj\u00f8per tjenester fra private leverand\u00f8rer da gjerne med 3:1 bemanning. Kommunene har tilrettelagte botilbud, men klarer ikke \u00e5 sikre tilbud der da de mangler personell og kan ikke \u00f8ke grunnet plassmangel. Bosenter + vil i perioder ha ansatte fra spesialisthelsetjenesten inne. Spesialisthelsetjenesten skal bist\u00e5 med personell ved utflytting til bosenter fra sykehus, og i faser der beboer er sv\u00e6rt d\u00e5rlig. Bosenter + m\u00e5 derfor ha arealplass til ekstra personell ved behov. Etaten har derfor opprettholdt antall ansatte, selv om \u00e5rsverk er trukket ned. Stordriftsfordeler Ved \u00e5 legge opp til felles alarmsystem p\u00e5 omr\u00e5det, felles kj\u00f8kken, felles milj\u00f8vaktmestertjeneste til \u00e5 serve hele omr\u00e5det, vil dette kunne bidra til \u00e5 f\u00e5 en bedre flyt p\u00e5 tjenestene p\u00e5 omr\u00e5det, og motvirke siloorganisering. Om det legges til rette for at fysisk utforming av de forskjellige personalbasene er tilgjengelige og lett kan kommunisere med hverandre, vil tjenestene kunne bist\u00e5 hverandre ved behov. Mulighet for \u00e5 ha en felles garderobe for hele omr\u00e5det b\u00f8r vurderes for \u00e5 spare plass. Det blir viktig at det legges opp \u00e5 tenke helhet p\u00e5 Knappenomr\u00e5det for \u00e5 kunne oppn\u00e5 fordelene med stordrift. I videre planlegging av Knappenomr\u00e5det vil etaten utvikle detaljerte planer for dette. Arbeidsstasjoner for ansatte Dekningsgrad p\u00e5 arbeidsstasjoner er mindre p\u00e5 institusjon enn det arbeidsplasskonseptet ellers legger opp til (er 80% dekningsgrad.) Det vil v\u00e6re behov for at hver avdeling har eget helserom/kontor til lege/psykiater, kontor til avdelingsleder, vaktrom for ansatte og inntil 3 arbeidsstasjoner for ansatte. Institusjonskj\u00f8kken Lokalt kj\u00f8kken er viktig av mange \u00e5rsaker. M\u00e5lgruppen for Knappenomr\u00e5det har i gjennomsnitt 25 f\u00e6rre leve\u00e5r sammenliknet med resten av befolkningen. Gruppen har h\u00f8yere risiko for hjerte-kar sykdommer, diabetes og underern\u00e6ring. Det er av avgj\u00f8rende betydning at institusjoner som dette, har eget produksjonskj\u00f8kken med ansvar for tilpasset mat til m\u00e5lgruppen. Det er derfor behov for en kompetent ressurs i dette arbeidet. I Klosterhage- erkl\u00e6ringen viser byr\u00e5det at det skal satses p\u00e5 ern\u00e6ring og flere produksjonskj\u00f8kken p\u00e5 sykehjemmene. Det blir en like viktig satsing for denne m\u00e5lgruppen. Mat er en viktig faktor som fremmer sosial interaksjon, og et verkt\u00f8y for \u00e5 komme i posisjon til personer som ellers ikke \u00f8nsker kontakt. Mat er essensielt i psykisk helsearbeid og milj\u00f8terapi. Det gir \u00f8kt trivsel og gir noe \u00e5 glede seg til. Lukt av mat som tilberedes skaper forventing og glede, b\u00e5de for de som bor der og for de som jobber der. Trivsel og mat vil kunne bidra til \u00e5 motvirke stress og utagering. Erfaringer fra flere av v\u00e5re bosentre og andre institusjoner som for eksempel sykehjem, viser at der blir mindre matsvinn, er kortreist og et godt tiltak i etatens klimaarbeid. Med hilsen Avdeling Klikk her for \u00e5 skrive inn tekst. Anne Turid Nygaard - saksbehandler Dokumentet er godkjent elektronisk. Kopi: \u00d8ystein Bratvold, BBSM - Seksjon for strategi og utredning - Velferd og bolig (Arbeidssted) - Eli Synne Myklebust Eckholm "
}