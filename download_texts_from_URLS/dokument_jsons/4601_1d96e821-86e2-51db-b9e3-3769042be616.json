{
  "dokument_id": "1d96e821-86e2-51db-b9e3-3769042be616",
  "doc_type": "case_attachment",
  "kommune": 4601,
  "tittel": "F\u00f8lgebrev Rammes\u00f8knad",
  "url": "https://bergen.kommune.no/politikere-utvalg/api/fil/bk360/9848330/Folgebrev-Rammesoknad",
  "tekst": " Vedlegg Q1 Bergen 29.12.2023 F\u00f8lgebrev til Rammes\u00f8knad for Fl\u00f8enbakken 27, Gnr. 163 Bnr. 60 Tiltaket gjelder S\u00f8knaden gjelder oppf\u00f8ring av nye rekkehus med 8 enheter med tilh\u00f8rende parkeringsanlegg i kjeller og utomhusareal med n\u00f8dvendige forst\u00f8tningsmurer p\u00e5 Fl\u00f8enbakken 27, gnr. 163 bnr. 60. Det vises til vedlagt tegningsgrunnlag som viser n\u00e6rmere plassering og utforming av tiltaket. Med henvisning til tidligere situasjon p\u00e5 eiendommen best\u00e5ende av 12 store leiligheter med parkeringskjeller, har oms\u00f8kte tiltak til form\u00e5l \u00e5 reetablere boligform\u00e5l p\u00e5 eiendommen som n\u00e5 er frigitt fra riggomr\u00e5de etter utbygging av bybanen. N\u00f8kkelopplysninger Tomt areal 1 651,3 m2 Eksisterende BRA 0 m2 (Tidlige ca 20422) Eksisterende antall boenheter - (Tidligere 12) Eksisterende bolig bygge\u00e5r - Tiltaks hovedform\u00e5l Boligbebyggelse Tiltakets BRA (NY) 1693 m2 Tiltakets uteoppholdsareal 674 m2 Grad av utnytting 102.5 % BRA Antall nye boenheter i tiltaket 8 Antall parkeringsplasser i tiltaket 7 Plangrunnlag Oms\u00f8kte eiendom inngikk tidligere i reguleringsplan for Bybanen fra sentrum til Fyllingsdalen, DS1 Nonneseter Kronstad (plan-ID64040000) som midlertidig anlegg og riggomr\u00e5de. Form\u00e5let er imidlertid regulert opphevet ett \u00e5r etter at bybanen er tatt i bruk. F\u00f8lgelig er eiendommen n\u00e5 uregulert, (foruten angitt arealform\u00e5l med sikringssone for underjordisk anlegg). Eiendommen er ellers omfattet av kommuneplanens arealdel 2018-2030 (KPA18, plan-ID65270000) og kommunedelplan Bergenhus, KDP Fjellsiden s\u00f8r (plan-ID 15590000). KDP angir eiendommen med bolig og allmennyttig form\u00e5l. I KPA18 er eiendommen vist i Byfortettingssone, BY2, hvorav hensynssonene Fl\u00f8en (H570_2), Historisk sentrum (H570_7), konsesjonsomr\u00e5de fjernvarme Flesland- Sentrum (H410_1), luftkvalitet gul sone og bestemmelsesomr\u00e5de #4 (KPA \u00a7 38) gj\u00f8r seg gjeldende. Det kan for \u00f8vrig vises til p\u00e5g\u00e5ende reguleringsarbeid i vest/s\u00f8rvest, Bergenhus. Gnr. 163 bnr. 23 mfl., M\u00f8llendal \u00f8st (plan-ID70990000), hvor eiendommen delvis inng\u00e5r, foresl\u00e5tt regulert til 1 Vedlegg Q1 boligbebyggelse. Bestemmelsesomr\u00e5de #1 har til form\u00e5l \u00e5 sikre en tverrforbindelse mellom M\u00f8llendal og Fl\u00f8enbakken. Tiltaket er prosjektert i tr\u00e5d med gjeldende f\u00f8ringer, hvorav det ogs\u00e5 er tilrettelagt og sikret mulighet for fremtidig etablering av slik tverrforbindelse. Tiltaket vil likevel utl\u00f8se krav til dispensasjon fra plankravet i KPA18 \u00a7 3.1 jf. pbl. \u00a7 19-2. Det s\u00f8kes derfor om dispensasjon fra plankravet som vi mener det er grunnlag for \u00e5 innvilge ettersom tiltaket ikke medf\u00f8rer en vesentlig tilsidesettelse av gjeldende hensyn, samt at fordelene er klart st\u00f8rre enn ulempene. Se vedlagt egen dispensasjonss\u00f8knad, (vedlegg B1). N\u00e6rmere om p\u00e5g\u00e5ende reguleringsarbeid for M\u00f8llendalsveien 68 Vest for tomten i M\u00f8llendalsveien 68 p\u00e5g\u00e5r det en detaljregulering av Statsbygg med form\u00e5l \u00e5 opprette et undervisningsbygg for Grieg Akademiet. Det nye bygget er planlagt nord for det n\u00e5v\u00e6rende bygget som huser kunst- og designfagene, samt administrasjonen for Fakultetet for kunst, musikk og design. Som en del av denne reguleringen har naboene i Fl\u00f8enbakken foresl\u00e5tt en gangvei fra M\u00f8llendalsveien over sykkelveien og jernbanesporet opp til Fl\u00f8enbakken. Hensikten er \u00e5 tilrettelegge for en raskere og enklere forbindelse til dagligvarebutikker og postkontor i s\u00f8r. Tiltakshaver st\u00f8tter dette forslaget og har som del av oms\u00f8kte tiltal tilrettelagt for en 1,4 meter bred gangvei med 1 meters veiskulder p\u00e5 hver side. Denne foresl\u00e5tte snarveien vil delvis g\u00e5 over oms\u00f8kte eiendom og eiendommen gnr/bnr 163/68, som tilh\u00f8rer et boligsameie, Fl\u00f8enmarken boliglag, best\u00e5ende av omtrent 50 leiligheter og en barnehage. Tiltakshaver har kommet til enighet med sameiet om at denne snarveien kan etableres over begge eiendommene, under betingelse av at Bergen Byfortetting bygger en sykkelbod p\u00e5 cirka 25 m2 for sameiet, prim\u00e6rt for transportsykler. Korrespondanse med Fl\u00f8enmarken boliglag er vedlagt denne s\u00f8knaden (Vedlegg Q6). Vi ber om at plan- og bygningsetaten tar stilling til om det er behov for vilk\u00e5rsstillelse om tinglysing for \u00e5 sikre slik(e) rettighet(er) til eventuell fremtidig etablering av snarvei. Det er verdt \u00e5 merke seg- og fremheve deler av Bane NOR sin uttalelse til reguleringsplanen for M\u00f8llendalseveien 68: \u00abI forbindelse med byggingen av bybane til Fyllingsdalen ble deler av jernbanesporet til Minde lagt ned og det ble bygget et uttrekksspor. Jernbanesporet er et uttrekksspor som er helt n\u00f8dvendig for at godstog skal kunne kj\u00f8re inn p\u00e5 Nyg\u00e5rdstangen. F\u00f8r godsterminalen blir flyttet er det ikke aktuelt \u00e5 fjerne jernbanesporet. N\u00e5r det gjelder kryssing av jernbanelinjen, m\u00e5 dette skje planfritt, jf. Jernbaneinfrastrukturforskriften \u00a73.6\u00bb. Videre har Bane NOR uttalt seg muntlig negativt til etablering av en kulvert under jernbanesporet. Det virker derfor tvilsomt at snarveien kan realiseres f\u00f8r uttrekkssporet fra jernbanen er fjernet, med mindre Bane NOR endrer sine krav til kryssing av jernbanesporet. Det er interessant \u00e5 merke seg at til tross for hyppige frekvens p\u00e5 Bybanen, er det ingen krav om planfri kryssing der. Det kan v\u00e6re h\u00e5p om at etableringen av snarveien kan gjennomf\u00f8res hvis det oppst\u00e5r en ny praksis fra Bane NOR. Uavhengig av dette, har vi i v\u00e5r byggesak tilrettelagt for mulig realisering av en slik snarvei p\u00e5 2 Vedlegg Q1 \u00f8stsiden av jernbanesporet for \u00e5 oppfylle m\u00e5lsetningen i p\u00e5g\u00e5ende reguleringsarbeid for M\u00f8llendalsveien 68 ved etablering av snarvei fra M\u00f8llendal til Fl\u00f8enbakken. N\u00e6rmere beskrivelse Tiltaket har til form\u00e5l \u00e5 sikre gode sentrumsn\u00e6re familieboliger. Herunder reetablere boligform\u00e5l p\u00e5 eiendommen i tr\u00e5d med gjeldende plangrunnlag som ligger godt innenfor rammene av den tidligere utnyttelsen p\u00e5 eiendommen. I den sammenheng har prosjektet s\u00e6rlig fokus p\u00e5 stedlig tilpasning for \u00e5 oppn\u00e5 gode bokvaliteter for nybygget, s\u00e5 vel som \u00e5 sikre en mest mulig sk\u00e5nsom \u2013 en hensiktsmessig og riktig utbygging \u2013 blant den omkringliggende bebyggelsen. Utformingen av de nye boligene er et resultat av stedsanalyse (Vedlegg F1) der omkringliggende bebyggelse og landskap er vurdert. Prosjektet har h\u00f8ye ambisjoner om \u00e5 bidra til \u00e5 styrke omr\u00e5det b\u00e5de estetisk og arkitektonisk, samtidig som omr\u00e5dets karakter ivaretas. M\u00e5let er \u00e5 utvikle familieboliger av h\u00f8y kvalitet med frodige uteplasser tett p\u00e5 sentrum. Tomteutnyttelse Tomten ligger i Byfortettingssone, BY2. Samlet arealutnyttelse for prosjektet er 102.5% BRA. Selv om KDP Fjellsiden S\u00d8R bestemmer en maks tomteutnyttelse p\u00e5 80%-TU, jf. \u00a7 11a nr. 2, fastholdes at oms\u00f8kte utnyttelsesgrad er i samsvar med gjeldende KPA som i \u00a7 26.3.9 bestemmer at \u00abGrad av utnyttig gis ut fra krav til byromsstruktur, byggeh\u00f8yde og utearal\u00bb. Nevnte forhold er overholdt og hensyntatt uten behov for dispensasjoner. V\u00e5r vurdering er derfor at slik utnyttelse heller ikke betinges av dispensasjon fra KDP \u00a7 11a nr. 11 ettersom KPA18 gir rom for en h\u00f8yere utnyttelse enn KDP, jf. KPA18 \u00a7\u00a7 26.3.9 jf. 2.3. Skulle bygningsmyndigheten mot formodning v\u00e6re av motsatt oppfatning, s\u00f8kes det p\u00e5 subsidi\u00e6rt grunnlag om dispensasjon fra kravet til 80% TU i KDP; Gjeldende hensyn bak et regulert krav til utnyttelse er \u00e5 sikre en styrt utvikling og et forholdsmessig utbyggingsvolum tilpasset eiendommens omkringliggende bebyggelse. I lys av at oms\u00f8kte tiltak er prosjektert iht. grundig kartlegging av gjeldende krav, samt stedsanalyse av n\u00e6romr\u00e5det, er det ikke tvilsomt at oms\u00f8kte tiltak st\u00e5r i forhold til sine omgivelser og er i tr\u00e5d med gjeldende krav i KPA18. Dette grunnlaget gir et mer oppdatert og nyansert bilde av dagens krav enn kravet i KDP som er over 20 \u00e5r gammel. Det kan ogs\u00e5 nevnes at det overskytende arealet medg\u00e5r til underliggende garasjeanlegg som ikke er synlig p\u00e5 eiendommen. F\u00f8lgelig legges det til grunn at gjeldende hensyn ikke blir \u00abvesentlig tilsidesatt\u00bb, jf. pbl. \u00a7 19-2. Denne side kan heller ikke se at innvilgelse av en slik dispensasjon vil medf\u00f8re nevneverdige ulemper; Det kan nevnes som en ulempe i seg selv \u00e5 m\u00e5tte s\u00f8ke om dispensasjon. Dette er likevel ikke en ulempe som gj\u00f8r seg gjeldende med tyngde, ettersom planen er eldre, samt at ny kommuneplan gir rom for en h\u00f8yere utnyttelse forutsatt at gjeldende krav overholdes, slik som i dette tilfellet. 3 Vedlegg Q1 Fordelene er videre klare; Oms\u00f8kte utnyttelse muliggj\u00f8r en l\u00f8sning med underliggende parkeringsanlegg, slik at en unng\u00e5r \u00abparkering i dagen\u00bb, til fordel for mer gr\u00f8ntareal p\u00e5 eiendommen. Videre gir en slik utnyttelse mulighet for en hensiktsmessig utnyttelse for etablering av \u00e5tte nye boenheter i et sentrumsn\u00e6rt omr\u00e5de \u2013 som er i tr\u00e5d med overordnede m\u00e5l om \u00e5 sikre gode og sentrumsn\u00e6re familieboliger. Dette er en utnyttelse som gir gode bokvaliteter og tilfredsstiller gjeldende krav i KPA18. Videre ligger en slik utnyttelse innenfor rammen av eiendommens tidligere utnyttelse. Samlet sett, mener vi at fordelene er \u00abklart st\u00f8rre\u00bb enn ulempene, jf. pbl. \u00a7 19-2. Etter en helhetlig vurdering, mener vi at vilk\u00e5rene er oppfylt for \u00e5 innvilge dispensasjon fra KDPs krav til utnyttelse, slik som oms\u00f8kt, jf. KDP \u00a7 11a pkt. 2 jf. pbl. \u00a7 19-2. Byggeh\u00f8yde og avstand til nabogrense Som redegjort for, er tiltakets utforming prosjektert med h\u00f8yt fokus p\u00e5 tilpasning iht. omkringliggende bebyggelse. Herunder \u00abmegler\u00bb tiltakets m\u00f8neh\u00f8yde (+27.60) mellom naboene Fl\u00f8enbakken 25 (+27.14) og Fl\u00f8enbakken 33 (+28.37). Gesims h\u00f8yden m\u00e5lt fra takrenne er +24.7m og +26.5 m\u00e5lt fra takopplett. Byggeh\u00f8yde ligger innenfor de krav KPA18 angir i \u00a7 26.3.8 b\u00e5de mht. antall etasjer og byggeh\u00f8yde. Tiltaket er plassert minimum 3m fra eiendomsgrense i Nord-vest mot Fl\u00f8enbakken 25. P\u00e5 grunn av plassering n\u00e6rmere enn 4 meter til nabogrense \u2013 er det utarbeidet et brannkonsept som legger opp til at det vil bli implementert n\u00f8dvendige tekniske krav i prosjekteringsfasen for \u00e5 forebygge brannspredning. F.eks sprinkleranlegg og brannklassifisert kledning og vinduer p\u00e5 fasaden Nord-Vest. Det er ogs\u00e5 innhentet skriftlig samtykke fra nabo til \u00e5 bygge 3m fra nabogrense, som f\u00f8lger vedlagt denne s\u00f8knaden. (vedlegg Q8) Oppsummert, er det ansvarlig s\u00f8kes vurdering at tiltaket oppfylles krav i KPA i forhold til tomteutnyttelse, byggeh\u00f8yde og byggegrense og plan og-bygningsloven (PBL) i forhold til plasseringen av tiltak. Det er ogs\u00e5 innhentet tillatelse fra Bane NOR for bygging n\u00e6rmere enn 30 meter til jernbanespor i vest iht. jernbaneloven \u00a7 10 (vedlegg I3). Etter oppf\u00f8lgende dialog med Bane NOR, avventes oppdatert vedtak som ogs\u00e5 tar h\u00f8yde for garasjeanlegg og forst\u00f8tningsmur rundt hageareal. Nytt vedtak vil ettersendes. Det vises for \u00f8vrig ogs\u00e5 til at det er fremsatt s\u00f8knad til Bymilj\u00f8etaten om tillatelse til avvik fra gjeldende byggegrense mot kommunal vei iht. veglova. S\u00f8knaden vil imidlertid avventes behandlet til Bymilj\u00f8etaten ved h\u00f8ringsrunde f\u00e5r oversendt bygges\u00f8knaden i sin helhet. Arkitektonisk redegj\u00f8relse Fl\u00f8enbakken inneholder en noks\u00e5 variert bebyggelse. Plassering og skala forandrer karakter fra nord til s\u00f8r. Bebyggelsen i omr\u00e5det g\u00e5r fra \u00e5 best\u00e5 av mindre skala boliger som henvender seg mot gaten, til st\u00f8rre blokkbebyggelser som bryter med gatens geometri for \u00e5 danne skjermede uterom. Tiltakets tomt befinner seg midt i overgangen mellom omr\u00e5dets skiftende bebyggelse. Prosjektet fors\u00f8ker 4 Vedlegg Q1 derfor \u00e5 megle og styrke samspillet mellom den skiftende bebyggelsen. Dette er gjort gjennom en karakterdannende forskyvning i prosjektets fasade, som opprettholder kontakten med gaten samtidig som den myker opp Fl\u00f8enbakken 33 sin skiftende geometri og skala. Det er foresl\u00e5tt en sammensatt bebyggelse som er brutt ned til seks enheter som har hver sin forhage i m\u00f8te mot nabolagets gate (\u00e5tte boenheter totalt med to p\u00e5 hver side ved gavlveggene). Illustrasjoner oms\u00f8kt tiltak p\u00e5 fl\u00f8enbakken 27 \u2013 vedlegg E14 Prosjektet har ogs\u00e5 h\u00f8yt fokus p\u00e5 kvaliteter i form av gode materialvalg. Materialpaletten er valgt med hensyn til omr\u00e5dets karakter. Bygningene vil for det meste bygges av tre over terrengniv\u00e5 med tegl mot bakkeniv\u00e5. Fasadene er kledd i enkelfals kledning i varierende bredder. Kledningen er tenkt behandlet i en lys varm tone. Det er videre planlagt at rekkehusene beholder slektskap i fargevalg, men f\u00e5r subtil variasjon i fargetone for \u00e5 ytterligere skape individualitet i fasadene. 5 Vedlegg Q1 Illustrasjoner oms\u00f8kt tiltak p\u00e5 fl\u00f8enbakken 27 \u2013 tegl p\u00e5 bakkeniv\u00e5 og trekledning over Bruk av tegl i forhagene, kjelleretasje og privat bakhagene er for \u00e5 skape varme og taktile utomhus detaljer. Tegl er v\u00e6rbestandig og myke materiale, og skal brukes til \u00e5 bygge integrerte plantekasser og lune sitteplasser. 6 Vedlegg Q1 Det er ogs\u00e5 gjort bemerkelser av m\u00f8nster/detaljer i nabolaget som er blitt abstrahert og videref\u00f8rt i det nye prosjektets detaljer. Glidende metallskjermer med perforering brukes til \u00e5 lage skjerming fra oppholdsrommene mot gaten. Venstre: Illustrasjoner oms\u00f8kt tiltak p\u00e5 fl\u00f8enbakken 27 metallskjermer mot gaten i perforert st\u00e5l H\u00f8yre: Stedstypisk vindusdetalj hentet fra Fl\u00f8enbakken 23 Oppsummert, det har v\u00e6rt et \u00f8nske om \u00e5 berike nabolaget med et prosjekt av h\u00f8y kvalitet som fremst\u00e5r nedtonet og kjent. Det er arkitekt- og ansvarlig s\u00f8kes vurdering at tiltaket oppfyller prinsipper beskrevet i Bergen kommunes Arkitektur- og byformings-strategi \u00abArkitektur+\u00bb. Hensynsoner De nye rekkehusene er utformet med hensyn til gateliv og skalaen i omr\u00e5det. Siktlinjer er ogs\u00e5 s\u00f8kt hensyntatt i henhold til gjeldende hensynssone for kulturmilj\u00f8. Gjeldene Hensynssone er: H570 Fl\u00f8en, Historisk sentrum og Historisk veifar. 7 Vedlegg Q1 Uteoppholdsareal Uteomr\u00e5der utformes med b\u00e5de private og felles uteplasser. Utformingen er tilrettelagt for lune situasjoner, lek og naturlig skjerming. Fl\u00f8enbakken har lang tradisjon med botanikk og plantehager. Det har v\u00e6rt viktig for prosjektet \u00e5 inneha gr\u00f8nne kvaliteter. Den gr\u00e5 grusplassen som i dag kjennetegner tomten vil bli erstattet med et uteomr\u00e5de som byr opp til lek, vekst og planteliv. Rekkehusene har direkte tilgang til bakkeplan gjennom private uteplasser. Tomtens s\u00f8rvest- orientering s\u00f8rger for solfylte uteoppholdsarealer. Det totale uteoppholdsarealet i tiltaket er 673m2 best\u00e5ende av privat hager, balkonger og felleshage. Uteoppholdsareal er visst p\u00e5 situasjonsplanen (Vedlegg D2). Tiltaket oppfyller b\u00e5de areal- og kvalitetskrav ift. KPA \u00a714. Illustrasjoner oms\u00f8kte tiltak p\u00e5 fl\u00f8enbakken 27 \u2013 privat og felleshage mot s\u00f8rvest \u2013 vedlegg E13 8 Vedlegg Q1 Parkering Parkering og sykkelparkering planlagt i kjeller for \u00e5 frigi mest mulig areal til gr\u00f8nt. Parkeringskjeller vil dekke hele parkeringskravet med 7 oppstillingsplasser. En oppstillingsplass er dimensjonert for bevegelseshemmede. Krav til parkering er beregnet som f\u00f8lger: (BRA bolig = 1319m2/100 *0.4) \u2013 (BRA bolig = 1319/100*1,0) = 5.3 \u2013 13,2. Alts\u00e5 har tiltaket lagt seg i nedre frekvens for parkeringsdekning for sone BY2. Sykkelparkering er ogs\u00e5 plassert i kjelleren. Sykkelparkering vil v\u00e6re tyverisikker med egnet stativ \u2013 som ogs\u00e5 vil v\u00e6re tilrettelagt for transportsykler. Dette er beregnet som f\u00f8lger; (BRA bolig = 1319m2)/100 *2.5 = 33 Det er ellers ogs\u00e5 innhentet tillatelse fra Bymilj\u00f8etaten for godkjenning av avkj\u00f8rsel (Vedlegg I2), datert 05.09.23. Avfall Avfallskontainere vil bli innbygget for individuell lagring i forhagenes murer. En forenklet RTP er sendt til BIR for uttalelse og vil ettersendes. Dato for innsending: 14.12.23. Illustrasjoner oms\u00f8kt tiltak p\u00e5 fl\u00f8enbakken 27 \u2013 lagring av avfallskontainere mot gaten 9 Vedlegg Q1 Forurensning Tomten var tidligere riggomr\u00e5det for Bybanen utbygging. I forbindelse med utbygging var omr\u00e5det som er ber\u00f8rt av den nye bygningen masseutskiftet og tilf\u00f8rt med rene masse. Det er bekreftet av VLFK og vedlegges denne s\u00f8knaden (Vedlegg Q4) Masseh\u00e5ndtering Prosjektet etterstreber \u00e5 opprettholde en hvis massebalanse ved \u00e5 benytte utgravde masser fra parkeringskjeller til planering av uteoppholdsarealer s\u00f8rvest p\u00e5 tomten. Massebalansen skal dokumenteres i byggeperioden. Energi og Klima VA-plan og overvannsh\u00e5ndtering er utarbeidet av SWECO (Vedlegg Q7). Forh\u00e5ndsuttalese fra Bergen Vann er vedlagt s\u00f8knaden (Vedlegg I1) Klimagassregnskap er utarbeidet av Multiconsult (vedlegg Q3) M\u00f8ter med Naboer og Byarkitekten For \u00e5 sikre en tilstrekkelig bred vurdering for utvikling av eiendommen, har det blitt avholdt m\u00f8ter med Byarkitekten \u2013 Oms\u00f8kt tiltak er i tr\u00e5d med de r\u00e5d og innspill Byarkitekten har gitt. Det vises ogs\u00e5 til de innledende dialoger som har v\u00e6rt med naboer for \u00e5 etterstrebe eventuelle individuelle \u00f8nsker om tilpasning. Det trekkes s\u00e6rlig frem at prosjektet i den sammenheng har klart \u00e5 redusere byggeh\u00f8yde; Opprinnelig var tiltaket prosjektert med en m\u00f8neh\u00f8yde p\u00e5 ca. 28,6 m og en gesims p\u00e5 ca 27 m. M\u00f8neh\u00f8yde er n\u00e5 redusert til ca. 27,6 m og gesims til ca. 26,5 m. Merk at gesims regnes ved topp takopplett. Hvis en regner gesims ved takrenne sett fra gaten, er den senket fra ca 25,8 m til 24.7 m. I tillegg har tiltakshaver avtalt med Fl\u00f8enmarken Boliglag at selskapet Bergen Byfortetting AS bekoster sykkelparkering for boliglaget, mot at boliglaget aksepterer at deler av den mulige snarveien etableres p\u00e5 nabos eiendom. I vedlegg Q6 f\u00f8lger e-postkorrespondanse mellom tiltakshaver P\u00e5l Strand Larsen (Bergen Byfortetting AS) og styreleder Hege Foerester i Fl\u00f8enmarken Boliglag, som bekrefter denne avtalen. Nabovarsling Nabovarsel var sendt ut 05.12.2023 med svarfrist 19.12.2023. Kvitteringen er vedlagt som vedlegg C1 og innholdet i nabovarselet er vist i vedlegg C2. To merknader ble mottatt innen fristen. Disse er vedlagt denne s\u00f8knaden som vedlegg C3 og besvart i vedlegg C4. 10 Vedlegg Q1 Oppsummering Ved prosjektering av boligprosjektet er det lagt vekt p\u00e5 \u00e5 etterkomme kvalitetskrav beskrevet i KPA. KPA \u00e5pner for fortetting, men stiller samtidig krav til tilpasning til eksisterende bygningsmilj\u00f8 og landskap. Oms\u00f8kte boligprosjekt reflekterer en kommunal ambisjon om \u00e5 h\u00e5ndtere en \u00f8kt del av befolkningsveksten gjennom fortetting av eksisterende boligomr\u00e5der, samtidig som forholdet mot nabobebyggelse og landskapet ivaretas. Arkitekt- og ansvarlig s\u00f8ker mener prosjektet er godt gjennomarbeidet, hvor sentrale faktorer kort kan oppsummeres slik; \u2022 Arkitektonisk tilpasning til omr\u00e5dets karakter \u2022 Store inviterende uteoppholdsarealer p\u00e5 bakkeplan \u2022 Bilfrie utearealer \u2022 Gode solforhold p\u00e5 eiendommens uteomr\u00e5der og minimal skyggelegging av nabohager \u2022 Hensyn til utsikt for nabobebyggelse \u2022 H\u00f8y arkitektonisk kvalitet og materialbruk med vekt p\u00e5 tre og tegl Gjennom ovennevnte punkter er oms\u00f8kt boligprosjekt tilpasset det eksisterende boligomr\u00e5det. Det er ansvarlig s\u00f8kers vurdering at tiltak er utformet i henhold til prinsipper beskrevet i Bergen kommunes Arkitektur- og byformings-strategi \u00abArkitektur+\u00bb. Kontakt Ansvarlig s\u00f8ker for tiltaket; James Barber james@jamesbarberarchitect.com. Med vennlig hilsen, James Barber Daniel Tenev Arkitekt Arkitekt james@jamesbarberarchitect.com, 40074188 daniel@studiotenev.no, 95040910 11 Vedlegg Q1 Vedlegg B1 Dispensasjonss\u00f8knad__Fl\u00f8enbakken_27.pdf C1 Nabovarsel Kvittering.pdf C2 Opplysninger gitt i nabovarsel.pdf C3 Nabomerknader samlet.pdf C4 Tilsvar nabomerknader.pdf D1 Eksisterende situasjonsplan.pdf D2 Situasjonsplan med tiltak.pdf D3 Solstudier.pdf D4 Avkj\u00f8rselsplan.pdf E1 Plan 0.etasje.pdf E2 Plan 1.etasje.pdf E3 Plan 2.etasje.pdf E4 Plan 3.etasje.pdf E5 Takplan.pdf E6 Snitt AA.pdf E7 Snitt BB.pdf E8 Fasade Nord\u00f8st.pdf E9 Fasade S\u00f8r\u00f8st.pdf E10 Fasade S\u00f8rvest.pdf E11 Fasade Nordvest.pdf E12 Illustrasjon A.pdf E13 Illustrasjon B.pdf E14 Illustrasjon C.pdf F1 Stedsanalyse.pdf H1 boligspesifikasjon-i-matrikkelen.pdf I1 Bergen Vann Positiv forh\u00e5ndsuttalelse.pdf I2 Reetablering av avkj\u00f8rsel Bymilj\u00f8etaten Positiv uttalelse.pdf I3 Uttalelse Bane NOR.pdf I4 Uttalelse Bybanen.pdf I5 S\u00f8knad om dispensasjon fra avstand til vei. Svar fra Bymilj\u00f8etaten.pdf I6 Bergen Vann Presisering av antall boenheter.pdf Q0 Referat forh\u00e5ndskonferansen.pdf Q2 Prosjekteringsgrunnlag Notat \u2013 Sweco.pdf Q3 Klimagassberegninger KPA \u2013 Multiconsult.pdf Q4 Dokumentasjon Rene masser VLFK.pdf Q5 Trafikkvurdering \u2013 Sweco.pdf Q6 Korrespondanse med Fl\u00f8enmarken boligglag - Aksept for etablering av snarvei.pdf Q7 VA Plan \u2013 Sweco.pdf Q8 Signert avtale 011223 med Fl\u00f8enbakken 25.pdf. 12 Vedlegg Q1 13 "
}