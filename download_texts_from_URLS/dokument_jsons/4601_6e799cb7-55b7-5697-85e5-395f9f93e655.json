{
  "dokument_id": "6e799cb7-55b7-5697-85e5-395f9f93e655",
  "doc_type": "case_attachment",
  "kommune": 4601,
  "tittel": "Oppstartssak for plan for eldre. Innspill fra eldrer\u00e5det og kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/11127538/Oppstartssak-for-plan-for-eldre-Innspill-fra-eldreradet-og-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Til Intern korrespondanse BEHO - Kommunaldirekt\u00f8rens stab V\u00e5r referanse: 2024/05173-119 (Arbeidssted) v/Ann Kristin Berge Saksbehandler: Ragnhild Hvoslef Kr\u00fcger Dato: 17. september 2024 Fra Kommunalt r\u00e5d for personer med funksjonsnedsettelse/Eldrer\u00e5det Oppstartssak for plan for eldre. Innspill fra eldrer\u00e5det og kommunalt r\u00e5d for personer med funksjonsnedsettelse R\u00e5dene behandlet saken i m\u00f8ter 10. og 11. september og har \u00f8nsket \u00e5 komme med ett felles innspill til det videre arbeidet. Vi \u00f8nsker \u00e5 gi tilbakemelding p\u00e5 at det er positivt at denne planen skal erstatte fire planer. Vi h\u00e5per og tror det vil bli mer oversiktlig og en r\u00f8d tr\u00e5d i planen. Dette igjen tror vi vil bidra til \u00f8kt mulighet for \u00e5 oppn\u00e5 det en \u00f8nsker. Det er likevel viktig at ikke en fellesplan f\u00f8rer til forenkling og at viktige planomr\u00e5der faller bort. Vi ber om at man i planarbeidet ser s\u00e6rlig p\u00e5 habilitering for eldre personer med alvorlig funksjonshemming. Skal disse bo hjemme lengst mulig vil det v\u00e6re n\u00f8dvendig med habiliteringstilbud. De vil gjennomsnittlig ha et st\u00f8rre behov for habiliteringen enn de med kun aldersvekkelse som utfordring. Eldrer\u00e5det ved leder og nestleder deltok p\u00e5 oppstartsseminaret for planen, som vi opplevde som nyttig og interessant. R\u00e5dene vil understreke hvor viktig det er at alle relevante parter blir h\u00f8rt i det videre arbeidet med planen og at det blir satt av god tid til dr\u00f8fting og aktuelle instanser f\u00f8r den g\u00e5r til behandling i utvalg og bystyre. Vi mener det er viktig \u00e5 ha en fast bruker med inn i plangruppe da dette er et sv\u00e6rt viktig arbeid. Enten en brukerrepresentant fra eldrer\u00e5det eller fra faggruppe for eldrehelse og eldreomsorg (Alrek). \"Planen vil ogs\u00e5 fokusere p\u00e5 hvordan BK kan planlegge for et mer aldersvennlig samfunn der eldre kan v\u00e6re aktive, sosiale og ressurser for samfunnet\" Dette stiller r\u00e5dene seg bak. Vi vil samtidig fremheve viktigheten av at kommunen lager en god plan for universell utforming. Og at kommunen ellers har et gjennomg\u00e5ende fokus p\u00e5 universell utforming i alle ledd. En egen koordinator ol, slik andre storbyer i Norge har kunne her styrket en helhetlig tiln\u00e6rming i kommunen. Et universell utformet samfunn er ogs\u00e5 et aldersvennlig samfunn. R\u00e5dene er enige med byr\u00e5den \u00ab\u00c5 bryte ned siloer er n\u00f8dvendig for \u00e5 sikre b\u00e6rekraftige velferdstjenester og gode forl\u00f8p.\u00bb Eldrer\u00e5det har tatt denne silotenkingen med i framlegget v\u00e5rt til budsjett 2025 (innspelet til byr\u00e5dsleiar). R\u00e5dene forutsetter at det blir satt av n\u00f8dvendig areal til eldreform\u00e5l, for eksempel sykehjem (gjerne kombinert med studentboliger), eldresentre og rekreasjonsomr\u00e5der. Eldrer\u00e5det organiserer h\u00f8sten 2024 Bergen seniorkonferanse for 4. gang. R\u00e5det \u00f8nsker at byr\u00e5den innlemmer seniorkonferansen i planen for eldre. Med hilsen Kommunalt r\u00e5d for personer med funksjonsnedsettelse/Eldrer\u00e5det Nils M\u00e6hle - leder Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. "
}