{
  "dokument_id": "23b45982-7a5a-572f-ba7b-8b4dc7d0e92c",
  "doc_type": "case_presentation",
  "kommune": 5501,
  "tittel": "Fritak eiendomsskatt \u00a7 7a",
  "url": "https://innsyn.tromso.kommune.no/application/getMoteDokument?dokid=2001729017",
  "tekst": "Arkivsaksnr. 24/09283-1 Saksbehandler Anita Marthinsen Lyseggen Saksgang M\u00f8tedato Formannskapet 11.06.2024 Fritak eiendomsskatt \u00a7 7a I 2024 har formannskapet allerede behandlet en sak for fritak etter esktl \u00a7 7a. \u00c5rsaken til at det n\u00e5 sendes en ny sak er dels p\u00e5 grunn av for seint innkomne s\u00f8knader og dels p\u00e5 grunn av at s\u00f8knader ikke har kommet i tide frem til eiendomsskattekontoret. Det innstilles til at formannskapet gir fritak p\u00e5 for seint innkomne s\u00f8knader grunnet forsinket saksbehandling fra Troms\u00f8 kommunes side, herav begrenset til s\u00f8knader datert og mottatt i l\u00f8pet av skatte\u00e5ret 2024, og som gjelder for 2023. S\u00f8knader som mottas fra medio mai 2024 vil tas med p\u00e5 ordin\u00e6rt saksfremlegg for behandling av s\u00f8knader for 2024 i 2025. Kommunedirekt\u00f8rens innstilling til vedtak: Troms\u00f8 kommune fritar f\u00f8lgende eiendommer fra eiendomsskatt med hjemmel i eigedomsskattelova \u00a7 7 a): Gnr Bnr Fnr Snr Navn S\u00f8kt for \u00e5r 61 80 0 0 Perspektivet Museum 2020 og 2023 16 3 0 0 Norsk Folkehjelp avdeling Troms\u00f8 2021 200 2287 0 0 Norsk Folkehjelp avdeling Troms\u00f8 2021 3 21 0 0 Oldervik Vel 2023 12 85 0 0 Idrettlaget Ulfstind 2023 119 4053 0 0 Fl\u00f8ya Anlegg As 2023 119 3898 0 1 Idrettsforeningen Fl\u00f8ya 2023 119 3899 0 0 Idrettsforeningen Fl\u00f8ya 2023 119 3747 0 0 Idrettsforeningen Fl\u00f8ya 2023 Stig Tore Johnsen Geir Andersen Kommunedirekt\u00f8r Direkt\u00f8r stab for \u00f8konomi og finans 1 Hva saken gjelder Saken gjelder behandling av s\u00f8knader om fritak fra eiendomsskatt etter esktl \u00a7 7a) for skatte\u00e5rene som fremg\u00e5r i s\u00f8keroversikten over. Saksutredning Hjemmelsgrunnlag: Det f\u00f8lger av eiendomsskatteloven \u00a7 7 at: \u201dKommunestyret kan fritaka desse eigedomane heilt eller delvis for eigedomsskatt: a) Eigedom \u00e5t stiftingar eller institusjonar som tek sikte p\u00e5 \u00e5 gagna ein kommune, eit fylke eller staten. Kommunestyrets vedtak vedr\u00f8rende fritak for eiendomsskatt for 2020 - 2023: Kommunestyret vedtok i m\u00f8tene 11.12.2019, sak 209/19, 16.12.2020, sak 178/20 og 28.11.2022, sak 172/22 blant annet f\u00f8lgende vedr\u00f8rende eiendomsskatt for 2020, 2021 og 2023: ...Etter eigedomsskattelova \u00a7 7a skal det innvilges fritak for eiendomsskatt for s\u00e5 vidt gjelder private barnehager og skoler, som ikke driver p\u00e5 kommersielt grunnlag. Videre kan eiendommer som eies av stiftelser eller organisasjoner som ivaretar kommunens gavn eller tarv og som ikke driver p\u00e5 kommer sielt grunnlag, herunder idrettsanlegg som er \u00e5pne for alle, av kommunestyret innvilges fritak for eiendomsskatt. Kommunestyret har etter delegasjonsreglementets pkt. 6 delegert myndigheten til \u00e5 behandle disse s\u00f8knadene til formannskapet, som tar stilling til fritak etter eiendomsskattelovens \u00a7 7 hvert \u00e5r. Kommunedirekt\u00f8ren legger derfor frem s\u00f8knadene vedr\u00f8rende fritak for disse eiendommene. Troms\u00f8 kommune har mottatt 5 s\u00f8knader om fritak som krever behandling i formannskapet i henhold til kommunestyrets vedtak og eiendomsskattelovens \u00a7 7a. Formannskapet har myndighet til \u00e5 ta stilling til hvilke eiendommer som skal f\u00e5 fritak etter eiendomsskatteloven \u00a7 7a). Det stilles krav til at ut\u00f8velse av myndighet ligger innenfor eiendomsskattelovens rammer, og det er en forutsetning at like tilfeller behandles likt, likebehandling. S\u00f8knader om fritak for private barnehager og -skoler er behandlet administrativt i henhold til den delegasjon som f\u00f8lger av vedtaket. Det er et vilk\u00e5r for behandling av s\u00f8knaden at den er innkommet f\u00f8r skatte\u00e5ret er omme. Dette betyr at det ikke kan gis fritak for tidligere \u00e5r. Dette fremkommer ogs\u00e5 av kunngj\u00f8ring fra Troms\u00f8 kommune sin side. 2 Eiendomsskatteloven \u00a7 7 - juridiske rammer Kommunestyrets vedtak m\u00e5 forvaltes innenfor de juridiske rammene som foreligger. Generelle utgangspunkter: Likhetsprinsippet I norsk skatterett st\u00e5r likhetsprinsippet sentralt. Likhetsprinsippet inneb\u00e6rer at alle skattesubjekter skal behandles likt. Konkret betyr dette at dersom formannskapet gir fritak til en enkelteiendom i henhold til \u00a7 7a, skal tilsvarende eiendommer ogs\u00e5 ha fritak. Vedtaksorganet kan heller ikke la utenforliggende eller usaklige hensyn v\u00e6re avgj\u00f8rende for et vedtak. Forskjellsbehandling er bare lovlig dersom vedtaksorganet kan begrunne forskjellsbehandlingen med saklige og konkrete hensyn. Eiendomsskatteloven \u00a7 7 - ordlyden Av bestemmelsen fremg\u00e5r at det er eiendommer \u201d\u00e5t\u201d, det vil si eiendommer eiet av \u201dstiftingar og institusjonar, \u201d som kan fritas for eiendomsskatt. Begrepet \u201dstiftingar og institusjonar\u201d omfatter alle juridiske personer som er \u00e5 anse som selvstendige rettssubjekt, for eksempel stiftelser, foreninger, lag og aksjeselskap. Dette i motsetning til fysiske personer, som ikke vil kunne innvilges skattefritak etter bestemmelsen. De institusjoner som kan fritas for eiendomsskatt er de \u201dsom tek sikte p\u00e5 \u00e5 gagna ein kommune, eit fylke eller staten.\u201d En spr\u00e5klig fortolkning av ordlyden tilsier at det avgj\u00f8rende vilk\u00e5ret vil v\u00e6re om eier har til form\u00e5l \u00e5 opptre til fordel for det offentlige. Det er mange former for virksomhet som kan sies \u00e5 v\u00e6re til fordel for det offentlige, ikke minst dersom man ogs\u00e5 hensyntar de indirekte virkningene. Slik eiendomskatteloven \u00a7 7 a er formulert er det avgj\u00f8rende hva organisasjonen som eier den aktuelle eiendommen \u201dtek sikte p\u00e5\u201d, ikke hva eiendommen faktisk blir benyttet til. Etter loven er det derfor ikke noe absolutt vilk\u00e5r at den aktuelle eiendommen rent faktisk blir benyttet til fordel for det offentlige. Troms\u00f8 kommune mener derfor at en stiftelse som har til form\u00e5l \u00e5 drive med forskning, kan fritas for eiendomsskatt ogs\u00e5 p\u00e5 den del av eiendom som leies ut som kontorlokaler, og ikke bare for de lokaler som blir nyttet til forskning. Dette vil imidlertid bero p\u00e5 en konkret vurdering. Tidligere lovbestemmelser om fritak for eiendomsskatt Eiendomsskatteloven \u00a7 7 a) representerer en videref\u00f8ring av tidligere bestemmelser med tilsvarende innhold, men med noe annen ordlyd. Det g\u00e5r frem av forarbeidene til eiendomsskatteloven at loven i det vesentlige representerer en videref\u00f8ring av de tidligere bestemmelser, noe som tilsier at det vil v\u00e6re relevant \u00e5 vurdere ordlyden ogs\u00e5 i disse. 3 Begrepene \u201dTarv\u201d og \u201dGavn\u201d underbygger at det ikke er tilstrekkelig at det offentlige har en indirekte interesse i den virksomheten som institusjonene ut\u00f8ver. Det m\u00e5 kreves at institusjonen ivaretar behov som staten, kommunen eller fylkeskommunen har i egenskap av \u00e5 v\u00e6re offentlige instanser. Med andre ord vil det v\u00e6re et vilk\u00e5r at institusjonen utf\u00f8rer funksjoner som det naturlig tilligger staten, fylkeskommunen eller kommunen \u00e5 ut\u00f8ve. Det typiske omr\u00e5det for offentlige oppgaver vil v\u00e6re av sosial og humanit\u00e6r karakter. Som eksempler kan nevnes drift av aldershjem, hjelpetiltak for rusmisbrukere, og skolevirksomhet. Momenter i de konkrete vurderingene: Kulturinstitusjoner: Kommunestyret m\u00e5 ta stilling til om kulturinstitusjonene som s\u00f8ker fritak etter \u00a7 7a har en kommersell funksjon eller ikke- kommersiell funksjon. Momenter i dette kan v\u00e6re: \u2022 Er institusjonen beregnet p\u00e5 kommunens eller det offentliges tarv? \u2022 Er institusjonen kommersiell? Idrettsanlegg: Utgangspunktet for denne vurderingen vil v\u00e6re kommunestyrets vedtak, hvor det blant annet fremg\u00e5r at: \u201d... Videre kan eiendommer som eies av stiftelser eller organisasjoner som ivaretar kommunens gavn eller tarv og som ikke driver p\u00e5 kommersielt grunnlag, herunder idrettsanlegg som er \u00e5pne for alle, av kommunestyret innvilges fritak for eiendomsskatt.\u201d Idrettsanlegg som benyttes til bl.a. barne og ungdomsarbeid, m\u00e5 kunne vurderes som anlegg som skal ha fritak, selv om disse er organisert som AS. Forutsetningen er at disse anleggene ikke har kommersiell funksjon. Anleggene m\u00e5 ha en oppgave som kommunen ellers m\u00e5tte dekke. Behandling av eiendommene: 1. 1.1 Eiendommenes identitet Gnr Bnr Fnr Snr Navn Bilag 68 10 0 0 Perspektivet Museum 1 1.2 Sakens bakgrunn Troms\u00f8 kommune har mottatt s\u00f8knader om fritak fra ovennevnt eiendomsbesitter. 4 S\u00f8knaden gjelder kulturformidlende eiendom da den fremmer kultur og historiske opplevelser. 1.3 Vurdering Gjennom sin funksjon som kulturformidlende eiendom i Troms\u00f8 kommune, m\u00e5 denne eiendommen sies \u00e5 ivareta offentlige interesser enten direkte, eller som ledd i eiers aktiviteter. 1.4 Konklusjon Troms\u00f8 kommune gir fritak for eiendomsskatt til ovennevnte eiendom gjeldende for 2020 og 2023. 1.5 Utlignet skatt 2020 og 2023 Samlet for disse eiendommene er eiendomsskatten kr 9 087,-. 2. 2.1 Eiendommens identitet Gnr Bnr Fnr Snr Navn Bilag 16 3 0 0 Norsk Folkehjelp 2 200 2287 0 0 Norsk Folkehjelp 2.2 Sakens bakgrunn S\u00f8knad om fritak er mottatt innen fristen, se bilag 2. Det vises i s\u00f8knaden til at Norsk Folkehjelp Troms\u00f8 ikke har noen ervervsform\u00e5l, og at de i tillegg utf\u00f8rer oppgaver som tilegger det offentlige \u00e5 ta seg av. 2.3 Vurdering S\u00f8ker viser til at Norsk Folkehjelp er en frivillig hjelpeorganisasjon, med en aktivitet som i hovedsak er rettet mot sanitet. De bist\u00e5r politi, hovedredningssentral samt AMK ved ulykker utenfor vei og ved leteaksjoner. I tillegg bist\u00e5r de ved vakthold p\u00e5 en rekke idrettsarrangement. Norsk Folkehjelp Troms\u00f8 driver en virksomhet som etter v\u00e5r oppfatning omfattes av fritaksbestemmelsen i eiendomsskattelovens \u00a7 7a. 2.4 Konklusjon Troms\u00f8 Kommune gir fritak for eiendomsskatt for Norsk Folkehjelp Troms\u00f8. 5 2.5 Utlignet skatt 2021 Utlignet skatt for Norsk Folkehjelps eiendommer i Troms\u00f8 er kr 33 075,-. 3. 3.1 Eiendommens identitet Gnr Bnr Fnr Snr Navn Bilag 119 4053 0 0 Fl\u00f8ya Anlegg As 3 119 3898 0 1 Idrettsforeningen Fl\u00f8ya 119 3899 0 0 Idrettsforeningen Fl\u00f8ya 119 3747 0 0 Idrettsforeningen Fl\u00f8ya 12 85 0 0 Idrettslaget Ulfstind 5 3.2 Sakens bakgrunn S\u00f8knad om fritak er mottatt etter frist, se bilag 3 og 5. 3.3 Vurdering Utgangspunktet for vurdering av fritak for eiendomsskatt for idrettslag, vil v\u00e6re kommunestyrets vedtak, hvor det blant annet fremg\u00e5r at \u201d... Videre kan eiendommer som eies av stiftelser eller organisasjoner som ivaretar kommunens gavn eller tarv og som ikke driver p\u00e5 kommersielt grunnlag, herunder idrettsanlegg som er \u00e5pne for alle, av kommunestyret innvilges fritak for eiendomsskatt.\u201d Idrettsanlegg som benyttes til bl.a. barne og ungdomsarbeid, m\u00e5 kunne vurderes som anlegg som skal ha fritak, selv om disse er organisert som AS. Forutsetningen er at disse anleggene ikke har kommersiell funksjon. Anleggene m\u00e5 ha en oppgave som det offentlige ellers m\u00e5tte dekke. S\u00f8kerne driver ikke p\u00e5 et kommersielt grunnlag, og m\u00e5 derfor sies \u00e5 omfattes av reglene for fritak. 3.4 Konklusjon: Den overnnevnte s\u00f8knaden oppfyller vilk\u00e5rene etter \u00a7 7a, samt er i samsvar med kommunestyrets vedtak. 3.5 Utlignet skatt 2023: Utliknet skatt for eiendommene utgj\u00f8r kr 487 897,-. 6 4. 4.1 Eiendommens identitet Gnr Bnr Fnr Snr Navn Bilag 3 21 0 0 Oldervik Vel 4 4.2 Sakens bakgrunn S\u00f8knad om fritak er mottatt etter frist, se bilag 4. Eiendommen driftes av velforening som utf\u00f8rer alt sitt arbeide med frivillig dugnadsinnsats. Bygdehus i Troms\u00f8 kommune benyttes til \u00e5 arrangere d\u00e5p, begravelser og bryllup i tillegg til \u00e5 v\u00e6re samlingssted. Det foreligger f\u00e5 muligheter for inntekter, og utleieinntektene benyttes ofte til \u00e5 finansiere utgifter forbundet med str\u00f8m og forsikring. 4.3 Vurdering Gjennom sin funksjon som storstue og kulturhus i Troms\u00f8 kommune, m\u00e5 denne eiendommen sies \u00e5 ivareta offentlige interesser enten direkte, eller som ledd i eiers aktiviteter. 4.4 Konklusjon Troms\u00f8 Kommune gir fritak for eiendomsskatt for Oldervik Vel for 2023. 4.5 Utlignet skatt 2023 Utlignet skatt for Oldervik Vel utgj\u00f8r kr 7325,-. \u00d8konomi: Fritakene som gis i denne saken utgj\u00f8r kr. 537 384,-. Inntektsreduksjonen ligger innenfor hva som er tatt h\u00f8yde for ved fastsetting av budsjett. Vedtakskompetanse Formannskap Vedlegg S\u00f8knader \u00a77a rest samlet 7 "
}