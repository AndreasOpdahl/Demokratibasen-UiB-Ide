{
  "dokument_id": "c2638a10-82e4-5ed6-8944-f7539179ed7d",
  "doc_type": "case_attachment",
  "kommune": 4601,
  "tittel": "Fagnotat, datert 20.01.2025",
  "url": "https://bergen.kommune.no/politikere-utvalg/api/fil/bk360/11896891/Fagnotat-datert-20-01-2025",
  "tekst": " Plan- og bygningsetaten Til Intern korrespondanse BBU - Seksjon byutvikling (Arbeidssted) V\u00e5r referanse: HENV-2024/17716-2 Saksbehandler: Mette Iversen Fra Dato: 20.01.2025 Plan- og bygningsetaten Veileder for ivaretakelse av luftfartens interesser i saker etter plan- og bygningsloven - birdstrike. Uttalelse fra Plan- og bygningsetaten. Plan- og bygningsetaten har h\u00e5ndtert noen innsigelser knyttet til Birdstrike i plansaker i Ytrebygda de siste \u00e5rene. Vi er positive til at Avinor n\u00e5 foresl\u00e5r en veileder p\u00e5 temaet og vurderer at dette kan gi st\u00f8rre forutsigbarhet i planprosesser. Form\u00e5let med veilederen er \u00e5 sette plan- og byggesaksmyndigheten og tiltakshavere i stand til \u00e5 sikre at forholdet til flysikkerhet er ivaretatt i plan- og byggesaker, spesifikt for \u00e5 unng\u00e5 konflikter mellom luftfart\u00f8y og fugler og dyr. Avinor ber konkret om tilbakemelding p\u00e5 f\u00f8lgende tema: - Avinor sin vurdering av hvordan plan- og bygningsloven b\u00f8r anvendes i forhold til flysikkerhet (Birdstrike) (kap 4.2) - Vurdering av n\u00e6romr\u00e5det rundt lufthavnen (kap 7) - Avinor sine forventninger til risikoanalyser (kap 8) - Krav, vilk\u00e5r og avb\u00f8tende tiltak til arealplaner og byggesaker (kap 9). Plan- og bygningsloven Kapittel 4 tar for seg andre myndigheters plikter, og delkapittel 4.2 tar for seg plan- og bygningsloven spesifikt. PBE savner at delkapittelets f\u00f8rste avsnitt beskriver i korte ord plan- og bygningsmyndighetens overordnede ansvar f\u00f8r en ser n\u00e6rmere p\u00e5 bruken av de ulike lovhjemlene og dens relevans for luftsikkerhet. V\u00e5r vurdering er at spesielt planmyndighetens rolle i \u00e5 vurdere og balansere ulike hensyn og tema ikke kommer godt nok frem i veilederen. Luftsikkerhet er bare ett av mange tema som m\u00e5 vurderes konkret i den enkelte plansak, og vil ikke alltid trumfe andre omsyn slik veilederen kan gi uttrykk for. I tabell 1 gir veilederen en oversikt over deler av plan- og bygningslovens f\u00f8ringer og tolker anvendelsen av disse til flysikkerhet. PBE er i stor grad uenig i Avinor sin tolkning av plan- og bygningslovens anvendelse i dette kapittelet og veilederen for \u00f8vrig. Vi ber om at Avinor f\u00e5r en juridisk gjennomgang og kvalitetssikring for \u00e5 sikre at henvisning er korrekt og at dens anvendelse til flysikkerhet har grunnlag i juridisk teori. Det kan for eksempel vises til anvendelsen av \u00a73-1 tredje ledd: \u00abVed inkludering av flysikkerhet tidlig i planprosesser unng\u00e5s det innsigelser og dermed reduseres behandlingstid og medf\u00f8lgende \u00f8konomiske kostnader.\u00bb Vi vurderer at anvendelsen over er en feiltolkning av pbl. \u00a73-1 tredje ledd. Vi viser til Ot.prp.nr. 32 (2007-2008) kapittel 6.3: \"Tredje ledd understreker at planleggingen ikke skal v\u00e6re mer omfattende enn n\u00f8dvendig. Planlegging skal v\u00e6re et nyttig virkemiddel og ikke et m\u00e5l i seg selv. Dette krever at den er realistisk i den forstand at den bygger p\u00e5 de reelle \u00f8konomiske og andre ressursmessige forutsetninger for gjennomf\u00f8ring. Det er ogs\u00e5 viktig at kommuner og regioner ikke \u00abplanlegger for planleggingens egen skyld\u00bb, og derfor at de ikke gj\u00f8r planleggingen mer omfattende enn n\u00f8dvendig. Bestemmelsen tar hensyn til at plansituasjonen og planutfordringene kan v\u00e6re forskjellige i ulike deler av landet. Innhold og omfang av planleggingen skal kunne variere. I omr\u00e5der med lite utbyggingspress og interessekonflikter vil det kreves mindre omfattende planer og planprosesser enn i byer og tettsteder med mange forskjellige behov og sammensatte interesser og konfliktmuligheter.\" Tredje ledd viser til at planprosessen i seg selv og dokumentasjon etter den ikke skal v\u00e6re med belastende eller tidkrevende enn det som er n\u00f8dvendig for \u00e5 oppn\u00e5 lovens form\u00e5l og oppgavene etter loven. Videre skal en i planprosessen vurdere gjennomf\u00f8rbarheten til utbyggingsplanene og legge til rette for at utvikling etter en vedtatt plan kan finne sted. Dette vil si at krav i b\u00e5de planleggingsfasen og byggefasen m\u00e5 vurderes opp imot prosjektets \u00f8konomiske gjennomf\u00f8rbarhet og andre ressursmessige forutsetninger. Vi ber videre om at innholdet i tabell 1 sin \u00abanvende loven til flysikkerhet\u00bb holder seg til tolkning av plan- og bygningslovens lovhjemler til tema, og at retningslinjer g\u00e5r fram av veilederen for \u00f8vrig for \u00e5 sikre god lesbarhet og hindre tolkningstvil. Vi \u00f8nsker ogs\u00e5 \u00e5 komme med innspill om at kapittelet og tabellen i st\u00f8rre grad tar innover seg samhandlingen mellom andre myndigheter og Avinor sine plikter og rolle i arealplanleggingen. For delkapittel 4.2. \u00f8nsker vi \u00e5 komme med innspill om at det for eksempel tas med lovhjemmel for: - Forholdet til regional planer og regional planmyndighet. I forslaget er det i hovedsak kommuneplan og reguleringsplaner som er gitt oppmerksomhet der kommunen er planmyndighet. - Avinor sin innsigelseskompetanse. - Forholdet mellom klage og mulighet til \u00e5 komme med innsigelse. - Myndighet til \u00e5 fremme innsigelse til planforslag. - Begrensning i adgangen til \u00e5 fremme innsigelse. - Avinor sin medvirkningsplikt. Det er vurdert som positivt dersom veilederen kan vise til hva planmyndigheten kan forvente av Avinor. Fokuset i dagens versjon er p\u00e5 hva Avinor krever og forventer av planmyndigheten. For eksempel er det en forventing fra Plan- og bygningsetaten sin side at Avinor medvirker konstruktivt i planprosesser og vurderer planforslag sin p\u00e5virkning p\u00e5 Saksnummer Saksnummer Side 2 av 7 luftsikkerhet, som eksperter innenfor sitt fagfelt med kjennskap til regelverket for luftsikkerhet. Sone for overv\u00e5kning av lufthavnens omgivelser PBE er enig i at hensynssoner etter pbl \u00a7 11-8 bokstav a (Sikrings-, st\u00f8y og faresoner) kan v\u00e6re egnet til \u00e5 synliggj\u00f8re hensynet til flysikkerhet rundt lufthavnen. Med bakgrunn i sonens st\u00f8rrelse mener PBE at dette er mest hensiktsmessig \u00e5 fastsette hensynssonen p\u00e5 overordnet planniv\u00e5, i kommuneplanens arealdel (KPA). I denne prosessen m\u00e5 sonens st\u00f8rrelse tilpasses lokale forhold i tr\u00e5d med veilederens delkapittel 3.1.1 f\u00f8rste avsnitt. I n\u00e5gjeldende KPA er for eksempel er det innarbeidet en Sikringssone rundt Haakonsvern milit\u00e6rbase. Innenfor sikringssonen er det ikke tillatt med nye boliger, kontorbygg, kaier eller naust, med bakgrunn i overordnet ROS-analyse for milit\u00e6rbasen. Videre er det rundt Bergen lufthavn etablert en meldepliktsone med bestemmelser om at Avinor skal orienteres om vedtak som: - Tiltak som \u00f8ker antall boenheter eller arbeidsplasser - Tiltak med byggeh\u00f8yder over lovens generelle rammer - Tiltak som kan endre lyssettingen rundt lufthavnen - Bygg/anlegg som er st\u00f8rre enn 1/35 av avstanden til rullebanenes senterlinje og kan skape u\u00f8nsket turbulens\u00bb P\u00e5 lik linje kan det etableres en hensynssone rundt lufthavnen med bakgrunn i flysikkerhet, med krav til vurdering av risiko og s\u00e5rbarhet (ROS-analyse). N\u00e6romr\u00e5der rundt lufthavnen I veilederen pekes det p\u00e5 at den mest effektive m\u00e5ten \u00e5 redusere faren for birdstrike er \u00e5 redusere eller fjerne mattilgang, vannspeil, skjulesteder og hekkemuligheter p\u00e5 og i n\u00e6rheten av lufthavner. Etter luftfartsloven \u00a7 7.12 skal det lages plan over luftfartshindringer, som i denne forbindelse kan v\u00e6re virksomheter eller annen arealbruk som tiltrekker fugl til lufthavnens n\u00e6romr\u00e5der. Restriksjoner skal normalt fastsettes gjennom utarbeiding av reguleringsplan eller plan- og bygningsloven. Overv\u00e5king av lufthavnens omgivelse, gjelder i utgangspunktet i en radius p\u00e5 13 km fra lufthavnens referansepunkt. Arealer som tiltrekker fugler og andre dyr skal unng\u00e5s n\u00e5r dette er mulig. Definisjonen av n\u00e6romr\u00e5de rundt lufthavnen er alts\u00e5 13 km. I Bergen inkluderer dette store deler av Bergen sentrum, hele Bergensdalen, Fyllingsdalen, Laksev\u00e5g og Loddefjord og Ytrebygda. Og ber\u00f8rer i tillegg nabokommunene \u00d8ygarden og Bj\u00f8rnefjorden. Saksnummer Saksnummer Side 3 av 7 Innenfor denne sonen uttrykkes det bekymring for alt mellom gr\u00f8nne tak, uteoppholdsareal, landbruk, akvakultur og fiskemottak, avfallsh\u00e5ndtering, kloakk- og renseanlegg, v\u00e5tmark og vannspeil og naturreservater. Dette er arealform\u00e5l som naturlig h\u00f8rer hjemme i en kommune, og vanskelig kan unng\u00e5s i et omr\u00e5de av denne st\u00f8rrelsen. PBE mener det er uheldig \u00e5 stille de samme detaljerte kravene p\u00e5 Danmarksplass, som p\u00e5 Kokstad. Dette vil sannsynligvis virke mot sin hensikt, kravet vil ikke bli forst\u00e5tt, og forslag til tiltak vil neppe bli veldig m\u00e5lrettet. Saksnummer Saksnummer Side 4 av 7 Vi \u00f8nsker \u00e5 komme med innspill om at Avinor kan vurdere \u00e5 utarbeide en overordnet ROS- analyse \u2013 som kan differensiere og tilpasse kravene til topografien og forholdene i Bergen, i samarbeid med en ornitolog. Vi stusser for \u00f8vrig p\u00e5 at v\u00e5r nabokommune \u00d8ygarden, som ligger innenfor 13 km sonen, ikke ser ut til \u00e5 v\u00e6re p\u00e5 h\u00f8ringslisten. Er dette en glipp, eller vil ikke disse kravene kun gjelde i vertskommunen for lufthavnen? Vi ser ogs\u00e5 at det er andre \u201cflyplasskommuner\u201d som ser ut til \u00e5 mangle p\u00e5 listen over mottakere av Avinor sitt h\u00f8ringsbrev, f,eks Bod\u00f8 kommune. Vi stiller sp\u00f8rsm\u00e5l ved om ber\u00f8rte parter har f\u00e5tt anledning til \u00e5 medvirke. Avinor sine forventninger til risikoanalyser Avinor peker p\u00e5 at flysikkerhet og birdstride m\u00e5 inkluderes i alle ROS-analyser. Etter PBE sin vurdering er det et urealistisk krav til at alle ROS-analyser skal vurdere birdstrikerisiko, og videre dersom \u00f8kt risiko for birdstrike blir identifisert skal en risikoanalyse belyse samlet innvirkning p\u00e5 fugleforekomster og flysikkerhet, med forslag til tiltak utarbeidet av personell med ornitologisk kompetanse. Dette vil v\u00e6re et tema som kommer i tillegg til andre ROS-tema, og det er viktig at detaljeringsniv\u00e5et er overkommelig. Forslag til krav, vilk\u00e5r og avb\u00f8tende tiltak til arealplaner og byggesaker Avinor mener planer m\u00e5 utformes slik at arealbruk ikke tiltrekker fugl, og har listet opp virksomheter og arealbruk med \u00f8kt birdstrikerisiko, samt avb\u00f8tende tiltak og krav. Kapitel 9, tabell 3, inneholder en detaljert liste med blant annet krav til utforming av tak, nedbygging av natur og gr\u00f8nne tak. PBE synes det er positivt at Avinor har tatt stilling til mulige avb\u00f8tende tiltak og vurderer at dette kan gi en forutsigbarhet til planprosessene. N\u00e5r det gjelder Avinor sine krav vurderer vi at formuleringen heller m\u00e5 v\u00e6re \u00abAvinor sine forventninger\u00bb. Vi viser til at tiltak m\u00e5 tilpasses den konkrete planen, i dialog med Avinor i tr\u00e5d med pbl. sine f\u00f8ringer for medvirkning. Vi mener derfor at formuleringen i kapittelet m\u00e5 v\u00e6re mindre absolutt, og vise forventninger og forslag til avb\u00f8tende tiltak. Vi viser til at en veileder er et retningsgivende dokument og at formuleringene m\u00e5 tilpasses dette. N\u00e5r det gjelder innholdet i de konkrete tiltakene og kravene vurderer vi at flere av forslagene ikke har hjemmel i pbl. Noen er ogs\u00e5 lite konkrete. Vi vurderer at tiltakene ikke vil kunne f\u00f8lges opp gjennom innlemming i reguleringsbestemmelsene eller i en byggesaksbehandling. Dersom tiltakene skal sikres som bestemmelser m\u00e5 disse ha hjemmel i pbl. \u00a7\u00a711-9 og 12-7. Vi ber om at Avinor f\u00e5r en juridisk vurdering av forslag til avb\u00f8tende tiltak og eventuelle krav/forventninger til planprosessen. Spesielt gjelder dette kravene til utforming av bygg. Ettersom veilederen gjelder ivaretakelse av luftfartens interesser i saker etter plan- og bygningsloven m\u00e5 tiltak og krav/forventninger v\u00e6re forenlig med det som planlegging etter pbl. Skal omfatte, og det som kan sikres. Tiltak, krav og forventinger som ligger til et annet regelverk m\u00e5 etter v\u00e5rt syn strykes fra veilederen. Det kan her f.eks. nevnes forbud mot mating av fugler. Saksnummer Saksnummer Side 5 av 7 PBE har tidligere hatt dialog med Avinor om reguleringsplaner som har f\u00e5tt innsigelse med bakgrunn i birdstrike. Dette gjelder planer som er i omr\u00e5det Kokstad/ Flesland og dermed mye n\u00e6rmere lufthavnen enn 13 km. Innsigelsen for plannavn L\u00f8nningsvegen (PLAN- 63430000) er trukket med bakgrunn i at f\u00f8lgende bestemmelser er lagt inn i planen: \u00a7 2.6.6 Birdstrike ved Bergen lufthavn Flesland, krav om forebyggende tiltak \u00a7 2.6.6.1 Alle tak og bygningskonstruksjoner skal utformes og driftes p\u00e5 en slik m\u00e5te at det blir lite attraktivt for fugler \u00e5 hekke der. Det m\u00e5 etableres fysiske strukturer som hindrer at fugler oppholder seg og hekker p\u00e5 tak og andre bygningsflater. \u00a7 2.6.6.2 Det er krav om lukket h\u00e5ndtering av alle n\u00e6ringsmidler og avfall utend\u00f8rs. Bosspann og andre anlegg som inneholder organismer som kan tiltrekke fugl, skal v\u00e6re lukket. Det er ogs\u00e5 sikret at det ikke kan etableres gr\u00f8nne tak. For L\u00f8nningsvegen er det begrenset med krav og avb\u00f8tende tiltak som er sikret i reguleringsplanen. Vi vurderer at lista med avb\u00f8tende tiltak og krav i tabell 3 er for omfattende. Vi anbefaler at aktuelle forslag til tiltak og krav konkretiseres og prioriteres, samt knyttes til avstand og/eller risikobilde. En soneinndeling etter behov for restriktive tiltak vil gi mer forutsigbarhet i planprosessene, og gi grunnlag for vurdering av hvilke avb\u00f8tende tiltak som er n\u00f8dvendig innenfor de ulike sonene. En generell sone rundt lufthavnen p\u00e5 13 km med s\u00e6rs strenge krav er for omfattende og lite konkret. V\u00e5r vurdering er at f.eks. krav til Nesttunomr\u00e5det ikke kan v\u00e6re like restriktive som Flesland. Dagens forslag gj\u00f8r det ogs\u00e5 uklart hva som er de viktigste elementene. Forholdet til annet regelverk Vi \u00f8nsker \u00e5 trekke frem at deler av veilederen tar innover seg tema som ikke kan sikres gjennom en planprosess. Det vises for eksempel til type avlinger og driftsmetoder for landbruk og f\u00f8ringer for jakt innenfor lufthavnens n\u00e6romr\u00e5der. Vi vurderer det som hensiktsmessig at veilederen avgrenses til forhold som kan sikres etter plan- og bygningsloven for \u00e5 unng\u00e5 tolkningstvil og uklarheter i senere planprosesser. Formulering Vi \u00f8nsker \u00e5 komme med innspill om at veilederen omformuleres slik at den i st\u00f8rre grad reflekterer at en planprosess skal vurdere og balansere en rekke tema og interesser. Det er dermed ikke gitt at alle Avinor sine forventninger kan bli oppfylt. Hensynene for luftsikkerhet m\u00e5 vurderes opp imot andre tema og lovverk. Det kan her for eksempel trekkes fram vurderingene som planmyndigheten m\u00e5 gjennomf\u00f8re etter naturmangfoldloven. V\u00e5rt innspill er at veilederen i st\u00f8rre grad kan formuleres som veiledning og forventninger, og mindre som absolutte krav eller ordrer, samt vise en st\u00f8rre forst\u00e5else for de ulike rollene som Avinor og planmyndigheten vil ha i planprosesser. Konklusjon Saksnummer Saksnummer Side 6 av 7 Plan- og bygningsetaten vurderer p\u00e5 generelt grunnlag at veilederen har forbedringspotensiale. Vi vurderer at det er n\u00f8dvendig med endringer og justeringer av veilederen for at dette skal bli et godt verkt\u00f8y for samhandling og dialog, samt gi \u00f8nsket forutsigbarhet til planprosesser. For at dette skal bli tilfelle er det v\u00e5r vurdering av vi m\u00e5 kunne v\u00e6re mer omforente om dens innhold enn det som er tilfelle i dag. Vi \u00f8nsker spesielt \u00e5 trekke frem behovet for: 1. Fagkyndig, juridisk gjennomgang av lovhenvisning og dens tolkning i veilederen. 2. Differensiering og prioritering av forslag til avb\u00f8tende tiltak og forventninger etter n\u00e6rhet til lufthavnen, lokale forhold og risikobilde. 3. \u00c5 sikre at innholdet i veilederen, forventninger til planprosessen og forslag til avb\u00f8tende tiltak er forenlig med det planlegging etter plan- og bygningsloven kan sikre og omhandle. Plan- og bygningsetaten stiller gjerne opp til utvidet dialog med Avinor og \u00f8nsker \u00e5 bidra positivt i prosessen videre. Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Saksnummer Saksnummer Side 7 av 7 "
}