{
  "dokument_id": "5c462dba-bf68-53c7-bc89-82ff13a2ce6b",
  "doc_type": "case_attachment",
  "kommune": 5501,
  "tittel": "Gnr/bnr 200/1, 200/666 og 200/676 i Samuel Arnesens gate - varsel om midlertidig forbud mot tiltak",
  "url": "https://innsyn.tromso.kommune.no/application/getMoteDokument?dokid=2001837649",
  "tekst": "HAMPEROKKEN AS Postboks 6154 Stakkevollan 9291 TROMS\u00d8 Deres ref. V\u00e5r ref. Saksbehandler Dato PLAN-24/00772-4 Stian Eriksen 14.06.2024 +47 90412156 Gnr/bnr 200/1, 200/666 og 200/676 i Samuel Arnesens gate - varsel om midlertidig forbud mot tiltak Dere varsles med dette om at Troms\u00f8 kommune vurderer \u00e5 legge ned midlertidig forbud mot tiltak p\u00e5 omr\u00e5de H/0 i plan 1517, detaljregulering Prostneset (m/havneterminal). Arealet er i planen regulert til hotell/overnatting og ber\u00f8rer eiendommen gnr/bnr 200/1, 200/666 og 200/676 i Samuel Arnesens gate. Varslet om midlertidig forbud mot tiltak gis p\u00e5 bakgrunn av deres s\u00f8knad av 12.02.2024 om rammetillatelse for oppf\u00f8ring av hotellbygning. Omr\u00e5det langs Samuel Arnesens gate er en sv\u00e6rt viktig tras\u00e9 for bybussruter og annen busstrafikk. Oppf\u00f8ring av hotell vil kunne p\u00e5virke denne. I tillegg b\u00f8r det vurderes \u00e5 endre hele eller deler av det regulerte hotellarealet i felt H/0 for \u00e5 dekke behov for infrastruktur knyttet til avvikling av busstrafikk. Figur 1: Utklipp som viser gjeldende reguleringsplan med omr\u00e5det hvor hotellbygning er oms\u00f8kt Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hotell p\u00e5 omr\u00e5det H/0 i plan 1517 vil videre endre omr\u00e5dets karakter og identitet. Vi har gjennomg\u00e5tt planprogrammet for \u00e5 se i hvilken grad dette rommer utfordringer og muligheter vi st\u00e5r overfor i dagens situasjon. Vi er kommet til at behov i sentrum og for sentrumsutviklingen i vid forstand ikke er tilstrekkelig ivaretatt i planene som foreligger. Dette er forhold som i seg selv avkrever en ny planfaglig vurdering. Det er derfor n\u00f8dvendig \u00e5 varsle midlertidig forbud mot tiltak for \u00e5 avklare om realisering av hotell representerer en \u00f8nsket utvikling av omr\u00e5det. Forh\u00e5ndsvarsel \u2013 rettslig grunnlag for midlertidig forbud I henhold til forvaltningsloven (fvl.) \u00a7 16 varsles det om at kommunen med hjemmel i plan- og bygningsloven (pbl.) \u00a7 13-1, f\u00f8rste ledd, vurderer \u00e5 fatte vedtak om midlertidig forbud mot tiltak etter pbl. \u00a7 1-6 f\u00f8rste ledd. Varsel om forbud mot tiltak er geografisk avgrenset til omr\u00e5de H/0 i plan 1517, detaljregulering Prostneset (m/havneterminal). Arealet er i planen regulert til hotell/overnatting og ber\u00f8rer eiendommen gnr/bnr 200/1, 200/666 og 200/676 i Samuel Arnesens gate. Av pbl. \u00a7 13-1 fremg\u00e5r f\u00f8lgende: \u00ab\u00a7 13-1 Midlertidig forbud mot tiltak Finner kommunen eller vedkommende myndighet at et omr\u00e5de b\u00f8r undergis ny planlegging, kan den bestemme at oppretting og endring av eiendom eller tiltak etter \u00a7 1-6 og andre tiltak som kan vanskeliggj\u00f8re planarbeidet, ikke kan settes i gang f\u00f8r plansp\u00f8rsm\u00e5let er endelig avgjort. Dersom en s\u00f8knad om tillatelse til tiltak ikke er avgjort, kan kommunen bare vedta et midlertidig forbud dersom s\u00f8keren er varslet om dette innen utl\u00f8pet av de saksbehandlingsfrister som f\u00f8lger av \u00a7 21-7, og dersom forbudet vedtas senest innen \u00e5tte uker etter utl\u00f8pet av fristen. Kommunen kan samtykke i at tiltak som er nevnt i f\u00f8rste ledd blir gjennomf\u00f8rt hvis det etter kommunens skj\u00f8nn ikke vil vanskeliggj\u00f8re planleggingen\u00bb. (...) Grunnvilk\u00e5ret er at forbudet m\u00e5 v\u00e6re begrunnet i at det etter kommunens skj\u00f8nn er behov for at omr\u00e5det b\u00f8r undergis ny planlegging. Dette kan for eksempel v\u00e6re at gjeldende arealplaner er lite oppdaterte eller at kommunen har endret syn p\u00e5 hva omr\u00e5det b\u00f8r nyttes til, jf. Innjord s. 376-377. Et forbud etter pbl \u00a7 13-1 vil ramme ethvert tiltak som omfattes av den alminnelige tiltaksdefinisjonen i pbl. \u00a7 1-6, med mindre noe eksplisitt unntas fra forbudet. I tillegg f\u00f8lger det av loven at ogs\u00e5 \u00abandre tiltak som vil vanskeliggj\u00f8re planarbeidet\u00bb, kan omfattes av forbudet. I praksis betyr et midlertidig forbud mot tiltak at kommunen ikke behandler s\u00f8knader om bygging innenfor omr\u00e5det i den tiden forbudet gjelder. Et midlertidig forbud mot tiltak kan ogs\u00e5 omfatte bygninger og anlegg som ikke er s\u00f8knadspliktige til kommunen. Begrunnelse for at kommunen vurderer midlertidig forbud mot tiltak Av s\u00f8knaden planlegges det oppf\u00f8rt hotellbygning. Omr\u00e5det H/0 er i plan 1517 regulert til hotell/overnatting. Planens intensjon for byggefelt H/O var \u00e5 legge til rette for etablering av et hotell med tilh\u00f8rende terminalfunksjoner for cruisepassasjerer. Bakteppet var at Troms\u00f8 \u00f8nsket \u00e5 bli snuhavn for cruisepassasjerer (s. 6, 27, og 105 i planbeskrivelsen til plan 1517). N\u00e5r en havn er snuhavn for cruiseskip, vil det si at et cruise avsluttes og et annet begynner. Dette resulterer i et logistikkbehov for \u00e5 lose passasjerer av og p\u00e5 sine cruisereiser. Troms\u00f8 er per dags dato ikke snuhavn. Bygget skulle ogs\u00e5 romme vesentlig, kompleks teknisk infrastruktur for styring av bunkring, h\u00e5ndtering av V/A for b\u00e5ter mv. Plasseringen av offentlig torg p\u00e5 nordsiden av felt H/O var ment \u00e5 skape et felles byrom for Scandic Ishavshotell og et eventuelt cruisehotell. Oms\u00f8kte hotell m\u00e5 vurderes i en trafikal kontekst og andre n\u00e6rliggende \u00f8nsker om etablering av hotell. Omr\u00e5det rundt Prostneset har i dag h\u00f8y hotelltetthet. Ved realisering av alle \u00f8nskede hotell vil denne \u00f8ke 2 betraktelig uavhengig av utfallet av s\u00f8knadsbehandling for omr\u00e5de H/0. Alle hotell er avhengig av, og vil belaste, samme veinett og infrastruktur, da spesielt i form av varelevering og charterbusstrafikk Per dags dato er det besluttet at Fredrik Langes gate \u2013 Strandgata/Sj\u00f8gata er hovedtras\u00e9er for avvikling av busstrafikken i Troms\u00f8 sentrum. Dette forutsetter bruk av Kirkegata og Samuel Arnesens gate for avvikling av busstrafikken. I dag er Samuel Arnesens gate helt uunnv\u00e6rlig for bybusstilbudet i Troms\u00f8, og vil uansett bli belastet med turistbusser grunnet h\u00f8y hotelltetthet i omr\u00e5det. Etablering av hotell ventes \u00e5 kunne p\u00e5virke muligheten for \u00e5 avvikle busstrafikken p\u00e5 en effektiv m\u00e5te langs denne gaten, samt ytterligere belaste gatenettet med busstrafikk. I tillegg b\u00f8r det vurderes \u00e5 endre hele eller deler av det regulerte hotellarealet for \u00e5 dekke behov for infrastruktur knyttet til avvikling av busstrafikk. Figur 2: Ortofoto med markering av viktig veinett for bybusser og viktig punkt for avvikling av byrutetrafikk 3 Figur 2: Dagens situasjon iht. utklipp fra \u00abGoogle streetview\u00bb av august 2020 Busstrafikken taler med styrke for \u00e5 revurdere om arealform\u00e5let hotell/overnatting i omr\u00e5de H/O b\u00f8r videref\u00f8res i reguleringsplanen eller erstattes med annet arealform\u00e5l for \u00e5 sikre best mulig avvikling av busstrafikk. Hotell p\u00e5 omr\u00e5det H/0 i plan 1517 vil videre endre omr\u00e5dets karakter og identitet. Vi vurderer at det ogs\u00e5 av denne grunn er behov for \u00e5 revurdere dette byggeomr\u00e5det. I den forbindelse er det naturlig \u00e5 se p\u00e5 sammenhengen med at kommunen planlegger etablering av park p\u00e5 Prostneset. P\u00e5 denne bakgrunn finner vi det n\u00f8dvendig \u00e5 varsle midlertidig forbud mot tiltak for \u00e5 avklare om realisering av hotell representerer en \u00f8nsket utvikling av omr\u00e5det. Forbud mot tiltak kan vedtas av kommune- og byutviklingsutvalget (KOBY). Dersom utvalget vedtar et slikt forbud, vil kommunen sette i gang endring av plan 1517. Alternativt kan ny reguleringsplan for havne- og kaiarealet mellom havneterminalen og Scandic ishavshotell vurderes. Selv om havneterminalen er etablert s\u00e5 er det sv\u00e6rt mange forutsetninger i reguleringsplanen som ikke er fulgt opp, da s\u00e6rlig knyttet til trafikkavvikling og bussh\u00e5ndtering. Videre prosess \u2013 saksbehandlingstid og varighet av et forbud Kommunen vil vurdere \u00e5 vedta midlertidig forbud mot tiltak senest \u00e5tte uker etter utl\u00f8pet av saksbehandlingsfristen i byggesaken. Et midlertidig forbud mot tiltak varer frem til en ny plan blir gjeldende, men maksimalt fire \u00e5r. Dersom plansp\u00f8rsm\u00e5let ikke er endelig avgjort innen disse fire \u00e5rene faller forbudet i utgangspunktet bort, men det kan i s\u00e6rlige tilfeller forlenges. Frist for uttalelse Det gis frist for \u00e5 uttalelse seg til dette varselet innen tre uker fra mottakelse av dette brevet. Svar merkes med saksnummer PLAN-24/00772, og kan sendes til: Postadresse: R\u00e5dhuset, postboks 6900, 9299 Troms\u00f8 Epost: postmottak@tromso.kommune.no Med hilsen 4 Ragni L\u00f8kholm Ramberg Erik Eidesen Seksjonsleder Byutvikling Nestleder, byplan Avdeling for bymilj\u00f8, adm Seksjon for byutvikling, Byplan Dokumentet er elektronisk godkjent og har ingen signatur Kopi til: NORDIC INVESTMENT AS 5 "
}