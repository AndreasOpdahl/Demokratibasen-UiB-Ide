{
  "dokument_id": "07c0be6b-e870-5c21-9617-25ea0f8466cb",
  "doc_type": "case_attachment",
  "kommune": 4601,
  "tittel": "Stadfesting gnr 21 bnr 4 H1 og H2 felt B17A 1160724_1_1",
  "url": "https://bergen.kommune.no/politikere-utvalg/api/fil/bk360/9862270/Stadfesting-gnr-21-bnr-4-H1-og-H2-felt-B17A-1160724-1-1",
  "tekst": " V\u00e5r dato: V\u00e5r ref: 31.01.2024 2023/17804 Deres dato: Deres ref: 44666514/2777789 HARRIS ADVOKATFIRMA AS Saksbehandler, innvalgstelefon Postboks 4115 Sandviken Ida Loftesnes Kv\u00e5le, 5764 3155 5835 BERGEN Att. senioradvokat Ingrid Kyvig Bergen kommune, gbnr. 21/4, Straums\u00e5sen 79. Oppf\u00f8ring av tomannsbolig, H1 og H2 felt B17A. Vi viser til oversending av klagesak fra Bergen kommune den 22.11.2023, og klage datert 08.11.2023. Vedtak Statsforvalteren stadfester Bergen kommunes vedtak datert 16.10.2023, sak 375/23. Det blir ikke gitt rammetillatelse eller dispensasjon for oppf\u00f8ring av tomannsbolig som oms\u00f8kt. Sakskomplekset best\u00e5r av \u00e5tte mer eller mindre likelydende vedtak, 1 som m\u00e5 sees i sammenheng. Alle sakene blir behandlet hver for seg, og sendt ut samtidig. Dette gjelder f\u00f8lgende saker: - V\u00e5r referanse 2023/17720 (H5 og H6, felt B17A), Bergen kommunes referanser BYGG-2022/23159-6 og KLAGE-2022/28504 - V\u00e5r referanse 2023/17721 (H3 og H4, felt B17A), Bergen kommunes referanser BYGG-2022/23147-7 og KLAGE-2022/28503 - V\u00e5r referanse 2023/17753 (terrenginngrep), Bergen kommunes referanser BYGG-2022/23062-18 og KLAGE-2022/28507 - V\u00e5r referanse 2023/17775 (H1 og H2, felt B17C), Bergen kommunes referanser BYGG-2022/23162-15 og KLAGE-2022/28979 - V\u00e5r referanse 2023/17779 (H1 og H2, felt B17B), Bergen kommunes referanser BYGG-2022/23160-13 og KLAGE-2022/28505 - V\u00e5r referanse 2023/17780 (H3 og H4, felt B17B), Bergen kommunes referanser BYGG-2022/23161-15 og KLAGE-2022/28506 - V\u00e5r referanse 2023/17781 (H3 og H4, felt B17C), Bergen kommunes referanser BYGG-2022/23163-13 og KLAGE-2022/28508 - V\u00e5r referanse 2023/17804 (H1 og H2, felt B17A), Bergen kommunes referanser BYGG-2022/23135-13 og KLAGE- 2022/28502 Se ogs\u00e5 oversikt over planomr\u00e5det og eiendommen gbnr. 21/4: 1 Et vedtak for hver tomannsbolig (7 stk.) og et vedtak for terrenginngrep. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Sakens bakgrunn Bygningsmyndigheten i Bergen kommune gjorde den 02.11.2022, vedtak om \u00e5 gi avslag p\u00e5 s\u00f8knad 2 om oppf\u00f8ring av 7 tomannsboliger og tilh\u00f8rende terrenginngrep. Det forel\u00e5 ikke rettslig grunnlag for \u00e5 gi dispensasjon fra KPA 2018 \u00a7 26.5.1. Avslaget ble p\u00e5klaget av tiltakshaver Str\u00f8mme G\u00e5rd utbygging AS3 (SGU) den 22.11.2022. Klagen er sendt inn av advokatfirmaet Harris AS. Ansvarlig s\u00f8ker er Tyark AS v/Thomas Tysseland. Byr\u00e5det i Bergen kommune gjorde den 28.04.20234 om vedtaket til en tillatelse til oppf\u00f8ring av 7 tomannsboliger i byggefeltene B17A, B17B og B17C. Det er gitt rammetillatelse til oppf\u00f8ring av tomannsbolig og dispensasjon fra gjeldende kommuneplans \u00a7 26.5.1. Vedtaket ble p\u00e5klaget av naboene til eiendommen.5 Harris advokatfirma AS v/Kevin Grindland har inngitt tilsvar til klagene den 16.06.2023. Utvalg for milj\u00f8 og byutvikling behandlet deretter saken i m\u00f8te den 16.10.2023, sak 375/23. 6 Utvalget opphevet byr\u00e5det sitt vedtak, jf. forvaltningsloven \u00a7 33 andre ledd og opprettholdt avslagsvedtaket datert 02.11.2022. S\u00f8knad om tillatelse til oppf\u00f8ring av tomannsbolig er avsl\u00e5tt med hjemmel i gjeldende kommuneplans \u00a7 26.5.1 om forbud mot vesentlig nybygging i \u00f8vrig byggesone. S\u00f8knad om dispensasjon fra bestemmelsen er avsl\u00e5tt, jf. plan- og bygningsloven \u00a7 19-2. Utvalgets vedtak om \u00e5 opprettholde avslaget ble p\u00e5klaget av Harris advokatfirma v/Ingrid Kyvig den 08.11.2023.7 Klagen er sendt inn p\u00e5 vegner av tiltakshaver. I klagen er det anf\u00f8rt at det ikke er gjort en vurdering av hvordan forbudet mot \u00abvesentlig nybygging\u00bb skal tolkes, det er ikke gjennomf\u00f8rt befaring og det kan fremlegges ny dokumentasjon knyttet til bilbasert-vurderingen. Det er anf\u00f8rt saksbehandlingsfeil og uriktig lovanvendelse. Bergen kommune har oversendt klagesaken til Statsforvalteren den 22.11.2023, sak KLAGE- 2023/17270-2. Klagen er, etter det vi forst\u00e5r, ikke tatt til f\u00f8lge og saken er sendt til oss for endelig avgj\u00f8relse. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 og \u00a7 12-4 at kommuneplanen og reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. 2 Se s\u00f8knad datert 13.05.2022, med tilleggsdokumentasjon datert 23.06.2022, 09.09.2022, 10.10.2022 og 26.10.2022. 3 Org.nr. 913 047 869. 4 Se fagnotat datert 05.12.2022, sak KLAGE-2022/28502-3. Innstiller p\u00e5 \u00e5 opprettholde avslagsvedtaket datert 02.11.2022. 5 Det er totalt ni klager, der den ene klagen er signert av 23 naboer til eiendommen. 6 Se innstilling fra byr\u00e5det datert 10.08.2023, sak 275/23 og fagnotat 20.06.2023, sak KLAGE-2023/13527-14. 7 Oversendt p\u00e5 e-post den 13.11.2023. Se ogs\u00e5 tidligere innsendte merknader datert 12.09.2022 (revidert) og tidligere klage datert 22.11.2022. Side: 3/7 Planstatus Eiendommen er omfattet av gjeldende reguleringsplan 8 og er regulert til konsentrert sm\u00e5husbebyggelse \u2013 rekkehus firemannsboliger. I gjeldende kommuneplan9 er eiendommen satt av til \u00f8vrig byggesone. Det f\u00f8lger av gjeldende kommuneplans bestemmelse \u00a7 26.5.1. at: \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Det f\u00f8lger av gjeldende KPA \u00a7 2.4 at ved motstrid gjelder kommuneplanens arealdel foran eldre reguleringsplaner vedtatt f\u00f8r 01.01.2013. Det er derfor bestemmelsen i KPA 2018 \u00a7 26.5.1. som gjelder for omr\u00e5det. Det er vedtaksdatoen for gjeldende reguleringsplan i 2011 som gjelder, mindre endringer gjort i ettertid gj\u00f8r seg ikke gjeldende for oms\u00f8kte tiltak. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Tiltakshaver er part i saken og har klagerett, og det er klaget til rett tid, jf. forvaltningsloven \u00a7\u00a7 28 og 29. Saken gjelder klage p\u00e5 avslag p\u00e5 s\u00f8knad om oppf\u00f8ring av tomannsboliger. I klagen er det anf\u00f8rt flere klagegrunner og vi vil i det f\u00f8lgende vurdere disse. 1. Saksbehandlingsfeil Det er i klagens pkt. 2 anf\u00f8rt flere saksbehandlingsfeil som klager mener har virket bestemmende p\u00e5 vedtakets innhold. F\u00f8rst er det anf\u00f8rt at saken ikke er tilstrekkelig opplyst, jf. forvaltningsloven \u00a7 17, herunder fordi UMBY ikke har v\u00e6rt p\u00e5 befaring i omr\u00e5det. UMBY dr\u00f8ftet og avslo anmodningen om befaring, uten begrunnelse. Det er ogs\u00e5 anf\u00f8rt at det i denne prosessen ble lagt vekt p\u00e5 at saken burde avgj\u00f8res av det sittende utvalget, som er et utenforliggende hensyn. Vi viser til at det er ingen plikt til \u00e5 gjennomf\u00f8re befaring i byggesaker, og vurderingen om det er behov for befaring bygger derfor p\u00e5 forvaltningens generelle opplysningsplikt. 10 Kommunen har vurdert behovet for befaring, og landet p\u00e5 at det ikke er behov i denne saken. Vi har ikke merknader til kommunens vurdering og det foreligger ikke en saksbehandlingsfeil som f\u00f8lge av manglende befaring i saken. Ogs\u00e5 Statsforvalteren har vurdert behovet for befaring som ledd i behandlingen av saken, jf. forvaltningsloven \u00a7 33 siste ledd, slik det f\u00f8lger av v\u00e5re prosedyrer for behandling av klagesaker etter plan- og bygningsloven. Vi har kommet til at det ikke er grunnlag for en befaring p\u00e5 dette punktet. Vi kommer, likt som kommunen, til at saken er forsvarlig opplyst gjennom de dokumentene som foreligger i saken, i tillegg til tilgjengelige flyfoto samt digitale kart- og plangrunnlag. Det er ikke grunn til \u00e5 tro at befaring kunne ha avdekket nye opplysninger som kunne ha f\u00e5tt betydning for resultatet i saken. Det har derfor ikke v\u00e6rt n\u00f8dvendig for Statsforvalteren \u00e5 gjennomf\u00f8re befaring p\u00e5 stedet, jf. forvaltningsloven \u00a7 33 siste ledd. Det er anf\u00f8rt at kommunens vedtak bygger p\u00e5 utenforliggende hensyn, fordi sittende utvalg \u00f8nsket \u00e5 avgj\u00f8re saken, og derfor ikke tok seg tid til befaring. Vi viser til vurderingen av behovet for befaring 8 Reguleringsplan nummer 19590000, Str\u00f8mme g\u00e5rd boligomr\u00e5de, i kraft fra 28.03.201, arealplaner.no. Se ogs\u00e5 mindre reguleringsendring, reguleringsplan nummer 19590002, i kraft fra 18.06.2015, arealplaner.no 9 Kommuneplanens arealdel (KPA2018), vedtatt i Bystyret 19.06.2019. arealplaner.no 10 Se Sivilombudsmannens sak 2008/985. Side: 4/7 ovenfor og kan ikke se at dette er et utenforliggende hensyn som har hatt avgj\u00f8rende vekt i kommunens vurderinger av saken. Det er videre i klagen vist til at naboene feilaktig har anf\u00f8rt at omr\u00e5det som er planlagt utbygd med tomannsboliger er den eneste natur-lekeplassen egnet for sm\u00e5 barn i omr\u00e5det. Dette er feilaktig vektlagt i UMBYs vurderinger. Klager mener dette er feil og viser i klagen til omkringliggende naturinteresser, gr\u00f8ntomr\u00e5der og friomr\u00e5der. Det er ogs\u00e5 opparbeidet lekeplasser i umiddelbar n\u00e6rhet. Videre er det i klagen anf\u00f8rt at UMBY ikke har vurdert alle anf\u00f8rsler og at det det ikke er foretatt en tilstrekkelig konkret vurdering av hvert isolerte tiltak (7 tomannsboliger og et terrenginngrep). Sistnevnte gjelder spesielt for omr\u00e5de B17C. 11 Vi viser til at vi vil vurdere hver av s\u00f8knadene konkret, men at s\u00f8knadene og utbyggingen av omr\u00e5det B17 m\u00e5 sees p\u00e5 samlet. Vi g\u00e5r n\u00e6rmere inn p\u00e5 dette i vurderingene under pkt. 2.1. N\u00e5r det gjelder naboenes anf\u00f8rsler vil dette inng\u00e5 i dispensasjonsvurderingen i pkt. 2.2. Kommunens vurderinger og vektlegging kan ikke sees p\u00e5 som saksbehandlingsfeil i dette tilfelle. Til sist er det anf\u00f8rt at vedtaket ikke er tilstrekkelig skriftlig begrunnet, jf. forvaltningsloven \u00a7\u00a7 24 og 25. Klager viser til at det i UMBY sitt vedtak bare er vist til \u00abDet vises til fagetatens utredning i sin helhet\u00bb som begrunnelse. Det er ogs\u00e5 vist til at det i vedtaksm\u00f8te forut for avstemmingen er lagt vekt p\u00e5 en rekke andre forhold enn det som g\u00e5r frem av den skriftlige begrunnelsen. UMBY skriver i sitt vedtak datert 16.10.2023 at Begrunnelse: Det vises til fagetatens utredning i sin helhet. Slik vi forst\u00e5r det viser dette til fagnotat datert 20.06.2023, som er oversendt uten innstilling, men viser til fagnotat datert 05.12.2022. Fagnotat datert 05.12.2022 innstiller p\u00e5 \u00e5 opprettholde avslagsvedtak datert 02.11.2022. Vi mener at det er klart at hele sakskomplekset i denne saken m\u00e5 sees i sammenheng n\u00e5r vi skal vurdere om det endelige vedtaket er tilstrekkelig begrunnet. Vi mener at, samlet sett, er saken godt utredet og begrunnet. UMBY kan i sin vurdering vise til \u00e5 f\u00f8lge fagetatens vurdering, s\u00e5 lenge UMBY sin konklusjon er i tr\u00e5d med fagetatens konklusjon, og begrunnelsen gjelder samme resultat. Fagetatens vurdering og begrunnelse ligger etter v\u00e5r vurdering godt innenfor kravene som f\u00f8lger av forvaltningsloven. Vi viser til fagnotat datert 13.12.2022 pkt. 3.1, 3.2, 3.3 og dispensasjonsvurderingen i pkt. 3.4. Vi har etter en samlet vurdering kommet til at vi ikke kan se at det foreligger feil i Bergen kommunes saksbehandling. Klagen blir derfor ikke tatt til f\u00f8lge p\u00e5 dette punktet. 2. Lovtolkning og dispensasjon 2.1. Lovtolkingen Det er videre i klagens pkt. 3. anf\u00f8rt at Bergen kommune har gjort en mangelfull og uriktig lovtolkning av \u00abvesentlig nybygging\u00bb i kommuneplanens pkt. 26.5.1. Det er f\u00f8rst og fremst anf\u00f8rt at bestemmelsen ikke gjelder for oms\u00f8kt utbygging og at det derfor ikke er krav om dispensasjon fra bestemmelsen, subsidi\u00e6rt at vilk\u00e5rene for \u00e5 gi dispensasjon fra bestemmelsen er oppfylt. Det er anf\u00f8rt at dette ikke er tilstrekkelig vurdert av UMBY. Det er videre anf\u00f8rt at det ikke er snakk om en storstilt utbygging av et stort omfang. Det er s\u00f8kt om hver enkelt tomannsbolig, samlet 14 enheter. De oms\u00f8kte tomannsboligene vil ikke overstige 11 Sistnevnte gjelder spesielt for omr\u00e5de B17C, og vil bli kommentert i sakene knyttet til B17C. Side: 5/7 terskelen for vesentlig nybygging, spesielt sett i lys av omr\u00e5dets nylig regulerte og delvis etablerte str\u00f8k.12 Slik saken st\u00e5r n\u00e5 har kommunen satt terskelen for \u00abvesentlig nybygging\u00bb til null nye enheter. Bergen kommune er i sine vurderinger tydelig p\u00e5 at oms\u00f8kt utbygging er vesentlig nybygging etter KPA 2018 \u00a7 26.5.1, og derfor krever dispensasjon fra bestemmelsen. Dette g\u00e5r tydelig frem ogs\u00e5 i vedtak datert 28.04.2023, der det ble gitt tillatelse og dispensasjon. Selv om det i denne saken bare er s\u00f8kt om en tomannsbolig, har kommunen konsekvent vist til at de m\u00e5 vurdere hele utbyggingspotensialet i omr\u00e5det. Dette betyr at en trinn for trinn s\u00f8keprosess om en og en tomannsbolig i et omr\u00e5de, uten \u00e5 vurdere det samlede potensialet av utbygginger, ikke vil v\u00e6re i tr\u00e5d med hensynet bak bestemmelsen i kommuneplanen. 13 Det g\u00e5r frem av planbeskrivelsen s. 16, at det i \u00d8vrig byggesone ikke er \u00f8nskelig med vesentlig ny boligbygging. Det kan tillates enkeltbygg i form av eneboliger og tomannsboliger. Det samme g\u00e5r ogs\u00e5 frem av kommuneplanens vedlegg 1. Statsforvalteren f\u00f8lger Bergen kommunes vurderinger hva gjelder hva som ligger i vesentlig nybygging og at omr\u00e5dets potensiale m\u00e5 vurderes samlet. Spesielt i denne saken der det helt opplagt er s\u00f8kt om full utbygging av omr\u00e5de B17, fordelt p\u00e5 en s\u00f8knad pr. tomannsbolig, samlet 14 boenheter. Utbyggingen av omr\u00e5de B17 m\u00e5 derfor sees p\u00e5 samlet og faller da klart innenfor vesentlig nybygging. Hensikten bak bestemmelsen \u00a7 26.5.1. i KPA er at omr\u00e5det vist som \u00f8vrig byggesone skal opprettholdes med uendret utnyttelse, jf. bestemmelsens retningslinjer. I dette ligger det at i \u00f8vrig byggesone skal ytterligere byutvikling begrenses til enkeltvis resttomter i etablerte bygningsmilj\u00f8er. Vi mener at bestemmelsens ordlyd \u00e5pner for bygging av ene- og tomannsboliger bare der det er snakk om enkeltvis utbygging av tomter der det ikke er potensiale for store utbygginger, ulikt fra denne saken. Vi mener derfor at det er omr\u00e5dets (B17) karakter som aktualiserer vesentlig nybygging, fordi omr\u00e5det samlet sett har stort potensiale til utbygging. Bestemmelsen i KPA \u00a7 26.5.1. kan ikke forst\u00e5s slik at det kan tillates et bestemt antall boliger i dette omr\u00e5det, fordi omr\u00e5det i seg selv har potensiale for st\u00f8rre utbygginger. 2.2. Dispensasjon Det sentrale sp\u00f8rsm\u00e5let i denne saken er derfor, etter v\u00e5r vurdering, om vilk\u00e5rene for \u00e5 gi dispensasjon fra KPA \u00a7 26.5.1. vesentlig nybygging er oppfylt, jf. plan- og bygningsloven \u00a7 19-2. To rettslige vilk\u00e5r m\u00e5 v\u00e6re oppfylt for at dispensasjon kan innvilges. For det f\u00f8rste m\u00e5 ikke hensynene bak den aktuelle bestemmelsen bli \u00abvesentlig tilsidesatt\u00bb. Det samme gjelder hensynene i lovens form\u00e5lsbestemmelse, og viktige nasjonale eller regionale interesser. For det andre m\u00e5 fordelene ved \u00e5 gi dispensasjon v\u00e6re \u00abklart st\u00f8rre\u00bb enn ulempene. Dette er en samlet vurdering, der b\u00e5de fordelene for samfunnet, tiltakshaver og andre er relevante. Det m\u00e5 v\u00e6re tale om areal- og ressursdisponeringshensyn og objektive fordeler for eiendommen. Rent private \u00f8nsker, fordeler og ulemper har derimot begrenset vekt. 12 Dette er anf\u00f8rt og utdypet i advokatfirmaet Harris sitt brev til Bergen kommune datert 22.11.2022 (klagen p\u00e5 det f\u00f8rste avslaget). 13 Se ogs\u00e5 planforum i Bergen kommunes konklusjon i m\u00f8te datert 25.10.2022. Anbefalt \u00e5 ikke gi dispensasjon for oppf\u00f8ring av ene- og tomannsboliger p\u00e5 felt B17, da dette vil gi vesentlig nybygging i strid med \u00f8vrig byggesone i KPA 2018. Side: 6/7 Dersom vilk\u00e5rene er oppfylt, s\u00e5 \u00abkan\u00bb kommunen velge \u00e5 innvilge dispensasjon. Avgj\u00f8relsen om \u00e5 gi eller avsl\u00e5 en dispensasjon n\u00e5r vilk\u00e5rene ovenfor er oppfylt, er underlagt s\u00e5kalt fritt skj\u00f8nn, der Statsforvalteren skal legge stor vekt p\u00e5 hensynet til det lokale selvstyret. Sp\u00f8rsm\u00e5let i denne saken er om vilk\u00e5rene for \u00e5 dispensere fra forbudet mot vesentlig nybygging i \u00f8vrig byggesone, jf. KPA \u00a7 26.5.1. er oppfylt. Hensynet bak bestemmelsen er, som redegjort for ovenfor, at omr\u00e5det vist som \u00f8vrig byggesone skal opprettholdes med uendret utnyttelse, jf. bestemmelsens retningslinjer. I dette ligger det at i \u00f8vrig byggesone skal ytterligere byutvikling begrenses til enkeltvis resttomter i etablerte bygningsmilj\u00f8er. Denne bestemmelsen skal ogs\u00e5 sikre det politiske \u00f8nsket om en kompakt byutvikling og fortetting i de mest sentrale delene av Bergen kommune. Bergen kommune har begrunnet avslaget slik: \u00abDenne saken gjelder en tomannsbolig og vil ikke i seg selv tilsidesette disse hensyn. Saken sees samlet med at det er s\u00f8kt om totalt 7 tomannsboliger samtidig, og at de ubebygde feltene innenfor reguleringsplanen har potensiale til \u00e5 bygge ut omtrent 60 boenheter. Tillatelsen til \u00e5 oppf\u00f8re 14 boenheter samlet, og et totalt potensial til \u00e5 utbygge rundt 60 boenheter, vil tillate en fortetting i strid med hensikten bak KPA2018. Omr\u00e5det vil tilrettelegge for en bruk av bilbasert transport. Kollektivdekningen i omr\u00e5det ansees ikke som tilfredsstillende for \u00e5 unng\u00e5 dette, og det er kommet flere nabomerknader som g\u00e5r p\u00e5 dette. Dette er blant annet forhold til som vil avklares i en ny reguleringsprosess. Disse hensyn skal gjelde alle \u00f8vrige byggesoner omr\u00e5der, det er en av kjernene i bestemmelsen i pkt. 26.5.1. Det vises ogs\u00e5 til form\u00e5lsbestemmelsen i KPA2018 \u00a7 1. En dispensasjon vil vesentlig tilsidesette hensynet bak bestemmelsen om at utbygginger ikke skal v\u00e6re bilbasert, og de generelle politiske f\u00f8ringer om at fortetting ikke skal skje i \u00f8vrig byggesone.\u00bb Vi f\u00f8lger Bergen kommunes vurdering av at hensynene bak bestemmelsen blir satt vesentlig til side. Ved utarbeiding av gjeldende kommuneplans arealdel, har kommunen tatt konkret stilling til at det ikke er \u00f8nskelig med oms\u00f8kt type utbygging i omr\u00e5det vist som \u00f8vrig byggesone. Omr\u00e5det framst\u00e5r som en resttomt mellom utbygde omr\u00e5der, men bruken av omr\u00e5det b\u00f8r etter v\u00e5r vurdering avklares i en ny reguleringsplan der hensynene til blant annet infrastruktur blir vurdert i tr\u00e5d med gjeldende KPA. Hensynet bak KPA \u00a7 26.5.1. blir derfor satt vesentlig til side dersom det blir gitt dispensasjon. Begge vilk\u00e5rene i plan- og bygningsloven \u00a7 19-2 m\u00e5 v\u00e6re oppfylt for at det kan gis dispensasjon. Vi vil likevel kort kommentere v\u00e5rt syn p\u00e5 om fordelene ved \u00e5 gi dispensasjon er klart st\u00f8rre enn ulempene. Vi kan ikke se at det foreligger klare fordeler knyttet til areal- og ressursdisponeringshensyn. De fordelene som foreligger er knyttet til utbyggers mulighet til \u00e5 utnytte arealene, og \u00e5 unng\u00e5 en ny reguleringsplanprosess. Slike private fordeler skal ikke tillegges avgj\u00f8rende vekt i dispensasjonsvurderingen. Ulempene ved \u00e5 gi dispensasjon er f\u00f8rst og fremst at en ser bort fra en \u00f8nsket politisk sentral byutvikling, og bremsing av denne type oms\u00f8kt utbygging i \u00f8vrig byggesone, jf. KPA. Det g\u00e5r ogs\u00e5 frem av saken at kollektivtilbudet i omr\u00e5det ikke er godt nok for oms\u00f8kt utbygging, som derfor i stor grad vil bli bil-basert. Vi kan heller ikke legge avgj\u00f8rende vekt p\u00e5 at ulempene kan framst\u00e5 som beskjedne, s\u00e5 lenge fordelene ved \u00e5 gi dispensasjon ikke er klart st\u00f8rre. Etter v\u00e5r vurdering er ingen av vilk\u00e5rene for \u00e5 kunne gi dispensasjon oppfylt, og s\u00f8knaden om dispensasjon m\u00e5 derfor avsl\u00e5s. Dette er ogs\u00e5 i tr\u00e5d med Bergen kommunes vurdering i saken. Side: 7/7 Oppsummering Statsforvalteren har med dette vurdert sakens faktiske og rettslige sider. Vi har kommet til at Bergen kommune har vurdert saken forsvarlig etter gjeldende regelverk, og vi kan heller ikke se at kommunen har lagt vekt p\u00e5 usaklige eller utenforliggende hensyn. Klagen har dermed ikke f\u00f8rt frem, og vedtaket stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne Kjersti Sande Ida Loftesnes Kv\u00e5le fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN STR\u00d8MME G\u00c5RD UTBYGGING AS c/o Vestlandske Boligbyggelag Postboks 1947 Nordnes 5817 BERGEN TYARK AS Strandgaten 19 5013 BERGEN Bente Vassbakk Straums\u00e5sen 322 5151 STRAUMSGREND Torstein Veiv\u00e5g Vassteigen 66 5141 FYLLINGSDALEN Yngve H\u00e5rklou Eide Straums\u00e5sen 352 5151 Straumsgrend Marit Hjellestad Vassteigen 92 5141 FYLLINGSDALEN Morten Honve Straums\u00e5sen 206 5151 STRAUMSGREND P\u00e5l Steffensen Straums\u00e5sen 270 5151 STRAUMSGREND Kari-Anne Jenssen Straums\u00e5sen 296 5151 STRAUMSGREND Knut Sverre Andersen Vassteigen 116 5141 FYLLINGSDALEN \u00c5sil B\u00f8thun Vassteigen 114 5141 FYLLINGSDALEN Knut Einar Angelvik Vassteigen 58 5141 Fyllingsdalen Stig Edvard Johansen Vassteigen 62 5141 FYLLINGSDALEN Torstein Fagerbakke Solvi Vassteigen 56 5141 Fyllingsdalen Elisabeth Kleppe Vassteigen 60 5141 FYLLINGSDALEN Silje Kristin Kaldestad Straums\u00e5sen 338 5151 Straumsgrend Anja Mjelde Tollefsen Straums\u00e5sen 364 5151 Straumsgrend Kristina B\u00f8rve S\u00f8rdal Straums\u00e5sen 298 5151 Straumsgrend Karina Kleiven Straums\u00e5sen 368 5151 STRAUMSGREND Hanna S H B\u00f8rhaug Straums\u00e5sen 370 5151 Straumsgrend J\u00f8rn Henriksen Straums\u00e5sen 260 5151 STRAUMSGREND Erik M\u00e6land Straums\u00e5sen 272 5151 STRAUMSGREND Christina Spjeld Refsahl Straums\u00e5sen 378 5151 Straumsgrend Mariann Haukaas Straums\u00e5sen 290 5151 STRAUMSGREND Ingvild Velsvik Silseth Straums\u00e5sen 308 5151 Straumsgrend Helge Gilberg Straums\u00e5sen 348 5151 STRAUMSGREND Gjertrud Kj\u00f8len Straums\u00e5sen 286 5151 STRAUMSGREND Thomas Veum Wilhelmsen Straums\u00e5sen 360 5151 STRAUMSGREND Silje Mohn Straums\u00e5sen 278 5151 STRAUMSGREND Espen Skippervik S\u00e6tre Straums\u00e5sen 342 5151 Straumsgrend Christoffer Bj\u00f8rndal Straums\u00e5sen 274 5151 STRAUMSGREND Iselin Hessen Jacobsen Straums\u00e5sen 302 5151 Straumsgrend Camilla Gramstad Straums\u00e5sen 312 5151 STRAUMSGREND Christian Trovik Vassteigen 60 5141 FYLLINGSDALEN Susanne Solvi Fagerbakke Vassteigen 56 5141 Fyllingsdalen Nina Larss\u00e6ther Fr\u00f8kedal Vassteigen 66 5141 Fyllingsdalen Astrid Solheim Andersen Vassteigen 116 5141 Fyllingsdalen "
}