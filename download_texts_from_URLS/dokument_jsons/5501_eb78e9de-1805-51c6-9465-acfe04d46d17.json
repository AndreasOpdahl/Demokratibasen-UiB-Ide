{
  "dokument_id": "eb78e9de-1805-51c6-9465-acfe04d46d17",
  "doc_type": "case_attachment",
  "kommune": 5501,
  "tittel": "Kontrollutvalgets sak 16/24 Oppf\u00f8lging av KST sak 91/23 Forvaltningsrevisjonsrapport - Forvaltningsrevisjon elevenes skolemilj\u00f8 - Svar fra kommunedirekt\u00f8ren",
  "url": "https://innsyn.tromso.kommune.no/application/getMoteDokument?dokid=2001685670",
  "tekst": " Utvalg: Saksnummer: M\u00f8tedato: Saksbehandler: Kontrollutvalget i Troms\u00f8 16/2024 21.03.2024 Berit P Pedersen kommune OPPF\u00d8LGING AV KST SAK 91/23 \u2013 FORVALTNINGSREVISJONSRAPPORT \u2013 FORVALTNINGSREVISJON ELEVENES SKOLEMILJ\u00d8 \u2013 SVAR FRA KOMMUNEDIREKT\u00d8REN Innstilling: Kontrollutvalget r\u00e5r kommunestyret treffe slikt vedtak 1. Kommunestyret finner kommunedirekt\u00f8rens svar av 17.01.2024 som tilfredsstillende oppf\u00f8lgning av kommunestyrets vedtak i sak 91/23. 2. Kommunestyret legger til grunn at kommunedirekt\u00f8ren f\u00f8lger opp tiltakene som omtalt i svarbrevet i det videre arbeid med elevenes skolemilj\u00f8 i Troms\u00f8 kommune. Saken gjelder: Oppf\u00f8lgning av kontrollutvalgets sak 50/23 og kommunestyrets sak 91/23 Vedlegg til saken: A: Trykte vedlegg: 1. Svar fra kommunedirekt\u00f8ren av 17.01.2024 med vedlegg. B: Utrykte vedlegg: I. Saksutredning: Kommunestyret i Troms\u00f8 kommune traff i sak 91/23 slikt vedtak: 1. Kommunestyret viser til funn og konklusjoner i forvaltningsrevisjonsrapporten \u00abElevenes skolemilj\u00f8\u00bb 2. Kommunestyret ber kommunedirekt\u00f8ren gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten om \u00e5 sikre at alle kommunale grunnskoler: a. Har tilstrekkelige rutiner for \u00e5 ivareta aktivitetsplikten og dens fem delplikter (f\u00f8lge med, gripe inn, varsle, unders\u00f8ke og sette inn tiltak) b. Har rutiner for \u00e5 ivareta at alle ansatte kjenner til elevenes rettigheter og ansattes aktivitetsplikt c. Har organer for brukermedvirkning i tr\u00e5d med lovens krav, herunder har korrekt sammensetning og forholdstall d. Gjennomf\u00f8rer valg av representanter til elevr\u00e5det innen gjeldende frist e. Gir tilstrekkelig informasjon til elever og foresatte om oppl\u00e6ringslovens kapittel 9A, skolens aktivitetsplikt og muligheten til \u00e5 melde en sak til Statsforvalteren \u2013 herunder at det ogs\u00e5 sikres informasjon til minoritetsspr\u00e5klige f. I alle saker hvor tiltaksplikten er utl\u00f8st, raskt gjennomf\u00f8rer unders\u00f8kelse og utarbeider skriftlig aktivitetsplan med det minimumsinnholdet loven angir g. Sikrer at eleven selv blir h\u00f8rt i alle 9A-saker. Herunder anbefaler vi Troms\u00f8 kommune \u00e5 vurdere innarbeide et punkt om elevens synspunkt f\u00f8r avslutning av en sak i sin mal for aktivitetsplan h. F\u00f8lger opp og dokumenterer tiltaksplikten i. F\u00f8lger opp rutiner og prosedyrer skoleeier har satt for skolenes arbeid med skolemilj\u00f8 3. Kommunestyret ber kommunedirekt\u00f8ren videre gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten om \u00e5 sikre at Troms\u00f8 kommune som skoleeier: a. Sikrer at planlagte forbedringstiltak gjennomf\u00f8res i praksis b. Utarbeider en samlet oversikt over aktuelle tilbud/instanser skolene kan benytte seg av i arbeidet med skolemilj\u00f8, som til enhver tid holdes oppdatert og er tilgjengelig for alle skoler 4. Svarfrist settes til 1. desember 2023. 5. Saken oversendes Kommunalt r\u00e5d for mennesker med nedsatt funksjonsevne forinnspill. 6. Kommunedirekt\u00f8rens svarfrist til Kontrollutvalget settes to m\u00e5neder etter R\u00e5dets behandling. 7. Kommunedirekt\u00f8rens svar forelegges R\u00e5det for innspill f\u00f8r behandling i Kommunestyret Kommunedirekt\u00f8ren har ved svarbrev av 17.01.2024 gitt slikt svar: 2 3 4 (...) K-Sekretariatets vurderinger: K-Sekretariatet registrerer at kommunestyret vedtok at saken skulle forelegges kommunalt r\u00e5d for mennesker med nedsatt funksjonshemminger, slik at ogs\u00e5 de kunne komme med innspill. Det opplyses at saken ble lagt frem for r\u00e5det og at saken ble tatt til orientering uten kommentarer. Kommunedirekt\u00f8ren gir en god redegj\u00f8relse om gjennomf\u00f8rte og planlagte tiltak. Det er positivt at en erkjenner at det var behov for \u00e5 gj\u00f8re endringer, og at kontrollutvalgets fokus og gjennomf\u00f8rte forvaltningsrevisjonsrapport har gitt bidrag til \u00e5 f\u00e5 igangsatt egnete prosesser. K-Sekretariatet merker seg at avdeling for oppvekst og kultur har utarbeidet en veileder for \u00e5 sikre at alle elever har et trygt og godt skolemilj\u00f8. Form\u00e5let med veilederen er \u00e5 bidra til at alle ansatte i barnehager og skoler i Troms\u00f8 kommune er godt kjent med ansvaret og pliktene de har for \u00e5 sikre at alle barn og unge har det trygt og godt. Det opplyses at veilederen ble publisert i Compilo oktober 2023 og publiseringen ble gjort kjent via rundskriv som ble sendt til alle enhetsledere i kommunens grunnskoler. I tilbakemeldingen fra kommunedirekt\u00f8ren kommer det ogs\u00e5 frem at skolens ansatte gjennomf\u00f8rer fagdager i forkant av skole\u00e5rets begynnelse og i l\u00f8pet av disse fagdagene er det satt krav om at kapittel 9 A skal gjennomg\u00e5s med alle ansatte. Det opplyses ogs\u00e5 at skolene skal ha rutiner som s\u00f8rger for at vikarer informeres om elevenes rettigheter og ansattes plikter. Det opplyses videre at skolen bruker et system for internkontroll (Moava IKO) der det via dette systemet sendes ut ulike varsler til alle rektorene i grunnskolen og at rektorene melder tilbake til skoleeier n\u00e5r ulike oppgaver er gjennomf\u00f8rt. I tilbakemeldingen fra kommunedirekt\u00f8ren kommer det ogs\u00e5 frem at det er utarbeidet en plan for kvalitetsoppf\u00f8lging av Troms\u00f8-skolen i henhold til oppl\u00e6ringsloven \u00a7\u00a7 13-3e og 14-1 K-Sekretariatet registrerer ogs\u00e5 at oppvekst- og utdanningsavdelingen har bedt avdeling for oppvekst og kultur \u00e5 lage en sak for \u00e5 kunne rekruttere politikere i st\u00f8rre grad inn i samarbeidsutvalget. Det opplyses at saken skal ferdigstilles \u00e5rsskiftet 2023/2024. Det er positivt at kommunen n\u00e5 har iverksatt en rekke tiltak for \u00e5 im\u00f8tekomme revisjonens anbefalinger etter funnene i revisjonsrapporten. Kommunedirekt\u00f8ren redegj\u00f8r ellers for flere tiltak som er eller vil bli satt i verk, og som K-Sekretariatet anser er godt egnet til \u00e5 forbedre elevenes skolemilj\u00f8 p\u00e5 lengre sikt. 5 Etter forskrift om kontroll og revisjon \u00a7 4 skal \u00abKontrollutvalget rapportere til kommunestyret eller fylkestinget om gjennomf\u00f8rte forvaltningsrevisjoner og eierskapskontroller og resultatet av dem\u00bb. Det betyr at kontrollutvalget oversender saken til sluttbehandling i kommunestyret. Forslag til vedtak er at kontrollutvalget finner gjennomf\u00f8rte tiltak som tilfredsstillende oppf\u00f8lgning av kommunestyrets vedtak. Bod\u00f8, den 11.03.2024 6 "
}