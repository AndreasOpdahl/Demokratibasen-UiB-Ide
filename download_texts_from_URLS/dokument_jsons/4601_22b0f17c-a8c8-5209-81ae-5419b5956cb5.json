{
  "dokument_id": "22b0f17c-a8c8-5209-81ae-5419b5956cb5",
  "doc_type": "case_attachment",
  "kommune": 4601,
  "tittel": "Signert engasjementsbrev Bergen kommune 2023-revisjonen",
  "url": "https://bergen.kommune.no/politikere-utvalg/api/fil/bk360/9673106/Signert-engasjementsbrev-Bergen-kommune-2023-revisjonen",
  "tekst": " Deloitte AS Lars Hilles gate 30 Postboks 6013 Postterminalen NO-5892 Bergen Norway Tel: +47 55 21 81 00 www.deloitte.no Til kontrollutvalget i Bergen kommune 2. januar 2024 ENGASJEMENTSBREV REGNSKAPSREVISJON \u2013 BERGEN KOMMUNE Innledning Deloitte AS ble i Bergen bystyres m\u00f8te 28.05.2020 i sak 175/2020 valgt til regnskapsrevisor for Bergen kommune for perioden 01.07.2020 til 30.06.2024. Engasjementet best\u00e5r av regnskapsrevisjon og annen kontroll som er bestemt i lov eller i medhold av lov og andre uttalelser og kontrollhandlinger, og omfatter revisjonen av kommuneregnskapet, \u00e5rsregnskapene for kommunale foretak og konsolidert \u00e5rsregnskap. Penneo Dokumentn\u00f8kkel: DIJML-LTOWF-XKZQE-LL267-DGO07-UVA15 Med utgangspunkt i de revisjonsbestemmelsene som gjelder for kommuner og fylkeskommuner, herunder standarder for god kommunal revisjonsskikk, vil vi i dette brevet beskrive v\u00e5r forst\u00e5else av revisjonsoppdraget, slik at utvalget f\u00e5r en oppfatning av rollefordeling og hva som kan forventes av oss. De \u00f8konomiske forhold mellom revisjonen og kontrollutvalget som oppdragsgiver er behandlet i en egen avtale. Revisjonen \u2013 form\u00e5l og innhold Revisor skal utf\u00f8re regnskapsrevisjon og annen kontroll som er bestemt i lov eller i medhold av lov, jf. kommuneloven \u00a7 24-2. Revisjon av kommunal og fylkeskommunal virksomhet skal skje i henhold til god kommunal revisjonsskikk. Vi vil gjennomf\u00f8re og rapportere resultatene av v\u00e5r revisjon i henhold til god kommunal revisjonsskikk, som er en rettslig standard. Innholdet i dette begrepet er normert av kommunelovens bestemmelser om revisjon, tilh\u00f8rende forskrifter og etablerte og anerkjente standarder p\u00e5 omr\u00e5det. Som medlem av NKRF \u2013 kontroll og revisjon i kommunene er vi underlagt jevnlige eksterne kvalitetskontroller. Revisor har plikt til l\u00f8pende \u00e5 foreta en vurdering av egen uavhengighet. Oppdragsansvarlig revisor skal hvert \u00e5r avgi en skriftlig egenvurdering av sin uavhengighet til kontrollutvalget i samsvar med forskrift om kontrollutvalg og revisjon \u00a7 19. Ledelsenes ansvar I henhold til kommuneloven er byr\u00e5det ansvarlig for at kommunens interne kontroll sikrer at lover og forskrifter f\u00f8lger, herunder at \u00f8konomiforvaltningen er ordnet p\u00e5 en betryggende m\u00e5te. Det er ogs\u00e5 byr\u00e5dets ansvar \u00e5 utarbeide og fremme kommunens \u00e5rsberetning og avlegge \u00e5rsregnskapet i samsvar med bestemmelsene i kommuneloven, forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. og god kommunal regnskapsskikk. Kommunens ledelse har ogs\u00e5 ansvaret for at vi som revisor har ubegrenset tilgang til registrerte opplysninger, dokumentasjon og annen informasjon vi finner n\u00f8dvendig for \u00e5 kunne utf\u00f8re v\u00e5rt arbeid, herunder korrespondanse, kontrakter, protokoller mv. Dette inkluderer ogs\u00e5 tilgang til systembeskrivelser og n\u00f8dvendig veiledning. Bystyrets og kontrollutvalgets ansvar Bystyret er kommunens \u00f8verste organ, og har det \u00f8verste ansvaret for \u00e5 kontrollere den kommunale forvaltning. Bystyret velger selv et kontrollutvalg til \u00e5 forest\u00e5 l\u00f8pende kontroll med den kommunale forvaltning p\u00e5 sine vegne. Kontrollutvalget skal p\u00e5se at kommunens regnskap blir forsvarlig revidert. Deloitte refers to one or more of Deloitte Touche Tohmatsu Limited (DTTL), its global network of member firms, and their related entities Registrert i Foretaksregisteret (collectively, the \u201cDeloitte organization\u201d). DTTL (also referred to as \u201cDeloitte Global\u201d) and each of its member firms and related entities are Medlemmer av Den norske Revisorforening legally separate and independent entities, which cannot obligate or bind each other in respect of third parties. DTTL and each DTTL member Organisasjonsnummer: 980 211 282 firm and related entity is liable only for its own acts and omissions, and not those of each other. DTTL does not provide services to clients. Please see www.deloitte.no to learn more. \u00a9 Deloitte AS side 2 fra: Unni-Renate Moe 2. januar 2024 Regnskapsrevisjon \u00c5rsregnskapet og de aktuelle delene av \u00e5rsberetningen I regnskapsrevisjonen er v\u00e5r hovedoppgave \u00e5 kontrollere om \u00e5rsregnskapet inneholder vesentlig feilinformasjon og \u00e5 avgi en uavhengig uttalelse (revisjonsberetning) om at revisor har betryggende sikkerhet for at \u00e5rsregnskapet ikke inneholder vesentlig feilinformasjon og at det er avgitt i samsvar med lov og forskrifter. I tillegg kontrollerer vi om den revisjonspliktiges ledelse har oppfylt sin plikt til \u00e5 s\u00f8rge for ordentlig og oversiktlig registrering og dokumentasjon av regnskapsopplysninger. Vi kontrollerer om \u00e5rsberetningen inneholder de opplysningene som lov og forskrift krever, og om opplysningene om \u00f8konomi i \u00e5rsberetningen stemmer overens med \u00e5rsregnskapet. Vi ser ogs\u00e5 etter om \u00e5rsberetningen gir dekkende opplysninger om vesentlige bel\u00f8psmessige avvik fra \u00e5rsbudsjettet og om vesentlige avvik fra bystyrets premisser for bruken av bevilgningene er dekkende beskrevet i \u00e5rsberetningen. \u00c5rsregnskapet, herunder konsolidert \u00e5rsregnskap, skal iht. kommuneloven \u00a7 14-6 v\u00e6re avlagt innen 22. februar i \u00e5ret etter regnskaps\u00e5ret. \u00c5rsberetningen skal avgis senest 31. mars. Penneo Dokumentn\u00f8kkel: DIJML-LTOWF-XKZQE-LL267-DGO07-UVA15 Videre er det v\u00e5r oppgave \u00e5 se etter at kommunen har ordnet den \u00f8konomiske internkontrollen p\u00e5 en betryggende m\u00e5te og med forsvarlig kontroll. Revisjonens utf\u00f8relse og forholdet til intern kontroll God kommunal revisjonsskikk inneb\u00e6rer blant annet at vi kontrollerer utvalgte deler av materialet som underbygger informasjonen i \u00e5rsregnskapet, foretar analytiske vurderinger og andre revisjonshandlinger som vi etter forholdene finner hensiktsmessige. P\u00e5 grunn av en revisjons iboende begrensninger, sammen med den interne kontrollens iboende begrensninger, er det alltid risiko for at ikke all vesentlig feilinformasjon i regnskapet avdekkes, selv om revisjonen er planlagt og utf\u00f8rt i samsvar med god kommunal revisjonsskikk, herunder de internasjonale revisjonsstandardene (ISA-ene). Ved v\u00e5r risikovurdering vurderer vi de interne kontrollene som er relevant for kommunens eller enhetens utarbeidelse av \u00e5rsregnskapet med det form\u00e5l \u00e5 utforme revisjonshandlinger som er hensiktsmessige ut fra omstendighetene, men ikke for \u00e5 gi uttrykk for effektiviteten av enhetens interne kontroll. Slike revisjoner eller gjennomganger vil eventuelt kunne avtales. Generelt vil en effektiv intern kontroll redusere risikoen for at misligheter og feil vil oppst\u00e5 uten \u00e5 bli avdekket, men vil aldri kunne eliminere denne risikoen. Omfanget av v\u00e5rt revisjonsarbeid p\u00e5virkes av kvaliteten p\u00e5, og effektiviteten av kommunens interne kontroll, samt regnskaps- og rapporteringsrutiner. Vi vil rapportere skriftlig om eventuelle vesentlige mangler i den interne kontrollen som vi har identifisert under revisjonen, se n\u00e6rmere om dette under avsnittet rapportering. Registrering og dokumentasjon av regnskapsopplysninger N\u00e5r vi konkluderer om registrering og dokumentasjon av regnskapsopplysninger i revisjonsberetningen, vil revisjonen v\u00e6re utf\u00f8rt i samsvar med den internasjonale standard for attestasjonsoppdrag (ISAE) 3000 \u00abAttestasjonsoppdrag som ikke er revisjon eller begrenset revisjon av historisk finansiell informasjon\u00bb. De valgte kontrollhandlingene avhenger av revisors skj\u00f8nn, herunder vurderingen av risikoene for vesentlige mangler. Ved vurderingen av ledelsens plikter med hensyn til registrering og dokumentasjon av regnskapsopplysninger, innhenter revisor informasjon om kommunens interne rutiner for \u00e5 vurdere samsvaret med lov, forskrift og god bokf\u00f8ringsskikk, men ikke for \u00e5 gi uttrykk for en mening om effektiviteten av kommunens interne kontroll. Forenklet etterlevelseskontroll med \u00f8konomiforvaltningen I samsvar med kommuneloven \u00a7 24-9 er det v\u00e5r oppgave \u00e5 se etter om kommunens \u00f8konomiforvaltning i hovedsak foreg\u00e5r i samsvar med bestemmelser og vedtak. Kontrollen skal i utgangspunktet gjennomf\u00f8res med begrensede ressurser og baseres p\u00e5 en risiko- og vesentlighetsvurdering som legges fram for kontrollutvalget. Resultatet av kontrollen rapporteres i en skriftlig uttalelse til kontrollutvalget som avgis senest 30. juni. side 3 fra: Unni-Renate Moe 2. januar 2024 Kontrollen utf\u00f8res i samsvar med standarden RSK 301 \u00abForenklet etterlevelseskontroll med \u00f8konomiforvaltningen\u00bb. Standarden krever at vi etterlever etiske krav, planlegger og gjennomf\u00f8rer v\u00e5rt arbeid for \u00e5 oppn\u00e5 moderat sikkerhet i uttalelsen om etterlevelse p\u00e5 det omr\u00e5det som velges for kontroll. Moderat sikkert inneb\u00e6rer en lavere sikkerhet enn betryggende sikkerhet, men skal gi brukerne en klart \u00f8kt tillit til informasjonen eller forholdet som er kontrollert. Vi gjennomf\u00f8rer handlinger som foresp\u00f8rsler, inspeksjon av dokumenter og analytiske handlinger for \u00e5 oppn\u00e5 moderat sikkerhet. I uttalelsen gir vi uttrykk for om vi har blitt oppmerksomme p\u00e5 forhold som gir grunn til \u00e5 tro at \u00f8konomiforvaltningen p\u00e5 det aktuelle omr\u00e5det ikke f\u00f8lger sentrale bestemmelser og vedtak. Misligheter Revisor bidrar gjennom revisjonen til \u00e5 forebygge og avdekke misligheter og feil. Hvis revisor avdekker eller p\u00e5 annen m\u00e5te blir kjent med misligheter, skal revisor straks melde fra om det til kontrollutvalget i nummerert brev, dette fremkommer i kommuneloven \u00a7 24-7. N\u00e5r saksforholdet er n\u00e6rmere klarlagt, skal revisor sende nytt brev til kontrollutvalget. Revisor skal sende kopi av Penneo Dokumentn\u00f8kkel: DIJML-LTOWF-XKZQE-LL267-DGO07-UVA15 brevet til byr\u00e5det. Andre bekreftelser enn revisjonsberetningen som inng\u00e5r i oppdraget Vi vil avgi f\u00f8lgende revisorbekreftelser mv. i samsvar med lov og god kommunal revisjonsskikk: \u2022 Kompensasjonsmelding for merverdiavgift. \u2022 Bekreftelser p\u00e5 prosjektregnskap o.l. i henhold til ISA 805. \u2022 Uttalelse om kommunens dokumentasjon for l\u00e5neopptak, jf. kommuneloven \u00a7 14-14. \u2022 Kommunens rapportering av antall personer med psykisk utviklingshemming. \u2022 Refusjonskrav for utgifter til s\u00e6rlig ressurskrevende helse- og omsorgstjenester. \u2022 Andre revisjonsbekreftelser etter foresp\u00f8rsel fra kommunen. Oppdragsansvarlig revisor Oppdragsansvarlig regnskapsrevisor er Unni-Renate Moe. Eventuelt skifte av oppdragsansvarlig revisor vil bli varslet skriftlig til kontrollutvalget. Innsynsrett og taushetsplikt Revisor kan kreve enhver opplysning, redegj\u00f8relse eller ethvert dokument hos kommunen og foreta de unders\u00f8kelser som revisor finner n\u00f8dvendige for \u00e5 gjennomf\u00f8re oppgavene. B\u00e5de oppdragsansvarlig revisor og revisjonsmedarbeiderne har taushetsplikt etter forvaltningsloven \u00a7\u00a7 13 til 13e. Dette f\u00f8lger av kommuneloven \u00a7 24-2 femte ledd. Det er gjort unntak fra taushetsplikten for rapportering av mulige straffbare handlinger, herunder ivaretakelse av rapporteringsplikt etter hvitvaskingsloven. Taushetsplikten gjelder ubegrenset i tid, ogs\u00e5 etter at oppdraget er avsluttet. Taushetsplikten er dog ikke til hinder for at kontrollutvalget f\u00e5r den informasjon om resultater av revisjonen som er n\u00f8dvendige. V\u00e5re leverand\u00f8rer av IKT-tjenester og -programvare f\u00e5r tilgang til fortrolig informasjon n\u00e5r det er n\u00f8dvendig i forbindelse med drift av og endringer i v\u00e5re informasjonssystemer. Vi har ansvar for \u00e5 ha et forsvarlig system for informasjonssikring. Dette omfatter ogs\u00e5 v\u00e5re leverand\u00f8rer av IKT-tjenester. Personvern For \u00e5 gjennomf\u00f8re revisjonen og andre oppdrag under dette engasjementsbrevet, vil vi behandle personopplysninger slik det er beskrevet i v\u00e5r personvernerkl\u00e6ring. Personvernerkl\u00e6ringen er tilgjengelig p\u00e5 v\u00e5r nettside https://www2.deloitte.com/no/no/legal/personvern.html. Vi er behandlingsansvarlig etter personvernreglene for de personopplysningene vi behandler i forbindelse med oppdraget og vi inng\u00e5r derfor ikke en databehandleravtale. side 4 fra: Unni-Renate Moe 2. januar 2024 Rapportering og dialog Engasjementsbrev for revisjonsoppdraget utarbeides for hver valgperiode eller oftere dersom det er forhold som tilsier det. Regnskapsrevisjonen rapporteres slik til kontrollutvalget: 1. Presentasjon av revisjonsplan for nytt revisjons\u00e5r 2. Risiko og vesentlighetsvurdering forenklet etterlevelseskontroll 3. Statusrapportering etter interimrevisjon 4. Oppsummering av \u00e5rets revisjon og revisjonsresultater ved avslutning av revisjonen 5. Revisjonsberetning 6. Nummererte brev (se nedenfor) 7. Skriftlig uttalelse om forenklet etterlevelseskontroll Vi legger vekt p\u00e5 \u00e5 ha en god dialog med kontrollutvalget. Nummererte brev Penneo Dokumentn\u00f8kkel: DIJML-LTOWF-XKZQE-LL267-DGO07-UVA15 Vi kan gjennom regnskapsrevisjonen finne forhold som ikke blir p\u00e5pekt i revisjonsberetningen, men vi finner det n\u00f8dvendig \u00e5 p\u00e5peke i nummerert brev. Slike nummererte brev vil bli sendt til kontrollutvalget med kopi til byr\u00e5det. Kontrollutvalget har et ansvar for \u00e5 p\u00e5se at forhold som er p\u00e5pekt av revisor blir fulgt opp. I henhold til kommuneloven \u00a7 24-7 skal revisor p\u00e5peke f\u00f8lgende forhold i nummererte brev: a. vesentlige feil som kan f\u00f8re til at \u00e5rsregnskapet ikke gir riktig informasjon b. vesentlige mangler ved registrering og dokumentasjon av regnskapsopplysninger c. vesentlige mangler ved den \u00f8konomiske internkontrollen d. manglende eller mangelfull redegj\u00f8relse i \u00e5rsberetningen for vesentlige budsjettavvik e. enhver mislighet f. hvorfor han eller hun ikke har skrevet under p\u00e5 oppgaver som kommunen eller fylkeskommunen skal sende til offentlige myndigheter, og som revisor etter lov eller forskrift skal bekrefte g. hvorfor han eller hun sier fra seg revisjonsoppdraget. Revisor skal \u00e5rlig gi en skriftlig oppsummering til kontrollutvalget om forhold som er tatt opp i nummererte brev, men som ikke er rettet opp eller som ikke er tilstrekkelig fulgt opp. Uttalelser fra kommunens ledelse I forbindelse med gjennomf\u00f8ring av v\u00e5re oppdrag vil vi i henhold til god kommunal revisjonsskikk innhente en skriftlig uttalelse fra ledelsen om vi er gitt all informasjon som er n\u00f8dvendig for oppdraget og om fullstendigheten og riktigheten av det forholdet som kontrolleres. Dette gjelder i alle tilfeller: \u2022 I forbindelse med avslutningen av revisjonen av \u00e5rsregnskapet. Denne uttalelsen inneholder ogs\u00e5 skriftlige uttalelser fra ledelsen om kjennskap til eller mistanke om misligheter mv. \u2022 I forbindelse med avslutningen av forenklet etterlevelseskontroll av \u00f8konomiforvaltningen. Avslutning Vi h\u00e5per innholdet i dette brevet samsvarer med kontrollutvalgets forst\u00e5else av revisors rolle og ansvarsomr\u00e5der, og vi ser frem til et godt og konstruktivt samarbeid. Hvis noe er uklart eller utvalget har sp\u00f8rsm\u00e5l, er det bare \u00e5 ta kontakt. Med vennlig hilsen Deloitte AS Unni-Renate Moe statsautorisert revisor Signaturene i dette dokumentet er juridisk bindende. Dokument signert med \"PenneoTM - sikker digital signatur\". De signerende parter sin identitet er registrert, og er listet nedenfor. \"Med min signatur bekrefter jeg alle datoer og innholdet i dette dokument.\" Unni-Renate Moe Statsautorisert revisor Serienummer: UN:NO-9578-5995-4-99839 IP: 217.173.xxx.xxx 2024-01-03 13:52:42 UTC Penneo Dokumentn\u00f8kkel: DIJML-LTOWF-XKZQE-LL267-DGO07-UVA15 Dokumentet er signert digitalt, med Penneo.com. Alle digitale signatur-data i Adobe Reader, skal du kunne se at dokumentet er sertifisert av Penneo dokumentet er sikret og validert av den datamaskin-utregnede hash-verdien av e-signature service <penneo@penneo.com>. Dette garanterer at det opprinnelige dokument. Dokumentet er l\u00e5st og tids-stemplet med et sertifikat innholdet i dokumentet ikke har blitt endret. fra en betrodd tredjepart. All kryptografisk bevis er integrert i denne PDF, for fremtidig validering (hvis n\u00f8dvendig). Det er lett \u00e5 kontrollere de kryptografiske beviser som er lokalisert inne i dokumentet, med Penneo validator - https://penneo.com/validator Hvordan bekrefter at dette dokumentet er orginalen? Dokumentet er beskyttet av ett Adobe CDS sertifikat. N\u00e5r du \u00e5pner dokumentet i "
}