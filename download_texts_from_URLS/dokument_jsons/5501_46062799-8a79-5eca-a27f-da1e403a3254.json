{
  "dokument_id": "46062799-8a79-5eca-a27f-da1e403a3254",
  "doc_type": "case_presentation",
  "kommune": 5501,
  "tittel": "Reglement for mangfolds- og integreringsutvalget",
  "url": "https://innsyn.tromso.kommune.no/application/getMoteDokument?dokid=2001825347",
  "tekst": "Arkivsaksnr. 24/02129-5 Saksbehandler Rebekka Ringholm Saksgang M\u00f8tedato Mangfolds- og integreringsutvalget Formannskapet Kommunestyret Reglement for mangfolds- og integreringsutvalget Kommunedirekt\u00f8rens innstilling til vedtak: Reglement for mangfolds- og integreringsutvalget vedtas. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Kommunestyret vedtok i sak 171/23 behandlet 20.12.2023 at reglementet til mangfolds- og integreringsutvalget skal evalueres, s\u00e6rlig med hensyn til valgordningen for utvalget. Mangfolds- og integreringsutvalget har i sak 12/24 behandlet 02.04.2024 \u00f8nsket en redegj\u00f8relse for mandatet til utvalget i lys av navneendringen fra integreringsutvalget til mangfolds- og integreringsutvalget. I denne saken legges det frem nytt forslag til reglement. Saksutredning Bakgrunn Integreringsutvalget ble opprettet av kommunestyret den 25.01.2017. Reglementet ble sist oppdatert 14.12.2022. Mangfolds- og integreringsutvalget er et utvalg etter kommunelovens \u00a7 5-7. Kommunestyret kan selv opprette utvalg for kommunale form\u00e5l og for deler av den kommunale virksomheten. (jf. kommuneloven \u00a7 5-7 f\u00f8rste ledd). Kommunestyret og fylkestinget fastsetter selv hva slags saker utvalget skal behandle. Utvalget kan f\u00e5 tildelt vedtaksmyndighet hvis ikke noe annet f\u00f8lger av lov. (jf. \u00a7 5-7 andre ledd, andre og tredje punktum). Kommunestyrets vedtak i sak 171/23 behandlet 20.12.2023. Navnet p\u00e5 utvalget endres til mangfolds- og integreringsutvalget. Kommunestyret evaluerer reglementet til integreringsutvalget, spesielt med tanke p\u00e5 at valordninga er annleis enn for andre r\u00e5d. Kommunestyret ber om ei sak om reglementet for mangfolds- og integreringsutvalet, og gjer i denne omgang vala for eitt \u00e5r. Som en del av arbeidet med \u00e5 revidere reglementet ble det sittende mangfolds- og integreringsutvalget bedt om \u00e5 komme med innspill til arbeidet i sak 12/24 behandlet 02.04.2024. Utvalget vedtok i denne saken f\u00f8lgende uttalelse: \u2022 Utvalget \u00f8nsker at administrasjonen ser p\u00e5 en definisjon av hva som ligger i mangfold og integrering. \u2022 Utvalget \u00f8nsker ogs\u00e5 at administrasjonen ser p\u00e5 sammensetningen av utvalget mht. ulike grupper ut over innvandring. Reglementet Bestemmelser om reglement for folkevalgte organer fremg\u00e5r av kommunelovens \u00a7 5-13. \u00a7 5-13.Reglement for folkevalgte organer Folkevalgte organer skal ha et reglement som fastsetter a. organets virkeomr\u00e5de og eventuelle vedtaksmyndighet b. tidsperioden som organet er opprettet for c. eventuelle andre sentrale bestemmelser om organets virksomhet. 2 Valgordning Mangfolds- og integreringsutvalget er et utvalg etter kommunelovens \u00a7 5-7, mens kommunalt r\u00e5d for mennesker med nedsatt funksjonsevne, eldrer\u00e5det og ungdomsr\u00e5det er lovp\u00e5lagte medvirkningsorganer etter kommunelovens \u00a7 5-12. Det betyr at mangfolds- og integreringsutvalget ikke er underlagt de samme lovbestemmelsene som r\u00e5dene hva gjelder valg og sammensetning. For utvalg som opprettes etter \u00a7 5-7 skal valg av leder og nestleder gj\u00f8res av kommunestyret, jamf\u00f8r \u00a7 5-7 andre ledd, f\u00f8rste setning. For medvirkningsorganer etter \u00a7 5-12 er det r\u00e5dene selv som velger leder og nestleder. Utvalg opprettet etter \u00a7 5-7 skal ha minst tre medlemmer. For medvirkningsorganer etter \u00a7 5-12 er det kommunestyret selv som bestemmer hvor mange medlemmer og varamedlemmer r\u00e5dene skal ha (Forskrift om medvirkningsordninger \u00a7 3, f\u00f8rste ledd, andre punktum). N\u00e5r det gjelder sammensetningen av medlemmene i medvirkningsorganer etter \u00a7 5-12 heter det at \u00aborganisasjoner som representerer henholdsvis eldre, personer med funksjonsnedsettelse og ungdom har rett til \u00e5 fremme forslag om medlemmer til det r\u00e5det som representerer deres interesser.\u00bb (\u00a7 3, andre ledd, medvirkningsforskrift). Dette er ikke lovp\u00e5lagt for utvalg etter \u00a7 5-7, men valgordningen til dagens mangfolds- og integreringsutvalg. Kort oppsummert er det f\u00e6rre f\u00f8ringer fra lov og forskrift om sammensetningen av mangfolds- og integreringsutvalget enn for sammensetningen av de lovp\u00e5lagte medvirkningsorganene. Valgordningen i dagens reglement til mangfolds- og integreringsutvalget spesifiserer imidlertid at organisasjoner og privatpersoner kan foresl\u00e5 representanter til utvalget, og at sammensetningen skal sikre representativitet. I administrasjonens forslag til reglement legges det til grunn at denne valgordningen videref\u00f8res. \u00d8vrige krav til valgbarhet til folkevalgte organer jf. kommunelovens \u00a7 7-2 gjelder for valg. Valg av mangfolds- og integreringsutvalget gj\u00f8res av kommunestyret ved avtalevalg, med mindre minst ett medlem krever forholdsvalg (Kommuneloven \u00a7 7-4). Ved avtalevalg gjennomf\u00f8res valget p\u00e5 grunnlag av en innstilling med forslag til medlemmer og varamedlemmer hvor det skal fremg\u00e5 hvilket parti eller gruppe medlemmene representerer. Innstillingen vedtas enstemmig av kommunestyret. Ved avtalevalg skal hvert kj\u00f8nn v\u00e6re representert med minst 40 %, b\u00e5de blant faste medlemmer og blant varamedlemmer (Kommuneloven \u00a7 7-7). I det nye forslaget til reglement er siste punkt under \u00a7 2 Valg og sammensetning fjernet. Punktet l\u00f8d som f\u00f8lger: \u2022 Formannskapet utgj\u00f8r kommunens valgkomite og avgir innstilling til kommunestyret. Punktet fjernes fordi det ikke er likelydende med reglementene til de lovp\u00e5lagte medvirkningsorganene, og fordi det anbefales at formannskapet eller kommunestyret oppnevner en valgkomit\u00e9 best\u00e5ende av f\u00e6rre personer enn hele formannskapet, som legger frem en innstilling til kommunestyret. Jf. lovkommentar 330 til kommuneloven \u00a7 7-7 om avtalevalg s\u00e5 skal ikke administrasjonen v\u00e6re en del av en slik valgkomit\u00e9, men administrasjonen kan bist\u00e5 med \u00e5 hente inn informasjon og forslag til kandidater. Mangfolds- og integreringsutvalgets mandat Det sittende mangfolds- og integreringsutvalget vedtok i sak 12/24 at 3 \u2022 Utvalget \u00f8nsker at administrasjonen ser p\u00e5 en definisjon av hva som ligger i mangfold og integrering. \u2022 Utvalget \u00f8nsker ogs\u00e5 at administrasjonen ser p\u00e5 sammensetningen av utvalget mht. Ulike grupper ut over innvandring. I kommunestyrets vedtak om navneendring og i fremleggelsen av forslaget i m\u00f8tet redegj\u00f8res det ikke for hvorfor navneendringen ble foresl\u00e5tt. Navneendringen forst\u00e5s av administrasjonen som en endring som er ment \u00e5 gjenspeile mandatet i reglementet per 14.12.2022, om at utvalget skal \u00abskal arbeide for \u00e5 gj\u00f8re Troms\u00f8 til et mer \u00e5pent, inkluderende og tolerant samfunn der innbyggere fra alle land deltar og folkegrupper og bidrar. Integreringsutvalget er et r\u00e5dgivende, informasjonsgivende og aktivitetsskapende r\u00e5d som samarbeider med kommunen og \u00f8vrig samfunnsliv om saker som er viktig for deltakelse og integrering.\u00bb Kommunestyret kan n\u00e5r som helst omorganisere utvalg (jf. kommuneloven \u00a7 5-7 femte ledd). Dersom kommunestyret \u00f8nsker det kan alts\u00e5 mandat, arbeidsomr\u00e5de og sammensetning av utvalget endres slik at det inkluderer andre saksomr\u00e5der enn i dag, s\u00e5 lenge utvalget ikke tildeles vedtaksmyndighet som allerede er tildelt andre folkevalgte organer. Per i dag har utvalget kun r\u00e5dgivende myndighet. Konklusjon Kommunedirekt\u00f8ren anbefaler at utvalget vedtar reglementet slik det fremg\u00e5r av vedlegget til saksfremlegget. Vedtakskompetanse Kommunestyret Vedlegg Saksprotokoll INT sak 12_24, Reglement for mangfolds- og integreringsutvalget, 02.04.2024 (3) Forslag til reglement for mangfolds- og integreringsutvalget Saksprotokoll KST sak 171_23, Valg av nytt integreringsutvalg for perioden 2023 - 2027, 20.12.2023 (21) Reglement for integreringsutvalget 14.12.22 4 "
}