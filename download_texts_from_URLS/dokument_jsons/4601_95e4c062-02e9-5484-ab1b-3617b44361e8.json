{
  "dokument_id": "95e4c062-02e9-5484-ab1b-3617b44361e8",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren datert 30.10.2023",
  "url": "https://bergen.kommune.no/politikere-utvalg/api/fil/bk360/10122858/Uttalelse-fra-Byantikvaren-datert-30-10-2023",
  "tekst": " Byantikvaren Til Intern korrespondanse PBE Kart og oppm\u00e5ling V\u00e5r referanse: 2023/218888-6 Deling og seksjonering Saksbehandler: Endre Leivestad v/Anne Lise Fjelde Skjelvik Dato: 30. oktober 2023 Fra Byantikvaren Byantikvarens uttalelse til deling av grunneiendom, gbnr.12/287, Eik\u00e5sen 16 i Fana bydel Vi viser til intern korrespondanse datert 25.10.2023. Anbefaling: Byantikvaren kan anbefale den oms\u00f8kte delingen av grunneiendommen. Saken gjelder: S\u00f8knad om tllatelse til fradeling av to parseller til boligform\u00e5l, hhv.1368 og 1250m2 store i uregulert omr\u00e5de, avsatt til sentrumsform\u00e5l, byfortettingssone i kommuneplanens arealdel (KPA2018). M\u00e5lebrev for eiendommen som s\u00f8kes delt er matrikulert med et areal 4648m2 stort, og er datert 23.08.1975. Ber\u00f8rte verneverdier: Eiendommen, som s\u00f8kes delt i tre omtrent like store deler, inng\u00e5r i sin helhet i hensynssone for bevaring av kulturmilj\u00f8, H570_3 Paradis i KPA2018. Dette er i dag en boligeiendom som er bebygget med en st\u00f8rre arkitekttegnet villa, tegnet av Lars Lekven (MNAL) og som ble oppf\u00f8rt 1973-74. Bygningen fremst\u00e5r med et formspr\u00e5k som er representativt for tidsepoken den ble reist, med h\u00f8ye materialkvaliteter blant annet med bruk av mye naturstein som murforblening i fasader og den har i dag et s\u00e5kalt ruteskifertak. Eneboligene rundt vegl\u00f8pet Eik\u00e5sen er bygget i perioden 1950-1975, mange av disse tegnet av kjente bergensarkitekter som videref\u00f8rte de arkitektoniske prinsippene som den s\u00e5kalte Bergensskolen etablerte noen ti\u00e5r i forveien. Samspill mellom hus og landskap er fremtredende, hovedsakelig ved at villabebyggelsen er preget av enetasjes \u00abpaviljongarkitektur\u00bb med store vindusflater og et karakteristisk samspill mellom treverk, murverk og god landskapstilpasning. Vurdering og konklusjon: Byantikvaren vurderer tiltaket i lys av str\u00f8kskarakter og s\u00e5rbarhet med tanke p\u00e5 fortetting, men ogs\u00e5 i lys av vedtatt arealform\u00e5 i KPA2018l. Blir eiendommen delt som oms\u00f8kt, vil de to nye parsellene v\u00e6re relativt romslige tomter med muligheter for videref\u00f8ring av str\u00f8kskarakteren beskrevet ovenfor. Vi vil i v\u00e5r vurdering av evt. fremtidige bygges\u00f8knader legge stor vekt p\u00e5 at de arktektoniske prinsippene og bruk av h\u00f8ye materialkvaliteter videref\u00f8res. Byantikvaren kan p\u00e5 bakgrunn av disse vurderingene anbefale s\u00f8knaden om deling av grunneiendommen det gjelder. Med hilsen Byantikvaren Johanne Elisabeth Gillow - Byantikvar Endre Leivestad - seniorr\u00e5dgiver Dokumentet er godkjent elektronisk. "
}