{
  "dokument_id": "74f0f9a1-deec-599c-9556-592ee4c57b4c",
  "doc_type": "case_presentation",
  "kommune": 4601,
  "tittel": "Ytrebygda. Gnr.39, Bnr.8 mfl., Steinsvikvegen, Reguleringsplan. Arealplan-ID 64600000",
  "url": "https://bergen.kommune.no/politikere-utvalg/api/fil/bk360/10179860/Framstilling-Ytrebygda-Gnr-39-Bnr-8-mfl-Steinsvikvegen-Reguleringsplan-Arealplan-ID-64600000",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56544-50 Ytrebygda. Gnr.39, Bnr.8 mfl., Steinsvikvegen, Reguleringsplan. Arealplan- ID 64600000 Hva saken gjelder: TAG arkitekter med Sweco Arcitects fremmer p\u00e5 vegne av Veksthuset eiendom AS og Linnto AS forslag til detaljregulering av et omr\u00e5de i Ytrebygda bydel. Hovedform\u00e5let med planarbeidet er \u00e5 regulere til boligform\u00e5l med 18 nye boenheter. Planomr\u00e5det er p\u00e5 23,2 daa, har adkomst fra fylkesveg 179, Steinsvikvegen, og grenser mot Fana Golfklubb sin golfbane i \u00f8st. Planomr\u00e5det er i dag bebygd med 3 eneboliger, mens \u00f8vrig areal i hovedsak er i skogkledd. \u00d8st for planomr\u00e5det under golfbanen ligger et tidligere husholdningsavfallsdeponi. Planomr\u00e5det ligger 900 meter fra R\u00e5st\u00f8len bybanestopp. Vest i planomr\u00e5det f\u00f8rer en snarvei/grusvei til Sandslikroken og herfra er det 10 minutters gange til bybanestopp p\u00e5 Sandsli. N\u00e6rmeste busstopp ligger ved fylkesveien innenfor planomr\u00e5det. Figur 1. Planomr\u00e5dets beliggenhet i Ytrebygda bydel. Hovedinnhold i planforslaget Planforslaget tilrettelegger for bygging av 18 boenheter i form av 16 rekkehus og 2 eneboliger. Parkeringsdekningen og utearealet er i tr\u00e5d med KPA 2018. Innenfor planomr\u00e5det ligger 3 eksisterende eneboliger. To av disse videref\u00f8res, en rives. BRA for 1 hele planomr\u00e5det samlet er 25%. Del av fylkesvei Steinsvikveien med bussholdeplassen inng\u00e5r i planomr\u00e5det. Planforslaget regulerer boligbebyggelse i form av kombinert frittliggende og konsentrert sm\u00e5husbebyggelse (BK) samt frittliggende sm\u00e5husbebyggelse (BF). Innenfor felt BK \u00e5pner planforslaget for 16 rekkehus i 3 etasjer som fordeles p\u00e5 4 ulike bygningsvolum. Rekkehusene reguleres med skr\u00e5tak der m\u00f8ne f\u00f8lger bebyggelsen i nord- s\u00f8r retning. Rekkehusenes fasader skal hovedsakelig v\u00e6re i tre, men innslag av andre, ikke reflekterende materialer tillates. Fargene p\u00e5 bygg skal v\u00e6re i dempet jordtonepallett. Det er satt krav om bruk av naturstein for synlige deler av parkeringsetasje og synlige forst\u00f8tningsmurer. Figur 2: Venstre: forslag til plankart. H\u00f8yre: utdrag fra illustrasjonsplanen. Felles parkeringsanlegg legges under den nordlige delen av bebyggelsen, parkeringsdekning er satt til 0,8 for bil og 2,5 for sykkel per 100 m2 BRA bolig. 10% av parkeringsplassene skal forbeholdes gjesteparkering og 10% skal v\u00e6re HC-plasser. Figur 3: Snitt over eksisterende og nytt terreng for rekkehusene i felt BK (Ill.: TAG Arkitekter med Sweco). 2 Uteoppholdsarealet for rekkehusene ligger innenfor form\u00e5l BK og vender mot vest. Hver boenhet skal disponere minst 75 m2 uteareal, 40 % av arealet kan v\u00e6re felles. 50% av utearealet skal ha sol minst 4 timer ved jevnd\u00f8gn. Solforholdene i planomr\u00e5det er gode. Innenfor felt BF1-2 videref\u00f8res eksisterende eneboligbebyggelse. Innenfor felt BF3 kan det oppf\u00f8res 2 eneboliger med parkering og uteareal p\u00e5 egen tomt. Det tillates inntil 2 parkeringsplasser for bil per boenhet. Krav til sykkelparkering og uteareal er det samme for alle utbyggingsfelt. Eneboligene skal hovedsakelig utformes i tre, men kan ha innslag av andre materialer. Figur 4: BF3. Snitt eksisterende og nytt terreng enebolig t.v. og illustrasjon av eneboligene t.h. (Ill: HLM Arkitektur) Dagens situasjon: Planomr\u00e5det grenser mot Fana Golfklubb i \u00f8st og mot bebyggelsen i Sandslikroken i vest. Terrenget best\u00e5r av en liten slette og en bratt \u00f8st-nordvendt skr\u00e5ning. Det renner to bekker i planomr\u00e5det. Vest i planomr\u00e5det f\u00f8rer en sti til Sandslikroken. Planomr\u00e5det er i dag bebygd med 3 eneboliger, ellers ubebygd og stort sett skogkledd. Planforslaget forutsetter riving av en enebolig med skur / garasje p\u00e5 gnr 39 bnr 8. Boligen ble oppf\u00f8rt i 1954 i tidstypisk utforming. Den har to Figur 5: Enebolig fra 1954 som rives etasjer og saltak. Huset er tegnet av arkitekt Helge Gj\u00f8v\u00e5g, men skiller seg noe fra arkitektens tegninger. Bygget er i d\u00e5rlig stand og vurdert som ikke verneverdig. Jf. vedlagt kulturminnedokumentasjon ligger ingen fredete eller verneverdige kulturminner innenfor planomr\u00e5det. Overordnete planer og f\u00f8ringer KPA 2018 avsetter planomr\u00e5det som ytre fortettingssone. Et lite areal mot Steinsvikveien er vist som gr\u00f8nnstruktur. De nord\u00f8stlige deler av planomr\u00e5det er utsatt for veitrafikkst\u00f8y. Mesteparten av planomr\u00e5det er ubebygd natur og best\u00e5r av h\u00f8ybonitets l\u00f8vskog, jf. Gr\u00f8nnkartet. Det g\u00e5r en \u00f8kologisk korridor gjennom planomr\u00e5det i nord-s\u00f8r retning. Kartgrunnlaget viser to hel\u00e5rs vannf\u00f8rende bekker innenfor planomr\u00e5det, \u00e9n ligger i s\u00f8r og den andre i nord\u00f8st, ved avkj\u00f8rselen fra fylkesveien. 3 Prosess og medvirkning: Oppstart av planarbeidet ble kunngjort i 2015. Planforslaget ble sendt p\u00e5 h\u00f8ring og lagt ut til offentlig ettersyn i 2021. Det kom 6 private merknader og 11 uttalelser fra h\u00f8ringsinstanser. Disse er oppsummert og kommentert i vedlagt merknadsskjema. Innspillene gikk i hovedsak p\u00e5 f\u00f8lgende: - Byantikvaren: Hensyn til typologi og topografi. - Bymilj\u00f8etaten (BME): Hensyn til bl\u00e5gr\u00f8nne interesser (bekk, landskap, turvei, friluftsliv) deponi og mobilitet. - Statens Vegvesen (SVV): Omr\u00e5det ligger usentralt med tanke p\u00e5 kollektivtilbud og sosial infrastruktur. Utnyttelsen b\u00f8r v\u00e6re lav for \u00e5 motvirke bilbasert utvikling. - Naturvernforbundet: Kunnskapsgrunnlaget er utilstrekkelig. Hensynet til bekk og gr\u00f8nnstruktur er ikke ivaretatt. Planen omfattes muligens av KU forskriften \u00a7 10 om forurenset vann. Private merknader: - Solheia Huseierlag er imot opprustning og regulering av snarvei til Sandslikroken (vest i planomr\u00e5det, gnr 39 bnr 267). - Sameiet Steinsvikkroken Terrasse er skeptisk til nedbygging av gr\u00f8ntarealer og de negative virkningene dette kan f\u00e5 for bekker og fauna. - Andre grunneiere i nabolag: \u00f8nsket om \u00e5 f\u00e5 oppgitt m\u00f8neh\u00f8yder, frykt for tap av utsikt, reguleringen beslaglegger et godt og mye brukt tur- og rekreasjonsomr\u00e5de. \u00d8nsket om bedre terrengtilpasning og om at utbyggingen reduseres betydelig eller forkastes. Man etterlyser rekkef\u00f8lgekrav fra golfbanens reguleringsplan. Det er avholdt m\u00f8ter med Huseierlaget og Fana golfklubb. Endringer etter offentlig ettersyn: Endringene som er innarbeidet i planmaterialet etter offentlig ettersyn er skildret i vedlagt merknads- og endringsskjema, datert 17.10.2023. Kort oppsummert inneb\u00e6rer endringene: - Utnyttingsgraden er redusert fra 30% BRA til 25 % BRA, antall boenheter er redusert fra 20 til18. - Form\u00e5l er endret fra konsentrert sm\u00e5husbebyggelse til kombinert frittliggende og konsentrert sm\u00e5husbebyggelse. - Eksisterende gr\u00f8ntomr\u00e5de og \u00f8kologisk korridor er bedre ivaretatt. Naturlekeplassen er fjernet, felt for bebyggelse redusert. - Bekkene f\u00e5r form\u00e5l bl\u00e5gr\u00f8nn struktur / friluftsomr\u00e5de i sj\u00f8 og vassdrag. Kantsonene er sikret gjennom hensynsone H540 gr\u00f8nnstruktur med tilh\u00f8rende planbestemmelser. - Terrenginngrep er redusert, plassering av eneboligene justert. - L\u00f8sningen for oppgradering / utvidelse av busslommen langs fylkesvei er gjort i samr\u00e5d med Vestland Fylkeskommune. Fagetatens vurdering og anbefaling: Plan- og bygningsetaten (PBE) har utarbeidet et grundig fagnotat i saken. Nedenfor vil det bli gjort rede for hovedpunktene i vurderingen. For mer detaljerte opplysninger blir det vist til fagnotatet i sin helhet. PBE slutter seg til det planfaglige grepet og anbefaler at planforslaget vedtas. PBE vurderer planforslaget til \u00e5 v\u00e6re i tr\u00e5d med KPA 2018. Omr\u00e5det ligger i ytre fortettingssone og her skal det legges vekt p\u00e5 familieboliger. PBE viser til at planprosessen har tatt lang tid og plangrepet er blitt endret underveis for \u00e5 im\u00f8tekomme KPA 2018, blant annet ved at utnyttingsgraden ble redusert. 4 Bebyggelse PBE vurderer bebyggelsen til \u00e5 v\u00e6re godt stedstilpasset med tanke p\u00e5 oppdeling i flere bygningsvolum, byggeh\u00f8yder, takform og farge- og materialvalg. Overgangen til golfbanen i \u00f8st er etter PBE sin vurdering godt l\u00f8st og tomteutnyttelsen er tilpasset de stedlige forhold. Figur 6: Illustrasjoner av ny bebyggelse - felt BK. Naturverdier og naturmanfold Utbyggingen inneb\u00e6rer nedbygging av natur med h\u00f8ybonitets l\u00f8vskog. PBE viser til at foresl\u00e5tt utbygging er i samsvar med arealform\u00e5let i KPA 2018 og at planforslaget er justert under planprosessen for \u00e5 minimere tiltak i naturomr\u00e5det / vegetasjonsbeltet. Planforslaget ivaretar den \u00f8kologiske korridoren i en ny rute. Fig. 7 viser \u00f8kologisk korridor i dag (stiplet, lysegr\u00f8nn) og ny rute (stiplet m\u00f8rkegr\u00f8nn) i planforslaget. Kantsonene for vegetasjon ved bekkene er innarbeidet gjennom hensynsone H540 gr\u00f8nnstruktur. PBE har i sitt fagnotat vurdert planforslaget opp mot naturmangfoldlovens \u00a7\u00a7 8-12 og konkluderer med at hensynet til naturmangfold er tilfredsstillende ivaretatt. Figur 7: Vegetasjonsbelte og \u00f8kologisk korridor Veg, trafikk og renovasjon. PBE viser til at adkomsten fra fylkesvei er utformet i samr\u00e5d med Vestland fylkeskommune. Krysset med tilh\u00f8rende deler av gang- og sykkelveien langs fylkesveien utbedres. Ved offentlig ettersyn har Statsforvalteren pekt p\u00e5 at planomr\u00e5det kan ha adkomst fra nabolaget i s\u00f8r. PBE har sett p\u00e5 muligheten, men vurderer utbedring av den eksisterende vegen for \u00e5 gi et langt bedre og mer hensiktsmessig resultat. Opprustning av eksisterende vei gir mindre terrenginngrep og ivaretar en sammenhengende \u00f8kologisk korridor bedre enn adkomst vi ny vei fra s\u00f8r. 5 Renovasjonsl\u00f8sningen baserer seg p\u00e5 nedgravde, bunnt\u00f8mte containere. Arealet for renovasjon med snumuligheten for renovasjonsbiler ligger ved den nordlige delen av bebyggelsen og nord for innkj\u00f8rselen til parkeringskjeller. Dette gir mindre trafikk inne i boligomr\u00e5det, men en noe lengre vei (cirka 200 meter) fra eneboligene i s\u00f8r til bossnedkastet. B\u00e5de BIR og PBE anbefaler l\u00f8sningen. Barn og unge: Planforslaget legger til rette for familieboliger n\u00e6rme natur og skog. Det er gode muligheter til utelek, sykling, turer og vinteraktiviteter som ski og aking. Busstoppet ligger i planomr\u00e5det og n\u00e6rmeste fotballbane i Petedalsheia. Petedalsheia barnehage og flere andre barnehager ligger om lag 1,2 km unna. Skranevatn barne- og ungdomsskole ligger i sykkelavstand 5 km unna. Universell Utforming Planforslaget sikrer universell utforming med ledelinjer ved oppgradering av bussholdeplassen og legger til rette for en universell utformet tursti / gangvei i overgangen til golfbanen i \u00f8st. Friluftsliv I n\u00e6rheten av planomr\u00e5det ligger flere friluftslivsomr\u00e5der som er klassifisert som \u00absv\u00e6rt viktig\u00bb (figur 8, m\u00f8rker\u00f8d) og \u00abviktig\u00bb (lyser\u00f8d). Gangveien forbi golfbanen (r\u00f8dt stiplet) er en viktig forbindelse til Siljust\u00f8l og naturomr\u00e5der s\u00f8r for Flyplassveien, men ferdselen har v\u00e6rt begrenset grunnet golfspill. PBE vurderer planforslaget til \u00e5 forbedre situasjonen vesentlig med tanke p\u00e5 allmenn bruk av denne gangforbindelsen. Det legges til rette for beplantning i randsonen og sikkerhetsgjerde mot golfbanen. Turstien i planomr\u00e5det utformes universelt. Figur 8: Venstre: friluftslivsomr\u00e5der rundt planomr\u00e5det (stiplet). Midt: viktig forbindelse mot s\u00f8r. H\u00f8yre: illustrasjon av turveien med overgang mot golfbanen Risiko- og s\u00e5rbarhet Planomr\u00e5det ligger under marin grense. Det er utarbeidet en stabilitetsvurdering som konkluderer med at krav til sikkerheten er ivaretatt s\u00e5 lenge boligene etableres p\u00e5 fjell. P\u00e5 \u00f8stsiden av planomr\u00e5det ligger et tidligere husholdningsavfallsdeponi som ble drevet av Fana kommune i perioden 1956-1962. Under arbeidet med golfbanen ble det lagt duk p\u00e5 toppen og fylt p\u00e5 med sand. Det er en buffer mellom 10-50 meter mellom deponiet og planlagt bebyggelse. Planbestemmelsene fastsetter at det skal tas pr\u00f8ver f\u00f8r rammes\u00f8knad. \u00d8konomiske konsekvenser: Saken har ingen direkte \u00f8konomiske konsekvenser for Bergen kommune. 6 Byr\u00e5dets vurdering og anbefaling: Behovet for flere boliger i Bergen er stort og derfor har byr\u00e5det i sin politiske plattform forpliktet seg til \u00e5 jobbe for regulering og bygging av flere boliger. Byr\u00e5det er s\u00e6rlig opptatt av \u00e5 legge til rette for familieboliger og \u00e5 utvikle gode boligmilj\u00f8 i alle bydelene. Byr\u00e5det er positiv til planforslagets overordnete plangrep som legger til rette for familieboliger og s\u00f8ker samtidig \u00e5 ivareta stedets kvaliteter som bekkel\u00f8p, \u00f8kologisk korridor, eksisterende snarveier og gangforbindelser. Byr\u00e5det mener at det er et godt grep \u00e5 dele opp husrekken i flere bygningsvolum som f\u00f8lger terrenget langs golfbanen. \u00c5 benytte eksisterende veianlegg og \u00e5 ruste det opp til adkomstvei for 18 nye boliger er ressursbesparende og reduserer terrenginngrep. Byr\u00e5det ser at utbyggingen inneb\u00e6rer nedbygging av et skogkledd naturomr\u00e5de, noe som i utgangspunktet ikke er i samsvar med Naturstrategien, vedtatt i bystyret 29.03.2023. Planprosessen har imidlertid foreg\u00e5tt over lang tid og arealform\u00e5let bebyggelse og anlegg er uendret videref\u00f8rt fra KPA 2010 til KPA 2018. Planforslaget er i samsvar med overordnet arealplan. Byr\u00e5det legger ogs\u00e5 vekt p\u00e5 at naturen i omr\u00e5det har varierende verdi og at avb\u00f8tende tiltak kan sikres. Naturmangfoldrapporten vurderer skogen for \u00e5 v\u00e6re for ung til \u00e5 kvalifisere for en av naturtypene i skog jf. Milj\u00f8direktoratet 2022. De \u00e5pne partiene er for gj\u00f8dselpregete for \u00e5 v\u00e6re naturbeitemark. Rapporten konkluderer med at den st\u00f8rste p\u00e5virkningen p\u00e5 naturmangfold fra utbyggingen er arealbeslaget i et gr\u00f8ntomr\u00e5de som er avsatt til \u00f8kologisk korridor. Videre g\u00e5r det fram av rapporten at: \u00abDet er fastsatt flere bestemmelser som reduserer negative kanteffekter bebyggelsen vil ha p\u00e5 den \u00f8kologiske korridoren og til en viss grad kompenserer for redusert sammenbindingsfunksjon av korridoren. De viktigste tiltakene er gr\u00f8nne tak p\u00e5 bebyggelse og sikring av kantsone p\u00e5 elv\u00bb. Kantsonene ved elven og bekken er sikret i planbestemmelsene, men byr\u00e5det ser at kravet om gr\u00f8nne tak er tatt ut av planbestemmelsene etter at rapportens ferdigstillelse og etter offentlig ettersyn. Byr\u00e5det vurderer at vegetasjonstak p\u00e5 bebyggelsen b\u00f8r sikres i planbestemmelsene ettersom planforslaget inneb\u00e6rer nedbygging av et gr\u00f8nt omr\u00e5de og at dette er anbefalt som et viktig avb\u00f8tende tiltak i naturmangfoldrapporten. Byr\u00e5det er ogs\u00e5 enig med PBE i at skr\u00e5tak som takform er egnet for \u00e5 oppn\u00e5 en god stedstilpasning til omgivelsene. Samtidig kan ikke byr\u00e5det se at skr\u00e5tak skal v\u00e6re til hinder for etablering av tak med vegetasjon. Med tanke p\u00e5 gr\u00f8nne skr\u00e5tak viser Norges vassdrags- og energidirektorat (NVE) til Oslo kommune sitt faktaark (https://www.nve.no/Media/5036/overvann-gr%C3%B8nne-tak-for-flomdemping.pdf) om bl\u00e5gr\u00f8nne overvannsl\u00f8sninger. Her kommer det frem at \u00abgr\u00f8nne tak kan i prinsippet anlegges p\u00e5 alle takvinkler, men kostnadene \u00f8ker betydelig n\u00e5r takvinkelen overstiger 30 grader\u00bb. Figur 3 og 6 viser at rekkehusenes takflater mot den \u00f8kologiske korridoren i vest er slake og godt egnet til vegetasjonstak. En god estetisk utforming av taklandskapet med gr\u00f8nne skr\u00e5tak mot den \u00f8kologiske korridoren er etter byr\u00e5dets vurdering mulig \u00e5 f\u00e5 til med arkitektfaglig kompetanse. For byr\u00e5det er det viktig at den \u00f8kologiske korridoren som g\u00e5r gjennom planomr\u00e5det ikke fragmenteres, men videref\u00f8res s\u00e5 langt som mulig og \u00f8konomisk forsvarlig. Naturmangfoldrapporten peker ogs\u00e5 p\u00e5 at \u00abanleggsarbeid b\u00f8r startes om h\u00f8sten, etter at trekkfugler har forlatt omr\u00e5det\u00bb som et avb\u00f8tende tiltak. Dette er imidlertid ikke sikret i bestemmelsene. P\u00e5 bakgrunn av det ovennevnte anbefaler byr\u00e5det \u00e5 innarbeide b\u00e5de krav om vegetasjonstak mot den \u00f8kologiske korridoren i vest (felt BK) og krav om oppstart av anleggsarbeid om h\u00f8sten. 7 \u00a7 3.1.3.4.1 Bygg innenfor BK skal utformes med skr\u00e5takvinkel med minimum 12 grader vinkel. suppleres med: Takflatene mot den \u00f8kologiske korridoren i vest skal ha vegetasjonstak med stedegne vekster som gir n\u00e6ringsgrunnlag for pollinerende insekter. Ny \u00a7 2.4.2 Anleggsarbeid og hogst av tr\u00e6r m\u00e5 ikke settes i gang f\u00f8r om h\u00f8sten n\u00e5r trekkfuglene har forlatt omr\u00e5det. Byr\u00e5det \u00f8nsker \u00e5 skape en vakker by, og vil f\u00f8re en byutvikling som fremtidens generasjoner kan se tilbake p\u00e5 med stolthet. Det er derfor positivt at planforslaget gjennom bestemmelsene har tydelige m\u00e5l om at \u00abBygg og utearealer skal ha god materialbruk og en utforming med h\u00f8y arkitektonisk kvalitet. Det skal etterstrebes god funksjonell og arkitektonisk helhetsvirkning i samsvar med eksisterende omgivelser.\u00bb Byr\u00e5det st\u00f8tter PBE sine vurderinger om at den foresl\u00e5tte nye bebyggelsen er godt stedstilpasset. Forslaget om form\u00e5let konsentrert og frittliggende sm\u00e5husbebyggelse fremst\u00e5r \u00e5 v\u00e6re godt tilpasset den eksisterende boligbebyggelsen i omr\u00e5det. Dette gir bedre kvaliteter enn det tidligere forslaget om form\u00e5let boligblokkbebyggelse. Det er positivt at den foresl\u00e5tte nye bebyggelsen er oppdelt i flere bygningsvolum, at byggeh\u00f8yder ligger stort sett lavere enn eksisterende bebyggelse mot vest og s\u00f8r, og at den foresl\u00e5tte takformen med skr\u00e5tak og m\u00f8neretning f\u00f8lger eksisterende bebyggelse. Planforslaget har ogs\u00e5 gode arkitektoniske kvaliteter knyttet til fargevalg og materialbruk med blant annet tre og naturstein. Byr\u00e5det ser positivt p\u00e5 at utforming og arkitektoniske kvaliteter i all hovedsak er sikret gjennom bestemmelser. Oppsummert s\u00e5 har planforslaget gode arkitektoniske kvaliteter og god stedstilpasning, med h\u00f8ye ambisjoner for utforming og materialbruk. Byr\u00e5det er positive til planforslagets hovedgrep og form\u00e5l, og vurderer at det legger til rette for boligbygging med gode kvaliteter. Byr\u00e5det anbefaler at planforslaget blir vedtatt med foresl\u00e5tte endringer av bestemmelser. Begrunnelse for framleggelse til bystyret: Etter plan- og bygningslovens \u00a7 3-3, andre ledd ligger det til bystyret selv \u00e5 vedta reguleringsplan, jf pbl \u00a7 12-12. Utvalg for milj\u00f8 og byutvikling skal avgi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: I medhold av plan- og bygningslovens \u00a7\u00a712-12 jf 12-11 vedtas f\u00f8lgende forslag til detaljregulering: a. Ytrebygda. Gnr. 39, bnr. 8 m.fl., Steinsvikvegen. Reguleringsplan. Arealplan.ID 64600000, vist p\u00e5 plankart sist datert 13.03.2024. b. Tilh\u00f8rende reguleringsbestemmelser, sist datert 13.03.2024 med f\u00f8lgende endringer: i. \u00a7 3.1.3.4.1 suppleres med: Takflatene mot den \u00f8kologiske korridoren i vest skal ha vegetasjonstak med stedegne vekster som gir n\u00e6ringsgrunnlag for pollinerende insekter. ii. Ny \u00a7 4.2.4 8 Anleggsarbeid og hogst av tr\u00e6r m\u00e5 ikke settes i gang f\u00f8r om h\u00f8sten n\u00e5r trekkfuglene har forlatt omr\u00e5det. Dato: 21. mai 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 02.04.2024 Plankart datert 13.03.2024 Reguleringsbestemmelser datert 13.03.2024 Planbeskrivelse datert 13.03.2024 Merknadsskjema datert 17.10.2023 Illustrasjonsplan datert 13.03.2024 Snitt og oppriss datert 13.03.2024 Sol- og skyggeillustrasjoner datert 05.04.2023 ROS-analyse datert 05.01.2024 VA-rammeplan datert 14.06.2017 Kulturminnedokumentasjon datert 20.12.2016 Klimagassberegning datert 29.09.2022 MUA-plan datert 13.03.2024 Vurdering av omr\u00e5destabilitet datert 11.12.2023 Klimanorm datert 16.01.2024 Overgang mot golfbanen datert 16.01.2024 Visuell effekt fylling og st\u00f8ttemur datert 16.01.2024 Naturmangfoldrapport datert 31.10.2022 3D-illustrasjoner datert 17.10.2023 Vegtegninger alt b datert 20.10.2023 Vegtegninger a datert 20.10.2023 Vedlegg VA-rammeplan datert 14.06.2017 VA-etatens uttale til forlenging av VA-rammeplan datert 02.09.2020 Uttalelse til RTP fra BIR datert 09.12.2020 RTP datert 02.12.2020 Uttalelse fjernvarme Steinviksvegen datert 19.03.2024 9 "
}