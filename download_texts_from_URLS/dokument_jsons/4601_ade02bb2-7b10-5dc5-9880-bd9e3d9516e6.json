{
  "dokument_id": "ade02bb2-7b10-5dc5-9880-bd9e3d9516e6",
  "doc_type": "case_attachment",
  "kommune": 4601,
  "tittel": "Fagnotat, datert 18.september 2024",
  "url": "https://bergen.kommune.no/politikere-utvalg/api/fil/bk360/11127384/Fagnotat-datert-18-september-2024",
  "tekst": " Bymilj\u00f8etaten Til Fagnotat BBU - Seksjon klima, milj\u00f8 og samfunn V\u00e5r referanse: 2022/143311-25 (Arbeidssted) Saksbehandler: Gudrun Johannessen S\u00f8reng Dato: 18. september 2024 Fra Bymilj\u00f8etaten Utbyggingsavtale Kokstadvegen 46 - Kokstadvegen 46 AS Hva saken gjelder: Bymilj\u00f8etaten har fremforhandlet avtale med Kokstadvegen 46 AS og Vestland fylkeskommune. Avtalen oppfyller rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Planen ble vedtatt av bystyret f\u00f8rste gang den 22.03.2017. Fylkesmannen i Vestland opphevet kommunens planvedtak den 06.04.2020, som ledd i klagebehandling. Bystyret vedtak planen i ny 2. gangs behandling den 24.06.2020. Delfeltet har rekkef\u00f8lgekrav knyttet til fortau og sykkelfelt i Kokstadvegen samt kollektivfelt. Eiendommen eies av Kokstadvegen 46 AS, og er merket med r\u00f8dt i kartutsnittet under. Figur 1- Utsnitt plankart Figur 2 - Flyfoto Dette er den 17. avtalen som inng\u00e5s i planomr\u00e5det etter at omr\u00e5deplan for Kokstad \u00d8st ble vedtatt. Anleggsbidraget i denne avtalen utgj\u00f8r kr 889 200,- f\u00f8r indeksregulering. Bel\u00f8pet er innbetalt. Fagetatens vurdering: Omr\u00e5deplanen har omfattende rekkef\u00f8lgekrav om utbedring av Kokstadvegen med tilrettelegging for gange, sykkel og turveger, samt kollektivfelt i nordre del. Kokstadvegen er markert som bydelsrute i sykkelstrategien for Bergen. Etter avtalen skal utbygger bidra med sin forholdsmessige andel til oppgradering av Kokstadvegen, basert p\u00e5 eksterne kostnadskalkyler for opparbeidelse/grunnerverv (Asplan Viak/Statens vegvesen i 2018, Sweco i 2020) og grunnerverv (HR Prosjekt AS i 2019), samt Bymilj\u00f8etatens beregninger av realistisk utbyggingspotensiale i den n\u00e6rmeste 10-\u00e5rsperioden. Fagetaten har vurdert avtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. Vestland fylkeskommune er byggherre for fylkesvegen med tilh\u00f8rende anlegg. Bergen kommune er byggherre for kommunale tiltak, med mindre annet avtales. Kostnadsgrunnlaget og beregningen av anleggsbidrag pr. m2/ BRA fremg\u00e5r av vedlegg til avtalen. Kostnadene for oppfyllelse av de samlede rekkef\u00f8lgekravene i Kokstad \u00d8st-planen er ansl\u00e5tt til ca. 250 mill. kr. Fagetaten vurderer det som lite sannsynlig at kostnaden vil kunne dekkes kun gjennom utbyggerbidrag i avtaleperioden. Det vil alts\u00e5 v\u00e6re behov for en offentlig andel dersom reguleringsplanens hovedgrep med oppgradering av Kokstadvegen skal kunne gjennomf\u00f8res. Fylkeskommunen har i brev datert 16.04.2021 tatt et generelt forbehold om finansiering og politisk godkjenning f\u00f8r prosjektoppstart av denne og tilsvarende avtaler. Avtalen har ligget ute til offentlig ettersyn i tidsrommet 29.06.2024 \u2013 17.08.2024. Bymilj\u00f8etaten har ikke mottatt merknader til avtalen. Fagetatens anbefaling: 1. Byr\u00e5det godkjenner utbyggingsavtalen med Kokstadveien 46 AS. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. Med hilsen Bymilj\u00f8etaten Lise Reinertsen Geir Haveraaen etatsdirekt\u00f8r avdelingsleder Dokumentet er godkjent elektronisk. Vedlegg: Fremforhandlet utbyggingsavtale med vedlegg \u2022 Utregning av anleggsbidrag pr. kvm BRA. \u2022 Vedtak fra Plan- og bygningsetaten datert 04.05.2022. \u2022 Bankgaranti medf\u00f8lger ikke da anleggsbidraget er innbetalt. "
}