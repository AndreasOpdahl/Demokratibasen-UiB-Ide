{
  "dokument_id": "f437b124-1f07-5e7d-b2b8-f14211b06834",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2002003796",
  "tekst": " Saksprotokoll Utvalg: Formannskapet Arkivsaknr. 25/02653 Saksbehandler Rebekka Ringholm Behandlet av M\u00f8tedato Saknr 1 Formannskapet 04.03.2025 24/25 S\u00f8knad om st\u00f8tte fra formannskapets disposisjonskonto: Robertsenkompaniet, 8. marskomiteen i Troms\u00f8, Krafttak for Gaza og CISV Troms Formannskapet har behandlet saken i m\u00f8te 04.03.2025 sak 24/25 M\u00f8tebehandling Peder Gunnar Moe Joakimsen (R\u00f8dt) fremmet sp\u00f8rsm\u00e5l om habilitet: Jeg er styremedlem i Palestinakomiteen og ber om vurdering av habilitet vedr. saken om st\u00f8tte til Krafttak for Gaza. Jeg er n\u00e6r venn med s\u00f8ker for st\u00f8tte til CSIV og ber om habilitetsvurdering ogs\u00e5 her. Administrasjonens vurdering: Saken som er til behandling, er s\u00f8knad om tilskudd fra formannskapets disposisjonskonto hvor organisasjonene \u00abKrafttak for Gaza\u00bb og CISV Troms er blant s\u00f8kerne. Du l\u00f8fter sp\u00f8rsm\u00e5l om habilitet p\u00e5 grunn av din tilknytning til disse to s\u00f8kerne. For ordens skyld understrekes at dersom du erkl\u00e6res inhabil i et av tilfellene, s\u00e5 er du inhabil til \u00e5 behandle hele saken siden alle s\u00f8knadene behandles samlet. Etter forvaltningsloven \u00a7 6 f\u00f8rste ledd bokstav e) er man inhabil til \u00e5 behandle en sak der man er medlem av styret i et selskap som er part i saken. Du oppgir at du er styremedlem i Palestinakomiteen. Palestinakomiteen er ikke part i saken, s\u00e5 du er ikke automatisk inhabil etter f\u00f8rste ledd. Din habilitet m\u00e5 derfor vurderes etter \u00a7 6 andre ledd som lyder: \u00abLikes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til.\" Det \u00e5 ha et sterkt politisk engasjement i en sak f\u00f8rer normalt ikke til inhabilitet. Folkevalgte har en meget vid anledning til \u00e5 uttrykke politiske standpunkter uten \u00e5 bli inhabil l til \u00e5 behandle saker om temaet. N\u00e5r det gjelder \u00abKrafttak for Gaza\u00bb, s\u00e5 er dette en organisasjon som ble etablert under krigen i 2008/2009 med form\u00e5let \u00e5 st\u00f8tte proteseverkstedet i Gaza. Det at du har et s\u00e6rlig engasjement for Palestinasaken og Gaza er ikke et \u00abs\u00e6regent forhold\u00bb som utgj\u00f8r en habilitetsgrunn. Det legges ogs\u00e5 vekt p\u00e5 at avgj\u00f8relsen i saken ikke inneb\u00e6rer noen s\u00e6rlig fordel for noen du har n\u00e6r personlig tilknytning til. Du anses derfor habil til \u00e5 behandle s\u00f8knaden til \u00abKrafttak for Gaza\u00bb. N\u00e5r det gjelder s\u00f8knaden til CISV Troms m\u00e5 det ogs\u00e5 her gj\u00f8res en vurdering etter \u00a7 6 andre ledd. Du oppgir at du er n\u00e6r venn med leder for CISV Troms, som har levert s\u00f8knad om st\u00f8tte. CISV er en internasjonal barne- og ungdomsorganisasjon som s\u00f8ker om st\u00f8tte til \u00e5 gjennomf\u00f8re en internasjonal leir i Troms\u00f8 sommeren 2025. Vurderingstemaet i habilitetsvurderingen er hvorvidt ditt vennskap med leder for organisasjonen er egnet til \u00e5 svekke tilliten til din upartiskhet. Her skal det blant annet legges 1 vekt p\u00e5 om avgj\u00f8relsen kan inneb\u00e6re en s\u00e6rlig fordel, tap eller ulempe for leder. Den s\u00e6rlige fordelen eller ulempen kan v\u00e6re b\u00e5de ideell, \u00f8konomisk, faglig eller prestisjemessige grunner. Det legges til grunn i dette tilfellet at avgj\u00f8relsen i saken retter seg mot en frivillig organisasjon og utgj\u00f8r prim\u00e6rt ikke noen s\u00e6rlig fordel for lederen av CISV. Ut over dette anses det ikke \u00e5 v\u00e6re andre s\u00e6regne grunner som danner grunnlag for inhabilitet. Det anbefales derfor at du er habil til \u00e5 behandle s\u00f8knaden til CISV Troms. Med bakgrunn i ovennevnte vurderinger anbefales det et du er habil til \u00e5 behandle saken om st\u00f8tte fra formannskapets disposisjonskonto. Habilitetsvotering: Peder Gunnar Moe Joakimsen (R\u00f8dt) ble enstemmig med 12 stemmer funnet habil til \u00e5 behandle saken. P\u00e5l Julius Skogholt (SV) fremmet f\u00f8lgende forslag p\u00e5 vegne av SV; R\u00f8dt, MDG, SP og AP: Bel\u00f8p 1. Robertsenkompaniet bevilges kr 75000 i st\u00f8tte. 2. 8. mars-komiteen i Troms\u00f8 bevilges kr 50000 i st\u00f8tte. 3. Krafttak for Gaza bevilges kr 1 per innbygger i Troms\u00f8, totalt 79421 kroner i st\u00f8tte. 4. CISV Troms bevilges kr 50000 i st\u00f8tte. Formannskapet ber om at det i handlingsprogrammet for 2026 blir vurdert om det b\u00f8r vere eigne satsar ved langtidsutleige av skolar. 5. Bel\u00f8pene tas fra formannskapets disposisjonskonto Votering P\u00e5l Julius Skogholt (SV) sitt forslag: Forslaget ble vedtatt med 10 stemmer for (Ap, SV, R\u00f8dt, SP, H\u00f8yre) og 3 stemmer mot (FrP, INP). Formannskapets vedtak 1. Robertsenkompaniet bevilges kr 75000 i st\u00f8tte. 2. 8. mars-komiteen i Troms\u00f8 bevilges kr 50000 i st\u00f8tte. 3. Krafttak for Gaza bevilges kr 1 per innbygger i Troms\u00f8, totalt 79421 kroner i st\u00f8tte. 4. CISV Troms bevilges kr 50000 i st\u00f8tte. Formannskapet ber om at det i handlingsprogrammet for 2026 blir vurdert om det b\u00f8r vere eigne satsar ved langtidsutleige av skolar. 5. Bel\u00f8pene tas fra formannskapets disposisjonskonto 2 "
}