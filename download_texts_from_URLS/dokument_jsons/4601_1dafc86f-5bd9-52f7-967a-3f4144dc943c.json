{
  "dokument_id": "1dafc86f-5bd9-52f7-967a-3f4144dc943c",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for Nedre Nyg\u00e5rd del 2 vann- og avl\u00f8psanlegg",
  "url": "https://bergen.kommune.no/politikere-utvalg/api/fil/bk360/10663283/Framstilling-Gjennomforingsvedtak-for-Nedre-Nygard-del-2-vann-og-avlopsanlegg",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2020/21886-10 Gjennomf\u00f8ringsvedtak for Nedre Nyg\u00e5rd del 2 vann- og avl\u00f8psanlegg Hva saken gjelder: Saken gjelder gjennomf\u00f8ringsvedtak for Nedre Nyg\u00e5rd del 2 vann- og avl\u00f8psanlegg. Prosjektet omfatter fornying av eksisterende ledningsnett for vann og avl\u00f8p, samt etablering av nytt overvannssystem fra Nyg\u00e5rdsh\u00f8yden mot Lars Hilles gate. Overvannssystemet vil best\u00e5 av overvannsledning og overvannsrenne. Prosjektet p\u00e5 Nedre Nyg\u00e5rd er delt i tre deler. Infrastrukturen (vann- og avl\u00f8psanlegg, bossnett, fjernvarme, osv.) som inng\u00e5r i de tre delprosjektene er prosjektert slik at samtlige deler m\u00e5 fullf\u00f8res for at infrastrukturen skal fungere optimalt. Del 1 gjaldt separering av overvann fra tidligere fellesledning med spillvann /kloakk. Dette er i anleggsfasen og forventes fullf\u00f8rt i l\u00f8pet av sommeren 2024. Dette gjennomf\u00f8ringsvedtaket gjelder kun del 2. Prosjektet Nedre Nyg\u00e5rd del 2 vann- og avl\u00f8psanlegg omfatter: \u2022 Fornying av 270 meter vannledning \u2022 Fornying av 260 meter avl\u00f8psledning \u2022 Etablering av 250 meter ny overvannsledning \u2022 Etablering av 150 meter ny overvannsrenne Oppstart av anleggsarbeid er planlagt h\u00f8sten 2024. Antatt gjennomf\u00f8ringstid er 3 \u00e5r. Fagetatens vurdering og anbefaling: Prosjektet utf\u00f8res i regi av \u00abGraveklubben\u00bb der f\u00f8lgende akt\u00f8rer er med i tillegg til Bergen Vann: BIR Nett AS, BKK Varme AS, BKK Nett AS, Bymilj\u00f8etaten og Bergen Fiber AS. Dette gjennomf\u00f8ringsvedtaket gjelder kun Bergen Vann sin del av prosjektet. Usikkerhet i prosjektet Det er utf\u00f8rt ekstern usikkerhetsanalyse der P85 er lagt til grunn som prosjektets anbefalte kostnadsramme, jamf\u00f8r vedlagte rapport. Merk at usikkerhetsanalysen gjelder det totale prosjektet, hvor Bergen Vann sin andel er 32% av den totale kostnadsrammen. Fagetaten anbefaler at planlagte tiltak etableres i tr\u00e5d med denne sak. \u00d8konomiske konsekvenser: Investeringsprosjektet Nedre Nyg\u00e5rd vann- og avl\u00f8psanlegg ble f\u00f8rste gang omtalt som egen investering i Handlings- og \u00f8konomiplan (H\u00d8P) 2019-2022. Det ble p\u00e5 et senere tidspunkt besluttet \u00e5 dele prosjektet i tre delprosjekter. Dette gjennomf\u00f8ringsvedtaket gjelder kun del 2. Det er avsatt 47 mill. til prosjektet i vedtatt investeringsbudsjett, jf. revidert budsjett 2024. 1 Prosjekt Prosjekt Tjeneste 2024 2025 2026 SUM Nedre Nyg\u00e5rd del 2 Distribusjon av 819044 va-anlegg vann - 11,9 - 11,9 Avl\u00f8psnett / Nedre Nyg\u00e5rd del 2 innsamling av 919044 va-anlegg avl\u00f8psvann 6,3 19,7 9,2 35,1 Sum 6,3 31,6 9,2 47,0 Tidligere er det regnskapsf\u00f8rt 6,6 mill. i driftsregnskapet til prosjektering. Det inng\u00e5r ikke i dette gjennomf\u00f8ringsvedtaket. Driftskostnader Driftskostnader er budsjettert i gjeldende Handlings- og \u00f8konomiplan under tiltaket \u00abAktvitetsvekst pga. nye VA-anlegg og ledningsnett\u00bb. Kapitalkostnader Renter og avdrag av investeringen f\u00f8lger avskrivningstiden p\u00e5 40 \u00e5r og inng\u00e5r i fremtidige vann- og avl\u00f8psgebyr til abonnentene. Dette prosjektet tilsvarer en gebyr\u00f8kning p\u00e5 21,- det f\u00f8rste \u00e5ret, som s\u00e5 vil avta gradvis ettersom \u00e5rlige avdrag p\u00e5 gjelden vil redusere rentegrunnlaget for p\u00e5f\u00f8lgende \u00e5r. Denne \u00f8kningen m\u00e5 likevel ses i sammenheng med at ferdig nedbetalte prosjekter hvert \u00e5r g\u00e5r ut av gebyrgrunnlaget. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5-\u00e5rige swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 2,4 32,9 35,4 Avdrag 1,1 45,9 47,0 Sum renter og avdrag 3,5 78,9 82,4 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnaden vil bli. Byr\u00e5dets vurdering og anbefaling/konklusjon: Prosjektet er forankret i hovedplan for vannforsyning og avl\u00f8p 2019-2028 og hovedplan for avl\u00f8p og vannmilj\u00f8 2019-2028, begge vedtatt av bystyret i sak 205/19. Det er et m\u00e5l i hovedplanene at ledningsfornyelsen skal v\u00e6re p\u00e5 et niv\u00e5 som holder tritt med forfallet og sikrer at tilfredsstillende funksjon opprettholdes, samt at overvannstilf\u00f8rsel til spillvannsf\u00f8rende avl\u00f8psledninger skal reduseres. Separering av overvann fra spillvann reduserer mengden avl\u00f8p som f\u00f8res til rensing i renseanleggene. Dette bidrar igjen til mer effektiv drift av renseanleggene. Fornyingsbehovet er stort og det kreves i dag betydelig innsats for \u00e5 holde tritt med forfallet. Byr\u00e5det anbefaler at prosjektet gjennomf\u00f8res i tr\u00e5d med denne saken. Vedtakskompetanse: For investeringsprosjekter mellom 20 og 50 mill. er det i henhold til Bergen kommunes \u00f8konomireglement punkt 2.3.g utvalg for finans, kultur og n\u00e6ring som kan fatte gjennomf\u00f8ringsvedtak. 2 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Investeringsprosjektet \u00abNedre Nyg\u00e5rd del 2 vann- og avl\u00f8psanlegg\u00bb gjennomf\u00f8res med en estimert totalkostnad p\u00e5 47 mill. 2. Prosjektets budsjettmidler ligger p\u00e5 budsjettpost 919044 Nedre Nyg\u00e5rd del 2 va-anlegg, tjeneste 18A Vann og avl\u00f8p. Dato: 10. september 2024 Marte Joan Monstad Christine Kahrs Fung. byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Gjennomf\u00f8ringsvedtak Nedre Nyg\u00e5rd del 2 va-anlegg (fagnotat) Oversiktskart GH2000 Rapport usikkerhetsanalyse Nedre Nyg\u00e5rd del 2 21.11.2022 3 "
}