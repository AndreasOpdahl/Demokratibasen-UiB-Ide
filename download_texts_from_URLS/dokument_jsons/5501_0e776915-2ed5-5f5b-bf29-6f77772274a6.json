{
  "dokument_id": "0e776915-2ed5-5f5b-bf29-6f77772274a6",
  "doc_type": "case_attachment",
  "kommune": 5501,
  "tittel": "St\u00f8yrapport",
  "url": "https://innsyn.tromso.kommune.no/application/getMoteDokument?dokid=2001979961",
  "tekst": "NOTAT PROSJEKT PROSJEKTLEDER DATO Sm\u00e5hus G\u00e5sv\u00e6rvegen \u2013 Bistand reguleringsplan Victoria Myrstad 21.10.2024 PROSJEKTNUMMER OPPRETTET AV KVALITETSKONTROLL 10233487 Hogne Olufsen Hvidsten Svenn Erik Skjemstad Revisjonshistorikk Rev Dato Beskrivelse av endringen Utarbeidet av Kontrollert av 00 03.11.2022 F\u00f8rste oversendelse NOHOGO NOSVSK 01 21.10.2024 Ny utforming av bygg, plassering og uteplass NOHOGO NOSVSK G\u00e5sv\u00e6rvegen I forbindelse med reguleringsendring av boligfelt ved G\u00e5sv\u00e6rvegen gnr/bnr 17/1 og 17/800 i Troms\u00f8 kommune er det vurdert utend\u00f8rs og innend\u00f8rs st\u00f8yniv\u00e5 fra samferdsel. St\u00f8yniv\u00e5 er vurdert mot generelle anbefalinger i T-1442 og bestemmelser i kommunens arealdel. Situasjon Planomr\u00e5det ligger tett p\u00e5 Troms\u00f8ysundvegen som vist i Figur 1. Utomhusplan er vist i Figur 2. 1 (13) Sweco Sweco Norge AS Hogne Olufsen Hvidsten Sluppenvegen 19 Organisasjonsnr. 967032271 Hovedkontor: Oslo NO-7037 Trondheim, Norge Telefon +47 73 83 35 00 Mobil +47 48 36 21 42 hogneolufsen.hvidsten @sweco.no www.sweco.no Figur 1: Plassering. Omtrentlig plassering er vist med gult (norgeskart.no) 2 (13) NOTAT 21.10.2024 Figur 2. Utomhusplan oversendt pr. e-post 10.10.2024. 3 (13) Regelverk Kommuneplanens arealdel 2017-2027, Troms\u00f8 kommune Kapittel 18.4 i KPA omhandler st\u00f8ysoner. KPA viser til st\u00f8y retningslinjen T-1442. KPA angir krav ved etablering av st\u00f8yf\u00f8lsom bebyggelse i r\u00f8d og gul st\u00f8ysone, angitt under. 18.4.2. R\u00f8d st\u00f8ysone R\u00f8d sone anses ikke egnet til st\u00f8yf\u00f8lsom arealbruk. Etablering av nye boliger kan likevel tillates: \u2022 i viktige fortettingsomr\u00e5der og langs kollektivakser, i samsvar med kommunens knutepunktstrategi, \u2022 med vilk\u00e5r om at det gjennomf\u00f8res st\u00f8yreduserende tiltak i samsvar med st\u00f8yfaglig utredning som dokumenterer at tiltakene vil gi tilfredsstillende st\u00f8yforhold. Ved etablering av boliger i r\u00f8d st\u00f8ysone gjelder f\u00f8lgende: \u2022 bebyggelsen/byggverket skal fungere som skjerm mot st\u00f8ykilden slik at det oppn\u00e5s tilfredsstillende st\u00f8yforhold innend\u00f8rs og p\u00e5 uteoppholdsarealene, \u2022 boenheter skal v\u00e6re gjennomg\u00e5ende og minimum ett av soverommene i hver boenhet skal ha vindu mot stille side, \u2022 tiltak for solavskjerming eller kj\u00f8ling b\u00f8r iverksettes dersom naturlig lufting bare kan skje mot st\u00f8yutsatt side, \u2022 privat uteplass kan lages som innglasset balkong dersom dette er n\u00f8dvendig for \u00e5 oppn\u00e5 tilfredsstillende st\u00f8yforhold. 18.4.3. Gul st\u00f8ysone Det tillates st\u00f8yf\u00f8lsom arealbruk i gul st\u00f8ysone. Ved regulering av boligomr\u00e5der i gul st\u00f8ysone gjelder bestemmelsene om r\u00f8d st\u00f8ysone tilsvarende. 4 (13) NOTAT 21.10.2024 Teknisk forskrift, TEK17 TEK, plan- og bygningslovens tekniske forskrift, har i en egen standard NS 8175 gitt grenser for tillatt st\u00f8y som kommer utenfra og belaster nye boliger innend\u00f8rs og p\u00e5 uteplasser. NS 8175:2012 [1] vurderer lydforhold i nye boliger etter fire lydklasser, A-D, der lydklasse C angir preakseptert grense i TEK17[2] for nybygg og st\u00f8rre s\u00f8knadspliktige arbeider. St\u00f8ykravene i lydklasse C tilsvarer tilfredsstillende lydforhold. Den delen av NS 8175 som omhandler trafikkst\u00f8y er samordnet med St\u00f8yretningslinjen T-1442. For aktuelle boliger er disse preaksepterte grensene aktuelle: \u2022 H\u00f8yeste grenseverdi for innend\u00f8rs lydtrykkniv\u00e5 i oppholdsrom er Lp,A,24t = 30 dB (A-veid d\u00f8gnmidlet lydtrykkniv\u00e5) \u2022 Maksimalt lydtrykkniv\u00e5 skal ikke overstige Lp,AF,max = 45 dB i soverom om natten (kl. 23.00 \u2013 07.00). Dette kravet gjelder dersom det er mer enn 10 hendelser over dette niv\u00e5et om natten. \u2022 St\u00f8yniv\u00e5 p\u00e5 utend\u00f8rs oppholdsareal skal ikke overstige nedre grenseverdi for gul sone i T-1442 i brukstid (Lden = 55 dB fra vei). Milj\u00f8verndepartementets retningslinje for behandling av st\u00f8y i arealplanlegging T-1442 Anbefalt grenseverdi ved etablering av ny st\u00f8yende virksomhet og bygging av boliger, sykehus, pleieinstitusjoner, fritidsboliger, skoler og barnehage er grenseverdi for gul sone eller lavere (Lden = 55 dB for vegtrafikk). I tillegg er det anbefalt grenseverdi til maksimalt lydtrykkniv\u00e5 om natten (23 \u2013 07) utenfor soverom. Grenseverdier er L5AF = 70 dB for veitrafikk. Grenseverdiene gjelder for situasjoner der grenseverdien overskrides mer enn 10 ganger pr. natt (f.eks. 10 tungtrafikkpasseringer). Prognosetidspunktet b\u00f8r legges 10-20 \u00e5r frem i tiden. Planmyndigheten har av hensyn til samordnet areal- og transportplanlegging anledning til \u00e5 tillate avvik i grensene for utend\u00f8rs st\u00f8y. Gjeldende utgave st\u00f8yretningslinjen T-1442 er T-1442/2021 [3]. T-1442/2021 anbefaler graderte krav som skiller mellom krav til nedre del av gul st\u00f8ysone, \u00f8vre del av gul st\u00f8ysone og r\u00f8d st\u00f8ysone. Anbefalingen er at f\u00f8lgende krav stilles ved etablering av boliger i st\u00f8ysone: \u2022 For nedre del av gul st\u00f8ysone anbefales krav om at alle boenheter skal ha stille side, hvor soverom kan plasseres. \u2022 For \u00f8vre del av gul st\u00f8ysone anbefales krav om at alle boenheter skal ha stille side og at minst et soverom skal plasseres mot denne siden. 5 (13) \u2022 Den enkelte kommune m\u00e5 ta stilling til om de tillater bebyggelse i r\u00f8d st\u00f8ysone. Dersom kommunen tillater det anbefales det at det stilles krav til at minst et soverom og minst halvparten av rom for st\u00f8yf\u00f8lsom bruk plassers mot stille side. Det kan likevel v\u00e6re situasjoner hvor det selv etter arbeid med plangrep ikke er mulig \u00e5 oppn\u00e5 stille side for alle boenheter, eksempelvis for hj\u00f8rneleiligheter. Da kan det unntaksvis, og for en liten andel av boenhetene, tillates dempet fasade som erstatning for stille side. Slik avvik fra skal begrunnes i planbeskrivelsen. Ny utgave av T-1442 datert 2021 angir en konkret definisjon p\u00e5 stille side samt innf\u00f8ring av et nytt begrep, \u00abdempet fasade\u00bb. Stille side defineres som en side av bebyggelsen som har st\u00f8yniv\u00e5 som ikke overskrider grenseverdiene angitt i tabell 2 i T-1442/2021. Stille side kan oppn\u00e5s ved plangrep, bygningsplassering eller ved skjerming n\u00e6rt kilden. Dempet fasade defineres som en st\u00f8yeksponert fasade som etter skjerming p\u00e5 eller ved fasaden f\u00e5r et st\u00f8yniv\u00e5 utenfor \u00e5pningsbart vindu og/eller balkongd\u00f8r som ikke overskrider grenseverdiene i tabell 2 i T1442/2021. 6 (13) NOTAT 21.10.2024 Vurdering av krav Bygningsmassen m\u00e5 utarbeides som st\u00f8yskjerm, slik at man skjermer deler av eget uteoppholdsareal og oppn\u00e5r en stille side. Dette er i tr\u00e5d med KPA avsnitt 18.4.2. Mindre levegger/st\u00f8yskjermer kan benyttes for \u00e5 skjerme resterende n\u00f8dvendig mengde areal med lydniv\u00e5 under Lden = 55 dB. Det b\u00f8r etterstrebes st\u00f8rst mulig andel av st\u00f8yf\u00f8lsomme rom mot stille side. Minst halvparten av st\u00f8yf\u00f8lsomme rom, herunder minimum ett soverom m\u00e5 vende mot stille side. Eventuelle st\u00f8yf\u00f8lsomme rom som ikke har mulighet for naturlig lufting mot stille side b\u00f8r enten ha \u00abdempet\u00bb fasade, st\u00f8yredusert luftel\u00f8sning eller balansert ventilasjon. Kort oppsummert \u2022 Bygningsmassen m\u00e5 utarbeides som st\u00f8yskjerm, slik at man skjermer eget uteoppholdsareal og oppn\u00e5r en stille side. \u2022 Minst halvparten av st\u00f8yf\u00f8lsomme rom, herunder minimum ett soverom m\u00e5 vende mot stille side. \u2022 Eventuelle st\u00f8yf\u00f8lsomme rom som ikke har mulighet for naturlig lufting mot stille side b\u00f8r enten ha \u00abdempet\u00bb fasade, st\u00f8yredusert luftel\u00f8sning eller balansert ventilasjon. 7 (13) Beregning av st\u00f8y fra veitrafikk Trafikkmengder Dagens trafikktall er hentet fra Nasjonal vegdatabank (NVDB) og fremskrevet basert p\u00e5 prognoser fra Vegdirektoratet. De fremtidige trafikktall angitt i Tabell 1 er benyttet i beregning. Det er benyttet standard riksveifordeling p\u00e5 trafikken over d\u00f8gnet i beregningene (75 % p\u00e5 dagtid, 15 % kveld og 10 % p\u00e5 natt). I henhold til retningslinjen T-1442 b\u00f8r prognose\u00e5ret legges 10 \u2013 20 \u00e5r frem i tid. Trafikktall er fremskrevet til \u00e5r 2040. \u00d8vrige veier antas \u00e5 ha lav \u00c5DT (under 1000) og st\u00f8y fra disse er regne som enkelthendelser. Disse er dermed ikke lagt inn i beregningsmodellen. Tabell 1 Fremskrevne trafikktall (\u00c5DT og TTA = tungtrafikkandel) som er lagt til grunn for beregning. Vegstrekning Dagens trafikktall, Prognose trafikktall, \u00e5r 2023 \u00e5r 2040 \u00c5DT TTA Farts- \u00c5DT TTA Farts- grense grense Troms\u00f8ysundv 12 600 7% 50 km/t 13300 9% 50 km/t egen Beregningsforutsetinger St\u00f8yberegningene er utf\u00f8rt ved bruk av \u00abNordisk beregningsmetode for vegtrafikkst\u00f8y\u00bb med beregningsprogrammet CadnaA, versjon 2023 MR 2. Det er benyttet digital terrengmodell med 1. ordens refleksjoner. Det er antatt markabsorpsjon = 1 (\"myk mark\"). Bygninger og st\u00f8yskjerm er gitt en absorpsjonsfaktor p\u00e5 0,21. F\u00f8lgende avrundingsregler er benyttet i prosjektet (ihht. T-1442/2021): Grenser for st\u00f8ysoner er satt p\u00e5 55,5 dB og 65,5 dB. Dette betyr at et beregnet st\u00f8yniv\u00e5 p\u00e5 Lden 55,4 avrundes til Lden = 55 dB, og tilfredsstiller dermed grenseverdien Lden \u2264 55 dB. Lden 55,5 avrundes oppover til Lden = 56 dB og tilfredsstiller ikke grenseverdien Lden \u2264 55 dB. 8 (13) NOTAT 21.10.2024 Beregningsresultater utend\u00f8rs st\u00f8yniv\u00e5 I beregningene er fremtidige trafikktall benyttet. Det skilles mellom st\u00f8ysoner (beregnet i 4 meters h\u00f8yde, lydniv\u00e5 over grenseverdi vises med gul og r\u00f8d farge) og lydniv\u00e5 i h\u00f8yde 1,5m over terreng (h\u00f8yde for vurdering av uteoppholdsareal, lydniv\u00e5 over grenseverdi vises med oransje farge). St\u00f8ysoner/lydniv\u00e5er er vist med dagens terreng og en potensiell fremtidig planering av tomten og plassering av bolighus. Fremtidige trafikktall men dagens terreng St\u00f8ysonekart med dagens terreng og fremtidige trafikktall er vist i Figur 3. Som vist ligger deler av planomr\u00e5det i r\u00f8d st\u00f8ysone. Figur 3: St\u00f8ysonekart, Lden beregnet i 4 meters h\u00f8yde over lokalt terreng med dagens terreng (uten planering). Fasadeniv\u00e5 er h\u00f8yeste verdi p\u00e5 fasade uavhengig av etasje. Omriss av planomr\u00e5det er vist med lilla strek. 9 (13) Fremtidige trafikktall med eksempel p\u00e5 fremtidig bebyggelse St\u00f8yniv\u00e5 fra veitrafikk med fremtidige trafikktall i 1,5 meters h\u00f8yde er vist i Figur 4. Som vist er det en del st\u00f8y. Bygningsmassen m\u00e5 plasseres slik at man oppn\u00e5r en stille side og slik at den skjermer deler av uteoppholdsareal. Figur 4: Beregningsresultater, Lden. St\u00f8yniv\u00e5 1,5 meter over lokalt terreng. For vurdering av egnethet til uteoppholdsareal. Fasadeniv\u00e5 er h\u00f8yeste verdi p\u00e5 fasade uavhengig av etasje. Omriss av planomr\u00e5det er vist med lilla strek. Figur 5 viser beregnet lydniv\u00e5 med ny bebyggelse med plassering som angitt utomhusplan (.dwg oversendt pr. e-post 10.10.2024) Figur 2. Som vist vil man ved \u00e5 plassere byggene parallelt med Troms\u00f8ysundvegen oppn\u00e5 en stille side og en god andel med areal med lydniv\u00e5 under Lden = 55 dB p\u00e5 s\u00f8rsiden av bygget. Begge byggene havner utenfor r\u00f8d st\u00f8ysone. Man m\u00e5 oppfylle lydkrav p\u00e5 hele den delen av uteoppholdsarealet som inng\u00e5r for vurdering av MUA. For \u00e5 oppn\u00e5 dette kan det v\u00e6re behov for lokale skjermingstiltak. Omfang av tiltak m\u00e5 vurderes n\u00e5r plassering av uteoppholdsareal er kjent. Mindre st\u00f8yskjermer, tett rekkverk o.l. vil ha god effekt p\u00e5 s\u00f8rsiden av bygget og det regnes mulig \u00e5 innfri lydkrav p\u00e5 uteoppholdsareal med relativt enkle tiltak. 10 (13) NOTAT 21.10.2024 Figur 5: Beregningsresultater, Lden. St\u00f8yniv\u00e5 1,5 meter over lokalt terreng. For vurdering av egnethet til uteoppholdsareal. Fasadeniv\u00e5 er h\u00f8yeste verdi p\u00e5 fasade uavhengig av etasje. Omriss av planomr\u00e5det er vist med lilla strek. Innend\u00f8rs lydniv\u00e5 Krav til lydisolasjon for fasade og vindu m\u00e5 detaljberegnes n\u00e5r planl\u00f8sning og st\u00f8rrelse p\u00e5 vinduer er kjent. Krav til innend\u00f8rs lydniv\u00e5 regnes fult mulige \u00e5 ivareta med en normalt god fasade og gode lydvindu. 11 (13) Konklusjon Planomr\u00e5det ligger i r\u00f8d st\u00f8ysone og med plassering som angitt utomhusplanen, se Figur 2, havner boligene utenfor r\u00f8d st\u00f8ysone. Bygningsmassen m\u00e5 utarbeides som st\u00f8yskjerm, slik at man skjermer eget uteoppholdsareal og oppn\u00e5r en stille side. Ved behov m\u00e5 det etableres levegger/st\u00f8yskjermer/tett rekkverk for \u00e5 oppn\u00e5 tilstrekkelig mengde st\u00f8yskjermet uteoppholdsareal. Minst halvparten av st\u00f8yf\u00f8lsomme rom, herunder minimum ett soverom m\u00e5 vende mot stille side. Eventuelle st\u00f8yf\u00f8lsomme rom som ikke har mulighet for naturlig lufting mot stille side b\u00f8r enten ha \u00abdempet\u00bb fasade, st\u00f8yreduserende luftel\u00f8sning eller andre tiltak for lufting slik som balansert ventilasjon. Krav til innend\u00f8rs lydniv\u00e5 er regulert i TEK og regnes fult mulige \u00e5 ivareta med en normalt god fasade og gode lydvindu. Forslag til reguleringsbestemmelser Det vises til anbefalte st\u00f8ygrenser planlegging av ny st\u00f8yende virksomhet og etablering av st\u00f8yf\u00f8lsom bebyggelse i tabell 2 i T-1442/2021. Planomr\u00e5det er st\u00f8yutsatt og boligene ligger i gul st\u00f8ysone. Ettersom lydniv\u00e5 er h\u00f8yere enn anbefalte st\u00f8ygrenser i T-1442/2021 m\u00e5 det utf\u00f8res avb\u00f8tende tiltak for \u00e5 oppn\u00e5 tilfredsstillende lydforhold. Avb\u00f8tende tiltak er: \u2022 Bygningsmassen m\u00e5 utarbeides som st\u00f8yskjerm, slik at man skjermer eget uteoppholdsareal og oppn\u00e5r en stille side. \u2022 Minst halvparten av st\u00f8yf\u00f8lsomme rom, herunder minimum ett soverom m\u00e5 vende mot stille side. \u2022 Eventuelle st\u00f8yf\u00f8lsomme rom som ikke har mulighet for naturlig lufting mot stille side b\u00f8r enten ha \u00abdempet\u00bb fasade, st\u00f8yreduserende luftel\u00f8sning eller andre tiltak for kj\u00f8ling slik som balansert ventilasjon. 12 (13) NOTAT 21.10.2024 Referanser [1] \u201cNS 8175:2012. Lydforhold i bygninger - Lydklasser for ulike bygningstyper,\u201d Standard Norge, 2012. [2] \u201cTEK17 Forskrift om tekniske krav til byggverk (Byggteknisk forskrift),\u201d Kommunal- og moderniseringsdepartementet, FOR-2017-06-19-840, Jul. 2017. [3] \u201cRetningslinje for behandling av st\u00f8y i arealplanlegging (T-1442/2021),\u201d Klima- og milj\u00f8departementet, Nov. 2021. 13 (13) "
}