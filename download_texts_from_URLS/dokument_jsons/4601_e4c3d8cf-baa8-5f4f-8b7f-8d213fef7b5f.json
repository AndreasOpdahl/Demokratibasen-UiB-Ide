{
  "dokument_id": "e4c3d8cf-baa8-5f4f-8b7f-8d213fef7b5f",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 172/24, Eventuelt bystyret 08.05.2024",
  "url": "https://bergen.kommune.no/politikere-utvalg/api/fil/bk360/10446994/Innstilling-vedtak-Eventuelt-bystyret-08-05-2024",
  "tekst": "Eventuelt bystyret 08.05.2024 Bergen bystyre behandlet saken i m\u00f8tet 08.05.2024 sak 172/24 og fattet f\u00f8lgende vedtak: Bergen bystyres behandling F\u00f8lgende representanter tok ordet: Kjersti Pettersen (H), Mailiss Solheim-\u00c5kerblom (R). 1. Nytt politihus i Bergen Kjersti Pettersen (H) fremsatte p\u00e5 vegne av H, FrP, BL, INP, SP, KRF og PP f\u00f8lgende forslag til uttalelse fra bystyret i Bergen: Regjeringen m\u00e5 \u00f8ke kostnadsrammen og s\u00f8rge for at nytt politihus i Bergen blir realisert. Bystyret i Bergen krevet at regjeringen s\u00f8rger for at prosjektet blir sikret realistiske \u00f8konomiske rammer. Regjeringen m\u00e5 sikre at kostnadsrammen blir \u00f8kt i tr\u00e5d med Politiets behov og at regjeringen p\u00e5 denne m\u00e5ten skaper trygghet om at dette sv\u00e6rt viktige prosjekter f\u00e5r fremdrift. Videre viser bystyret til uttalelsen vedtatt i fylkesutvalget i Vestland fylkeskommune den 02.05.2024 og stiller seg bak denne. Votering: Ingen representanter motsatte seg at saken tas til debatt. Forslag til uttalelse fra H, FrP, BL, INP, Sp, KrF og PP, fremsatt av Kjersti Pettersen (H) ble vedtatt med 37 stemmer (H, FrP, BL, INP, KrF, Sp, PP). 2. Flagging p\u00e5 Nakba-dagen 15. mai Mailiss Solheim-\u00c5kerblom (R) fremsatte p\u00e5 vegne av R f\u00f8lgende forslag om \u00e5 flagge p\u00e5 Nakba-dagen 15. mai: Om en uke, onsdag 15. mai, er det Nakba-dagen, eller Al Nakba som palestinerne selv kaller dagen. Al Nakba betyr \u201ckatastrofen\u201d, og viser til fordrivelsen av palestinerne i 1948. Da ble 530 palestinske landsbyer t\u00f8mt og 700 000 palestinere ble fordrevet fra hjemmene sine, i forbindelse med opprettelsen av staten Israel. Helt siden denne dagen har palestinere blitt fordrevet fra sine hjem og sitt hjemland. Det som n\u00e5 utspiller seg i Gaza har utviklet seg til et folkemord. Mens mange av verdens ledere har vegret seg for \u00e5 ta til orde mot folkemordet, har store deler av sivilbefolkningen, ogs\u00e5 her i Bergen, tatt til gatene i protest og solidaritet. Som menneskerettighetsby b\u00f8r Bergen fortsette \u00e5 vise sin solidaritet med alle de som er drept, er jaget p\u00e5 flukt og som n\u00e5 lever hver dag i frykt for b\u00e5de seg selv og de man har n\u00e6r. Derfor \u00f8nsker forslagsstillerne \u00e5 bruke nakba-dagen til \u00e5 vise sin solidaritet med det palestinske folket ved \u00e5 heise det palestinske flagget. Forslag til vedtak: 1. Bystyret vil vise sin solidaritet med det palestinske folk og vil derfor heise det palestinske flagget 15. mai. 2. Bystyret ber byr\u00e5det legge frem en sak der Bergen kommune flaggreglement rulleres. Votering: 37 representanter motsatte seg at saken tas til debatt (H, FrP, BL, INP, KrF, Sp, PP). 2 "
}