{
  "dokument_id": "c8775375-e924-5059-aa2c-e0697fdcfd2c",
  "doc_type": "case_presentation",
  "kommune": 4601,
  "tittel": "Skolebruksplanen",
  "url": "https://bergen.kommune.no/politikere-utvalg/api/fil/bk360/11568622/Framstilling-Skolebruksplanen",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-120 Saksbehandler: Ragnhild Hvoslef Kr\u00fcger Skolebruksplanen Hva saken gjelder: Byr\u00e5dsavdeling for barnehage og skole arbeider med en ny skolebruksplan og har bedt om innspill fra KRPF. De har satt opp f\u00f8lgende punkter \u2022 Kort informasjon om arbeidet med skolebruksplan, status \u2022 Innspill fra KRPF i forrige runde til skolebruksplanen \u2022 Status forsterkede skoler \u2022 Hvordan l\u00f8se behov for flere forsterkede plasser? \u2022 Revidering av funksjons- og arealprogram med utgangspunkt i f\u00f8ringen; Forslag til revidert areal og funksjonsprogram som sikrer n\u00f8dvendige godkjenninger \u2022 Hva tenker dere om gjeldende funksjons- og arealprogram sett i lys av f\u00f8ringen over, og hva er viktig at vi har med oss i byggingen og rehabiliteringen av skoler fremover \u2022 Hvordan ivareta CRDP og UU? KRPF behandlet oppstartsmelding for skolebruksplanen i m\u00f8te 13. august og sendte f\u00f8lgende innspill til det videre arbeidet: KRPF setter pris p\u00e5 at byr\u00e5det arbeider med \u00e5 f\u00e5 alle skolene helseverngodkjente, men er samtidig bekymret for det sterke fokuset p\u00e5 den \u00f8konomiske biten der det kan se ut som det allerede er bestemt at investeringsniv\u00e5et i kommunen skal ned jf. uttalelsen p\u00e5 side 1. KRPF \u00f8nsker \u00e5 p\u00e5peke at et godt fysisk og psykisk skolemilj\u00f8 er avgj\u00f8rende for god l\u00e6ring og at det for en del elever med funksjonsnedsettelse ikke er tilstrekkelig at man f\u00f8lger minstestandard for f.eks. inneklima. Det er ogs\u00e5 viktig at det tenkes helhetlig p\u00e5 feltet slik at det ikke tillates bruk av skolen i helger/ettermiddager som kan v\u00e6re til skade/hinder for noen grupper eller at utformingen av l\u00e6ringsarealene blir p\u00e5 en slik m\u00e5te at det vanskeliggj\u00f8r skolegangen for barn og ungdom med ulike utfordringer. For eksempel vil store \u00e5pne arealer v\u00e6re problematiske for elever med h\u00f8rselsutfordringer, elever som trenger litt skjerming, elever med migrene osv. og \u00e5 tillate dyr p\u00e5 skolen ettermiddager og helger vil gj\u00f8re det vanskelig for elever/ansatte med astma/allergi/eksem. 1 P\u00e5 side 5 st\u00e5r det: \u00abUtforming av l\u00e6ringsarealet Det finnes en rekke nasjonale f\u00f8ringer som stiller tekniske krav til hvordan skoler skal bygges og rehabiliteres, b\u00e5de n\u00e5r det gjelder arealnormer, universell utforming og milj\u00f8krav. N\u00e5r det gjelder selve utformingen og innredningen av l\u00e6ringsarealet, finnes det ingen nasjonale f\u00f8ringer. R\u00e5det er uenig i at det ikke finnes nasjonale f\u00f8ringer. Der finnes flere gode veiledere for universell utforming av skolebygg, som ogs\u00e5 omfatter utforming og innredning av l\u00e6ringsareal. KS har laget en eksempelsamling med spennende og innovative tiltak norske kommuner og fylkeskommuner har gjennomf\u00f8rt. DesignMangfold.pdf (ks.no) Det er ogs\u00e5 viktig at det i en slik plan inkluderes at de ulike kommunale r\u00e5dene og relevante organisasjoner skal involveres n\u00e5r skoler skal rehabiliteres og bygges Forslag til vedtak: Det skrives et svar basert p\u00e5 samtalen i r\u00e5det Dato: 20. november 2024 Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. 2 "
}