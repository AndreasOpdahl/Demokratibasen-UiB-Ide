{
  "dokument_id": "82164b02-989b-56c2-ad41-3f2690be5eb7",
  "doc_type": "case_presentation",
  "kommune": 5536,
  "tittel": "Avtale om veirett adkomstvei til Lyngentrappa(Hoveddokument, 86KB)",
  "url": "https://innsyn.lyngen.kommune.no/wfdocument.aspx?journalpostid=2013050121&dokid=99312&versjon=2&variant=A&",
  "tekst": " Lyngen kommune Arkiv: JournalpostID: 24/5406 Saksbehandler: Erik Joachimsen Dato: 02.05.2024 Saksframlegg Saksnr. Utvalg M\u00f8tedato PS Formannskapet PS Kommunestyret Avtale om veirett adkomstvei til Lyngentrappa Henvisning til lovverk Plan- og bygningsloven Saksopplysninger Generelle opplysninger om saken Lyngentrappa ble bygd i perioden 2021 - 2023. I 2023 hadde den over 17.000 bes\u00f8kende, et tall som forventes \u00e5 stige bet,ydelig. Det gjenst\u00e5r fortsatt noen mindre arbeider i form av bygging av noen flere trinn, samt etablering av en gapahuk. I forbindelse med etableringen av Lyngentrappa ble det inng\u00e5tt en festeavtale med dav\u00e6rende grunneier for selve sharpatrappa. Det er ogs\u00e5 bygd en adkomstvei p\u00e5 ca 600 meter fra FV91 til f\u00f8rste trinn i trappa. Nedre del av adkomstveien ble bygd som en midlertidig anleggsvei, som kunne brukes i inntil to \u00e5r i p\u00e5vente av at Lyngen kommune gjorde en reguleringsplan for hele omr\u00e5det. Denne reguleringsplanen er forel\u00f8pig ikke kommet p\u00e5 plass, og det iverksettes derfor arbeider i administrasjonen for \u00e5 gj\u00f8re nedre del av adkomstveien til et permanent tiltak. I tilleg m\u00e5 n\u00e5v\u00e6rende festeavtale for selve trappa, utvides til ogs\u00e5 \u00e5 omfatte adkomnstveien. Dette er grunnlaget / tilbudet fra Lyngen kommune til grunneier Ellen Margrethe Gi\u00e6ver: 1. Etablert vei fra sykkel- og gangsti opp til Lyngentrappa beholdes slik den er i dag, Lyngen kommune f\u00e5r tinglyst veirett og tar det hele og fulle ansvaret for vedlikehold av veien i avtaleperioden. 2. Lyngen kommune f\u00e5r tillatelse til \u00e5 utvide festet areal til Lyngentrappa for \u00e5 kunne etablere en gapahuk p\u00e5 toppen av Lyngentrappa. Som kompensasjon for dette skal Lyngen kommune betale en \u00e5rlig avtalepris p\u00e5 20.000 kroner, bel\u00f8pet indeksreguleres \u00e5rlig. Avtalens varighet settes til 30 \u00e5r med mulighet for forlengelse. Endelig kontraktsforslag signeres basert p\u00e5 dette tilbudet. Forhold til overordnet plan og \u00f8vrige vedtak Kommuneplanen Omr\u00e5deplanen K-sakene 69/14, 64/14, 24/15, 14/15, 82/13, 65/18, 64/18, 17/17, 39/17 \u00d8konomiske konsekvenser Festeavgift til grunneier Ellen Margrethe Gi\u00e6ver; \u00c5rlig festeavgift kr 20.000,- I tillegg kommer \u00e5rlig vedlikehold av veien, som utf\u00f8res av teknisk etat i Lyngen kommune Risiko- og sikkerhetsmessige konsekvenser Ingen kjente. Milj\u00f8konsekvenser Ingen Folkehelse/friluftsliv Lyngentrappa er et folkehelse- og reiselivstiltak med stor positiv betdyning b\u00e5pde for likalsamfunnet og for turistn\u00e6ringen. Etablering av gapahuk i \u00f8vre del av hovedtrappa i Lyngentrappa vil v\u00e6re en berikelse for produktet \"Lyngentrappa\", da det blir et sosialt samlingspunkt for b\u00e5de lokalbefolkning og tilreisende. R\u00e5dmannen har ikke funnet budsjettdekning til dette tiltaket. Det foresl\u00e5s derfor at dette dekkes ved \u00f8kt bruk av disposisjonsfondet for 2024, og innarbeides i \u00f8konomiplan 2025-2028. R\u00e5dmannens innstilling: R\u00e5dmannen innstiller positivt til at det skal inng\u00e5s en festekontrakt med grunneier Ellen Margrethe Gi\u00e6ver, som kompenseres med kr 20.000,- i \u00e5rlig festeavgift for bruk av adkomstvei til Lyngentrappa. Budsjett Ansvar Tjeneste Art Prosjekt Aktivitet Sum 2024 4410 3603 124000 20 000 2024 9000 8800 194000 -20 000 Kr. 20 000 s\u00f8kes innarbeidet i handlings- og \u00f8konomiplanen for 2025-2028. "
}