{
  "dokument_id": "2f3af5b7-87c4-5337-8767-cb1163a8a7c3",
  "doc_type": "case_attachment",
  "kommune": 4601,
  "tittel": "4-1 Way Forward, Fra gaten til aktivitet og idrett",
  "url": "https://bergen.kommune.no/politikere-utvalg/api/fil/bk360/11636591/4-1-Way-Forward-Fra-gaten-til-aktivitet-og-idrett",
  "tekst": "#729239 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 729239 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 15.10.2024 Innsendt 01.11.2024 Innsendt av RASMUS SOLBERG S\u00f8kerorganisasjon WAY FORWARD Organisasjonsnummer 989 909 932 Informasjon om prosjektet Kort beskrivelse av dere som s\u00f8kerorganisasjon. Way Forward ble startet av Richard Kiwanuka i 2004. Organisasjonen arbeider hovedsakelig med \u00e5 integrere og inkludere flerkulturelle barn og ungdom inn i det norske samfunnet med et ekstra fokus p\u00e5 at jenter skal delta i like stor grad som guttene. Aktiviteter som leksehjelp, sykkelverksted, musikkstudio, jentegruppe og andre fritidsaktiviteter blir arrangert for \u00e5 n\u00e5 m\u00e5lene. Way Forward har et h\u00f8yt fokus p\u00e5 \u00e5 bygge opp et samfunn hvor alle har muligheten til \u00e5 delta i sosiale aktiviteter uansett bakgrunn og \u00f8konomisk situasjon. I tillegg til \u00e5 arrangere egne aktiviteter hjelper ogs\u00e5 Way Forward barn og unge inn i eksisterende idrettstilbud gjennom \u00e5 kommunisere med idrettsklubber og hjelpe til \u00f8konomisk. Tidligere har ogs\u00e5 organisasjonen arrangert dansekurs og sv\u00f8mmekurs. Gjennom \u00e5rene har over 1200 barn og ungdom l\u00e6rt \u00e5 sv\u00f8mme gjennom kursene. Navn p\u00e5 prosjektet. Fra gaten til aktivitet og idrett Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-1 Kultur-, fritids- og ferieaktivitet Beskrivelse av prosjektet Fyll ut informasjon om aktivitetstypen dere har valgt. \u00a74-1 Kultur-, fritids- og ferieaktiviteter S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby kultur-, fritids- eller ferieaktiviteter for barn, unge og eventuell familie, organisert som et gruppetilbud. Dere skal prioritere m\u00e5lgruppen i rekruttering av deltakere til aktiviteten. Dere skal avholde aktiviteten i deltakernes fritid og ha lave eller ingen kostnader for m\u00e5lgruppen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Flere eller flere delprosjekter under denne aktivitetstypen? Nummerer delprosjektene dere s\u00f8ker om st\u00f8tte til under denne aktivitetstypen. N\u00e5r dere svarer p\u00e5 sp\u00f8rsm\u00e5lene under, ber vi dere for hvert sp\u00f8rsm\u00e5l oppgi hvilket delprosjekt informasjonen gjelder. For sp\u00f8rsm\u00e5l hvor dere m\u00e5 oppgi en tallverdi, for eksempel antall deltakere, ber vi dere oppgi et samlet antall for alle delprosjektene. Utskriftsdato: 11.11.2024 Skjemaid: 481709918 Side 1 av 8 Gi en konkret beskrivelse av innholdet i aktivitetstilbudet i dette prosjektet og hvordan prosjektet skal gjennomf\u00f8res. Way Forward skal i samarbeid med Etat for boligforvaltning (EBF) videreutvikle aktivitetstilbudet i og omkring aktivitetshuset \"Femmeren\" med spesiell vekt p\u00e5 barn og ungdom i bydelen. Vi ser for oss aktiviteter i et ukentlig l\u00f8p med unntak av ferieavvikling, hvor vi \u00f8nsker \u00e5 legge til rette for spesielle ferieaktiviteter for barn og unge. Dette tre\u00e5rige prosjektet skal best\u00e5 av fem ukentlige aktiviteter, samt ferieaktiviteter i h\u00f8st-, jule-, vinter- og sommerferien. En del av prosjektet vil ogs\u00e5 v\u00e6re \u00e5 hjelpe barn og ungdom som ikke er aktiv p\u00e5 fritiden inn i eksisterende idrettstilbud. Ukentlige aktiviteter: Mandager: 15:00-18:00: Sykkelverksted Tirdager: 16:00-20:00: Leksehjelp Onsdager: 17:00-19:00: Silketrykkeri Torsdager: 16:00-20:00: Jentegruppe Fredager: 16:00-20:00: Fredagsklubb og musikkstudio Beskrivelse av de ulike aktivitetene: Sykkelverksted: I garasjerom vis a vis aktivitetshuset \u00abFemmeren\u00bb har EBF gitt Way Forward garasjelokaler som har blitt utviklet til et gjennomf\u00f8rt sykkelverksted. Her kan barn og ungdom f\u00e5 hjelp til \u00e5 reparere egne sykler selv sammen med erfarne sykkelreparat\u00f8rer og aktivitetsledere. Dette vil gi en enorm mestringsf\u00f8lelse og hjernetrim samtidig som en god forst\u00e5else for gjenbruk og mekanisk reparasjon. Et st\u00f8rre sykkelmilj\u00f8 p\u00e5 Land\u00e5s vil bidra til \u00f8kt helse, milj\u00f8vennlig transport, \u00f8kt aktivitetsradius for barn og unge, samt en ny hobby for mange. Sykkelverkstedet vil potensielt v\u00e6re \u00e5pent hele \u00e5ret men vi ser for oss at aktivitet vil v\u00e6re spesielt interessant i m\u00e5nedene april til oktober. Vi vil holde \u00e5pent i garasjene hver mandag mellom kl. 15 og 18. Leksehjelp: Her vil barn og ungdom f\u00e5 mulighet til \u00e5 komme for \u00e5 f\u00e5 hjelp med lekser. Tilbudet vil bli gitt i husets tre aktivitetsrom hvor barn og ungdom fordeles etter alder og venner. Vi har hatt et godt samarbeid med Norsk Folkehjelp ved tidligere anledninger hvor vi har samarbeidet omkring frivillige. Samarbeidet med Norsk Folkehjelp vil fortsette i dette prosjektet. P\u00e5 leksehjelpen vil det bli servert mat f\u00f8r deltakerne begynner med leksene. Dette ser vi p\u00e5 som viktig b\u00e5de for sosialisering, inkludering og for \u00e5 \u00f8ke fokuset p\u00e5 leksejobbingen, og gir dermed en f\u00f8lelse av et hjem utenfor hjemmet. Silketrykkeri: Gjennom dette prosjektet skal vi starte et silketrykkeri med navnet \u00abFemmeren kollektivet\u00bb. Vi ser for oss at silketrykk kan appellere til mange ungdommer i \u00c5rstad bydel. Her skal ungdom jobbe med \u00e5 trykke print p\u00e5 kl\u00e6r samtidig som de skal samarbeide med og ta imot bestillinger fra lokale fotballag, band, skoler og andre som \u00f8nsker \u00e5 bestille merch eller drakter. Aktiviteten skaper en plattform for kles-design og produksjon, og har som m\u00e5l \u00e5 utvikle ungdoms kreativitet gjennom praktisk arbeid. Aktiviteten er drevet av ungdom for ungdom og er \u00e5pen i feriene. Denne aktiviteten skal ikke generere inntekter. Fredagsklubb: Her vil det bli servert varm mat og deltakerne f\u00e5r mulighet til \u00e5 m\u00f8tes p\u00e5 en n\u00f8ytral arena utenfor hjemmet. Aktiviteter som bordtennis, foosball, brettspill, tegning og Fifa vil v\u00e6re tilgjengelig. Hver gang vil vi ogs\u00e5 arrangere Bingo, kanonball, bomgjemsel, Kahoot quiz eller liknende for \u00e5 skape en mer inkluderende arena. - Musikkinnspilling: Organisasjonen har over lenger tid knyttet seg til gode musikere i Bergen, noen har vokst opp i n\u00e6rmilj\u00f8et p\u00e5 Slettebakken. Vi legger til rette for innspilling av sang, instrument og rap i v\u00e5rt lydstudio. Jentegruppe: Vi \u00f8nsker \u00e5 starte opp en jentegruppe p\u00e5 Land\u00e5s ettersom vi har sett et stort behov for disse de siste \u00e5rene gjennom andre aktiviteter vi har arrangert p\u00e5 Slettebakken. Jentegruppen skal dra p\u00e5 forskjellige aktiviteter sammen eller ha aktiviteter p\u00e5 Femmeren for \u00e5 styrke samholdet samt skape et m\u00f8tested for jenter b\u00e5de med og uten flerkulturell bakgrunn. Erfaringsmessig etter ti\u00e5r med aktiviteter for barn og unge p\u00e5 Slettebakken har Way Forward sett at flere jenter ikke f\u00e5r delta p\u00e5 aktiviteter hvor gutter ogs\u00e5 deltar. Dette er spesielt n\u00e5r de kommer i ten\u00e5rene. Jenter deltar ogs\u00e5 i mye mindre grad enn gutter n\u00e5r det kommer til idrett og andre fritidsaktiviteter og st\u00e5r dermed i faresonen for utenforskap. Way Forward jobber for at jenter kan delta p\u00e5 lik linje med guttene. En del av denne aktiviteten vil ogs\u00e5 g\u00e5 ut p\u00e5 \u00e5 snakke med foreldre for \u00e5 ufarliggj\u00f8re jenters deltakelse i trygge aktiviteter ledet av Way Forward og andre fritids- og idrettsorganisasjoner. Ferieaktiviteter: I feriene vil vi arrangere forskjellige aktiviteter b\u00e5de basert p\u00e5 \u00e5rstiden og \u00f8nsker fra eksisterende og nye deltakere. Vi skal arrangere minst to aktivitetsdager i h\u00f8st-, jule-, og vinterferien i tillegg til minst ti aktivitetsfylte dager i sommerferien. Aktiviteter som skal bli gjennomf\u00f8rt i feriene i l\u00f8pet av \u00e5ret er: Kino og bowling utflukter, Juleverksted med kakao og gr\u00f8t, skitur og aketurer, graffitiworkshop, dansekurs, idrettsdag, sykkelturer / sykkelrebus, g\u00e5rdsbes\u00f8k, utflukter til trampolineparker og badeland, samt fotballturneringer og mer. Hvis aktiviteten skal gjennomf\u00f8res i noen av Juleferie skolens ferier, kryss av for P\u00e5skeferie hvilke. H\u00f8stferie Sommerferie Vinterferie Utskriftsdato: 11.11.2024 Skjemaid: 481709918 Side 2 av 8 Hvor skal aktiviteten gjennomf\u00f8res? Dette prosjektet skal hovedsakelig foreg\u00e5 i og ved aktivitetshuset Femmeren p\u00e5 Sletten i Bergen (Joachim Lampes Vei 5, 5089 Bergen). Femmeren har v\u00e6rt et aktivitetshus siden 2011 og best\u00e5r av 3 etasjer hvor Way Forward har kontorlokaler, musikkstudio og aktiviteter. Hver etasje har ett eller flere aktivitetsrom, bad og kj\u00f8kken. Vis a vis Femmeren ligger to garasjer som Way Forward bruker til sykkelverksted. Utenfor aktivitetshuset er det ogs\u00e5 en parkeringsplass og flere store gressmarker som er tilrettelagt for aktiviteter med barn og ungdom. Det er ogs\u00e5 disser utenfor lokalet og kommunen planlegger \u00e5 sette opp sklier og flere disser til sommeren 2025. Lokalet, garasjene og uteomr\u00e5dene disponeres av Bergen kommunes Etat for boligforvaltning (EBF), som har samarbeidet med Way Forward i over 10 \u00e5r. Informasjon om levek\u00e5rsonen Slettebakken er skrevet i punktet \"Beskriv hvem prosjektet retter seg spesielt mot\" i fanen \"Rekruttering\" Aktiviteten skal ha lave eller ingen kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Alle aktivitetene er helt gratis \u00e5 delta p\u00e5. Oppgi hvor mye hver deltaker utenfor m\u00e5lgruppen m\u00e5 betale dersom aktiviteten(e) ikke er gratis. Alle aktivitetene er helt gratis \u00e5 delta p\u00e5. Hvor ofte skal dere tilby aktivitet per \u00e5r? Vi kommer til \u00e5 tilby 5 aktiviteter ukentlig gjennom hele prosjektet. I vinter-, p\u00e5ske-, jule- og h\u00f8stferien kommer vi til \u00e5 tilby minst to dager med aktiviteter per ferie. I sommerferien skal vi gjennomf\u00f8re 10 dager fylt med forskjellige aktiviteter og utflukter. Dette vil si at vi skal tilby 235 dager med aktiviteter \u00e5rlig gjennom prosjektet. Dersom dere skal tilby overnatting til deltakerne - hvor mange netter per \u00e5r? Eventuell kommentar til antall overnattinger. Vi skal kun dra p\u00e5 dagsturer ved utflukt. Hvilke aldersgrupper retter tilbudet deres seg spesielt 17-19 \u00e5r mot? 10-16 \u00e5r 6-9 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 400 Antall gutter i m\u00e5lgruppen. 400 Antall familiemedlemmer som 10 deltar. Antall barn/unge utenfor m\u00e5lgruppen. Utskriftsdato: 11.11.2024 Skjemaid: 481709918 Side 3 av 8 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. Rekruttering av m\u00e5lgruppen er en sv\u00e6rt viktig del av prosjektet. Vi vil n\u00e5 ut til barn og ungdom mellom 6-19 \u00e5r gjennom forskjellige kanaler. For \u00e5 n\u00e5 b\u00e5de innvandrerbefolkningen og den etnisk norske befolkningen skal rekrutteringsmetodene og stedene vi opps\u00f8ker variere. For \u00e5 samle barn og ungdom krever det ressurspersoner som kan bidra til mobilisering omkring slike tiltak. Det er organisasjonens \"Street Motivators\" som har f\u00f8rt til Way Forwards tidligere suksess. V\u00e5re Street Motivators er unge vokse med ulik kulturell bakgrunn som \u00f8nsker \u00e5 hjelpe barn og ungdom. Mange av v\u00e5re Street Motivators har selv vokst opp i lavinntektsfamilier og har inng\u00e5ende kjennskap til hvilke utfordringer dette medf\u00f8rer for barn og unge. De fleste av v\u00e5re Street Motivators er flerspr\u00e5klige og har tidligere selv deltatt p\u00e5 Way Forwards aktiviteter og n\u00e5 f\u00e5tt oppl\u00e6ring for \u00e5 fungere som Street Motivators. Slike n\u00f8kkelpersoner er viktige i denne sammenheng ettersom de kommer til \u00e5 opps\u00f8ke barn og ungdom p\u00e5 fysiske arenaer og gjennom kjente institusjoner (blant annet skoler, kj\u00f8pesentre, mottakssentre, hjemmebes\u00f8k og kommunale instanser). Videre rekruttering vil skje via sosiale medier hvor vi har opparbeidet oss f\u00f8lgere gjennom andre prosjekter og via plakater, flyers og gjennom samarbeidspartnere vi opparbeider oss gjennom prosjektet. Vi har gjennom 2024 jobbet med ny nettside som skal publiseres i starten av 2025. Her blir det god oversikt over alle Way Forwards aktiviteter og p\u00e5melding blir velig enkelt. Deltakere vil ogs\u00e5 bli rekruttert gjennom telefonlisten vi har opparbeidet oss gjennom \u00e5rene via p\u00e5meldinger. Her blir det tidlig sendt ut informasjon om aktivitetene til hundrevis av barnefamilier, og garanterer stort oppm\u00f8te p\u00e5 alle aktivitetene. Rekruttering vil ogs\u00e5 bli gjort av m\u00e5lgruppen selv gjennom direkte ansikt til ansikt kontakt med andre barn og unge som befinner seg i lignende situasjoner. Street Motivators vil ogs\u00e5 oppfordre barn, ungdom og deres familier til \u00e5 ta med eller sette oss i kontakt med andre i m\u00e5lgruppen som kan \u00f8nske et slikt tilbud. Fokuset vil i oppstartsfasen av dette prosjektet v\u00e6re h\u00f8yt ang\u00e5ende rekruttering av nye brukere. Videre vil rekrutteringsarbeidet fortsette l\u00f8pende gjennom prosjektet i form av hjemmebes\u00f8k, digital kommunikasjon og samarbeid med organisasjoner og skoler. Oppf\u00f8lging vil bli gjennomf\u00f8rt p\u00e5 samme m\u00e5te. Vi ser ogs\u00e5 p\u00e5 samarbeid som et viktig ledd i rekrutteringsarbeidet i og med at dette er en trygg vei \u00e5 f\u00e5 kjennskap til v\u00e5re aktiviteter for barn og unge. Vi regner med fra erfaring at det vil delta en del forskjellige barn og unge etter hvilke aktiviteter som blir arrangert og n\u00e5r i uken de arrangeres. I sommerferien spesielt, men ogs\u00e5 i andre ferier vil vi sannsynligvis ha en del utskiftning av deltakere grunnet ny kjennskap til aktivitetene samt endring av ukedag og tidspunkt. Ved \u00e5 informere om ferieaktiviteter p\u00e5 ukentlige aktiviteter og motsatt vil vi kunne n\u00e5 ut til en st\u00f8rre del av m\u00e5lgruppen. Mer konkret vil rekrutteringsplanen i dette prosjektet lyde som f\u00f8lger: I 2025 ved prosjektstart, vil Way Forward bruke 5 av sine ansatte Street Motivators til \u00e5 starte rekrutteringsarbeidet. Sammen med leder Richard Kiwanuka og prosjektkoordinator Rasmus Solberg vil det velges metoder for \u00e5 n\u00e5 ut til flest mulig. Den f\u00f8rste m\u00e5neden vil g\u00e5 med til \u00e5 kontakte tidligere nevnte instanser for \u00e5 komme i kontakt med m\u00e5lgruppen, produsere sp\u00f8rreunders\u00f8kelser for utforming av aktivitetene, samt hjemmebes\u00f8k og digital kommunikasjon med m\u00e5lgruppen og deres familier for \u00e5 finne ut om deres aktivitetsbehov. Videre vil vi evaluere sp\u00f8rreunders\u00f8kelsene og utforme aktivitetene deretter. Dette sikrer brukermedvirkning og et godt egnet fritidstilbud. Plakater, flyers og infobrev om kommende aktiviteter vil sendes ut til den delen av m\u00e5lgruppen vi s\u00e5 langt har kommet i kontakt med. P\u00e5 denne m\u00e5ten vil kommende deltakere f\u00e5 en s\u00e6rskilt tilknytting til aktivitetene. Videre rekrutteringsarbeid vil p\u00e5g\u00e5 aktivt for \u00e5 n\u00e5 flest mulig f\u00f8r implementeringen av aktivitetene. Etter implementeringsfasen vil det settes opp en ny plan basert p\u00e5 tidligere erfaringer fra liknende prosjekter om l\u00f8pende rekruttering under resten av prosjektet. Det vil ogs\u00e5 v\u00e6re ekstra fokus p\u00e5 \u00e5 promotere ferieaktiviteter i god tid f\u00f8r feriene slik at en stor del av den totale m\u00e5lgruppen n\u00e5s i prosjektets l\u00f8p. Gjennom 2021, 2022, 2023 og 2024 har vi hatt et enormt oppm\u00f8te med over 50 p\u00e5meldinger per aktivitet hver eneste uke. Vi regner med at p\u00e5gangen kommer til \u00e5 bli like stor eller st\u00f8rre de neste tre \u00e5rene. For at rekrutteringen ikke skal f\u00f8les stigmatiserende, benytter vi oss som sagt av Street motivators som er flerspr\u00e5klig og har forskjellig kultur og etnisitet slik som m\u00e5lgruppen. Ettersom v\u00e5rt fritidstilbud skal v\u00e6re helt gratis regner vi med at dette automatisk trekker en stor del av de som sliter \u00f8konomisk. En del av m\u00e5lgruppen er ogs\u00e5 etnisk norske barn. Slik deltakelse reduserer f\u00f8lelsen av stigmatisering gjennom rekruteringen og \u00f8ker mangfoldet p\u00e5 aktivitetene. Utskriftsdato: 11.11.2024 Skjemaid: 481709918 Side 4 av 8 Beskriv hvem dere eventuelt skal samarbeide med for \u00e5 rekruttere m\u00e5lgruppen. For \u00e5 n\u00e5 m\u00e5lgruppen kommer vi til \u00e5 kontakte og samarbeide med Fridalen skole, Slettebakken skole, Langhaugen VGS, Bergen kommune, Sletten Biblab, Norsk Folkehjelp, Sletten senter, Fysak p\u00e5 Sletten, forskjellige innvandrerorganisasjoner, Land\u00e5s Mosk\u00e9, Land\u00e5s skole, Kirkens Bymisjon, Tusmo og flere instanser som jobber med v\u00e5r m\u00e5lgruppe. Disse skolene / organisasjonene skal kontaktes slik at vi kan komme p\u00e5 informasjonsbes\u00f8k og evt. sende ut flyers, henge opp plakater og gj\u00f8re samarbeidsposter p\u00e5 sosiale medier. Way Forward deltar allerede i fellesm\u00f8ter med de fleste av disse instansene hvor informasjon om nye prosjekter formidles. Organisasjonen har ogs\u00e5 gjennom tidligere prosjekter samarbeidet med Bergen kommune om \u00e5 f\u00e5 tilbudet postet aktivitetstilbud p\u00e5 deres nettsider slik at vi kan n\u00e5 flest mulig. Vi har ogs\u00e5 muligheter for samarbeid med Etat for boligforvaltning om informering gjennom deres beboerblad som blir lagt i postkassen til alle som bor i kommunale boliger i Bergen kommune. Listen over samarbeidspartnere kommer ogs\u00e5 til \u00e5 vokse etter hvert som prosjektet blir satt i gang. Beskriv hvem prosjektet retter seg spesielt mot. M\u00e5lgruppen for dette prosjektet er barn og unge mellom 6-19 \u00e5r som lever i \u00c5rstad bydel i Bergen. Dette inkluderer alle barn og unge uavhengig av bakgrunn, ferdigheter, \u00f8konomisk st\u00e5sted eller religion/kultur. Samtidig vil det v\u00e6re et ekstra fokus p\u00e5 \u00e5 fange opp barn og unge med innvandrerbakgrunn og spesielt jenter, ettersom dette er en sv\u00e6rt s\u00e5rbar samfunnsgruppe som ofte st\u00e5r utenfor og ikke deltar i eksisterende idrett / fritidsaktiviteter av ulike grunner. Mange i v\u00e5r m\u00e5lgruppe sliter med barnefattigdom, nettverksbygging og sosialisering, utenforskap og ellers tilknytning til samfunnet. En mindre men like viktig del av m\u00e5lgruppen er unge som ikke har det like vanskelig, men som \u00f8nsker \u00e5 komme i m\u00f8te med ny ungdom og delta p\u00e5 aktiviteter. Denne gruppen er sentral i prosjektet grunnet mangfold og inkludering. Info om Slettebakken: I \u00e5rene etter pandemien har mange unge blitt mer isolerte og i ulik grad utviklet spillavhengighet. De har lite sosial omgang og lite aktiviteter skjer i n\u00e6romr\u00e5det deres. Flere barn og unge sliter fortsatt med sosialangst etter s\u00e5 lang tid i en relativt isolert hverdag. Det er ogs\u00e5 mange andre faktorer som spiller inn p\u00e5 hvorfor nettopp Sletten kommer sv\u00e6rt d\u00e5rlig ut i unders\u00f8kelser om levek\u00e5r. Dette dekkes lenger nede i teksten. Vi ser et enormt behov for et gratis, lavterskel fritidstilbud p\u00e5 Sletten og ellers i \u00c5rstad bydel. Dette er hovedgrunnen til at Way Forward \u00f8nsker \u00e5 sette opp fritidsaktiviteter for barn og ungdom p\u00e5 Sletten. - \u00e5 stenge barnehager og barneskoler utgj\u00f8r en betydelig helserisiko for foreldre og barn. - Barn helt ned i 11-\u00e5rsalderen kommer til psykiatrisk med symptomer p\u00e5 spiseforstyrrelser, angst og tvangshandlinger. - Strenge smitteverntiltak som stenging av skoler og fritidstilbud, digital undervisning, karantene og sosial distansering har preget de siste \u00e5rene. Tiltakene har gjort det sv\u00e6rt krevende for mange unge som sliter psykisk. Dette er tatt fra artikler skrevet under pandemien. Mange i prosjektets m\u00e5lgruppe sliter med barnefattigdom, nettverksbygging og sosialisering, utenforskap, spr\u00e5klige ferdigheter og ellers tilknytning til samfunnet. Mange barn og unge slet med sosialangst, depresjon, usunne vaner og lite fysisk aktivitet f\u00f8r pandemien. N\u00e5 er det verre. Way Forward samarbeider med Bergen Kommune hvor organisasjonen driver aktiviteter ved et aktivitetshus p\u00e5 Sletten, i \u00c5rstad bydel. Dette er en bydel spesielt preget av store sosio\u00f8konomiske forskjeller, mange kommunale boliger og en h\u00f8y andel innvandrere. I unders\u00f8kelser gjort i 2019 har 28% av alle beboende p\u00e5 Slettebakken innvandrerbakgrunn og if\u00f8lge Regjeringen (2019) har hele 49,5% mellom 0-17\u00e5r innvandrerbakgrunn. Dette er mer enn ti til 30 prosent over gjennomsnittet. I f\u00f8lge Bergen Kommunes siste levek\u00e5rsunders\u00f8kelse fra 2019, oppgir over 30% p\u00e5 Slettebakken at de sliter med \u00e5 bygge sosialt nettverk. Mangel p\u00e5 sosialt nettverk sliter p\u00e5 helsen b\u00e5de psykisk og fysisk. Dette er den siste levek\u00e5rsunders\u00f8kelsen fra Bergen kommune. Vi antar at forholdene n\u00e5 er verre enn f\u00f8r pandemien. I de senere \u00e5rene har det v\u00e6rt en jevn vekst av flerkulturelle grupper i Bergen. I f\u00f8lge Bergen kommune \u00f8kte innvandrerbefolkningen med 57 prosent fra 2005 til 2011, og i 2012 var det registrert over 32.000 personer med innvandrerbakgrunn i byen. Tall fra 2015 viser en \u00f8kning fra 44% til 65% andel husstander med innvandrerbakgrunn p\u00e5 Slettebakken . Det ventes ytterligere en dobling av antallet innvandrere fra 2012 til 2030. Et flertall av de ikke-vestlige innvandrerne bor i bydelene \u00c5rstad, Laksev\u00e5g og Bergenhus. Om lag en tredjedel av innvandrerbefolkningen er barn og unge under 18 \u00e5r. Ut fra evalueringsrapport utf\u00f8rt for Rapporter fra Etat for Boligforvaltning tilsier at hele 83% av barn og ungdom p\u00e5 Slettebakken som bor i kommunale boliger p\u00e5 Slettebakken har innvandrerbakgrunn (tall fra 2015). Mange innvandrerbarn har f\u00e5 norske venner og mangler derfor nettverk og sosial forankring. Svak tilknytning til n\u00e6rmilj\u00f8et kan gj\u00f8re unge sosialt utsatt. Enkelte bydeler i Bergen har n\u00e5 en s\u00e5 sterk konsentrasjon av innvandrerbefolkning at det g\u00e5r p\u00e5 bekostning av kontakten med norske barn (BT-magasinet 10. mai 2014). Levek\u00e5rsunders\u00f8kelsen i Bergen kommune fra 2019 viser at Sletten kommer d\u00e5rlig ut i forhold til helse og levek\u00e5r. Med h\u00f8y andel barnevernstilfeller, sosialhjelpstilfeller, uf\u00f8retrygdede og arbeidsledighet sammen med en lav medianinntekt har det resultert i at Slettebakken er rangert blant de laveste. Rapporten viser ogs\u00e5 at Sletten har nest h\u00f8yest andel ungdomskriminalitet. Dessuten tyder forskning p\u00e5 at s\u00e6rlig unge ikke-vestlige innvandrere deltar i organiserte idrettsaktiviteter i mye mindre grad enn etnisk Utskriftsdato: 11.11.2024 Skjemaid: 481709918 Side 5 av 8 norske unge. Det er viktig at aktivitetstilbud for unge med innvandrerbakgrunn legges til rette p\u00e5 en slik m\u00e5te at det blir enkelt for dem \u00e5 delta. I en artikkel publisert i Bergens Tidende 6. desember 2019 vises det til at tallene fra 2011 omkring barnefattigdom, s\u00e6rlig i omr\u00e5det Slettebakken, er doblet. Over 20% av barn og unge som vokser opp p\u00e5 Slettebakken vokser opp i barnefattigdom, noe som ligger langt over gjennomsnittet i Bergen. Dette f\u00f8rer blant annet med seg et \u00f8kt \u00f8konomisk stressniv\u00e5 i familien. Barn og unge opplever \u00e5 ikke kunne delta p\u00e5 fritidsaktiviteter og kulturelle arrangementer. - \u00abDet kan igjen f\u00f8re til en opplevelse av at de er annerledes. Noen skammer seg over boforholdene og at de har mindre, og det kan gj\u00f8re at de ikke vil invitere andre unger med hjem. Dette kan f\u00f8re til at de trekker seg tilbake fra sosiale relasjoner\u00bb if\u00f8lge Tormod B\u00f8e, forsker ved Universitetet i Bergen. - De rike blir rikere, og de fattige sliter stadig mer. Dette er noe som p\u00e5virker barn, dessverre i \u00f8kende grad. (Dagbladet, 8. august 2023, side 30 og 31) N\u00e5r det gjelder jentene, som dette prosjektet er s\u00e6rlig innrettet for, s\u00e5 tyder forskning p\u00e5 at kulturelle og sosiale faktorer knyttet til den enkeltes bakgrunn kan begrense deres deltakelse. Blant enkelte grupper praktiseres det kj\u00f8nnsdeling n\u00e5r det gjelder fritidsaktiviteter. Etableringen av egne lavterskeltilbud for innvandrerjenter, som Way Forwards jentegruppe, kan motvirke passivitet og gi jentene en mer aktiv fritid. I en bydel med h\u00f8y konsentrasjon av unge med innvandrerbakgrunn er leksehjelpen sv\u00e6rt viktig. Mange foreldre lar ikke barna sine delta p\u00e5 fritidsaktiviteter og i idrett f\u00f8r leksene er ferdige. Samtidig sliter foreldre spr\u00e5klig og har ofte lav eller ingen utdannelse fra hjemlandet og kan derfor ikke hjelpe sine barn med leksene. Dette resulterer i at mange barn og unge ikke er aktiv p\u00e5 fritiden. Ved \u00e5 sette opp en leksehjelp tidlig i uken, kan vi bryte denne onde sirkelen og f\u00e5 flere barn og unge inn i fritidstilbud og idrett. \u00d8kt deltakelse blant innvandrerungdom i organiserte aktiviteter og idrett er fordelaktig for alle. For barn og ungdom gir det kunnskap, opplevelser, nettverk, venner, tilh\u00f8righet og mening. For organisasjonene gir det potensial for rekruttering og fornyelse. For samfunnet gir det arenaer for felles positive opplevelser som er n\u00f8kkelen til videre rekruttering. Mange slutter ogs\u00e5 i organisert idrett n\u00e5r de er rundt 16 \u00e5r og begynner p\u00e5 videreg\u00e5ende. Dette er ofte grunnet et for h\u00f8yt niv\u00e5 i klubber for mange, noe som ofte resulterer i utenforskap og en lite aktiv fritid. Unge som slutter med fritidsaktiviteter faller lettere utenfor enn andre og opplever lettere utenforskap og ensomhet. Way Forward vil sette opp et lavterskeltilbud av fritidsaktiviteter for dem som \u00f8nsker det. Ved \u00e5 tilby fritidsaktiviteter, kan man forebygge isolasjon, ensomhet og eksperimentering med narkotiske stoffer. Hele 42,4% av elever fra Slettebakken fullf\u00f8rer ikke videreg\u00e5ende. Noe som igjen kan forbindes til sosiale utfordringer, utenforskap, mangel p\u00e5 inkluderende aktivitetstilbud, d\u00e5rlig \u00f8konomi og d\u00e5rlig psykisk helse. \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utskriftsdato: 11.11.2024 Skjemaid: 481709918 Side 6 av 8 Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Budsjett FINANSIERING 2025 2026 2027 Total St\u00f8tte fra Bufdir 940 500 940 500 940 500 2 821 500 Egenfinansiering 49 500 49 500 49 500 148 500 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 990 000 990 000 990 000 2 970 000 UTGIFTER 2025 2026 2027 Total L\u00f8nn til ansatte 650 000 650 000 650 000 1 950 000 Husleie/str\u00f8m/renhold 0 0 0 0 Utgifter til inngangsbilletter/deltakelse 100 000 100 000 100 000 300 000 Reise/transport og opphold 40 000 40 000 40 000 120 000 Innkj\u00f8p av utstyr 50 000 50 000 50 000 150 000 Andre kostnader (spesifiser under) 150 000 150 000 150 000 450 000 Delsum 990 000 990 000 990 000 2 970 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Egenfinansiering (5%) blir finansiert via andre tilskudd og lokaler fra EBF. Spesifiser eventuelle andre kostnader. Andre kostnader best\u00e5r av mat til aktivitetene ettersom vi skal servere et varmt m\u00e5ltid p\u00e5 hver aktivitet utenom p\u00e5 sykkelverkstedet gjennom hele prosjektet. Regnskap- og revisjonskostnader g\u00e5r ogs\u00e5 under denne posten. Mat: 100 000 kr \u00e5rlig Regnskap: 30 000 kr \u00e5rlig Revisjon: 20 000 kr \u00e5rlig Utskriftsdato: 11.11.2024 Skjemaid: 481709918 Side 7 av 8 Oppsummering og bekreftelser Kort oppsummering av prosjektet. Prosjektet best\u00e5r av ukentlige aktiviteter og aktivitetsdager i h\u00f8st-, jule-, vinter- og sommerferien i Way Forwards aktivitetshus Femmeren i Bergen. De faste aktivitetene er sykkelverksted, leksehjelp, silketrykk, jentegruppe og fredagsklubb. I ferien arrangeres det aktiviteter og utflukter. Prosjektet har som m\u00e5lsetning \u00e5 skape inkluderende m\u00f8teplasser for barn og unge mellom 6-19 \u00e5r. Utenforskap, lav motivasjon og d\u00e5rlig helse skal bekjempes. Alle aktiviteter skal v\u00e6re gratis for deltakerne. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 8 av 8 "
}