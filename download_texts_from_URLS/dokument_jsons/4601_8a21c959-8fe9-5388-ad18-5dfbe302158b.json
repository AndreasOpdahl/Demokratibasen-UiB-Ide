{
  "dokument_id": "8a21c959-8fe9-5388-ad18-5dfbe302158b",
  "doc_type": "case_attachment",
  "kommune": 4601,
  "tittel": "Fagnotat av 06.11.2024: Det Hanseatiske Museum - Utstillingsprosjektet (K0241). Gjennomf\u00f8ringsvedtak  ",
  "url": "https://bergen.kommune.no/politikere-utvalg/api/fil/bk360/11390330/Fagnotat-av-06-11-2024-Det-Hanseatiske-Museum-Utstillingsprosjektet-K0241-Gjennomforingsvedtak-",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2022/50802-1 Saksbehandler: Gerd Hole Fra Dato: 20. november 2024 Etat for utbygging Fagnotat av 06.11.2024: Det Hanseatiske Museum - Utstillingsprosjektet (K0241). Gjennomf\u00f8ringsvedtak Hva saken gjelder: Byr\u00e5dsavdeling for n\u00e6ring, kultur og idrett (BNKI) har bedt Etat for utbygging (EFU) om \u00e5 gjennomf\u00f8re og levere en komplett utstilling i Det Hanseatiske Museum/Finneg\u00e5rden. I bystyresak 255/21, behandlet 22. september 2021, ble det vedtatt \u201cPlan for museer og frivillig kulturvern 2022-2031\". Planen legger opp til at de profesjonelle museene skal vektlegge utvikling av tydelige tematiske spydspisser, og det foresl\u00e5s \u00f8kte driftsbevilgninger til form\u00e5let. Dette skal skje b\u00e5de for \u00e5 tydeliggj\u00f8re det enkelte museums samfunnsoppdrag, men ogs\u00e5 for \u00e5 bli tydeligere overfor omgivelsene. Museene er kunnskapsinstitusjoner innen sitt felt. Utvelgelse og ekstra pleie av de viktigste temaene i hvert av museene skal tydeliggj\u00f8res. Prosjektet krever tett samarbeid og koordinering med bevaringsprosjektet for \u00e5 best mulig tilrettelegge bygget for utstillingsprosjektet. Denne saken gjelder endelig vedtak om gjennomf\u00f8ring av prosjektet. Fagetatens vurdering: Bakgrunn Prosjektet omfatter prosjektering, design, produksjon og installering av en komplett utstilling om Hanseatenes betydning og virke i Bergen, og deres p\u00e5virkning p\u00e5 b\u00e5de Norge og Europa. Finneg\u00e5rden ble bygget opp etter brannen i 1702 og ble fra tidlig p\u00e5 1800-tallet vist frem ved kongelige bes\u00f8k som en autentisk hanseatisk handelsstue. Det Hanseatiske Museum i Bergen ble etablert i 1872 og er et gammelt museum i nasjonal sammenheng. Frem til stengning i 2018 var museet interi\u00f8r- og gjenstandbasert. Gjenstandene som var utstilt bestod stort sett av elementer som Koren Wiberg og hans far, kj\u00f8pmann Olsen, hadde samlet inn fra Bryggen. I 1979 ble Bryggen, inkludert Finneg\u00e5rden med Det Hanseatiske Museum, innskrevet p\u00e5 Unescos verdensarvliste, med vekt p\u00e5 den hanseatiske historien. Da museet stengte i 2018 var det lite fokus p\u00e5 Finneg\u00e5rdens t\u00e5leevne og den 300 \u00e5r lange historien som Finneg\u00e5rden formidler. Dagens publikum har ogs\u00e5 vesentlig st\u00f8rre forventninger til et museum, med blant annet st\u00f8rre informasjons- og kunnskapsbehov og opplevelser. Gjennom det internasjonale museumssamarbeid (ICOM), er det satt en del krav til et moderne museum, blant annet til formidling av historien, forvaltning av gjenstander, forskning og mulighet for foredrag og seminarer. Det Hanseatiske Museum har mer utstillingsareal etter at kontorer og lager er flyttet ut, og opplevelser og formidling til publikum blir dermed styrket. Det Hanseatiske Museum er organisert under Stiftelsen Museum Vest, og har i alle \u00e5r v\u00e6rt en viktig \u00f8konomisk pilar med mange bes\u00f8kende. Siste drifts\u00e5r f\u00f8r stengning var det sammen med Sch\u00f8tstuene mer enn 100.000 bes\u00f8kende. Billettinntekter og salg i museumsbutikken utgj\u00f8r dermed en viktig del av museets driftsgrunnlag. Det bemerkes ogs\u00e5 at det er stor internasjonal interesse for museet. Med utgangspunkt i museets visjonsdokument fra januar 2022 har museumsprosjektet sammen med valgt utstillingsleverand\u00f8r utformet et konsept for en komplett utstilling som ivaretar ICOM-krav, samt museets og publikums forventninger og krav til en moderne utstilling. Konseptet er fremlagt for styringsgruppen og antikvariske myndigheter p\u00e5 et presentasjonsm\u00f8te 15. august 2024. Konseptet ivaretar alle rom samt en total opplevelse n\u00e5r publikum ledes gjennom rommene i de 3 gamle bygningene. Konsept er godkjent av \u2022 Prosjektstyre (Bestiller, Forvalter, Museum Vest og prosjekteier) \u2022 Antikvariske myndigheter (Fylkesantikvar, Byantikvar og Unesco koordinator) \u2022 Styringsgruppe Byr\u00e5dsavdeling for n\u00e6ring, kultur og idrett (BKNI) og Byr\u00e5dsavdeling for finans (BFIN) Prosjektbeskrivelse I Visjonsdokumentet er det lagt opp til en \u00abEnest\u00e5ende internasjonal formidler av Bergens handelshistorie og hanseatisk handelskultur som grunnlag for verdensarvstedet Bryggen\u00bb. I arbeidet med konsept har det v\u00e6rt lagt vekt p\u00e5 kravene fra ICOM og et sterkt \u00f8nske om \u00e5 skape en moderne, inspirerende og inkluderende utstilling, hvor publikum b\u00e5de l\u00e6rer og blir nysgjerrige p\u00e5 mer viten. Tidligere utstilling i Det Hanseatiske Museum har v\u00e6rt statisk og objektbasert. Publikums krav i dag er basert p\u00e5 blant annet opplevelse, kunnskap, innlevelse og underholdning. Konseptet legger opp til en reise gjennom tid, fra vikingenes handelsruter som ble \u00abovertatt\u00bb av Hanseatene, over Hanseatenes herred\u00f8mme p\u00e5 Bryggen, det Tyske Kontor og videre til dagens handelsruter og rutiner. Utstillingen legger opp til at publikum vandrer gjennom Finneg\u00e5rden. Det er lagt inn en god kombinasjon av informasjon og \u00abpauser\u00bb. Det vil bli lagt inn korte \u00ablydbilder\u00bb rundt i museet. Disse vil skape en stemning og en opplevelse av at huset fortsatt lever. Publikums m\u00f8te med museet begynner i den gamle sj\u00f8boden mot V\u00e5gen hvor det etableres et \u00abanslag\u00bb. Her vil vi, med moderne teknologi, ta publikum med p\u00e5 en reise tilbake i tid og via animerte filmklipp \u00ab\u00e5pne\u00bb opp de gamle laftede veggene mot V\u00e5gen og vise dagliglivet p\u00e5 Bryggen. Et viktig moment i den nye utstillingen og hele bevaringsprosjektet, er tilbygget mot Bryggen 3, hvor det etableres brannmur, r\u00f8mningstrapp og adkomst til alle etasjer. Veggen vil i utstillingssammenheng v\u00e6re en viktig formidler og samtidig ha en pausefunksjon hvor publikum har anledning til \u00e5 samle tankene p\u00e5 vei til neste rom/opplevelse. Veggen, \u00abGlimt\u00bb, vil skape varierende visuelle opplevelser, som for eksempel \u00e5 illudere en bybrann, en seilskute som kommer inn p\u00e5 V\u00e5gen, byliv og andre visualiseringer som vil passe naturlig inn i historiefortellingen. Gjennom hele utstillingen vil sanseopplevelsene bli supplert med lydbilder, noe som vil v\u00e6re med p\u00e5 \u00e5 skape en stemning og forst\u00e5else av bygningene og utstillingen. R\u00f8mningstrapp og ny vegg mot Bryggen 3 I \u00abSj\u00f8stuen\u00bb, finner vi de historiske rom i 2. og 3. etasje. Tidligere bes\u00f8kende i museet husker her blant annet Kj\u00f8pmansstuen med \u00abKanselliet\u00bb og Drengekleven med de 4 sm\u00e5 k\u00f8yesengene. Disse rommene er viktige for publikums opplevelse av livet i bygget p\u00e5 slutten av 1700-tallet. Her vil vi tilstrebe en autentisk opplevelse med korrekt m\u00f8blering og bruk av originale gjenstander. Det vil brukes skjult belysning som kun fremhever detaljer, slik at opplevelsen av \u00abm\u00f8rke rom\u00bb beholdes. Innover i de eldste bygningene vil rommene bli brukt mer aktivt med utdypning av det som publikum har sett i de historiske rommene og utdypende informasjon om Hanseatenes virke, handelsruter, p\u00e5virkning innad i Norge og ut i verden. Publikum vil f\u00f8res ut i \u00abTasken\u00bb, tilbygget mot Kj\u00f8ttbasaren i 3. etg. Her vil man finne Dialogrommet hvor det vil v\u00e6re mulighet for foredrag og gruppearbeid for skoleklasser. N\u00e5r dette rommet ikke er i bruk, vil det v\u00e6re tilgjengelig for publikum for avslapning eller fordypning. I 2. etg. i Tasken finner vi et moderne utstillingsrom for ambulerende (skiftende) utstillinger. Rom og innredning er tilpasset slik at man raskt kan sette opp nye utstillinger (typisk \u00e9n uke n\u00e5r utstillingsmateriell er forh\u00e5ndsprodusert). Eksempler p\u00e5 tema for ambulerende utstillinger kan v\u00e6re: \u2022 Kvinnene p\u00e5 Bryggen \u2022 Jektefarten langs norskekysten \u2022 T\u00f8rrfiskens betydning for datidens og n\u00e5tidens \u00f8konomi \u2022 Politiske konstellasjoner i Europa basert p\u00e5 handel Innerst i 2. etasje er det to bevarte rom, Koren Wibergs kontor og forkontor. Her vil vi fokusere p\u00e5 Johan W. Olsen og Koren Wibergs virke, hvordan tanken om et museum oppstod og hvordan veien frem til dagens museum har utviklet seg. Tilbake i 1. etg. har vi introduksjonsrommet (kan benyttes f\u00f8r eller etter bes\u00f8k p\u00e5 museet), her vil vi ha en kort introduksjon til hva publikum vil/har oppleve(d). F\u00f8r v\u00e5re gjester forlater oss, vil de ha mulighet for \u00e5 kj\u00f8pe minner/suvenirer i museumsbutikken. Interaktive opplevelser Dialogrom i Tasken Brukermedvirkning Gjennom hele prosessen har det Hanseatiske Museum v\u00e6rt representert gjennom prosjektledelsen som best\u00e5r av Etat for utbygging sin prosjektleder, leder Museum Vest) og utstillingsarkitekt Museum Vest) samt r\u00e5dgiver fra bestiller hos Byr\u00e5dsavdeling for n\u00e6ring, kultur og idrett. Klima og milj\u00f8 I design av utstillingen er det hensyntatt bruk av milj\u00f8vennlige og gjenbrukbare materialer. Utstillingselementer utformes modul\u00e6rt, slik at det enkelt kan bygges opp nye og andre utstillinger uten \u00e5 m\u00e5tte bytte ut allerede produsert materiell. Det er lagt vekt p\u00e5 bruk av tre og metall som enkelt kan resirkuleres. Ved innkj\u00f8p av IT og datautstyr vil det bli vektlagt produkter med forventet lang bruks- og levetid. Fremdrift Ny Hanseatisk Utstilling i Finneg\u00e5rden skal \u00e5pne 01.03.2027. Design og detaljeringsfase 15/1-2025 \u2013 1/5-2026 Produksjon og montering 1/9-2025 \u2013 1/9-2026 Igangkj\u00f8ring, test og tilpasning 1/10-2026 \u2013 15/1-2025 Oppl\u00e6ring av ansatte 1/12-2026 \u2013 20/2-2027 Overlevering til Bruker 1/3-2027 \u00d8konomi Budsjettstatus Prosjektet ble f\u00f8rst satt p\u00e5 investeringsprogrammet i 2021. Da var det ikke budsjettert midler til det komplette utstillingsprosjektet. I f\u00f8rste omgang ble det satt av 11 MNOK til prosjektutvikling, fordelt p\u00e5 perioden 2021-22. I innstilling 1 til handlings- og \u00f8konomiplan 2025-28 er det spilt inn en total investeringsramme p\u00e5 80,3 MNOK. Av disse er 11 MNOK avsatt tidligere \u00e5r (t.o.m. 2024), mens resterende 69,3 MNOK er budsjettert innenfor \u00f8konomiplanperioden 2025-28. Kalkyle og estimater for investeringsprosjektet Det er utarbeidet en kostnadskalkyle p\u00e5 basis av gjennomf\u00f8rt skisseprosjekt. Kalkylen er basert p\u00e5 forpliktende tilbud fra leverand\u00f8r, samt anslag p\u00e5 kommunens interne kostnader. Kostnadskalkylen gir en forventet prosjektkostnad (P50) p\u00e5 73,6 MNOK, og en anbefalt total investeringsramme (P85) p\u00e5 80,3 MNOK. Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det \u00e5 benytte bel\u00f8pet som betegnes som P85, dvs. at det er 85 % sannsynlighet for at prosjektets sluttkostnad vil havne innenfor rammen. Driftskonsekvenser Kalkulatoriske kostnader for investeringen er beregnet til 3,6 MNOK per \u00e5r ved angitt kostnadsramme. Ved \u00e5pning skal utstillingen i sin helhet overleveres til Museum Vest, som har det fulle driftsansvar p\u00e5 utstilling og installasjoner. Det er derfor ikke ventet fremtidige utgifter til forvaltning, drift og vedlikehold rettet mot utstillingen for Bergen Kommune sin del. Fagetatens anbefaling: 1. Prosjektet Det Hanseatiske museum - utstilling (BUD979 / K0241) med en anbefalt total investeringsramme p\u00e5 80,3 MNOK gjennomf\u00f8res. Styringsm\u00e5l fastsettes til 73,6 MNOK. 2. Foresl\u00e5tt investeringsramme p\u00e5 80,3 MNOK i handlings- og \u00f8konomiplan 2025-28 bevilges til prosjektet. Budsjettavsetning fremg\u00e5r av f\u00f8lgende tabell: Med hilsen Etat for utbygging Willy-Andre Gjesdal Johnny Berg Direkt\u00f8r Prosjekteier Dokumentet er godkjent elektronisk. Vedlegg: Kostnadsskjema F\u00f8lgeskjema til gjennomf\u00f8ringsvedtak "
}