{
  "dokument_id": "aaf54aa3-aa9a-5f3a-8e85-e0439051eed7",
  "doc_type": "case_attachment",
  "kommune": 5501,
  "tittel": "H\u00f8ringsuttalelse - forskrift om skolefritidsordningen - Prestvannet SFO",
  "url": "https://innsyn.tromso.kommune.no/application/getMoteDokument?dokid=2001699408",
  "tekst": "From: \"Kristin Hansen Kj\u00f8rsvik\" Sent: Tue, 16 Apr 2024 11:11:59 +0200 To: \"Postmottak Troms\u00f8 kommune\" <postmottak@tromso.kommune.no> Subject: 24/06042- h\u00f8ringsuttalelse forskrift om skolefritidsordningen Categories: Gr\u00f8nn kategori Her kommer en h\u00f8ringsuttalelse fra Prestvannet SFO: V\u00e5re kommentarer skrives i r\u00f8dt. \u00a7 1 Hjemmel og virkeomr\u00e5de Skolefritidsordningen (SFO) i Troms\u00f8 kommune drives med hjemmel i lov 09.06.2023 nr. 30 om grunnskoleoppl\u00e6ringen og den videreg\u00e5ende oppl\u00e6ringen (oppl\u00e6ringsloven) \u00a7 4-5, og til enhver tid gjeldende forskrift. Herunder ligger ogs\u00e5 vedtatt kvalitetsplan for SFO i Troms\u00f8 kommune. Vi bemerker at her burde det heller st\u00e5 nasjonal rammeplan Forskriften gjelder for SFO-tilbud som eies og drives av Troms\u00f8 kommune. Forhold som er regulert i oppl\u00e6ringsloven med gjeldende forskrift, er ikke tatt med i vedtektene. Dette gjelder bl.a. elevenes skolemilj\u00f8 (oppl\u00e6ringsloven kapittel 12), krav om politiattest (oppl\u00e6ringsloven \u00a7 17-11) og regler om taushetsplikt (oppl\u00e6ringsloven \u00a7 22-4, jf. forvaltningsloven \u00a7 13 og \u00a7 13 a-f). \u00a7 4 Bemanning og ledelse Rektor er administrativ og faglig leder av skolefritidsordningen. SFO-leder har det daglige ansvaret for SFO og er en del av skolens lederteam. P\u00e5 skoler med f\u00e5 barn ivaretas rollen som SFO- leder av rektor. Dette blir for utydelig, her m\u00e5 det settes ett antall. Vi foresl\u00e5r f\u00e6rre enn 30 barn. SFO-leder skal ha pedagogisk utdanning. Dimensjonering av ledelsesressursen og oppbygging av bemanningsstrukturen i SFO gj\u00f8res lokalt p\u00e5 den enkelte skole. Vi \u00f8nsker at det skal v\u00e6re krav til pedagogisk personell i tillegg til SFO leder. 1 pedagog pr. 50 barn i tillegg til SFO leder. Dette punktet mener vi er s\u00e6rlig viktig med tanke p\u00e5 alle forskrifter og planer som skal ivaretas ogs\u00e5 innenfor SFOs rammer. At forskriften er vag kan kun f\u00f8re til en utvanning av pedagogtilbudet i SFO. Bemanningsnormen tar utgangspunkt i 100 % plasser og er gjennomsnittlig 18 barn pr voksen. Vi mener det M\u00c5 st\u00e5 18 barn pr. voksne, uavhengig av plasst\u00f8rrelse. Barn med s\u00e6rskilt elevtildeling i skolen har ogs\u00e5 dette p\u00e5 SFO. Det b\u00f8r ligge en styrkningspott p\u00e5 barn med ulike utfordringer (i tillegg til de med s\u00e6rskilt elevtildeling), da styrkning av disse tas direkte fra andre foreldres foreldrebetaling, for \u00e5 sikre ett likeverdig og inkluderende SFO tilbud. Saker som ang\u00e5r SFO skal behandles i skolens skolemilj\u00f8utvalg og samarbeidsutvalg. Skolens foreldreutvalg (FAU) fungerer ogs\u00e5 som foreldrer\u00e5d for SFO. \u00a7 7 Opptaksperiode og oppsigelse av plass For elever som starter i 1.klasse er s\u00f8knadsfristen p\u00e5 SFO 1. desember. Tildeling av SFO plass er betinget av at s\u00f8keren ikke har en uoppgjort foreldrebetaling til SFO. Det er mulig \u00e5 s\u00f8ke og f\u00e5 plass etter fristen. SFO skal innen 1.februar sende et tilbudsbrev til foresatte. Startdato for nye elever p\u00e5 1.trinn er f\u00f8rste \u00e5pningsdag for SFO etter 31. juli. Plassen kan bare endres f\u00f8r den f\u00f8rste i hver m\u00e5ned og inntil to ganger per skole\u00e5r. Endringen vil v\u00e6re gjeldende fra den f\u00f8rste i m\u00e5neden etter. Oppsigelsestiden for en SFO plass er en m\u00e5ned, og plassen kan ikke sies opp eller endres mellom 1.april-1.juli. \u00d8nsker her at det st\u00e5r reduseres, da plassen fortsatt kan endres til full plass. Fristen for oppsigelse og endring av plass er en m\u00e5ned regnet fra den 1. i p\u00e5f\u00f8lgende m\u00e5ned. Det kreves betaling ut v\u00e5rhalv\u00e5ret for barn som slutter etter 1. mai Dette skaper forvirring, da de ikke kan slutte i dette tidsrommet. \u00a7 8 Finansiering og foreldrebetaling SFO-tilbudet i skolene finansieres hovedsakelig gjennom foreldrebetaling. For elever p\u00e5 1.og 2. trinn er det 12 timer gratis SFO, dette tilsvarer 50 % plass. Det gis s\u00f8skenmoderasjon for familier med barn i barnehage og p\u00e5 SFO. De gjeldende betalingssatser for SFO, moderasjonsordninger og gebyrer ved for sen henting av barn p\u00e5 SFO fastsettes \u00e5rlig av kommunestyret i forbindelse med behandling av \u00f8konomiplan. Oppdaterte satser legges ut p\u00e5 Troms\u00f8 kommunes hjemmesider. Juli m\u00e5ned er unntatt betaling ettersom SFO er stengt. Foresatte st\u00e5r ansvarlig for at barna blir hentet i henhold til \u00e5pningstiden og etter gjeldende avtale dersom barnet har deltidsplass. Foresatte som henter barnet etter gjeldende \u00e5pningstid og avtale, m\u00e5 betale et fastsatt gebyr for hvert p\u00e5begynt kvarter. SFO- plassen skal betales hver m\u00e5ned p\u00e5 egen tilsendt faktura. Dersom faktura ikke er mottatt innen 1 - en - m\u00e5ned etter at barnet har begynt i SFO, m\u00e5 det gis melding om dette til skolen. B\u00f8r gi beskjed til Innfordring i Troms\u00f8 kommune, da den enkelte SFO ikke fakturerer Ved for sen innbetaling beregnes forsinkelsesrente fra forfallsdato. I tillegg beregnes purregebyr. Ved manglende betaling vil SFO- plassen bli sagt opp. N\u00e5r SFO er stengt p\u00e5 grunn av uforutsette hendelser som bemanningsutfordringer, str\u00f8mbrudd, vannbrudd eller andre uforutsette hendelser, gir dette fritak for betaling. Betalingsfritak gjelder hvis SFO m\u00e5 stenge mer enn \u00e9n dag med virkning fra f\u00f8rste hele dag. F\u00f8rste ledd antyder at man f\u00e5r betalingsfritak for alt, mens siste del gir retning om at det kun er for hele dager. Dette er utydelig \u00e5 b\u00f8r rettes opp. \u00a710 \u00c5pningstid og oppholdstid SFO er \u00e5pent fra kl. 0715 \u2013 1645. I romjulen er \u00e5pningstiden kl. 0830 - 1430 og N\u00e5r \u00e5pningstiden er 6 timer m\u00e5 vi her ha dobbelt s\u00e5 mange p\u00e5 jobb, da ingen skal jobbe mer enn 5 timer. Vi \u00f8nsker \u00e5pningstid p\u00e5 5 timer fra 09.00-14.00. Romjulsdagene er det f\u00e5 barn som benytter seg av, derfor blir det en dyr dag personalmessig. onsdag i p\u00e5skeuka er \u00e5pningstiden kl. 0730 - 1230. Skal det v\u00e6re 07.30 eller 07.15? Ved \u00e5pningstid til 12.30 m\u00e5 det v\u00e6re to vaktlag p\u00e5 jobb, da ingen skal jobbe mer enn 4 timer. Fra 12.00-12.30 m\u00e5 det utbetales 133% overtid til min. 2 ansatte som st\u00e5r igjen til stenging. Dette er en veldig dyr dag som f\u00e5 barn benytter seg av. SFO er \u00e5pent p\u00e5 skolefridager med unntak av: \u2022 fem fagdager i l\u00f8pet av \u00e5ret \u2022 fire uker i juli m\u00e5ned \u2022 julaften og nytt\u00e5rsaften P\u00e5 SFO gis det tilbud om 100 % plass og 50 % plass. I distriktskolene tilbys det ogs\u00e5 30 % plass. Ved heldags\u00e5pen SFO har en 100 % plass et SFO tilbud i hele \u00e5pningstiden pr dag, en 50 % plass har et SFO tilbud i 50 % av \u00e5pningstiden pr. dag, mens en 30 % plass et SFO tilbud i 30 % av \u00e5pningstiden pr. dag. En deltidsplass p\u00e5 SFO skal i utgangspunktet brukes f\u00f8r- og etter skoletid. Vi mener at forskriften b\u00f8r si at plassen SKAL brukes f\u00f8r og etter skoletid. Det er rart at to naboskoler kan praktisere ulikt, og det gir en ulikhet i SFO tilbudet i kommunen Den enkelte skole kan likevel selv avgj\u00f8re hvordan deltidsplassen skal brukes for \u00e5 sikre en forsvarlig organisering av SFO. Denne setningen b\u00f8r bort, da plassen ikke skal ha noe \u00e5 si for hvordan vi sikrer en forsvarlig drift av tilbudet. Avtale om bruk av deltidsplass gj\u00f8res skriftlig. Avtalen skal utarbeides for et SFO- \u00e5r og skal endres dersom det skjer en varig endring i bruk av SFO- plassen. P\u00e5 skolefridager skal det gj\u00f8res en egen avtale med SFO om hvordan plassen skal disponeres. Avtale om bruk av deltidsplass p\u00e5 heldags\u00e5pne dager gj\u00f8res skriftlig. Avtalen skal utarbeides for et SFO- \u00e5r og skal endres dersom det skjer en varig endring i bruk av SFO- plassen. Med vennlig hilsen Kristin Hansen Kj\u00f8rsvik SFO-Leder Prestvannet skole Telefon: 46813977 | 46863492 kristin.hansen.kjorsvik@tromso.kommune.no All e-post til Troms\u00f8 kommune behandles i samsvar med offentlighetsloven, hvilket medf\u00f8rer at innholdet kan bli offentliggjort. "
}