{
  "dokument_id": "219e0e5c-d66a-5c87-ba64-6c93592ee547",
  "doc_type": "case_attachment",
  "kommune": 5501,
  "tittel": "KUs uttalelse - Troms\u00f8bolig KF",
  "url": "https://innsyn.tromso.kommune.no/application/getMoteDokument?dokid=2001749428",
  "tekst": " KONTROLLUTVALGET Til Kommunestyret i Troms\u00f8 kommune KONTROLLUTVALGETS UTTALELSE OM TROMS\u00d8BOLIG KFs \u00c5RSREGNSKAP OG \u00c5RSBERETNING FOR 2023 Kontrollutvalget har i m\u00f8te 30.5.2024 behandlet Troms\u00f8bolig KFs \u00e5rsregnskap og \u00e5rsberetning for 2023. Grunnlaget for behandlingen har v\u00e6rt \u00e5rsregnskapet til Troms\u00f8bolig KF, styrets \u00e5rsberetning og revisjonsberetningene. I tillegg har revisor supplert kontrollutvalget med muntlig informasjon om aktuelle problemstillinger. Revisor avla forel\u00f8pig revisjonsberetning 15.04.2023, som f\u00f8lge av at \u00e5rsregnskapet var forsinket og ikke avlagt og revisjonen kunne derfor ikke ferdigstille revisjonsarbeidet. Endelig revisjonsberetning ble avlagt 17.04.2023. Regnskapsavleggelsen har ikke skjedd iht. gjeldende frister. Kontrollutvalget har merket seg at \u00e5rsregnskapet til Troms\u00f8bolig KF for 2023 er gjort opp med et negativt netto driftsresultat p\u00e5 kr. 33 372 724. Driftsregnskapet ble avsluttet med et merforbruk p\u00e5 13 372 724 kroner. Driftsregnskapet for 2023 viste et budsjettavvik (merforbruk f\u00f8r strykning) p\u00e5 29 732 724 kroner. For \u00e5 redusere s\u00e5 mye som mulig av merforbruket i henhold til det kommunale regelverket, ble det f\u00f8rst brukt 16 360 000 kroner av disposisjonsfond. Etter dette stod det fremdeles igjen 13 372 724 kroner fremf\u00f8rt til inndekning i senere \u00e5r. Saldo p\u00e5 disposisjonsfond er dermed p\u00e5 0 kroner ved \u00e5rsslutt. Investeringsregnskapet for 2023 ble avsluttet med et udekket bel\u00f8p p\u00e5 kr. 636 998 som er fremf\u00f8rt til inndekning i senere \u00e5r. Foretakets \u00f8konomiske resultat, tallst\u00f8rrelser og regnskapsposter er kommentert n\u00e6rmere i \u00e5rsberetningen. Kontrollutvalget har ogs\u00e5 merket seg at \u00e5rsregnskapet og \u00e5rsberetningen er avlagt uten vesentlige feil, og at revisjonsberetningen er uten merknader. Gjennom rapporteringer fra revisor har ikke kontrollutvalget blitt gjort oppmerksom p\u00e5 forhold som skal tilsi at revisjonen ikke har blitt utf\u00f8rt p\u00e5 en betryggende m\u00e5te. Kontrollutvalget anbefaler at kommunestyret godkjenner Troms\u00f8bolig KFs \u00e5rsregnskap og \u00e5rsberetning for 2023. 2 Troms\u00f8, den 30.mai 2024 Line Fusdahl leder av kontrollutvalget Gjenpart: Formannskapet Styret i Troms\u00f8 Havn KF "
}