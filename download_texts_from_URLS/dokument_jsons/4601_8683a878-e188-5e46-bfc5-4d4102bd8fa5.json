{
  "dokument_id": "8683a878-e188-5e46-bfc5-4d4102bd8fa5",
  "doc_type": "case_attachment",
  "kommune": 4601,
  "tittel": "Fagnotat datert 22.09.2023",
  "url": "https://bergen.kommune.no/politikere-utvalg/api/fil/bk360/9085346/Fagnotat-datert-22-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15655-4 (Arbeidssted) Saksbehandler: Yngve L\u00f8tvedt Dato: 22.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 48 bnr 308. Fana, Sm\u00f8r\u00e5svegen. Avslag, nye bygg - boligform\u00e5l Klager er tiltakshaver SN Byggservice AS. Klagen er datert 06.09.2023. Hvem klager? Utfyllende klage er mottatt 18.09.2023. Det er i saken s\u00f8kt om tillatelse til oppf\u00f8ring av 3 eneboliger, kj\u00f8revei, Tiltaket vesentlige terrenginngrep og murer. Det er ikke s\u00f8kt om dispensasjon fra plankrav. Avslag datert 16.08.22 jf. Pbl \u00a7 29-2 om visuelle kvaliteter og KPA 2018 Vedtaket \u00a7 3 om plankrav. KPA2018 viser eiendommen som \u00f8vrig byggesone. Eiendommen er Planstatus ikke regulert. Klager anf\u00f8rer at krav til visuelle kvaliteter er oppfylt. Klagegrunner Behov for ytterligere Det m\u00e5 s\u00f8kes om dispensasjon fra plankrav og tas stilling til den. saksbehandling ved eventuell omgj\u00f8ring Anbefalt vedtak Avslagsvedtak datert 16.08.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken gjelder oppf\u00f8ring av 3 eneboliger, kj\u00f8revei, vesentlige terrenginngrep og murer. Bolig 1; Gnr 48 bnr 306. Totalt areal 221,4 m2 BRA. Grad av utnytting 41 % Bolig 2; Gnr 48 bnr 307. Totalt areal 221,4 m2 BRA. Grad av utnytting 34,6 % Bolig 3; Gnr 48 bnr 308. Totalt areal 213 m2 BRA. Grad av utnytting 35,2 % Byggene er behandlet samlet i en sak, men er registrert p\u00e5 forskjellige g\u00e5rds- og bruksnummer. 1.2. Opplysninger av vesentlig betydning for behandling av klagen Ansvarlig s\u00f8ker opplyser at tiltaket er nabovarslet i samsvar med kravene i pbl \u00a7 21-3. Det er mottatt merknad fra gnr 48 bnr 66. Merknaden g\u00e5r som f\u00f8lger: \u00abBegrensningslinje (bl\u00e5 stiplet linje p\u00e5 situasjonskartet) fra nabogrense (min grense) skal v\u00e6re minimum 4.0 meter, ikke 3.0 meter som vist i mottatt situasjonsplan, Det relativt er liten forskjell i m\u00f8neh\u00f8yde mellom mitt hus og de planlagte husene, noe jeg mener vil f\u00f8re til at husene vil virke h\u00f8ye og dominerende i forhold til mitt hus, og jeg hadde sett at h\u00f8yden p\u00e5 husene ble senket\u00bb. S\u00f8kers tilsvar; \u00abNabo anf\u00f8rer at linje som angir byggegrense i situasjonsplan viser tre meter i stedet for fire. Dette stemmer og endret i vedlagt situasjonsplan (D1). Tiltaket overholder byggegrense mot nabotomt. Videre anf\u00f8rer nabo at det er relativt liten forskjell i m\u00f8neh\u00f8yde mellom deres hus og de planlagte husene, som vil f\u00f8re til at de virker h\u00f8ye og dominerende. Vedlagte tegninger for hus 3 viser tydelig at m\u00f8neh\u00f8yde p\u00e5 oms\u00f8kte hus er i underkant av tre meter lavere enn m\u00f8neh\u00f8yden til nabo. Vi anser ikke dette som for h\u00f8yt eller dominerende i forhold til andre omkringliggende bygg. Vi ber derfor om at merknaden ikke tas til f\u00f8lge\u00bb. Bergen Vann har gitt forh\u00e5ndsuttalelse datert 14.12.2022 med saksnr 2022/194408. Tiltaket vil bli innvilget p\u00e5 vilk\u00e5r. Bymilj\u00f8etaten har i vedtak datert 26.01.2021 godkjent utvidet bruk av avkj\u00f8rsel til eiendommen. Saksnummer KLAGE-2023/15655 Side 2 av 6 Bymilj\u00f8etaten ved Natur og forvaltningsseksjonen har gitt uttalelse datert 11.08.2023 og vurderer at tiltaket vil f\u00e5 store negative konsekvenser for landskapet, byfjellsgrensen og hensynssone for naturmangfold. Bymilj\u00f8etaten frar\u00e5r derfor tiltaket. Tiltaket ligger i et omr\u00e5de med en terrenghelning som gj\u00f8r at omr\u00e5det kan v\u00e6re skredutsatt. Ansvarlig s\u00f8ker har fremlagt skredfarevurdering fra Sunnfjord Geo Center datert 23.03.2021 der det f\u00f8lger at; \u00ab..Skredfarevurderingen viser at steinsprang er eneste aktuelle skredprosess i p\u00e5virkningsomr\u00e5det, og at samlet sannsynlighet for steinsprang i kartlagt omr\u00e5de er st\u00f8rre enn 1/1000 per \u00e5r. Eksisterende bolighus og de planlagte boligene er utenfor faresone med \u00e5rlig sannsynlighet st\u00f8rre enn 1/1000, og oppfyller derfor kravene til sikkerhetsklasse S2 i byggteknisk forskrift (TEK17), som gjelder for nye bolighus. Alle konklusjoner som blir trukket i denne leveransen forutsetter at menneskelige inngrep i omr\u00e5det vil kunne endre de geologiske og hydrologiske forholdene, og dermed ogs\u00e5 skredfaren\u00bb. Tiltaket vurderes til \u00e5 kreve klimagassregnskap jf. KPA2018 \u00a7\u00a7 18.3 og 18.4. 2. Om klagen Det anf\u00f8res at krav til visuelle kvaliteter er ivaretatt. Husene et tilpasset omr\u00e5det og terrenget. Det er i dag store sletter med plenvekst i omr\u00e5det. Med naturstein, gress og singel vil tiltaket flyte inn i naturomr\u00e5det. Husene er sm\u00e5 med tradisjonelt design som passer sammen med bebyggelsen som allerede er i omr\u00e5det. Husene er sakset over 2 etasjer med uteomr\u00e5det for \u00e5 passe inn i terrenget. De er veldig godt egnet for barnefamilier, da det er flere barn i omr\u00e5det. Husene er senket ned i terrenget for \u00e5 gj\u00f8re minst mulig terreng inngrep og ikke ta vesentlig utsikt eller sol fra noen hus i omr\u00e5det. Dette skaper en helhetskarakter av husene og gode visuelle kvaliteter som oppleves vakkert og godt tilpasset omgivelsene. Husene er tegnet med saltak og enkel utforming for \u00e5 passe inn med eksisterende bebyggelser. Murene vil bli satt opp i gr\u00e5steinsmurer for \u00e5 passe inn i naturen og framheve en estetisk fin opplevelse av omr\u00e5det. Det vil bli opparbeidet fine utearealer som best\u00e5r av gr\u00e5stein og plen som passer fint inn i naturen i omr\u00e5det. Husene vil bli bygget energieffektive med solsellepanel og vann b\u00e5ren varme for \u00e5 produsere lavt energiforbruk og ressursbruk. Parkeringsomr\u00e5det er tegnet inn i bakkant av boligene og vil bli opparbeidet med natur-singel og gr\u00e5steinsmurer. Dette vil bli oppbygget p\u00e5 en ryddig og pen m\u00e5te, og vil g\u00e5 i samme niv\u00e5 som dagens vei. Arealet som husene skal bygges p\u00e5 er holdt unna omr\u00e5det som er oppf\u00f8rt som sump og kildeskog og klager kan ikke se at tiltaket kommer i konflikt med naturen. Husene vil bli et positivt l\u00f8ft for nabolaget da b\u00e5de hus nr 88 og 84 har v\u00e6rt under omfattende oppgradering. Klager anf\u00f8rer at tiltaket ikke skal komme i konflikt med \u00f8vrig byggesone. Vedlagt klagen er bilder fra tomtene som viser at husene er tegnet inn i et passende terreng. Det vises til klagen i sin helhet. 3. V\u00e5r vurdering 3.1 Pbl \u00a7 29-2 Visuelle kvaliteter Tiltaket er avsl\u00e5tt fordi krav til visuelle kvaliteter er vurdert \u00e5 ikke v\u00e6re oppfylt. Av pbl \u00a7 29-2 f\u00f8lger det at; \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb Saksnummer KLAGE-2023/15655 Side 3 av 6 Pbl \u00a7 29-2 m\u00e5 ses i lys av form\u00e5lsbestemmelsen i pbl \u00a7 1-1 femte ledd hvoretter hensynet til estetisk utforming av omgivelsene skal ivaretas i den enkelte byggesak. I forarbeidene er visuelle kvaliteter beskrevet som et samspill mellom byggverkets volum og h\u00f8yde samt fasadeuttrykk, se Ot.prp.nr. 45 (07-08) side 341. Hva som er \u00abgode visuelle kvaliteter\u00bb m\u00e5 tolkes relativt i forhold til tiltakets st\u00f8rrelse og synlighet. N\u00e6rmere presisering av kravet til visuelle kvaliteter kan f\u00f8lge av blant annet bestemmelser til reguleringsplan, jf. pbl \u00a7 12-7 nr.1. Vurderingen av tiltakets visuelle kvaliteter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. Byggeskikken i omr\u00e5det, s\u00e5 vel som landskapsbildet, vil derfor kunne v\u00e6re faktorer i vurderingen, videre m\u00e5 det tas hensyn til om tiltaket plasseres i et str\u00f8k med s\u00e6rlig historisk eller kulturell interesse jf. Ot.prp.nr.45 (07-08) side 342. Klager anf\u00f8rer p\u00e5 sin side at kravene er oppfylt. Vi viser til klagers anf\u00f8rsler referert ovenfor i punkt 2. Tegning av tiltaket viser det slik; Cirka-plassering av tiltaket blir slik; Saksnummer KLAGE-2023/15655 Side 4 av 6 Det f\u00f8lger av avslagets vurdering av visuelle kvaliteter at; \u00abTiltakene samlet sett fremst\u00e5r som ett anlegg, der variasjon av typologi er frav\u00e6rende. Tiltaket fremst\u00e5r som et boliganlegg som ikke tilpasses topografi/terreng. Tiltakene krever vesentlig bruk av murer og fyllinger, som strekker seg langs alle tre tomtene for \u00e5 skape planert terreng. Murer og skj\u00e6ringer gjentas i bakkant av boligene, for \u00e5 skape planert terreng til carporter og kj\u00f8revei. Bygningsmyndigheten vurderer utformingen av tiltaket til \u00e5 skape et utrykk som p\u00e5 lite/ingen m\u00e5te hensyntar terrenget, og er prosjektert p\u00e5 en pragmatisk og lite estetisk og hensynsfull m\u00e5te. Vi viser til KPA \u00a7 8 om arkitektur og byform, med s\u00e6rlig vekt p\u00e5 \u00a7 8.2.9 \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Oppsummert vurderes tiltaket til \u00e5 v\u00e6re prosjektert med frav\u00e6r av hensyn til terreng/topografi som vil skape et sv\u00e6rt uheldig visuelt preg med hardhendt og d\u00e5rlig terrengtilpasning.\u00bb Vurderingene tar opp b\u00e5de tiltakets visuelle kvaliteter i seg selv og tiltakets kvaliteter i forhold til dets funksjon og dets bygde og naturlige omgivelser og plassering. Vi tiltrer vurderingene i klageomgang. N\u00e5r det gjelder det begrunnelsen setter s\u00f8kelys p\u00e5, s\u00e5 framheves det i klagen at murene vil bli satt opp i gr\u00e5steinsmurer for \u00e5 passe inn i naturen og framheve en estetisk fin opplevelse av omr\u00e5det. Det vil bli opparbeidet fine utearealer som best\u00e5r av gr\u00e5stein og plen som passer fint inn i naturen i omr\u00e5det. Vi kan ikke se at anf\u00f8rslene kan f\u00f8re fram. Vi viser til at det spesielt er omfanget av murer og fyllinger som gjentas p\u00e5 en slik m\u00e5te at det ikke tilpasser seg terrenget og derfor ikke omr\u00e5det. Klager framhever at husene er tilpasset omr\u00e5det. Klager beskriver husenes utforming. Vi viser til at begrunnelsen i vedtaket der tiltaket beskrives som ett anlegg. Det er dermed spesielt helheten som ikke ivaretar kravene. Tiltaket er ikke tre boliger som er tilpasset omr\u00e5det individuelt. Vi viser ellers Bymilj\u00f8etatens vurdering om at \u00abtiltaket vil f\u00e5 store negative konsekvenser for landskapet, byfjellsgrensen og hensynssone for naturmangfold og frar\u00e5r tiltaket.\u00bb Vi fastholder avslagsvedtakets begrunnelse og konklusjon. Saksnummer KLAGE-2023/15655 Side 5 av 6 3.2 KPA 2018 \u00a7 3 Plankrav / unntak fra plankravet Eiendommene er uregulert. Tiltaket er ogs\u00e5 avsl\u00e5tt med hjemmel i KPA 2018 \u00a7 3 plankrav der det f\u00f8lger at; \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det er i avslaget tatt stilling til om tiltaket kan unntas fra plankravet. Det er ikke anf\u00f8rsler i klagen i forhold til dette temaet. Vi viser derfor i sin helhet til vedtaket der det f\u00f8lger at; \u00abBygningsmyndigheten vurderer at tiltakene ikke kan unntas plankravet jf. Kommuneplanens arealdel \u00a7 3.3.2 \u00abTiltak som kan unntas plankravet\u00bb. Tiltak i \u00f8vre byggesone (\u00a7 26.5) som samsvarer med kommunearealens arealdel for \u00f8vrig. Vi viser til KPA \u00a7 26.5.1 \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Oms\u00f8kt tiltak best\u00e5r av 3 eneboliger og vurderes til \u00e5 komme i konflikt med f\u00f8lgende bestemmelser i Kommuneplanens arealdel: KPA \u00a7 8.2.9 \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. KPA \u00a7 35 \u00absoner med s\u00e6rlig hensyn\u00bb Tiltaket grenser til LNF omr\u00e5de og byfjellsgrense, og ber\u00f8rer hensynssone H_560. I naturbase er dette omtalt som naturtype \u00abrik sumpskog\u00bb og vurdert som viktig verdi. Slik bymilj\u00f8etaten uttaler er naturtypen sv\u00e6rt s\u00e5rbar for ytre p\u00e5virkning. I forvaltningsplan er hensynssone H560 i tillegg definert som \u00abvernesone\u00bb. pkt. 11.4. I vernesonen legges f\u00f8lgende forvaltningsm\u00e5l til grunn: \u00abOmr\u00e5denes ur\u00f8rte natur- og landskapspreg opprettholdes p\u00e5 lang sikt. Ved forvaltningens vurdering av hvorvidt et tiltak kan tilr\u00e5s eller ikke, skal hensynet til natur, landskap og andre milj\u00f8goder tillegges stor vekt.\u00bb Bymilj\u00f8etaten har i sin uttale datert 11.08.2023 frar\u00e5det tiltaket med f\u00f8lgende konklusjon: \u00abBymilj\u00f8etaten vurderer at tiltaket vil bli dominerende og stort tatt i betraktning at det omfatter tre boliger. Murene og fyllingene som planlegges i prosjektet vil bli dominerende i landskapet og vil trolig medf\u00f8re negativ p\u00e5virkning av hensynssonen og naturmangfoldet\u00bb. Bymilj\u00f8etaten mener at tiltaket vil f\u00e5 for store negative konsekvenser for landskapet, byfjellsgrensen og hensynssone for naturmangfold.\u00bb Det er ikke s\u00f8kt om dispensasjon fra plankravet. Dette er derfor ikke vurdert. Vurderingen og konklusjon tiltres i klageomgang. 4. Avslagsvedtak datert 16.08.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over avslag 5. Avslag p\u00e5 s\u00f8knad 6. Uttalelser fra Bymilj\u00f8etaten \u2013 utvidet bruk av avkj\u00f8rsel 7. Uttalelse fra Bymilj\u00f8etaten. Natur og milj\u00f8forvaltningsseksjonen 8. S\u00f8knad 9. Tegninger 10. Nabomerknader Saksnummer KLAGE-2023/15655 Side 6 av 6 "
}