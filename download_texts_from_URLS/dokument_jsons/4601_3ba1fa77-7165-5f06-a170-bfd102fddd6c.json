{
  "dokument_id": "3ba1fa77-7165-5f06-a170-bfd102fddd6c",
  "doc_type": "case_attachment",
  "kommune": 4601,
  "tittel": "Klage p\u00e5 avslag",
  "url": "https://bergen.kommune.no/politikere-utvalg/api/fil/bk360/10896668/Klage-pa-avslag",
  "tekst": " www.abo-ark.no post@abo-ark.no Avdeling Os Org.nr. 879 951 542 Bergen kommune Hamnevegen 53, Plan- og bygningsetaten PB. 291, 5203 Os Tlf: 56 57 00 70 Avdeling Stord Org.nr. 917 495 637 Torgbakken 9 PB. 667, 5404 Stord Tlf: 53 40 37 80 06.03.2024 Klage p\u00e5 vedtak om avslag p\u00e5 dispensasjon fra plankrav, Hesjaholtet gnr/bnr 22/175 Viser til vedtak datert 21.02.2024 med referanse 2023/253230-16 der det blir gitt avslag p\u00e5 s\u00f8knad om dispensasjon fra plankrav for oppf\u00f8ring av boligblokk i Hesjaholtveien 16, gnr/bnr 22/175. Vi vil med dette brevet klage p\u00e5 avslaget p\u00e5 vegne av Vestbo BBL. Klagen er sendt inn rettidig og Vestbo BBL har klagerett etter forvaltningslovens regler. 1. Innledning og bakgrunn for dispensasjonss\u00f8knad Bakgrunnen for innsendt dispensasjonss\u00f8knad er \u00f8nske om \u00e5 etablere boligbebyggelse p\u00e5 gnr. 22, bnr. 175 og 530. Den 23.06.2021 hadde Vestbo BBL og ABO Plan & Arkitektur AS veiledningsm\u00f8te med Byplan. Byplan uttalte at de i utgangspunktet er positive til at eiendommen kan utvikles videre. De mente i m\u00f8tet at det var sannsynlig at et nytt boligprosjekt p\u00e5 tomten kan oppn\u00e5 god m\u00e5loppn\u00e5else i forhold til KPA. I m\u00f8tet ble det trukket fram at \u00a7 3.1 i KPA stiller krav om at tiltak m\u00e5 ha hjemmel i plan basert p\u00e5 PBL 1985 eller nyere lov. Det inneb\u00e6rer at planen av 63 ikke kan hjemle nye st\u00f8rre tiltak. Det samme gjelder for 05-planen, siden dette er en endring som m\u00e5 st\u00f8tte seg til 63-planen. Det formelle utgangspunktet er derfor at alle nye tiltak utl\u00f8ser krav om ny reguleringsplan. Byplan tok opp mulighetene for \u00e5 s\u00f8ke dispensasjon fra KPA sitt krav om reguleringsplan basert p\u00e5 et prosjekt som i s\u00e5 fall m\u00e5 bygge p\u00e5 05-planen og ha god m\u00e5loppn\u00e5else i forhold til KPA. P\u00e5 bakgrunn av denne tilbakemeldingen ble det med dette s\u00f8kt om dispensasjon fra plankrav. S\u00f8ker er ikke enig i vurderingene av ulemper som framg\u00e5r av avslaget, og vil med dette klage p\u00e5 vedtak om avslag p\u00e5 dispensasjon. 2. Vurdering av fordeler opp mot ulemper Som det g\u00e5r fram av dispensasjonss\u00f8knaden, vurderer s\u00f8ker at tiltaket vil f\u00f8lge opp gjeldende krav i kommuneplanens arealdel. S\u00f8kers vurdering av fordeler opp mot ulemper g\u00e5r ogs\u00e5 fram av dispensasjonss\u00f8knaden. Plan- og bygningsetaten mener at den eneste fordelen ved \u00e5 dispensere er at tiltakshaver f\u00e5r benyttet tomten til boliger uten \u00e5 g\u00e5 gjennom en tidkrevende planprosess. Her \u00f8nsker vi \u00e5 p\u00e5peke at en dispensasjon i dette tilfellet ogs\u00e5 vil st\u00f8tte opp under byr\u00e5dsplattfomen som sier at \u00abBergen skal ha en ja-holdning til de som \u00f8nsker \u00e5 bidra til \u00e5 utvikle byen, og s\u00f8knadsprosesser og kommunal saksbehandling skal gj\u00f8res enklere og mer effektivt.\u00bb Det m\u00e5 ogs\u00e5 trekkes frem som positive elementer at kommunen vil f\u00e5 etablert nye boliger ihht. til KPA innenfor sentrale omr\u00e5der med god kollektivdekning, og at en vil utvikle et godt tilrettelagt parkomr\u00e5de/fellesareal som en ressurs for nabolaget. Dette omr\u00e5det i dag er i stor grad preget av \u00e5 v\u00e6re en utfylling. Det kan ogs\u00e5 holdes frem at Hesjaholtet borettslag er positive til prosjektet. Plan- og bygningsetaten lister opp flere ulemper ved \u00e5 innvilge dispensasjon fra plankrav. Under f\u00f8lger s\u00f8ker sin vurdering av administrasjonen sine punkt om ulemper. \u2022 Plassering er i f\u00f8rste rekke en ulempe for omgivelsene. Det kommer ikke tydelig fram av vedtaket hvilke ulemper Byplan mener at tiltaket vil ha p\u00e5 omgivelsene. Foresl\u00e5tt bygg har underordnet seg boligblokkene i Hesjaholten borettslag og tilpasset seg rekkehusene i s\u00f8r og \u00f8st. Bygget vil ikke ta utsikt, gi innsyn eller ta sol fra nabobebyggelsen. N\u00e6rmeste blokk i vest ligger p\u00e5 kote 51 moh. Maks byggeh\u00f8yde p\u00e5 planlagt bygg er 55 moh., mens det i gjeldende plan er regulert inn maks byggeh\u00f8yde p\u00e5 56 moh. S\u00f8ker vurderer at byggene er foresl\u00e5tt plassert p\u00e5 en m\u00e5te som ivaretar hensynet til bygde omgivelser. Naboer har gitt merknad til dispensasjonss\u00f8knaden, men her mener vi det er et viktig poeng at arealet er avsatt til utbygging i b\u00e5de KPA og i gjeldende reguleringsplan. Det er derfor allerede avklart at arealet kan bebygges med bolig. Arkitektens vurdering av byggenes plassering og tilpasning til omgivelsene vil v\u00e6re den samme enten man g\u00e5r fram med en reguleringsplan eller en bygges\u00f8knad. \u2022 Trafikksituasjonen og samlet utbygging innenfor planomr\u00e5de tilsier at tiltaket kan v\u00e6re i strid med kommuneplanens arealdel og samfunnsdel Her blir det p\u00e5pekt at tiltaket kan v\u00e6re i strid med kommuneplanens arealdel og samfunnsdel, uten at det gis noen begrunnelse for dette. Kommuneplanens arealdel har en bestemmelse som sier f\u00f8lgende: 2 Her er det vist til at n\u00e6ringsvirksomhet som f\u00f8rer til st\u00f8y, forurensing, vesentlig \u00f8kt trafikkbelastning eller andre vesentlige ulemper for omgivelsene ikke tillates. Det planlegges ikke her for n\u00e6ringsvirksomhet, men bolig. I f\u00f8resegnene til KPA \u00a713-3 om barn og unge, er det krav om trafikksikker gangforbindelse mellom bolig og viktige m\u00e5lpunkt. Dette er ogs\u00e5 m\u00e5l i Bergen kommune sin gjeldende samfunnsplan. Det er fortau fra tomten fram til skole, idrettsplass og barnehage. \u2022 Avkj\u00f8rsel/ kryss i tilknytning til fylkesveg er ikke i tr\u00e5d med gjeldene reguleringsplan S\u00f8ker har i perioden mellom desember 2022 og august 2023 hatt utstrakt dialog og m\u00f8ter med Vestland fylkeskommune og BiR for \u00e5 dr\u00f8fte tilkomst og trafikksituasjon. Av denne dialogen fremg\u00e5r at Vestland fylkeskommune \u00f8nsker f\u00e6rrest mulige avkj\u00f8rsler p\u00e5 veien, men at en kan arbeide videre med l\u00f8sning om en felles avkj\u00f8rsel til boliganlegget som ikke kommer i konflikt med snuplass for buss. Avkj\u00f8rsel er ikke i tr\u00e5d med gjeldende reguleringsplan, fordi foresl\u00e5tt l\u00f8sning er vurdert som mer trafikksikker og bedre med hensyn til trafikkavvikling. Kommunen kan stille vilk\u00e5r om at dispensasjon kan innvilges n\u00e5r tekniske vegtegninger er godkjent av fylkeskommunen og p\u00e5 vilk\u00e5r om l\u00f8yve til \u00f8kt bruk av avkj\u00f8rsel. Det er ressurskrevende \u00e5 gjennomf\u00f8re en fullstendig prosjektering av kryss/avkj\u00f8rsel for utarbeidelse av teknisk plan. Dette vil bli gjennomf\u00f8rt dersom en dispensasjon innvilges. \u2022 Vestland fylkeskommune frar\u00e5der tillatelse til dispensasjon Det er Bergen kommune som er myndighet n\u00e5r det skal tas avgj\u00f8relser om dispensasjoner etter plan- og bygningsloven. Som omtalt i dispensasjonss\u00f8knaden er det ikke vurdert at s\u00f8knaden i vesentlig grad tilsidesetter regionale eller nasjonale f\u00f8ringer. Som nevnt i punkt over kan kommunen stille vilk\u00e5r om tillatelser fra vegmyndighet. \u2022 Kommunen b\u00f8r ikke dispensere fra planer n\u00e5r en direkte ber\u00f8rt statlig eller regional myndighet har uttalt seg negativt om dispensasjonss\u00f8knaden jf. pbl \u00a7 19-2 Viser til vurdering i punkt over, og til dialog med fylkeskommunen i saken. \u2022 Nedbygging av jorddekt areal og skogsvegetasjon Viser til at arealet er avklart som byggeland i b\u00e5de KPA og i gjeldende reguleringsplan. Dette betyr at det allerede er tatt stilling til at jorddekt areal og skogsvegetasjon p\u00e5 den aktuelle tomten skal kunne omdisponeres til boligbebyggelse. If\u00f8lge jordloven b\u00f8r arealressursene 3 disponeres p\u00e5 en m\u00e5te som gir en form\u00e5lstjenlig, variert bruksstruktur ut fra samfunnsutviklingen i omr\u00e5det. Arealet best\u00e5r ikke av dyrkbar jord. Jordloven sl\u00e5r ogs\u00e5 fast at vern av jord og skog ikke gjelder for areal avsatt til byggeform\u00e5l i overordnet plan. \u2022 Nedbygging av naturmangfold, landskap som kan har en viktig funksjon for rekreasjon og friluftsliv Det er allerede vurdert i gjeldende planer at omr\u00e5det kan bebygges. Det er arbeidet fram en bebyggelsesstruktur som vi mener ivaretar landskap, rekreasjon og friluftsliv. Det er ikke registrert naturverdier av forvaltningsinteresse innenfor omr\u00e5det. Vi mener at forslaget om etablering av et bl\u00e5gr\u00f8nt parkomr\u00e5de i stor grad vil bidra som en positiv kvalitet for b\u00e5de ny bebyggelse og for eksisterende. 3. Oppsummering Som belyst i dispensasjonss\u00f8knaden mener vi at alle vilk\u00e5r for \u00e5 f\u00e5 innvilget dispensasjon fra plankrav er oppfylt. Vi mener ogs\u00e5 at plan- og bygningsetaten sin vurdering av s\u00f8knaden sine ulemper er uriktige. Gjennom byggesaken kan man i tilstrekkelig grad b\u00e5de utforme og belyse tiltaket p\u00e5 en m\u00e5te som ivaretar gjeldende krav. Vi kan ikke se at utarbeidelse av en ny reguleringsplan vil tilf\u00f8re saken informasjon som i st\u00f8rre grad ivaretar gjeldende f\u00f8ringer i KPA. Kommunen kan velge \u00e5 stille vilk\u00e5r om ytterligere dokumentasjon og/eller tillatelser fra andre myndigheter dersom dette er avgj\u00f8rende for \u00e5 f\u00e5 saken tilstrekkelig belyst. Med vennlig hilsen ABO Plan & Arkitektur AS Mathilde Ilper Johnsen/Arne Kristian Kolstad Vedlegg: Korrespondanse med Vestland fylkeskommune 4 "
}