{
  "dokument_id": "e2abb6f5-6044-5036-bd2c-c880d9e032c8",
  "doc_type": "case_attachment",
  "kommune": 5501,
  "tittel": "250324 N\u00e5 er de sl\u00e5tt konkurs_artikkel i Nordlys",
  "url": "https://innsyn.tromso.kommune.no/application/getMoteDokument?dokid=2002032663",
  "tekst": "N\u00e5 er de sl\u00e5tt konkurs Redakt\u00f8r Alf Krogseth i Gatemagasinet Virkelig legger ned driften fra \u00e5rskiftet. Foto: Yngve Olsen Foto: Yngve Olsen Lukk deleknapper for artikkelen 24.03.25 06:06 Torkil Emberland Slutt for Virkelig. For abonnenter Gatemagasinet Virkelig har meldt oppbud, og ble torsdag kjent konkurs i Nord-Troms Tingrett. Selskapet varslet i midten av desember at de kom til \u00e5 begj\u00e6re oppbud. De fikk bistand fra advokat for \u00e5 gj\u00f8re en ryddig avslutning. Tre ansatte mistet jobben, gatemagasinet hadde ogs\u00e5 mange frivillige. \u2013 Den \u00f8konomiske situasjonen er s\u00e5nn at videre drift er ikke b\u00e6rekraftig, sa redakt\u00f8r og daglig leder Alf Krogseth. I f\u00f8lge kjennelsen har boet en gjeld p\u00e5 258.116, og sitter p\u00e5 verdier ansl\u00e5tt til 486.000. De har imidlertid ingen mulighet til \u00e5 dekke l\u00f8nn og l\u00f8pende utgifter. Advokat Bj\u00f8rn August Krane er oppnevnt som bostyrer. Gatemagasinet Virkelig har gjennom mange \u00e5r utgjort et tilbud til vanskeliggstilte som kunne selge magasinet for \u00e5 f\u00e5 inntekter. Deres lokaler har ogs\u00e5 v\u00e6rt en kj\u00e6rkommen varmestue. De siste \u00e5rene har det v\u00e6rt en kraftig nedgang i antall selgere. "
}