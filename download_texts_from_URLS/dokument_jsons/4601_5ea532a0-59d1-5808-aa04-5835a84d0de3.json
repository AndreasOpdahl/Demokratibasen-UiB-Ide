{
  "dokument_id": "5ea532a0-59d1-5808-aa04-5835a84d0de3",
  "doc_type": "case_attachment",
  "kommune": 4601,
  "tittel": "Fagnotat datert 23.08.2023",
  "url": "https://bergen.kommune.no/politikere-utvalg/api/fil/bk360/10018995/Fagnotat-datert-23-08-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14806-4 (Arbeidssted) Saksbehandler: Silje Fed\u00f8y Dato: 23.08.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 185/703/0/0 Morvikbotn 223. Klage p\u00e5 avslag. Tilbygg bolig OMC BYGG AS klager p\u00e5 vegne av tiltakshaver Rita Kvalnes i brev datert Hvem klager? 21.07.23, og klagen er supplert med brev datert 30.07.2023. Tiltaket Tilbygg (17,5 m 2) til bolig i kjedehus. Vedtak datert 10.07.2023. Avslag gitt p\u00e5 grunn av manglende visuelle kvaliteter, jf. plan- og bygningsloven \u00a7 29-2 og kommuneplanens arealdel Vedtaket (KPA2018) \u00a7 8.2. Dispensasjon innvilges ikke fra plan- og bygningsloven \u00a7 29-4, avstand til nabogrense og KPA2018 \u00a7 26.5.3, tomteutnyttelse. KPA2018 viser eiendommen som bebyggelse og anlegg \u2013 \u00f8vrig byggesone. Eiendommen er regulert til rekkehus/sm\u00e5hus ved plan R. Planstatus 4370000 \u00c5sane, Haukedal, Morvik Feld D1 med reguleringsendring for antall boenheter ved plan R. 4370002. Klager mener vilk\u00e5rene for visuelle kvaliteter er oppfylte. Det anf\u00f8res Klagegrunner ogs\u00e5 at tegninger er feiltolket, at det er blitt gitt mangelfull veiledning og at det er gjort usaklig forskjellsbehandling i saken. Behov for ytterligere saksbehandling ved Nei. eventuell omgj\u00f8ring Anbefalt vedtak Vedtak av 10.07.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om fasadeendring for underetasjen og tilbygg til bolig ble mottatt 17.02.2023, med tilleggsdokumentasjon datert 11.05.2023. Kommunen ga avslag til tilbygget i vedtak av 10.07.2023. Tillatelse til fasadeendring for underetasjen ble gitt i et vedtak med samme dato. Klage p\u00e5 avslaget ble mottatt 21.07.2023, og supplert med brev datert 30.07.2023. 1.2. Opplysninger av vesentlig betydning for behandling av klagen Det er to nabomerknader i saken. Merknadene kommer fra Helene Suleng Waage og \u00d8yvind Dale Kloven (185/703). I merknadene skriver naboene at de er uenige med s\u00f8kers vurdering av at fordelene med \u00e5 innvilge dispensasjon vil v\u00e6re klart st\u00f8rre enn ulempene. Deriblant er ikke nabos ulemper tatt med i interesseavveiningen, og det er kun s\u00f8kers egne fordeler som blir vektlagt. Det pekes videre p\u00e5 at tilbygget er n\u00e6rmere enn avstandskravet, og med snudd m\u00f8ne mot nordvest f\u00f8rer dette til mindre lys p\u00e5 eiendommen til 185/709. Naboene mener det er sannsynliggjort at eiendommen vil miste kveldssol p\u00e5 terrassen p\u00e5 grunn av tilbygget. 2. Om klagen Klager er uenig med kommunens vurdering av tiltakets visuelle kvaliteter, og mener tiltaket er forenlig med husets karakter og stil, og at tiltaket ikke vil fremst\u00e5 som et fremmedelement. Det blir vist til at denne type tilbygg ofte er planlagt fra begynnelsen av for hus av denne type karakter og stil, og at alle bygninger i dette omr\u00e5det har en kombinasjon av et tilbygg med skr\u00e5tak, s\u00f8yler og balkonger. Det blir videre pekt p\u00e5 at det er flere tilbygg i n\u00e6romr\u00e5det av samme type, og klager stiller seg undrende til hvordan noen av disse har f\u00e5tt tillatelse mens deres tiltak har f\u00e5tt avslag, og peker her s\u00e6rlig p\u00e5 185/701. Klager mener ogs\u00e5 at de har mottatt mangelfull veiledning, og at vedtaket er mangelfullt i det at det viser til KPA2018 \u00a7 8-2, men uten \u00e5 vise til n\u00f8yaktig hvilken av disse punktene under \u00a7 8-2 som er aktuell i denne saken. Til sist viser klager til at tegninger er blitt tolket feil av kommunen, og at avstand fra oms\u00f8kt tilbygg til nabogrense m\u00e5 f\u00f8lge yttervegg og ikke takutstikk. Klager mener heller ikke at tap av sollys er sannsynliggjort med tanke p\u00e5 ulemper for nabo. 3. Vurdering av klagen 3.1 Visuelle kvaliteter Tilbygget er avsl\u00e5tt fordi det ikke tilfredsstiller plan- og bygningsloven krav til visuelle kvaliteter. Plan- og bygningsloven \u00a7 29-2 sier at et tiltak skal prosjekteres og utf\u00f8res slik at tiltaket etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Denne bestemmelsen utgj\u00f8r en selvstendig avslagshjemmel, og er underlagt bygningsmyndighetenes forvaltningsskj\u00f8nn.1 Ut\u00f8velsen av skj\u00f8nnet foretas objektivt med faglige vurderinger av hva 1 SOM-2015-2528 Saksnummer KLAGE-2023/14806 Side 2 av 9 som er gode visuelle kvaliteter. Merknaden om at det er praktiske behov for tiltaket fordi stuen er liten er ikke relevant i vurderingen av visuelle kvaliteter. Som nevnt over skal alle tiltak etter plan- og bygningsloven ha gode visuelle kvaliteter. Dette betyr at tiltaket ikke bare gjennom sin form skal gi uttrykk for sin funksjon og ha gode visuelle kvaliteter i seg selv, men at tiltaket ogs\u00e5 skal v\u00e6re med p\u00e5 \u00e5 skape en helhet til omgivelsene som tiltaket skal plasseres i. Dette betyr i denne saken at tilbygget ikke skal dominere de originale kvalitetene til det som allerede eksisterer, men heller underordne seg kjedehusets originale kvaliteter for slik \u00e5 skape en helhet til kjedehusrekken. En helhet skapes gjennom valg av ulike elementer, slik som form og volum, farger, detaljering, materialer og plassering. Disse m\u00e5 settes sammen slik at det blir en riktig balanse som skaper et helhetlig uttrykk sett sammen med det som allerede eksisterer. Med for mange avvik her, vil helheten g\u00e5 tapt. Det er derfor viktig i utformingen av et tilbygg som skal h\u00f8re til en st\u00f8rre helhet, slik som et kjedehus, at det blir tatt utgangspunkt i det eksisterende byggets stil og karakter. Dette for at tilbygget ikke skal dominere eller undergrave det originale helhetlige uttrykket. I v\u00e5r sak skal tilbygget plasseres i tilknytting til et kjedehus, som til n\u00e5 har et helhetlig og balansert uttrykk. Blant annet f\u00f8lger fasaden til boligenes forside samme linje uten brudd (se bilde under). Kjedehuset best\u00e5r av fem boliger, hvorav boligen i midten skiller seg noe ut med et tilbygg med m\u00f8neretning som g\u00e5r nord-s\u00f8r. Dette underordner seg likevel eksisterende kjedehus, ved at vi har to og to boliger p\u00e5 hver side som er lik hverandre i sitt volum og form, og gjennom dette skaper en symmetri. Merk at tilbygget til boligen i midten heller ikke bryter med nevnte fasadelinje. Saksnummer KLAGE-2023/14806 Side 3 av 9 Det oms\u00f8kte tilbygget vil inneb\u00e6re at fasadens enhetlige linje vil bli brutt med at oms\u00f8kt tilbygg vil stikke ut over 1,5 meter fra denne linjen. Videre vil dette ogs\u00e5 bryte den symmetrien og balansen som i dag eksisterer med at to og to boliger p\u00e5 hver side av boligen i midten er like hverandre. Med andre ord vil tilbygget f\u00f8re til en asymmetri som vil oppleves som et brudd i den helheten som eksisterer i dag. Tilbygget, slik det er oms\u00f8kt, underordner seg ikke kjedehusets originale kvaliteter. Istedenfor dominerer tilbygget eksisterende kjedehus gjennom \u00e5 skape en ubalanse og brudd i den flyten som kjedehusets fasade i dag har. N\u00e5r tiltaket skaper det som vil fremst\u00e5 som et tilfeldig avvik fra linjen som kjedehusets fasade skaper, vil tilbygget fremst\u00e5 som et fremmedelement. Dette forsterkes med valg av elementer som takform og vindusvalg, som skiller seg sv\u00e6rt mye fra de valgene som tidligere er tatt i utformingen av kjedehuset. Tilbygget vil ogs\u00e5 stenge igjen for lys/luft mellom to kjedehus, og p\u00e5virker dermed ogs\u00e5 det helhetlige uttrykket negativt til omgivelsene rundt kjedehuset. Omkringliggende bygningsstruktur best\u00e5r heller ikke av nye tilbygg i lignende st\u00f8rrelse som stenger av luft og lys p\u00e5 en slik m\u00e5te som oms\u00f8kt tilbygg vil gj\u00f8re, og tilbygget innretter seg s\u00e5dan ikke den bygningsstrukturen vi finner i omr\u00e5det. Tilbygget fremst\u00e5r prosjektert ut fra praktiske behov istedenfor \u00e5 samspille med eksisterende kjedehus og byggene i omr\u00e5det hvor lys og luft mellom kjedehusene er viktig for str\u00f8kskarakteren. I denne saken mener vi at oms\u00f8kt tiltak fremst\u00e5r som et fremmedelement i sine bygde omgivelser, og som har et d\u00e5rlig arkitektonisk samspillgjennom arkitektoniske valg av takvinkel, form og s\u00f8yler n\u00e5r dette vurderes opp mot eksisterende kjedehus og boliger i omr\u00e5det. Bestemmelsen om visuelle kvaliteter er etter v\u00e5r vurdering derfor ikke tilstrekkelig ivaretatt for oms\u00f8kte tiltak. 3.2 Anf\u00f8rsel om manglende veiledning Klager mener det er blitt gitt mangelfull veiledning, og viser til en uttalelse fra Kommunal- og distriksdepartementet om at kommunen b\u00f8r ta opp saken med s\u00f8keren og gi veiledning dersom oms\u00f8kt tiltak mangler visuelle kvaliteter. Klager sier at kommunen i denne saken ikke har tatt initiativ til en slik samarbeidsprosess f\u00f8r avslaget ble gitt. Det blir ogs\u00e5 vist til at vedtakets tekst ikke spesifiserer hvilken av underpunktene til KPA2018 \u00a7 8.2 som har virket bestemmende for utfallet. Vi forst\u00e5r denne anf\u00f8rselen slik at klager mener kommunen ikke har opprettholdt sin veiledningsplikt etter forvaltningsloven \u00a7 11. Slik bestemmelsen om visuelle kvaliteter er formulert i dag, er dette en selvstendig avslagshjemmel. Det foreligger ikke en generell plikt for kommunen om \u00e5 ta kontakt med s\u00f8ker/tiltakshaver for \u00e5 gjennomg\u00e5 endringer f\u00f8r et avslag blir gitt p\u00e5 grunn av manglende visuelle kvaliteter. N\u00e5r det gjelder uttalelsen som klager viser til, viser denne igjen til Sivilombudets uttalelse SOMB-1977-48. For tolkningen av hvor langt veiledningsplikten som Sivilombudet har tegnet opp i SOMB- 1977-48 strekker seg i saker der det blir gitt avslag p\u00e5 grunn av visuelle kvaliteter, viser vi til Plan- og bygningsloven med kommentarer av Frode A. Innjord m.fl. s. 898-899: Saksnummer KLAGE-2023/14806 Side 4 av 9 Hvis det oms\u00f8kte tiltaket fremst\u00e5r som \u00e5 mangle n\u00f8dvendige visuelle kvaliteter, b\u00f8r kommunen ta saken opp med s\u00f8keren og gi veiledning om endringer i de anmeldte arbeider, slik at de estetiske minstekravene kan tilfredsstilles. Dette er fremholdt i flere uttalelser fra Sivilombudsmannen, se blant annet Sivilombudsmannens \u00e5rsmelding 1977 s. 108 (Somb- 1977-48). Men hvis s\u00f8ker avst\u00e5r fra \u00e5 benytte denne muligheten, eller slike tilpasninger ikke fremst\u00e5r mulige, kan kommunen avsl\u00e5 s\u00f8knaden ut fra en estetisk vurdering. (v\u00e5r utheving) Med andre ord er det kun mindre justeringer kommunen b\u00f8r gi veiledning om f\u00f8r det blir gitt et eventuelt avslag. Dette blant annet fordi det ikke er kommunens oppgave \u00e5 prosjektere et tiltak. Videre er utgangspunktet i plan- og bygningsloven \u00a7 21-2 at det er s\u00f8ker som har ansvaret for at kommunen f\u00e5r inn de opplysningene som er n\u00f8dvendige for \u00e5 kunne gi tillatelse til tiltaket. Det er derfor kommunens veiledningsplikt m\u00e5 sees i sammenheng med hvilke justeringer som er n\u00f8dvendige i den enkelte sak. Dersom det for eksempel ligger an til avslag p\u00e5 en s\u00f8knad p\u00e5 grunn av st\u00f8rrelse eller plassering av et vindu, er dette noe som b\u00f8r tas opp med s\u00f8ker f\u00f8r et avslagsvedtak blir fattet. I denne saken er det s\u00f8kt om et tilbygg som kommer i konflikt med det originale byggets visuelle kvaliteter. Denne konflikten har oppst\u00e5tt p\u00e5 grunn av flere arkitektoniske valg som er gjort knyttet til st\u00f8rrelse, takvinkler, s\u00f8yler, plassering og form. Det har med andre ord ikke v\u00e6rt snakk om mindre justeringer av tiltaket som har v\u00e6rt avgj\u00f8rende for \u00e5 oppfylle kravene til visuelle kvaliteter i denne saken. Vi viser ogs\u00e5 til at kommunen tilbyr forh\u00e5ndskonferanser, hvor det blir gitt veiledning knyttet til prosjektering av et tiltaks visuelle kvaliteter. Vi ser i v\u00e5re sakssystemer at tiltakshaver bestilte forh\u00e5ndskonferanse h\u00f8sten 2022 (BYGG-2022/26641). Kommunen opplyste tiltakshaver f\u00f8r forh\u00e5ndskonferansen om at tilbygget skilte seg for mye ut fra eksisterende bygg i omr\u00e5det, og at tilbygget vesentlig br\u00f8t med omr\u00e5dets str\u00f8kskarakter. Kommunen foreslo derfor for tiltakshaver om \u00e5 foreta en omprosjektering f\u00f8r de eventuelt kom tilbake med en ny bestilling av forh\u00e5ndskonferanse. Svaret fra tiltakshaver var da at de ville kansellere konferansen, og \u00abheller satse p\u00e5 at det tegnes skr\u00e5 tak og at den l\u00f8sningen g\u00e5r igjennom hos kommunen uten forh\u00e5ndskonferanse\u00bb. Med andre ord har kommunen allerede gitt veiledning om at dette er et omr\u00e5de med en str\u00f8kskarakter som tiltaket m\u00e5 underordne seg. Men til tross for \u00e5 ha blitt gjort oppmerksom p\u00e5 dette og at de opprinnelige tegningene ikke oppfylte krav til visuelle kvaliteter, \u00f8nsket tiltakshaver likevel ikke \u00e5 ha en forh\u00e5ndskonferanse etter omprosjektering tilbygget ble gjort for \u00e5 s\u00f8ke ytterligere veiledning om hvorvidt de nye tegningene var n\u00e6rmere \u00e5 oppfylle krav til visuelle kvaliteter. N\u00e5r det gjelder vedtakets henvisning til KPA2018 \u00a7 8.2, er dette ment for \u00e5 vise til en del av regelverket til kommunen som vil opplyse om hvordan Bergen kommune jevnt over vurderer arkitektur og visuelle kvaliteter da dette er en skj\u00f8nnsvurdering som bestemmelsen i plan- og bygningsloven \u00a7 29-2 i seg selv ikke gir veiledning om. Etter v\u00e5r vurdering har kommunen opprettholdt sin veiledningsplikt etter forvaltningsloven \u00a7 11. Saksnummer KLAGE-2023/14806 Side 5 av 9 3.3 Anf\u00f8rsel om usaklig forskjellsbehandling Det f\u00f8lger av ulovfestet rett at det bare er usaklig forskjellsbehandling som kan medf\u00f8re ugyldighet. Saklig forskjellsbehandling er tillatt. Sivilombudet presiserte i \u00e5rsmeldingen for 2002 (s. 320) at en anf\u00f8rsel om forskjellsbehandling bare skal f\u00f8re frem dersom det dreier seg om like saker, b\u00e5de i faktisk og rettslig forstand. Det m\u00e5 derfor vurderes om tilfellet i denne saken er b\u00e5de faktisk og rettslig lik andre saker i omr\u00e5det. Slik vi tolker klagen, blir det anf\u00f8rt usaklig forskjellsbehandling fordi klager skriver at \u00aballe bygningene i dette omr\u00e5det har en kombinasjon av et tilbygg med skr\u00e5tak, s\u00f8yler og balkonger\u00bb. Videre stiller klager seg undrende til hvorfor de har f\u00e5tt avslag mens Morvikbotn 219 (185/701) fikk tillatelse til sitt tilbygg. Etter en gjennomgang i v\u00e5re kartsystem, finner vi ikke noen andre bygg i omr\u00e5det med lignende tilbygg som oms\u00f8kte tilbygg. Klager har som eksempel limt inn utklipp fra flyfoto av ulike bygg i omr\u00e5det. Av det vi kan se i v\u00e5re systemer, er disse tilbyggene, balkongene og s\u00f8ylene tegnet inn i boligenes bygges\u00f8knader p\u00e5 80- og 90-tallet. Dette er dermed ikke tilbygg som er s\u00f8kt, gitt tillatelse til og p\u00e5f\u00f8rt boligene i ettertid. N\u00e5r det gjelder 185/701 fikk denne tillatelse i 2016 (201533503 \u00c5sane gnr 185 bnr 701 Morvikbotn 219. Tilbygg bolig). Vi viser til at det p\u00e5 dette tidspunktet var en annen kommuneplan som var gjeldende, noe som blant annet ogs\u00e5 kan f\u00e5 innvirkning p\u00e5 hvordan saksbehandler for eksempel vil tolke et tiltaks visuelle kvaliteter. Dette tilbygget er derfor ikke rettslig lik v\u00e5r sak. Vi kan heller ikke se at tiltaket er faktisk lik tilbygget i v\u00e5r sak. Som nevnt over i vurderingen om visuelle kvaliteter, dominerer ikke dette tilbygget eksisterende kjedehus p\u00e5 samme m\u00e5te som oms\u00f8kt tilbygg, blant annet fordi dette tilbygget ikke bryter fasadelinjen til kjedehuset, samt at den underordner seg helheten og s\u00f8rger for at det fremdeles er symmetri i denne rekken. 3.4 Anf\u00f8rsel om feil i vedtaket Klager mener at innsendte tegninger ble tolket feil, deriblant at avstand til nabogrense er 3,16 meter og ikke 2,8 meter som det blir skrevet i vedtaket. N\u00e5r det gjelder utsagnet om manglende sollys, gj\u00f8r vi oppmerksom p\u00e5 at dette ikke en del av kommunens vurdering eller begrunnelse for avslaget, men vedtakets gjengivelse av nabomerknaden og s\u00f8kers tilsvar til denne. Det kan skje saksbehandlingsfeil i tilblivelsen av et vedtak. Det er likevel ikke slik at alle feil vil f\u00f8re til at et vedtak blir ugyldig. Av forvaltningsloven \u00a7 41 f\u00f8lger det at et vedtak likevel er gyldig \u00abn\u00e5r det er grunn til \u00e5 regne med at feilen ikke kan ha virket bestemmende p\u00e5 vedtakets innhold\u00bb. Feil tolkning av faktum er i seg selv ikke prinsipielt \u00e5 regne som en saksbehandlingsfeil, men det er likevel sikkert at dersom det er rimelig klart at forvaltningen har lagt et feilaktig faktum til grunn, kan et vedtak ogs\u00e5 bli ugyldig av denne grunn. 2 Videre kan en feil gjort av f\u00f8rsteinstans bli avhjulpet i klagebehandlingen dersom man i behandlingen av klagen er klar over feilen som er gjort.3 2 Se blant annet Rt. 2009 s. 851. 3 Woxholt, Geir, Forvaltningsloven med kommentarer s. 650-651 (2011) Saksnummer KLAGE-2023/14806 Side 6 av 9 Etter v\u00e5r vurdering kan vi ikke se at avviket p\u00e5 36 centimeter for grense til nabo er stort nok til at dette kan ha hatt innvirkning p\u00e5 vedtaket all den tid tiltaket uansett er s\u00e5 n\u00e6rme at det vil kreve dispensasjon fra plan- og bygningsloven \u00a7 29-4. Vi kan heller ikke se at bredde ut fra utvidet vegg p\u00e5 1,52 meter istedenfor bredden 2,79 meter, slik det er oppgitt i vedtaksbrevet, er et forhold som endrer v\u00e5r vurdering av tiltaket, jf. v\u00e5r vurdering av visuelle kvaliteter over som ogs\u00e5 tar utgangspunkt i de riktige m\u00e5lene som klager har gjort oss oppmerksom p\u00e5. Avslaget i denne saken kommer f\u00f8rst og fremst av manglende visuelle kvaliteter, og som vi skriver i 3.1 Visuelle kvaliteter, blir kjedehusets flyt og symmetri brutt gjennom at oms\u00f8kt tilbygg vil stikke ut 1,52 meter sammenlignet med resten av boligene i kjeden. Oppgitte feilm\u00e5l i vedtaket har etter v\u00e5r vurdering ikke virket bestemmende p\u00e5 vedtakets innhold. I det f\u00f8lgende supplerer vi dispensasjonsvurderingen fra vedtaksbrevet for bedre f\u00e5 frem hvilke vurderinger kommunen har gjort av dispensasjonss\u00f8knaden for tilbygget. 3.5 Dispensasjon fra \u00a7 29-4 3.5.1 Om dispensasjon fra plan- og bygningsloven \u00a7 29-4 Fordi naboeiendom 185/703 (eiere Helene Suleng Waage og \u00d8yvind Dale Kloven) ikke samtykker til plassering av tiltaket n\u00e6rmere enn fire meter til nabogrense, er det i denne saken n\u00f8dvendig med dispensasjon fra plan- og bygningsloven \u00a7 29-4. Sivilombudet har ved flere anledninger uttalt seg i sp\u00f8rsm\u00e5let om dispensasjon fra kravet til 4 meter avstand fra nabogrense, og har gitt uttrykk for at det skal en del til for \u00e5 oppfylle de relativt strenge kravene for dispensasjon fra avstandskravet. Dette begrunnes blant annet med at lovgiver allerede har foretatt en avveining mellom utbygger og naboers interesser, og at vi derfor m\u00e5 utvise tilbakeholdenhet med \u00e5 dispensere fra avstandskravet. 4 I vurderingen av om vilk\u00e5rene for dispensasjon fra \u00a7 29-4 er innfridd, b\u00f8r det ogs\u00e5 gj\u00f8res en vurdering av om det finnes alternative plasseringsmuligheter som er i samsvar med kravet til 4 meter til nabogrense, da en slik mulighet vil v\u00e6re et moment som taler sterkt mot at dispensasjon kan innvilges. Dette kommer ogs\u00e5 frem i Plan- og bygningsrett: del II av Pedersen, Sandvik m.fl. s. 225 (3. utgave): \u00abHvis tiltakshaverens \u00f8nsker kan oppn\u00e5s p\u00e5 en m\u00e5te som ikke n\u00f8dvendiggj\u00f8r dispensasjon, vil det v\u00e6re et sterkt moment mot at dispensasjon gis\u00bb Slik tilbygget er prosjektert, er det naturlig nok ikke andre alternative plasseringer enn det s\u00f8r\u00f8stlige hj\u00f8rnet til boligen. Vi vil likevel p\u00e5peke at det finnes andre alternative plasseringer som vil tilfredsstille form\u00e5let med det oms\u00f8kte tilbygget (\u00e5 gj\u00f8re stuen st\u00f8rre), uten at dette vil n\u00f8dvendiggj\u00f8re dispensasjon fra plan- og bygningsloven \u00a7 29-4. Deriblant at tilbygget blir smalere, eller \u00e5 utvide tilbygget mot egen altan istedenfor mot nabo p\u00e5 185/709. Slik vi vurderer saken, er det mulig med andre alternative plasseringer som vil tilfredsstille form\u00e5let 4 Rundskriv H-8/15 s. 15 punkt 6.1 Saksnummer KLAGE-2023/14806 Side 7 av 9 med det oms\u00f8kte tiltaket. Dette taler sterkt for at dispensasjon ikke kan innvilges i denne saken. 3.5.2 Blir hensynene vesentlig tilsidesatt? For selve dispensasjonsvurderingen etter plan- og bygningsloven \u00a7 19-2, kan dispensasjon fra \u00a7 29-4 bare innvilges dersom hensynene bak bestemmelsen ikke blir vesentlig tilsidesatt, og fordelene med en dispensasjon m\u00e5 v\u00e6re klart st\u00f8rre enn ulempene. Noen av de aktuelle hensynene i denne saken er hensyn til nabo og brannsikkerhet. Ett av de aktuelle hensynene er her hensyn til nabo. I vurderingen av hensyn til nabo, er det klart at hensyn til nabo vil bli tilsidesatt med tanke p\u00e5 tap av utsikt og sollys. Men ut fra sollysrapporten, kan vi ikke se at denne tilsidesettelsen er \u00abvesentlig\u00bb. N\u00e5r det kommer til hensynet knyttet til brannsikkerhet, vurderer vi at dette hensynet gj\u00f8r seg gjeldende i stor grad i denne saken. Dette fordi tilbygget s\u00f8kes plassert i tilknytning til enden av en kjedehusrekke. En dispensasjon vil medf\u00f8re at tilbygget vil komme n\u00e6rmere nabokjedehusrekken. Det er flere boenheter i disse to rekkene, og i tilfelle brann oppst\u00e5r i \u00e9n av rekkene, vil en dispensasjon medf\u00f8re en \u00f8kt fare for brannspredning mellom disse to kjedehusrekkene. Samlet vurderer vi at en dispensasjon i denne saken vil tilsidesette et viktig hensyn som retter seg mot liv og helse. Dispensasjon kan derfor ikke innvilges. 3.5.3 Hva er ulempene, og foreligger det en kvalifisert overvekt av fordeler? For at dette vilk\u00e5ret skal v\u00e6re oppfylt, m\u00e5 fordelene med en dispensasjon v\u00e6re knyttet til allmenne interesser. Fordeler knyttet til personlige eller \u00f8konomiske interesser til klager/s\u00f8ker f\u00e5r bare relevans \u00abunder forutsetning av at det ikke kan p\u00e5vises noen ulemper for allmenne interesser\u00bb.5 Fordelene i denne saken er hovedsakelig knyttet til tiltakshavers behov for st\u00f8rre stue, og som ikke vil ha avgj\u00f8rende vekt i dispensasjonssaker etter plan- og bygningsloven. Vi kan se at eiendommen vil ha en fordel med \u00f8kt kvadratmeter i form av verdi\u00f8kning, men dette kan samtidig f\u00f8re til at naboeiendommen f\u00e5r en tilsvarende lavere verdi p\u00e5 grunn av tap av utsikt og opplevelse av en fortetning som ikke er der per i dag. Sett vekk fra ulemper knyttet til at mer luft og lys mellom bygg vil g\u00e5 tapt i dette nabolaget som f\u00f8lge av en dispensasjon, vil risiko for liv og helse p\u00e5 grunn av tilsidesettelse av hensyn knyttet til brannsikkerhet ogs\u00e5 v\u00e6re av betydning i denne vurderingen. Det er ogs\u00e5 av vekt at en dispensasjon vil undergrave en lov der lovgiver har gjort nettopp disse avveiningene av de ulike hensynene som gj\u00f8r seg gjeldende rundt hvilken avstand det skal v\u00e6re mellom nabogrenser og byggverk. Det \u00e5 undergrave denne lovbestemmelsen med \u00e5 gi dispensasjon vil v\u00e6re en s\u00e6rlig ulempe n\u00e5r vi ser at det i denne saken kan v\u00e6re andre l\u00f8sninger for \u00e5 utvide stuen, og som ikke vil aktivere behov for dispensasjon fra denne bestemmelsen. Samlet kan vi ikke se at det er \u00abklart st\u00f8rre\u00bb fordeler enn ulemper for \u00e5 gi dispensasjon i denne saken. 5 Holth & Winge, Plan- og bygningsrett: kort forklart, 2. utgave. 2019, s. 214. Saksnummer KLAGE-2023/14806 Side 8 av 9 Etter v\u00e5r vurdering er ikke vilk\u00e5rene for \u00e5 innvilge dispensasjon etter plan- og bygningsloven \u00a7 19-2 oppfylte. Kommunen kan derfor ikke gi dispensasjon til tiltaket. 3.6 Dispensasjon fra KPA2018 \u00a7 26.5.3 Etter KPA2018 \u00a7 26.5.3 er utnyttelsesgraden i \u00f8vrig byggesone satt til 45 % BRA. Det s\u00f8kes om dispensasjon fra KPA2018 \u00a7 26.5.3 fordi tiltaket f\u00f8rer til en utnyttelsesgrad p\u00e5 58,4 % BRA. 3.6.1 Blir hensynene vesentlig tilsidesatt? Form\u00e5let med en bestemmelse om tomteutnyttelse handler om \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. I et boligomr\u00e5de vil denne bestemmelsen ogs\u00e5 ha til hensyn \u00e5 sikre en helhetlig og forutsigbar bygningsmasse i omr\u00e5det, og forhindre ukontrollert oppf\u00f8ring av byggverk som vil forringe det estetiske inntrykket av omr\u00e5det. I denne konkrete saken vil tilbygget p\u00e5virke omgivelsene p\u00e5 en negativ m\u00e5te. Som nevnt over vil lys og luft g\u00e5 tapt dersom det blir gitt dispensasjon til tilbygget. Vi viser til vurderingen om visuelle kvaliteter, som viser hvordan en tilbyggets slik det er prosjektert, vil vesentlig tilsidesette hensyn knyttet til en helhetlig bygningsmasse i dette omr\u00e5det. Vi vurderer derfor at en dispensasjon vil vesentlig tilsidesette hensynene det dispenseres fra. 3.6.2 Hva er ulempene, og foreligger det en kvalifisert overvekt av fordeler? N\u00e5r det kommer til fordelene veid opp mot ulempene, er fordelene knyttet til at tiltakshaver f\u00e5r utnyttet eiendommen sin for \u00e5 f\u00e5 st\u00f8rre areal innend\u00f8rs. Denne fordelen kommer derimot i konflikt med uteareal p\u00e5 egen eiendom, samt ulemper for det helhetlige preget i omr\u00e5det og for nabotomt gjennom at det blir mindre luft og lys mellom kjedehusene. Vi kan derfor ikke se at en dispensasjon vil inneb\u00e6re fordeler som er \u00abklart st\u00f8rre\u00bb enn ulempene. Etter en samlet vurdering finner vi at vilk\u00e5rene for \u00e5 innvilge dispensasjon etter plan- og bygningsloven \u00a7 19-2 ikke er oppfylte. 4. Konklusjon Vi anbefaler at vedtak av 10.07.2023 opprettholdes, og at klagen ikke tas til f\u00f8lge. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Klage med supplerende klage datert 21.07.2023 og 30.07.2023 6. Avslag datert 10.07.2023 7. Tegninger 8. Nabomerknader 9. S\u00f8knad datert 15.02.2023 med suppleringer Saksnummer KLAGE-2023/14806 Side 9 av 9 "
}