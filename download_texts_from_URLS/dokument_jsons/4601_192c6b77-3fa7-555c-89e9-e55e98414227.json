{
  "dokument_id": "192c6b77-3fa7-555c-89e9-e55e98414227",
  "doc_type": "case_attachment",
  "kommune": 4601,
  "tittel": "Uttalelse fra Etat for Landbruk datert 21.09.2023",
  "url": "https://bergen.kommune.no/politikere-utvalg/api/fil/bk360/9405494/Uttalelse-fra-Etat-for-Landbruk-datert-21-09-2023",
  "tekst": " Etat for landbruk Til Intern korrespondanse PBE Byggesak Midt (Arbeidssted) V\u00e5r referanse: 2023/198443-9 Saksbehandler: Svanhild Kambestad Fra Dato: 21. september 2023 Etat for landbruk Gnr 32 bnr 19 \u2013 Stamneset 19 - S\u00f8knad om vesentlig terrenginngrep og fasadeendring p\u00e5 veksthus - Uttalelse fra Etat for landbruk Hva saken gjelder: Etat for landbruk viser til oversendelse for uttale fra Plan- og bygningsetaten datert 25.08.2023, sak (BYGG-2023/14696). Saken gjelder s\u00f8knad om dispensasjon for vesentlig terrenginngrep og fasadeendring p\u00e5 veksthus p\u00e5 gnr. 32, bnr. 19. Tiltaket er avhengig av dispensasjon fra LNF-planform\u00e5let (KPA 2018). Eiendommen er ikke regulert. Historikk: En n\u00e6rmest tilsvarende s\u00f8knad som den saken som n\u00e5 behandles, ble avsl\u00e5tt av Plan- og bygningsetaten 08.02.2022 i sak 202104341, der blant annet fasadeendring av det aktuelle drivhuset og terrengendring, ble avsl\u00e5tt. Det fremst\u00e5r for Etat for landbruk at denne s\u00f8knaden er en ny behandling av allerede avsl\u00e5tte forhold. Den gangen ble det s\u00f8kt om legalisering, n\u00e5 s\u00f8kes det om dispensasjon. Etaten kan ikke se at de gitte forhold rundt s\u00f8knaden har endret seg siden forrige behandling. Det ble i h\u00f8ringsbrevet opplyst f\u00f8lgende; \u00abDet ble gitt p\u00e5legg om retting den 03.11.20 og det ble den 08.02.21 sendt inn s\u00f8knad om legalisering om riving av veksthus og l\u00e5ve, bruksendring, fasadeendring og terrenginngrep. Det ble rammetillatelse for riving av veksthus (nr. 2, 4, 5, 6 og l\u00e5ve) og garasje samt avslag p\u00e5 resterende tiltak 08.02.2022 (saksnr.: 202104341). Harris Advokatfirma AS har p\u00e5klaget (KLAGE-2022/21882) avslaget. Avslaget ble deretter opprettholdt i Utvalg for Milj\u00f8 og Byutvikling og stadfestet av Statsforvalter, sj\u00e5 vedlegg. Behovet for bruksendring fra drivhus til redskapshus har falt bort ettersom det ikke drives med lagervirksomhet lengre ved gartneriet. Bygges\u00f8knaden gjelder dermed n\u00e5 kun fasadeendring (tak, fasader og inngangsd\u00f8rer) p\u00e5 eksisterende veksthus, og vesentlig terrengendring.\u00bb Vurdering: Kommuneplanens arealdel viser eiendommen som LNF og Friluftsomr\u00e5de (98,8 %) og den ligger innenfor hensynssonene; \u2022 Angitt hensyn \u2013 Landskap, Funksjonell strandsone (H550_1) (62,4 %) \u2022 Angitt hensyn \u2013 naturmilj\u00f8, Naturmilj\u00f8 \u2013 viltomr\u00e5de (H560_113) (37,6 %) \u2022 Faresone, Brann- /eksplosjonsfare 2 og 3, Knappen ()H350_3 og H350_2) (59,6 % og 0,1 %) \u2022 Sikringssone M1 Haakonsvern og Knappen (H190_1) (2,7 %) \u2022 Flyst\u00f8y gul og r\u00f8d sone \u2022 I tillegg er eiendommen ber\u00f8rt av PlanID 60200000, endelig vedtatt plan. Eiendommen var ved forrige behandling av saken p\u00e5 totalt p\u00e5 33,7 dekar, med 1,2 dekar fulldyrket, 14,1 dekar skog, 4,1 dekar annet markslag og 14,3 dekar bebygd. Eiendommen har n\u00e5 v\u00e6rt klassifisert p\u00e5 nytt og viser n\u00e5 14,1 dekar skog, 2,7 dekar annet markslag og 16,6 dekar bebygd. Dette viser at eier ikke driver med landbruksvirksomhet. Det har tidligere v\u00e6rt drevet gartnerivirksomhet p\u00e5 deler av eiendommen. Gartnerivirksomheten er n\u00e5 opph\u00f8rt. Etat for landbruk kjenner ikke til at det drives landbruksvirksomhet av n\u00e6ringsmessig karakter p\u00e5 eiendommen, og det s\u00f8kes/ mottas ikke driftstilskudd til eiendommen. Det s\u00f8kes ogs\u00e5 om utfylling av et areal p\u00e5 780 m2. Etat for landbruk kan ikke se landbruksnytten i denne utfyllingen, annet enn klargj\u00f8ring til annet enn landbruksdrift. Det er ikke i s\u00f8knaden klargjort hvorfor det er behov for denne utfyllingen eller hvilke masser som skal brukes og opprinnelsen av disse. Etat for landbruk ser at det ikke siden sist s\u00f8knad, har v\u00e6rt noen landbruksdrift p\u00e5 eiendommen. De oms\u00f8kte tiltakene fremst\u00e5r som lite realistisk i et landbruksmessig perspektiv. Etat for landbruk kan ikke tilr\u00e5de hverken at fasadeendringen og masseutfyllingen blir tillatt. Vi ser p\u00e5 flybilder at det ser ut som eiendommen blir brukt til lagringsplass og at det er anlagt et ulovlig deponi. Et slikt deponi og lagringsplass, er ikke i tr\u00e5d med drift av eiendom i LNF-omr\u00e5de. Det er ikke godtgjort at m\u00e5let med planeringen har noen form for aktiv landbruksdrift av n\u00e6ringsmessig grad. Det er heller ikke godtgjort hvorfor drivhuset m\u00e5 dekkes med tette plater. Etaten vil derfor frar\u00e5de at det blir gitt tillatelse til de oms\u00f8kte tiltakene. Eiendommen er avsatt i KPA 2018-2023 til f\u00f8lgende; \u2022 LNF (98,8 %) \u2022 Friluftsomr\u00e5de (1,1 %) \u2022 Bebyggelse og anlegg (0,2 %) Det er f\u00f8lgende hensynssoner p\u00e5 eiendommen; \u2022 Landskap H550_1 \u2013 Funksjonell strandsone (62,4 %) \u2022 Naturmilj\u00f8 H560_113 \u2013 Naturmilj\u00f8 viltomr\u00e5de (37,6 %) \u2022 Faresone H350_ 2 og 4 \u2013 Brann-/ eksplosjonsfare 2 og 3 Knappen (59,6 % og 0,1 %) \u2022 Sikringssone H190_1 \u2013 M1 Haakonsvern og Knappen (2,7 %) \u2022 Gul og r\u00f8d st\u00f8ysone \u2022 Bestemmelsesomr\u00e5der i kommuneplanen - #10 \u2013 8 Forhold som skal avklares og belyses (100 %) \u2022 Temakart sammenhengende bl\u00e5gr\u00f8nne strukturer Eiendommen er avsatt til LNF, der \u00abtiltak som er n\u00f8dvendig for g\u00e5rdens virksomhet\u00bb er tillatt, iflg KPA 2018-2030. Videre er kravene at \u00abtiltaket m\u00e5 v\u00e6re knyttet tilt produksjonen og ressursgrunnlaget p\u00e5 g\u00e5rden\u00bb. Eiendommen ligger i tillegg i et LNF-omr\u00e5de med hensynssone \u00abLandskap\u00bb, jf. KPA 2018 \u00a7 35.3. For disse sonene gjelder f\u00f8lgende: \u00abInngrepsfri natur: Omr\u00e5dene skal bevares som uber\u00f8rt natur p\u00e5 lang sikt.\u00bb Oppsummering Etat for landbruk er av den oppfatning at i denne saken at tiltaket ikke b\u00f8r innvilges. Konklusjon Tiltaket er i strid med bestemmelsene i kommuneplanens arealdel, KPA 2018. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl. \u00a7 19-2. Plan og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Etat for landbruk vil frar\u00e5de at det gis tillatelse til de oms\u00f8kte tiltakene. Med hilsen Etat for landbruk Helene Dahl - leder Svanhild Kambestad - r\u00e5dgiver/jurist Dokumentet er godkjent elektronisk. Kopi: PBE Byggesak S\u00f8r (Arbeidssted) - Aidarus Sheikh Adam Abdi "
}