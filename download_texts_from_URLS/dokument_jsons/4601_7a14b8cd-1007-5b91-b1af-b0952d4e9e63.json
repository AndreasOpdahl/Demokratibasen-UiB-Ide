{
  "dokument_id": "7a14b8cd-1007-5b91-b1af-b0952d4e9e63",
  "doc_type": "case_presentation",
  "kommune": 4601,
  "tittel": "NAV Bergen sentrum. Ny organisering av NAV kontorene i Bergenhus og \u00c5rstad",
  "url": "https://bergen.kommune.no/politikere-utvalg/api/fil/bk360/11193340/Framstilling-NAV-Bergen-sentrum-Ny-organisering-av-NAV-kontorene-i-Bergenhus-og-Arstad",
  "tekst": " Eldrer\u00e5det/Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/283884-170 Saksbehandler: Ragnhild Hvoslef Kr\u00fcger NAV Bergen sentrum. Ny organisering av NAV kontorene i Bergenhus og \u00c5rstad Hva saken gjelder: Byr\u00e5det har vedtatt ny organisering av NAV kontorene i Bergenhus og \u00c5rstad som sl\u00e5s sammen til et NAV Bergen sentrum i dagens lokaler i M\u00f8llendal. Eldrer\u00e5det fikk informasjon om prosessen i m\u00f8te 15. mai og sendte f\u00f8lgende innspill til det videre arbeidet. Eldrer\u00e5det forst\u00e5r bakgrunnen for prosjektet og behovet for \u00e5 ikke bruke un\u00f8dvendige kontorlokaler. Eldrer\u00e5det har likevel noen bekymringer for brukerne av NAV og deres situasjon. Dersom man reduserer antall lokasjoner vil NAV oppfattes som mindre tilgjengelig. Det er viktig at man har en \u00e5pen d\u00f8r politikk her. Eldrer\u00e5det er spesielt bekymret dersom NAV Bergenhus legges ned ettersom dette i dag er en sv\u00e6rt tilgjengelig lokasjon, som blant annet har parkering. Det har ikke NAV \u00c5rstad KRPF fikk informasjon om prosessen i m\u00f8te 14. mai og sendte f\u00f8lgende innspill til det videre arbeidet. KRPF har forst\u00e5else for at NAV \u00f8nsker \u00e5 redusere kostnader og milj\u00f8p\u00e5virkning ved \u00e5 ha ubrukte kontorlokaler, men vil likevel understreke at det er viktig at det er mulig \u00e5 m\u00f8te NAV flere steder i en stor by som Bergen. Dersom man \u00f8nsker \u00e5 redusere antall lokaler ber r\u00e5det om at man har en god vurdering av befolkningen i aktuelle bydeler og i hvor stor grad det er grupper her som trenger et NAV kontor som er lett tilgjengelig. R\u00e5det vil gjerne be om en tilbakemelding ogs\u00e5 p\u00e5 om dette kommer til \u00e5 p\u00e5virke \u00e5pningstider og mulighet for drop-in bes\u00f8k. Over hvor lang tid skal kartleggingen gj\u00f8res? Dersom kartleggingen bare foreg\u00e5r i for eksempel en m\u00e5ned vil den da gi et godt nok hel\u00e5rlig bilde p\u00e5 situasjonen? KRPF er stekt bekymret for de dramatiske kuttene Nav har f\u00e5tt i sine budsjetter. De m\u00e5 kutte i stillinger og dette vil g\u00e5 utover tjenestetilbudet og de s\u00e5rbare brukerne, blant dem personer med ulike funksjonsnedsettelser. I den vedlagte presentasjonen fra Nav Bergen fremg\u00e5r det at noen tjenester skal samlokaliseres, hvilke tjenester er dette snakk om? Der er mange personer med psykiske lidelser som har ulike utfordringer og dette b\u00f8r det virkelig tas p\u00e5 alvor. 1 Klienter opplever i dag at m\u00f8tene med deres veileder i NAV foreg\u00e5r ute p\u00e5 f.eks. g\u00e5tur, kafe eller lignende. For mange kan dette v\u00e6re en god l\u00f8sning, men KRPF lurer i den forbindelse p\u00e5 om slike alternativer vil bli mer brukt dersom man reduserer kontorlokalene og hvordan en da sikrer taushetsplikten og personvern. I en situasjon der man i stadig st\u00f8rre grad g\u00e5r over til aktivitetsbaserte arbeidsplasser er det spesielt viktig at NAV har god tilgang til gode og hensiktsmessige m\u00f8terom. Forslag til vedtak: Dato: 26. september 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Sluttrapport arealprosjekt 2 "
}