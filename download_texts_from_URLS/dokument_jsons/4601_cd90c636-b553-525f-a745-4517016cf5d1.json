{
  "dokument_id": "cd90c636-b553-525f-a745-4517016cf5d1",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 19.11.2024",
  "url": "https://bergen.kommune.no/politikere-utvalg/api/fil/bk360/11479313/Framstilling-Horingssaker-til-forretningsutvalget-19-11-2024",
  "tekst": " Forretningsutvalget Saksframstilling V\u00e5r referanse: 2023/257837-189 Saksbehandler: Anette Hatlemark Drabl\u00f8s H\u00f8ringssaker til forretningsutvalget 19.11.2024 Bystyrets kontor har mottatt f\u00f8lgende h\u00f8ringssaker: 1. H\u00f8ring av endringer i forskrift om midler til investering og bedriftsutvikling i landbruket m.m. 2. H\u00f8ring - omklassifisering av E16 i Bergen sentrum \u2013 blant anna Olav Kyrres gate, Christies gate, Lars Hilles gate og Nyg\u00e5rdsgaten 3. H\u00f8ring NOU 2024: 20 Det digitale (i) livet. Balansert oppvekst i skjermens tid (Skjermbrukutvalget) 4. H\u00f8ring - utkast til oppdatert hjernehelsestrategi 5. H\u00f8ring - kompetansekrav for leger i kommunale helse- og omsorgstjenester 6. H\u00f8ring - Forslag til endringer i markedsf\u00f8ringsloven - Barns forbrukervern i digitale medier Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring av endringer i forskrift om midler til investering og bedriftsutvikling i landbruket m.m. Landbruks- og matdepartementet sendte 11.11.24 p\u00e5 h\u00f8ring forslag til endringer i forskrift 19. desember 2014 nr. 1816 om midler til investering og bedriftsutvikling i landbruket (heretter IBU-forskriften). Departementet foresl\u00e5r samtidig \u00e5 oppheve forskrift av 16. desember 2002 nr. 1610 om garanti ved \u00e5pning av gjeldsforhandlinger i henhold til konkursloven. Denne forskriften er, etter departementets vurdering, en forskrift som er foreldet. Hverken 1 Innovasjon Norge eller Landbruksdirektoratet kan vise til at forskriften har hatt en praktisk anvendelse. I utkastet til endringer i forskrift om midler til investering og bedriftsutvikling i landbruket foresl\u00e5s det endringer i forskriftens \u00a7\u00a7 2, 3, 4, 5 og 6. Over IBU-ordningen gis det midler til investering og bedriftsutvikling i landbruket. Det har etter hvert kommet inn sv\u00e6rt mange f\u00f8ringer i ordningen, b\u00e5de gjennom bestemmelser i forskriften og gjennom \u00f8vrige nasjonale og regionale retningslinjer. I jordbruksoppgj\u00f8ret i 2023 ble det derfor enighet om at avtalepartene og Innovasjon Norge skulle gj\u00f8re en gjennomgang av de nasjonale f\u00f8ringene med sikte p\u00e5 m\u00e5lretting og forenkling. Arbeidsrapport fra gjennomgangen ble avlevert 22. mars 2024. Forslagene som ble vurdert var i all hovedsak knyttet til forenklinger i forskriften. Flere av endringene som ble foresl\u00e5tt i arbeidsgrupperapporten ble fulgt opp i forbindelse med jordbruksoppgj\u00f8ret 2024. Disse endringene, som allerede er vedtatt av jordbruksavtalepartene, er ikke p\u00e5 h\u00f8ring, men presenteres i h\u00f8ringsnotatet for \u00e5 synliggj\u00f8re helheten i endringene som foretas i forskriften. De bestemmelsene som er p\u00e5 h\u00f8ring f\u00f8lger opp \u00f8vrige forslag fra arbeidsgrupperapporten. Disse er av mer forvaltningsrettslig karakter, der endring ikke b\u00f8r gj\u00f8res f\u00f8r en bredere h\u00f8ringsrunde er foretatt. Dette gjelder s\u00e6rskilt tre st\u00f8rre forhold: \u2022 Forenkling i bestemmelsen om igangsetting av et prosjekt \u2022 Avvikling av kommunens rolle i forvaltningen av IBU-midlene \u2022 Forenklinger i h\u00e5ndtering av klager. I tillegg foresl\u00e5r departementet \u00e5 fjerne s\u00e6rbestemmelsen for fruktprodusenter som s\u00f8ker IBU-tilskudd til nyplanting som f\u00f8lge av frostskader vinteren 2020/2021, ettersom dette er \u00e5 anse som en tidsavgrenset bestemmelse som har utspilt sin rolle. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 23. desember 2024. 2. H\u00f8ring - omklassifisering av E16 i Bergen sentrum \u2013 blant anna Olav Kyrres gate, Christies gate, Lars Hilles gate og Nyg\u00e5rdsgaten Statens vegvesen har sendt p\u00e5 h\u00f8ring forslag om omklassifisering av E16 i Bergen sentrum \u2013 blant anna Olav Kyrres gate, Christies gate, Lars Hilles gate og Nyg\u00e5rdsgaten. I forbindelse med planlegging av bybane til \u00c5sane har Statens vegvesen vurdert veieierskapet til enkelte sentrumsgater. Christies gate vil bli omfattet av bybaneutbyggingen, men det er ogs\u00e5 sett p\u00e5 flere av gatene som i dag er riksveg (E16). Ut fra gatenes funksjon som samle- og atkomstveger, foresl\u00e5s at flere sentrumsgater blir omklassifisert til fylkesvei, men tilh\u00f8rende fortau og gang- og sykkelvegl\u00f8sning. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. 2 H\u00f8ringsfristen er 1. februar 2025. 3. H\u00f8ring NOU 2024: 20 Det digitale (i) livet. Balansert oppvekst i skjermens tid (Skjermbrukutvalget) Kunnskapsdepartementet sendte 11.11.24 p\u00e5 h\u00f8ring NOU 2024: 20 Det digitale (i) livet. Balansert oppvekst i skjermens tid (Skjermbrukutvalget). Skjermbrukutvalget ble opprettet i juni 2023 for \u00e5 gi et bedre kunnskapsgrunnlag om hvordan barn og unges skjermbruk i barnehage, skole og fritid p\u00e5virker helse, livskvalitet, l\u00e6ring og oppvekst. I tillegg til NOU-en har utvalget levert to temanotater som omhandler konsekvenser av skjerm i skolen og konsekvenser av skjermbruk for de yngste barna (0 til 5 \u00e5r). NOU-en belyser digitalisering og skjermbruk i barnehage og skole, herunder barneskole, ungdomsskule og videreg\u00e5ende. Skjermbruk i barndom og oppvekst p\u00e5 fritiden og i familielivet belyses ogs\u00e5. NOU-en avsluttes med skjermutvalgets anbefalinger og r\u00e5d. Bystyredirekt\u00f8ren vurderer at forslaget er av prinsipiell karakter og inneb\u00e6rer politiske avveininger. Det anbefales at bystyret avgir h\u00f8ringssvar p\u00e5 vegne av Bergen kommune. H\u00f8ringsfristen er 11. februar 2025. 4. H\u00f8ring - utkast til oppdatert hjernehelsestrategi Helsedirektoratet har sendt utkast til oppdatert hjernehelsestrategi p\u00e5 h\u00f8ring. Den nasjonale strategien om hjernehelse omhandler forebygging, helsefremmende tiltak, utredning, behandling, habilitering, rehabilitering, samt forskning og innovasjon innenfor hjernehelse. Strategien har et tidsomfang fra 2018-2024, og Helse- og omsorgsdepartementet har derfor gitt Helsedirektoratet i oppdrag \u00e5 lage utkast til en oppdatert strategi, som n\u00e5 er sendt p\u00e5 h\u00f8ring. Utkastet bygger p\u00e5 eksisterende hovedm\u00e5l, men med nye delm\u00e5l. Det er ogs\u00e5 gjennomf\u00f8rt en statusoppdatering innen hjernehelse. Strategien er basert p\u00e5 innspill fra flere kilder, inkludert innspillsm\u00f8ter og skriftlige bidrag fra bruker- og p\u00e5r\u00f8rendeorganisasjoner, fag- og profesjonsforeninger, og ulike kompetansemilj\u00f8. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 30. januar 2025. 5. H\u00f8ring - kompetansekrav for leger i kommunale helse- og omsorgstjenester 3 Helse- og omsorgsdepartementet har sendt p\u00e5 h\u00f8ring kompetansekrav for leger i kommunale helse- og omsorgstjenester. I august 2022 satte regjeringen ned et hurtigarbeidende ekspertutvalg som fikk i oppdrag \u00e5 utrede konkrete forslag til tiltak for \u00e5 gj\u00f8re allmennlegetjenesten mer b\u00e6rekraftig. Ekspertutvalget leverte sin rapport 18. april 2023. Utvalget kom med 59 konkrete forslag til tiltak, sortert under overskriftene organisering, finansiering, tverrfaglighet, fastlegers arbeid med attester, kompetanse i allmennlegetjenesten og digitalisering, innovasjon, forskning og ledelse. Dette h\u00f8ringsnotatet inneholder utvalgets forslag om krav til kompetanse m.m. for leger i den kommunale helse- og omsorgstjenesten. I h\u00f8ringsnotatet foresl\u00e5s endringer i flere forskrifter som skal bidra til \u00e5 sikre n\u00f8dvendig legekompetanse og \u00f8kt rekruttering av leger i den kommunale helse- og omsorgstjenesten slik at befolkningen f\u00e5r god tilgang til helsehjelp. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 1. februar 2025. 6. H\u00f8ring - Forslag til endringer i markedsf\u00f8ringsloven - Barns forbrukervern i digitale medier Barne- og familiedepartementet har sendt p\u00e5 h\u00f8ring forslag til endringer i markedsf\u00f8ringsloven for \u00e5 styrke barns forbrukervern i digitale medier. I h\u00f8ringsnotatet foresl\u00e5s det en ny \u00a7 21 a i markedsf\u00f8ringsloven om at markedsf\u00f8ring som det er grunn til \u00e5 forvente at kan ses eller h\u00f8res av barn i sosiale medier og spill ikke skal inneholde omtale av, film eller bilder av eller henvisninger til ytelser som er uegnet for barn. Det foresl\u00e5s videre \u00e5 utvide Forbrukertilsynets hjemmel til \u00e5 ilegge overtredelsesgebyr til \u00e5 omfatte brudd p\u00e5 mfl. \u00a7 21 jf. \u00a7 2 om god markedsf\u00f8ringsskikk overfor barn, og brudd p\u00e5 den nye bestemmelsen om markedsf\u00f8ring i sosiale medier. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 6. januar 2025. 4 Forslag til vedtak: 1. Byr\u00e5det avgir eventuelt h\u00f8ringssvar til h\u00f8ringen \u00abH\u00f8ring av endringer i forskrift om midler til investering og bedriftsutvikling i landbruket m.m\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til h\u00f8ringen \u00abH\u00f8ring - omklassifisering av E16 i Bergen sentrum \u2013 blant anna Olav Kyrres gate, Christies gate, Lars Hilles gate og Nyg\u00e5rdsgaten\u00bb p\u00e5 vegne av Bergen kommune. 3. Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring NOU 2024: 20 Det digitale (i) livet. Balansert oppvekst i skjermens tid (Skjermbrukutvalget)\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til h\u00f8ringen \u00abH\u00f8ring - utkast til oppdatert hjernehelsestrategi\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring - kompetansekrav for leger i kommunale helse- og omsorgstjenester\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i markedsf\u00f8ringsloven - Barns forbrukervern i digitale medier\u00bb p\u00e5 vegne av Bergen kommune. Dato: 12. november 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 5 "
}