{
  "dokument_id": "eb8f653a-eba7-51f0-b0b4-924efed9c1e2",
  "doc_type": "case_presentation",
  "kommune": 4601,
  "tittel": "Orientering om status for skogsbilveier og byr\u00e5dets oppf\u00f8lging av h\u00f8ringen om skogsbilveier",
  "url": "https://bergen.kommune.no/politikere-utvalg/api/fil/bk360/12616487/Framstilling-Orientering-om-status-for-skogsbilveier-og-byradets-oppfolging-av-horingen-om-skogsbilveier",
  "tekst": " Kontrollutvalget Saksframstilling V\u00e5r referanse: 2025/114048-8 Saksbehandler: Magnus Fossumstuen Svendsen, Eli M. Velle Orientering om status for skogsbilveier og byr\u00e5dets oppf\u00f8lging av h\u00f8ringen om skogsbilveier Hva saken gjelder: Kontrollutvalget vedtok i m\u00f8tet 23. april 2025, sak 44/25: \u00abKontrollutvalet inviterer byr\u00e5d for n\u00e6ring, Reidar Digranes, og byr\u00e5d for byutvikling, Eivind N\u00e6vdal-Bolstad, til neste m\u00f8te i kontrollutvalet for \u00e5 orientere om status for skogsbilvegar og byr\u00e5dets oppf\u00f8lgjing av h\u00f8yringa om skogsbilvegar.\u00bb. Historikken i saken kan leses i byr\u00e5dssak 77/25 av 10.04.2025 (vedlegg 1), som i mai skal behandles b\u00e5de i utvalg for finans og i utvalg for milj\u00f8 og byutvikling f\u00f8r den g\u00e5r videre til bystyret. Det er knyttet et nytt vedlegg til saken, se tilleggsnotat om Smogakampvegen i vedlegg 2. I saksframstillingen til sak 44/24, Status for sak om skogsbilvegar og vidare oppf\u00f8lgjing i kontrollutvalet ble det orientert om mulighetene for at kontrollutvalget etter hvert kan vurdere \u00e5 bestille en forvaltningsrevisjon om temaet. Kontrollutvalget har invitert byr\u00e5d for n\u00e6ring, Reidar Digranes, og byr\u00e5d for byutvikling, Eivind N\u00e6vdal-Bolstad for \u00e5 holde en orientering p\u00e5 til sammen inntil 30 minutter, om byr\u00e5dets oppf\u00f8lging av saken. Som det fremg\u00e5r av saksframstillingen i kontrollutvalgets sak 44/25, er det ogs\u00e5 \u00f8nskelig at kontrollutvalget f\u00e5r en oversikt over status for ulovlighetsoppf\u00f8lgingen og status for sakene som er meldt til politiet. Det vil i tillegg bli satt av tid til \u00e5 svare p\u00e5 sp\u00f8rsm\u00e5l fra medlemmene i kontrollutvalget. Noe avhengig av hvilke opplysninger som fremkommer i m\u00f8tet, vil sekretariatet som et utgangspunkt foresl\u00e5 at kontrollutvalget tar opplysningene til orientering. Videre vil vi fortsatt foresl\u00e5 at ledelse og sekretariat f\u00f8lger med p\u00e5 den videre saksgangen, og eventuelt fremmer en ny sak for kontrollutvalget n\u00e5r tiden er inne for det. Opplysningene i saken b\u00f8r noteres som innspill i kontrollutvalgets l\u00f8pende risiko- og vesentlighetsvurdering og vurderes ved kommende rullering av plan for forvaltningsrevisjon 2024 - 2028. Forslag til vedtak: 1. Kontrollutvalget tar presentasjonene fra byr\u00e5d for n\u00e6ring, kultur og idrett og byr\u00e5d for byutvikling, om status for skogsbilveier og byr\u00e5dets oppf\u00f8lging av h\u00f8ringen om skogsbilveier, til orientering. 2. Kontrollutvalget noterer seg opplysningene i saken i forbindelse med sin l\u00f8pende risiko- og vesentlighetsvurdering og kommende rullering av plan for forvaltningsrevisjon 2024 - 2028. 3. Kontrollutvalget ber om at ledelse og sekretariat f\u00f8lger med p\u00e5 den videre saksgangen, og eventuelt fremmer en ny sak for utvalget. 1 Dato: 12. mai 2025 Eli M. Velle - Leder Magnus Svendsen - R\u00e5dgiver Dokumentet er godkjent elektronisk. Vedlegg: 1. Saksframlegg byr\u00e5dssak 77/25 av 10.04.2025, med innstilling til bystyret 2. Tilleggsnotat fr\u00e5 byr\u00e5det 9. mai 2025 \u2013 Status p\u00e5 skogsbilveier \u2013 Smogakampvegen 2 "
}