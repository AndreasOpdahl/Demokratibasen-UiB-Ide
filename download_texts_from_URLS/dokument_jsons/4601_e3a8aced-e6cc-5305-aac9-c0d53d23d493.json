{
  "dokument_id": "e3a8aced-e6cc-5305-aac9-c0d53d23d493",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 03.07.2023",
  "url": "https://bergen.kommune.no/politikere-utvalg/api/fil/bk360/8947336/Uttalelse-fra-Bymiljoetaten-datert-03-07-2023",
  "tekst": " Bymilj\u00f8etaten Til Intern korrespondanse PBE Kart og oppm\u00e5ling Deling og seksjonering V\u00e5r referanse: 2022/49690-28 (Arbeidssted) v/Anne Lise Fjelde Skjelvik Saksbehandler: Tone Katagiri Bj\u00f8r\u00f8 Dato: 3. juli 2023 Fra Bymilj\u00f8etaten Uttalelse fra Bymilj\u00f8etaten, Paradis gnr. 41, bnr. 1143. Troldhaugvegen 80, vedr. - ny anmodning til s\u00f8knadspliktig tiltak for parsell 1 og 3. Saken gjelder Bymilj\u00f8etaten viser til oversendelse fra Plan- og bygningsetaten 30.05.23 (bksak DELE- 2022/22941-26) vedr\u00f8rende s\u00f8knad om opprettelse og endring av eiendom. Plan og bygningsetaten har 10.05.2022, 12.09.2022, 16.12.2022 og 21.12.2022 mottatt s\u00f8knad om tillatelse til fradeling av \u2022 1 parsell til boligform\u00e5l fra gnr. 41 bnr. 1143, parsell 1 \u2022 1 parsell til vegform\u00e5l fra gnr. 42 bnr. 1143, parsell 2 \u2022 1 parsell bebygd med et badehus fra gnr. 41 bnr. 1143. parsell 3 Ny anmodning om uttalelse fra Plan og bygningsetaten gjelder s\u00f8knadspliktig tiltak som begrunnes med f\u00f8lgende: S\u00f8knaden ble til sendt dere for uttalelser den 24.02.2023 om dispensasjon fra reguleringsplan nummer 4601_6160000, Fana. gnr. 41 bnr. 32, 33-42, bnr. 34, 41-114 mfl., Troldhaugen om regulerte tomtegrenser og fra kommuneplanenes arealdel \u00a76. 1 \u00abByggegrenser, sj\u00f8\u00bb. Ved en feil ble det i oversendelsesbrevet til dere ikke opplyst at s\u00f8knaden ogs\u00e5 gjaldt uttalelse til dispensasjon fra byggegrense mot vassdrag for parsellen til boligform\u00e5l, parsell 1. If\u00f8lge kommuneplanens bestemmelse \u00a7 6.2.2. er byggegrensen 20 meter p\u00e5 begge sider av vassdrag for tiltak etter pbl \u00a7 1-6 i omr\u00e5der som er vist som \u00f8vrig byggesone i kommuneplanens arealdel 2018. Det g\u00e5r ogs\u00e5 uklart frem av oversendelses brevet at s\u00f8knaden ogs\u00e5 gjelder dispensasjon fra reguleringsplanen om dispensasjon fra regulert form\u00e5l/form\u00e5lsgrenser for parsellen bebygd med badehus, parsell 3. Vurderinger Plan- og bygningsetaten ber Natur- og milj\u00f8forvaltningsseksjonen om \u00e5 vurdere dispensasjon fra KPA \u00a7 6.2.2 fra byggegrense til vassdrag for parsell 1, fradelt til boligform\u00e5l og dispensasjon fra regulert form\u00e5l/form\u00e5lsgrensen for parsellen bebygd med badehus, for parsell 3. For vurdering av dispensasjon for fradeling av parsell 1, har vi sett n\u00e6rmere p\u00e5 saken og vurdert at vannlinjene vist p\u00e5 v\u00e5re kart ikke er forenlig med vannf\u00f8ring i et vassdrag. Ut fra det vi ogs\u00e5 kan se i kart for Kommunedelplan for overvann, bekrefter dette. Viste vannforekomst tilsvarer heller ikke vannf\u00f8ring som i en bekk eller vann som kan forenes med et vassdrag, men er forenlig med overvannslinjer, som kan forveksles med vann tilsvarende et smalt bekkel\u00f8p. Herunder kan det ses bort fra v\u00e5r omtale om at \u00abdet g\u00e5r en bekk gjennom omr\u00e5det\u00bb, slik vi har skrevet i v\u00e5r uttale til saken. N\u00e5r det gjelder \u00e5 vurdere dispensasjon om byggegrense fra vassdrag, finner vi av overnevnte grunner ikke at det er grunnlag for \u00e5 s\u00f8ke om dispensasjon for byggegrense til vassdrag for fradeling av parsell 1 til boligform\u00e5l. N\u00e5r det gjelder s\u00f8knad om dispensasjon fra regulert form\u00e5l/form\u00e5lsgrenser for parsellen bebygd med badehus, parsell 3, form\u00e5let er vist som bolig/kontor i eldre reguleringsplan fra 1983 og ber\u00f8rer ikke v\u00e5rt fagfelt. Vi ber derfor Plan- og bygningsetaten ta stilling til om det er behov for dispensasjon. Bymilj\u00f8etatens anbefaling V\u00e5r vurdering er at tiltaket i s\u00f8knad om fradeling for parsell 1 ikke er i strid med bestemmelser i kommuneplanens arealdel 2018 \u00a7 6.2.2 og krever dermed ikke s\u00f8knad om dispensasjon fra nevnte bestemmelse. N\u00e5r det gjelder dispensasjon fra regulert form\u00e5l/form\u00e5lsgrensen ber vi om at Plan og bygningsetaten tar stilling til sp\u00f8rsm\u00e5l om dispensasjon. Med hilsen Bymilj\u00f8etaten Kristin Madsen Klokkeide - seksjonsleder Tone Katagiri Bj\u00f8r\u00f8 - saksbehandler Dokumentet er godkjent elektronisk. "
}