{
  "dokument_id": "6885502c-760e-531a-bd07-2809e4add94c",
  "doc_type": "case_attachment",
  "kommune": 4601,
  "tittel": "Informasjon til Kontrollutvalget vedr\u00f8rende botiltak for personer med rusmiddelavhengighet i Bj\u00f8rnsonsgate 4",
  "url": "https://bergen.kommune.no/politikere-utvalg/api/fil/bk360/9689086/Informasjon-til-Kontrollutvalget-vedrorende-botiltak-for-personer-med-rusmiddelavhengighet-i-Bjornsonsgate-4",
  "tekst": "Gatejuristen Bergen Sekretariat for kontrollutvalget Postboks 7700 5020 Bergen V\u00e5r ref.: Deres ref.: Dato: 202305293 [xxxxx] Bergen, 19.12.2023 Informasjon til Kontrollutvalget vedr\u00f8rende botiltak for personer med rusmiddelavhengighet i Bj\u00f8rnsonsgate 4 Gatejuristen er kjent med at Kontrollutvalget i Bergen kommune gjennomf\u00f8rer en unders\u00f8kelse/granskning knyttet til botilbudet til rusavhengige og bostedsl\u00f8se i kommunen. I forbindelse med at Gatejuristen Bergen har bist\u00e5tt beboere i Bj\u00f8rnsonsgate 4, har vi f\u00e5tt informasjon om en rekke kritikkverdige forhold som vi mener at det er viktig at Kontrollutvalget er kjent med, og tar i betraktning ved p\u00e5g\u00e5ende arbeid med botilbud til denne m\u00e5lgruppen. Informasjonen i det videre knytter seg utelukkende til Bj\u00f8rnsansgate 4. Gatejuristen vil innledningsvis bemerke at vi forst\u00e5r at beboersituasjonen i Bj\u00f8rnsansgate 4 kan v\u00e6re krevende og at det kan v\u00e6re behov for ordensregler og lignende som skiller seg fra andre botilbud. Flere av beboerne vi har kontakt med, har imidlertid klaget p\u00e5 at de har blitt fratatt en rekke grunnleggende rettigheter, som de ville ha hatt dersom de hadde bodd i en ordin\u00e6r kommunal bolig. Leieforhold uten husleieavtale Flere av beboerne vi har v\u00e6rt i kontakt med, har tatt opp med oss at de ikke har f\u00e5tt husleieavtale, og at kommunen, som utleier, heller ikke forholder seg til husleielovens regler. Gatejuristen mener beboerne i utgangspunktet har rett p\u00e5 husleieavtale, og at loven kommer til anvendelse p\u00e5 leieforholdet. Det f\u00f8lger av husleieloven \u00a7 1-1 1. ledd at Kirkens Bymisjon Gatejuristen Bergen Telefon: 55 30 72 30 Postboks 491 Sentrum Org.nr.: NO 979 493 819 5805 Bergen E-post: Gatejuristen.bergen@bymisjon.no KIRKENS BYMISJON loven \u00abgjelder avtaler om bruksrett til husrom mot vederlag\u00bb. For de tilfellene en avtale \u2022 om bruksrett til husrom er kombinert med andre rettigheter, for eksempel omsorgstjenester, er det avgj\u00f8rende hva som fremst\u00e5r som det vesentlige. Gatejuristen har v\u00e6rt i kontakt med Etat for sosiale tjenester. Det prim\u00e6re grunnlaget for botilbudet har v\u00e6rt bo- og tjenesteavtalen mellom kommunen og beboerne. Etat for sosiale tjenester har definert Bj\u00f8rnsons gate 4 som en held\u00f8gns omsorgsinstitusjon for bostedsl\u00f8se personer med ruslidelse hjemlet i helse- og omsorgstjenesteloven \u00a7 3-2, nr. 6 bokstav c. Bo- og tjenesteavtalen oppstiller en plikt til \u00e5 ta imot oppf\u00f8lging fra personale. Vi er kjent med flere beboere som har v\u00e6rt, og fortsatt er, uten et aktivt tjenestetilbud mens de har v\u00e6rt beboere i Bj\u00f8rnsonsgate 4. Det kan derfor vanskelig legges til grunn at botilbudet kvalifiserer til en institusjonsplass. Det er kun der det ytes omfattende omsorgstjenester, og der helse- og omsorgsaspektet er det mest vesentlige ved tilbudet, at et botilbud kan defineres som en institusjon. Etter v\u00e5rt syn, er det klart at ved botilbudet i Bj\u00f8rnsonsgate 4, s\u00e5 er bruksretten til hyblene den vesentlige delen av avtaleforholdet, se husleieloven\u00a7 1-1 andre ledd, siste punktum. Husleieloven kommer derfor til anvendelse og kan ikke fravikes ved avtale, jf.\u00a7 1-2. Manglende etterlevelse av husleieloven og forvaltningsloven P\u00e5 bakgrunn av informasjon vi har f\u00e5tt fra flere av beboerne over lengre tid, har kommunen gjort inngripende tiltak i beboernes rettigheter etter husleieloven uten klar lovhjemmel. Blant annet benytter kommunen seg av en avtaleform og husordensregler som ikke f\u00f8lger de ufravikelige bestemmelsene i husleieloven. Hovedform\u00e5let med avtalene har v\u00e6rt \u00e5 hjelpe beboerne til best mulig \u00e5 kunne mestre et vanlig boforhold. For \u00e5 kunne gi og ta imot hjelp er det viktig at dette skjer under trygge og stabile boforhold. Vi viser til reportasjene p\u00e5 TV2s nettsider fra i sommer og i h\u00f8st for eksempler p\u00e5 hvordan og hvorfor vi mener botilbudet har v\u00e6rt uforsvarlig. \"-\"'-=\u00b7\u00b7-=-\"--- r., _ KIRKENS BYMISJON Flere av beboerne har tatt kontakt med oss for \u00e5 klage p\u00e5 botiltaket, og dette er noen \u2022 av punktene de har meldt fra om til oss: Bolig i Bj\u00f8rnsons gate 4 blir tilbudt som en ordin\u00e6r kommunal bolig Utkastelse av beboere p\u00e5 dagen, med krav om betaling av husleie ut oppsigelsestiden Bortvisning fra eget hjem i tre dager Beboerne er underlagt strenge ordensregler Botilbudet blir solgt inn som en midlertidig l\u00f8sning i en overgangsfase Bortvisning fra omr\u00e5det, uten skriftlige vedtak Et tungt rusmilj\u00f8 - Voldshendelser, b\u00e5de fra andre beboere og kommunens egne vektere En fryktkultur, som gj\u00f8r at beboere ikke t\u00f8r \u00e5 melde fra selv til kommunen om ovennevnte forhold Botilbudet er i utgangspunktet frivillig, men for veldig mange av beboerne eksisterer det ikke et annet alternativ. Et eventuelt samtykke kan derfor ikke tilegnes noe vekt, og vi kan ikke se at det foreligger rettslig grunnlag for at kommunen fraviker husleieloven n\u00e5r tjenestetilbudet ikke er det vesentlige i avtaleforholdet. Det er derfor ikke en adgang for kommunen \u00e5 avtale vilk\u00e5r som er mindre gunstige for leietaker enn det som f\u00f8lger av husleieloven. Kommunen har heller ikke fulgt alminnelige forvaltningsrettslige regler som skriftlighet, begrunnelse og en tilfredsstillende klageadgang n\u00e5r det gjelder bortvisningsvedtakene. Blant annet har vi blitt gjort kjent med at botilbudets vektertjeneste har utestengt beboere og gjester uten et skriftlig vedtak. Et slikt bortvisningsvedtak er sv\u00e6rt inngripende for den det gjelder og andre personer som er involvert. En generell forholdsmessighetsvurdering tilsier dermed at kravet til saksbehandlingsregler er skjerpet, jf. Rt. 1981 s. 745 {lsenedommen). V\u00e5re henvendelser til kommunen om forholdene i Bj\u00f8rnsons gate 4 har ved flere anledninger blitt besvart muntlig, og er dermed i strid med det det grunnleggende kravet til skriftlighet i forvaltningen. '>IC KIRKENS BYMISJON \u2022 Ut fra flere av beboernes beskrivelser av boforholdet, er v\u00e5rt inntrykk at de vegrer seg for \u00e5 melde fra om forholdene. Beboerne har gitt uttrykk for at de ikke \u00f8nsker \u00e5 varsle om boforholdene i frykt for represalier fra ansatte, vekterne eller kommunen. Vi har ogs\u00e5 blitt gjort oppmerksomme p\u00e5 overdrevent maktbruk fra vekterne mot psykisk syke beboere. Videre har vi mottatt varsler fra kommunens egne ansatte om forholdene i Bj\u00f8rnsons gate 4, uten at de har \u00f8nsket \u00e5 st\u00e5 frem. Vi mener at dette samlet underbygger p\u00e5standen om fryktkultur som ikke er forenlig med et boligtilbud til personer med rusproblemer og psykiske lidelser. Kommunens ansvar Kommunene har et samfunnsansvar for beboerne de skal bosette. Det f\u00f8lger av blant annet sosialtjenesteloven \u00a7 15 og (tidligere helse- og omsorgstjenesteloven\u00a7 3-7) at \u00abkommunen i arbeids- og velferdsforvaltningen medvirke til \u00e5 skaffe boliger til vanskeligstilte personer som ikke selv kan ivareta sine interesser p\u00e5 boligmarkedet\u00bb. Kommunenes plikt til \u00e5 bist\u00e5 vanskeligstilte p\u00e5 boligmarkedet har ogs\u00e5 blitt tydeliggjort i lov om kommunenes ansvar p\u00e5 det boligsosiale feltet, som gjelder fra av 1. juli 2023. I helsedirektoratets nasjonale faglige retningslinje om behandling og rehabilitering av rusmiddelproblemer og avhengighet fra 2016, er det fremhevet at et sted \u00e5 bo, ofte vil v\u00e6re en forutsetning for \u00e5 f\u00e5 oppfylt andre grunnleggende rettigheter utover det \u00e5 ha tak over hodet. For \u00e5 lykkes med behandling av rusmiddelavhengighet, er bolig et av de mest sentrale forutsetningene. Dersom egnet bolig ikke er p\u00e5 plass, vil dette kunne forsinke eller forhindre behandlings- og rehabiliteringsprosesser. Botilbudet fratar beboerne en rekke rettigheter og av den grunn b\u00f8r ikke oppholdet strekke seg over for lang tid. Tiden b\u00f8r brukes m\u00e5lrettet til \u00e5 sette beboere i stand til \u00e5 klare \u00e5 bo i et annet egnet botilbud. Imidlertid er vi kjent med beboere som har hatt opphold p\u00e5 flere \u00e5r uten et egnet tjenestetilbud. Boligsosiale problemer er ofte er et utslag av svikt og mangler innenfor ulike deler av velferdspolitikken. Konsentrasjon av boliger til vanskeligstilte kan bidra til \u00e5 forsterke sosiale problemer. Vi mener det foreligger sterke holdepunkter for at bosituasjonen i Bj\u00f8rnsons gate 4 har f\u00f8rt til en vesentlig svekkelse i funksjon for mange. ,-.._ ... _: \u2022\u2022 _:_.a, __ D----- KIRKENS BYMISJON Vi ber om at Kontrollutvalget tar opplysningene til etterretning i p\u00e5g\u00e5ende \u2022 unders\u00f8kelser, og i andre sammenhenger der det m\u00e5tte v\u00e6re av betydning. Dersom det er behov for utfyllende informasjon, kan Gatejuristen kontaktes p\u00e5 telefonnummer 55 30 70 30. V\u00e5r telefon er \u00e5pen mandag til torsdag mellom kl. 10 og 14. Vi kan ogs\u00e5 kontaktes p\u00e5 e-post gatejuristen.bergen@bymisjon.no. Vi holder stengt fra 22. desember til og med 2. januar 2024. Med vennlig hilsen Gatejuristen Bergen ~li@k~ Aweys Yuusuf <J7r Merete Strandenes Saksbehandler Tiltaksleder Gatejuristen ,.._.,,_: .. _:_ ... __ 0----- CIC "
}