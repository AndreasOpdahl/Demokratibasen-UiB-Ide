{
  "dokument_id": "b145cda5-5388-550f-8481-eea91e1b481d",
  "doc_type": "case_attachment",
  "kommune": 4601,
  "tittel": "Uttale fra Bymilj\u00f8etaten- veiforfaltning",
  "url": "https://bergen.kommune.no/politikere-utvalg/api/fil/bk360/11327551/Uttale-fra-Bymiljoetaten-veiforfaltning",
  "tekst": " Bymilj\u00f8etaten PBE Byggesak S\u00f8r (Arbeidssted) V\u00e5r referanse: 2024/13822-13 Postboks 7700 Saksbehandler: Malin Ramm Seljenes 5020 BERGEN Dato: 22. april 2024 Deres ref.: Intern h\u00f8ring. Fana. Gnr 13 bnr 1155. S\u00f8knad om dispensasjon fra reguleringsplan. Uttale fra Bymilj\u00f8etaten. Det vises til anmodning om uttale mottatt ved intern h\u00f8ring den 26.03.2024. Plan- og bygningsetaten har mottatt s\u00f8knad om rammetillatelse til oppf\u00f8ring av nybygg av boligblokk ved eiendom gnr. 13 bnr. 1155. Tiltaket er avhengig av dispensasjon. Eiendommen er regulert ved planid: 62570000, ikrafttredelsesdato 21.10.2015. Eiendommen har tilkomst fra privat kj\u00f8reveg; Statsminister Michelsens vei. Vegen er regulert i plan 65180000, med ikrafttredelsesdato 31.05.2023. Vi presiserer at Bymilj\u00f8etatens uttale kun gjelder forholdet til kommunal veg. Dersom tiltaket har betydning for andre fagomr\u00e5der som Bymilj\u00f8etaten skal ivareta, vil vi uttale oss om dette i separat uttalelse som h\u00f8ringspart ifm. saksgangen dersom tiltaket oms\u00f8kes til Plan- og bygningsetaten. Uttale Det er s\u00f8kt om en rekke dispensasjoner hvorav flere p\u00e5virker trafikkfaglige forhold. Bymilj\u00f8etaten kan ikke se at oms\u00f8kte dispensasjoner p\u00e5virker kommunal veg, men det anmodes likevel om at vi uttaler oss basert ut fra trafikkfaglige hensyn. Vi vil i det f\u00f8lgende uttale oss til oms\u00f8kte dispensasjoner med hovedvekt p\u00e5 trafikksikkerhet. 1. Dispensasjon fra reguleringsplan nr. 62570000 \u00a7 5.3.1 med hensyn til parkeringsdekning. Det s\u00f8kes om dispensasjon fra krav til 1,2 parkeringsplasser per 100 m2. Tiltaket im\u00f8tekommer krav i KPA \u00a7 17 om 0,6 parkeringsplass per 100 m2. Oms\u00f8kte boliger plasseres i gangavstand til bybanestopp p\u00e5 Paradis, samt i n\u00e6rheten av sykkelveg i fv. Statsminister Michelsens veg. Tilrettelegging for reisevaner som er alternativt for bruk av privat bil er i tr\u00e5d med f\u00f8ringer i G\u00e5strategi for Bergen 2020-2030 og Sykkelstrategi for Bergen 2019-2030, samt m\u00e5let om nullvekst i personbiltrafikken. \u00d8kt andel sykkelparkering som avb\u00f8tende tiltak b\u00f8r skje innend\u00f8rs bak l\u00e5sbar d\u00f8r. Ferdig opparbeidet privat gangvei med tilstrekkelig belysning (f_SGG) b\u00f8r v\u00e6re sikret i tr\u00e5d med bestemmelsene i reguleringsplan nr. 65180000 f\u00f8r boligene tas i bruk. Bymilj\u00f8etaten har ingen \u00f8vrige merknader til dispensasjon. 2. Dispensasjon fra reguleringsplan nr. 62570000 og nr. 65180000 med hensyn til plassering av regulert avkj\u00f8rsel. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Det s\u00f8kes om \u00e5 flytte plassering for regulert avkj\u00f8rsel ca. 6 meter. Bakgrunnen er ivaretakelse av frisiktsonen, samt tilpasning av nybygg p\u00e5 eiendommen. Aktuell avkj\u00f8rsel er fra privat veg (f_SV2). Med bakgrunn av vegens smale bredde og at det ikke er etablert fortau langs vegen, anbefales det at det etableres snu- og man\u00f8vreringsareal p\u00e5 egen eiendom. Dette er i tr\u00e5d med veiledning til bestemmelse i KPA \u00a7 17. Rygging ut i kj\u00f8reveg der det ferdes ulike trafikantgrupper kan g\u00e5 utover trafikksikkerheten i vegen. Bymilj\u00f8etaten har ingen andre merknader til dispensasjon. 3. Dispensasjon fra reguleringsplan nr. 62570000 for etablerings av terrengmur under 1 meter fra regulert felles vei. Det s\u00f8kes om oppf\u00f8ring av terrengmur under 1 meter fra tomtegrense til regulert felles vei. Tiltaket er avhengig av dispensasjon fra bestemmelse \u00a7 5.1.2 i reguleringsplan nr. 62570000. Ved kj\u00f8reveger er det viktig at det sikres tilstrekkelig sideareal langs vegbanen for sn\u00f8opplag, drenering, samt areal for belysning og skilt. Bymilj\u00f8etaten anbefaler at det vurderes om dette behovet er ivaretatt ved plassering av oms\u00f8kt terrengmur. 4. Reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende). Bymilj\u00f8etaten har ingen merknader til dispensasjon. 5. Reguleringsplan nummer 62570000 \u00a7 5.2.1 med hensyn til avvik i krav til fordelingen av privat og felles uteareal. Bymilj\u00f8etaten har ingen merknader til dispensasjon. 6. Reguleringsplan nummer 62570000 \u00a7 5.3.7 med hensyn til at parkering skal skje p\u00e5 egen tomt, da det s\u00f8kes om \u00e5 benytte to parkingsplasser i fellesanlegg ved eiendom 13/1146 \u00d8kt avstand fra bolig til bilparkering kan medf\u00f8re \u00f8kt bruk av alternative fremkomstmidler som kollektiv, sykkel eller gange. Dette er i tr\u00e5d med m\u00e5let om nullvekst i personbiltrafikken. Av hensyn til boligenes beliggenhet i n\u00e6rheten av bybaneholdplass og sykkelveger, har Bymilj\u00f8etaten ingen merknader til dispensasjon. 7. KPA \u00a7 26.3.7 med hensyn til krav om at minimum 10 % av boenhetene skal ha minst 80 m2 bruksareal og direkte tilgang til uteareal (krav til at boenheten m\u00e5 ligge i f\u00f8rste etasje med direkte utgang til uteareal). Bymilj\u00f8etaten har ingen merknader til dispensasjon. Med hilsen Bymilj\u00f8etaten Anne Grethe Fosse Selseng - Seksjonsleder Malin Ramm Seljenes - Saksbehandler Dokumentet er godkjent elektronisk. Side 2 av 2 "
}