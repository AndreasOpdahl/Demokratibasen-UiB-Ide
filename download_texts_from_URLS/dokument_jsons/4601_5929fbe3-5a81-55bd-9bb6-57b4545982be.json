{
  "dokument_id": "5929fbe3-5a81-55bd-9bb6-57b4545982be",
  "doc_type": "case_attachment",
  "kommune": 4601,
  "tittel": "Tilleggsnotat: Oppheving av eldre veiplaner. 2. gangs behandling",
  "url": "https://bergen.kommune.no/politikere-utvalg/api/fil/bk360/10122374/Tilleggsnotat-Oppheving-av-eldre-veiplaner-2-gangs-behandling",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/198247-96 Postboks 7700 Saksbehandler: Senia Raum 5020 BERGEN Dato: 20. mars 2024 Deres ref.: Tilleggsnotat: Oppheving av eldre veiplaner. 2. gangs behandling Det er stilt f\u00f8lgende sp\u00f8rsm\u00e5l til saken: Administrasjonen bes gi en kort redegj\u00f8relse for hver av de 20 planene som foresl\u00e5s opphevet. Redegj\u00f8relsen bes inneholde f\u00f8lgende vurdering for hver enkelt plan: \u2022 Er dagens reelle vegtrase i samsvar med regulert vegtrase? \u2022 Om det er avvik, hva er det? \u2022 Byggegrenser og avkj\u00f8rselsbestemmelser i planene \u2022 Hvordan vil evt oppheving av planen p\u00e5virke muligheten til utbygging Svar: Byr\u00e5den viser til planbeskrivelse og evalueringsskjema (vedlegg til saken) der det ogs\u00e5 er redegjort for og vurdert konsekvenser av oppheving av planene. Nedenfor f\u00f8lger en kort redegj\u00f8relse for hver av planene som foresl\u00e5s opphevet, som etterspurt. Arealplan-ID: 3050100 \u2013 Hovedveger Indre Arna, Espeland, endring av vegtras\u00e8 Er dagens reelle vegtrase i samsvar med regulert vegtrase? Nei. Om det er avvik, hva er det? Vegen er ikke bygget i tr\u00e5d med reguleringsplan. Byggegrenser og avkj\u00f8rselsbestemmelser i planene Byggegrense: Byggegrense mot offentlig veg i plan etter eldre veglov er 12,5 meter. Resterende areal p\u00e5 eiendommene er i hovedsak uregulerte. Bestemmelsene i vegloven \u00a7 29 fastsetter byggegrense mot offentlig veg. Det er 15 meter byggegrense mot kommunal veg og 50 meter fra riksveg i dag og etter oppheving. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Eksisterende boligeiendommer ligger i hovedsak ikke p\u00e5 den regulerte veg. Byggegrense langs eksisterende veg blir i liten grad endret. Avkj\u00f8rsler: I dag m\u00e5 plan- og bygningsmyndigheten tolke om avkj\u00f8rselen er regulert og om det eventuelt m\u00e5 s\u00f8kes om dispensasjon fra regulert avkj\u00f8rsel ved \u00f8kt og endret bruk. Bygningsmyndighet behandler s\u00f8knad om avkj\u00f8rsel som er regulert i plan. Saker som gjelder byggegrense mot offentlig veg og avkj\u00f8rsler p\u00e5 uregulert areal behandles av vegmyndigheten. Vegmyndigheten har ansvar for godkjenning av teknisk utforming, herunder \u00e5 s\u00f8rge for at avkj\u00f8rsler bygges og holdes ved like i samsvar med de regler Vegdirektoratet eller kommunal vegnorm fastsetter, jf. veglova \u00a7 43. Eventuelle fysiske endringer av avkj\u00f8rsler m\u00e5 s\u00f8ke om byggetillatelse hos plan- og bygningsmyndigheten dersom tiltaket er s\u00f8knadspliktig. Hvordan vil evt. oppheving av planen p\u00e5virke muligheten til utbygging? Ved oppheving fjernes regulert vegtrase. Etter oppheving kan det s\u00f8kes om tiltak p\u00e5 det aktuelle arealet uten \u00e5 m\u00e5tte s\u00f8ke dispensasjon fra planen. Det vil v\u00e6re plangrunnlaget i KPA 2018 (byfortettingssone) som gir f\u00f8ringer for nye byggetiltak og bestemmelsen om plankrav med unntak \u00a7 3, samt andre lover og forskrifter (plan- og bygningsloven, vegloven, kulturminneloven, naturmangfoldloven, forurensningsloven, jordloven, TEK og SAK osv.), som setter premisser for mulig utbygging. Arealplan-ID: 11050000 \u2013 Bergenhus. \u00d8yjorden - Stemmemyren. Regulering av veier Er dagens reelle vegtrase i samsvar med regulert vegtrase? Delvis. Regulert vei p\u00e5 kommunal vei \u00d8yjordsveien er i samsvar med plan. Om det er avvik, hva er det? Regulert vei over bebyggelse p\u00e5 \u00d8yjordsveien 1 og 3 samsvarer ikke med utbyggingen. Byggegrenser og avkj\u00f8rselsbestemmelser i planene Byggegrense: Byggegrense mot offentlig veg i plan etter eldre veglov er 7,5 meter. Eiendommene langs kommunal veg \u00d8yjordveien er i hovedsak uregulerte. Bestemmelsene i vegloven \u00a7 29 fastsetter byggegrense mot offentlig veg. Det er 15 meter byggegrense mot kommunal veg i dag og etter oppheving. For \u00d8yjordsveien 1 og 3 er delvis regulert i reguleringsplan 65810000 Bybanen fra sentrum til \u00c5sane. Delstrekning 2, Sandbrogaten \u2013 Eidsv\u00e5gtunnelen, vedtatt i 2023, som regulerer byggegrense langs veg, og delvis uregulert \u2013 hvor vegloven \u00a7 29 gjelder. Avkj\u00f8rsler: \u00d8yjordveien 1 og 3 har en nyere regulert avkj\u00f8rsel, denne vil fortsatt gjelde. S\u00f8knad om avkj\u00f8rsel behandles av bygningsmyndigheten n\u00e5r avkj\u00f8rselen er regulert. Ved uregulert avkj\u00f8rsel behandles s\u00f8knad av vegmyndighet. Hvordan vil evt. oppheving av planen p\u00e5virke muligheten til utbygging? Vegen er i hovedsak bygget. Der vegen er regulert ulikt fra etablert vei, er det allerede plassert en bygning (\u00d8yjordveien 1 og 3). Arealplan-ID: 10420000 \u2013 Bergenhus. Tollbodallmenningen \u2013 N\u00f8stet, regulering av tunnel Er dagens reelle vegtrase i samsvar med regulert vegtrase? Nei Om det er avvik, hva er det? Planen regulerer en biltunnel under grunnen som ikke er blitt realisert. Side 2 av 13 Byggegrenser og avkj\u00f8rselsbestemmelser i planene Planen regulerer under bakken. Reguleringsplan p\u00e5 bakkeniv\u00e5 vil fortsatt v\u00e6re gjeldende. Hvordan vil evt. oppheving av planen p\u00e5virke muligheten til utbygging? Etter oppheving vil det ikke m\u00e5tte tas hensyn til planen ved eventuelt s\u00f8knad om tiltak under bakken. Arealplan-ID: 11240000 \u2013 Bergenhus. Puddefjordsbroen vei til Fyllingsdalen Er dagens reelle vegtrase i samsvar med regulert vegtrase? Nei Om det er avvik, hva er det? Veien er ikke realisert. Byggegrenser og avkj\u00f8rselsbestemmelser i planene Omr\u00e5det er ubebygget i dag, og er i hovedsak regulert til LNF, eid av Bergen kommune. Hvordan vil evt. oppheving av planen p\u00e5virke muligheten til utbygging? Kan s\u00f8ke om tiltak i tr\u00e5d med LNF i KPA 2018, samt andre lover og forskrifter - uten \u00e5 forholde seg til en regulert veg som ikke er der. Arealplan-ID: 40230000 \u2013 Laksev\u00e5g. Vei over Puddefjordens vestre brohode til Fyllingsdalen Er dagens reelle vegtrase i samsvar med regulert vegtrase? Delvis. Fylkesvei \u00d8vre Fyllingsveien er delvis i samsvar med regulert vegtrase. Om det er avvik, hva er det? Regulert vegtrase p\u00e5 eiendom 156/6 er ikke realisert (LNF i dag). Regulert vegtrase ved fylkesvei \u00d8vre Fyllingsveien er i hovedsak utbygget, det er noen avvik fra regulert situasjon for avkj\u00f8rsler og fortau (ved eiendom 154/417, 154/416, 154/415 og 154/489 er det kun fortau p\u00e5 en side). Det p\u00e5g\u00e5r planer under arbeid i omr\u00e5det, plan 70650000 og plan 64630000. Planer under arbeid vil regulere disse eiendommene p\u00e5 nytt ved vedtak av planene. Side 3 av 13 Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Etter oppheving vil bestemmelsene i vegloven \u00a7 29 fastsetter byggegrense mot offentlig veg. Det er 15 meter byggegrense mot kommunal veg og 50 meter fra fylkesveg. Uregulert situasjon behandles av vegmyndigheten etter vegloven \u00a7 29 og \u00a7 43, inntil ny reguleringsplan er vedtatt. Regulert situasjon behandles av plan- og bygningsetaten etter plan- og bygningsloven. Hvordan vil evt. oppheving av planen p\u00e5virke muligheten til utbygging? Regulert vegtrase p\u00e5 eiendom 156/6 er i dag ubebygget og avsatt til LNF i KPA 2018. Ved oppheving av vegtrase som er etablert, vil byggegrenser mot offentlig veg ivareta hensyn til veganlegget. Eventuelt nye byggetiltak langs vegen m\u00e5 forholde seg til planstatus p\u00e5 sin eiendom. Noen av eiendommene er regulert, og byggegrense mot offentlig veg i plan gjelder, og noen av eiendommene er uregulerte og avstandskravene i vegloven \u00a7 29 gjelder. Arealplan-ID: 11600000 \u2013 Bergenhus/\u00c5rstad. Hovedinnfarts\u00e5ren fra syd, Danmarksplass - Str\u00f8mgaten Er dagens reelle vegtrase i samsvar med regulert vegtrase? Veiene er ferdig utbygget. Det fremg\u00e5r sm\u00e5 avvik fra plan. Om det er avvik, hva er det? Kun sv\u00e6rt sm\u00e5 deler igjen av planene. Det fremg\u00e5r mer riktig arealstatus i kommunedelplan sentrum og kommunedelplan Store Lungeg\u00e5rdsvann s\u00f8ndre del. Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 12,5 meter. Ingen avkj\u00f8rsel. Etter oppheving vil bestemmelsene i vegloven \u00a7 29 fastsette byggegrense mot offentlig veg. Det er 15 meter byggegrense mot kommunal veg og 50 meter fra fylkes- og riksveg. Hvordan vil evt. oppheving av planen p\u00e5virke muligheten til utbygging? Planen regulerer veg, og omr\u00e5dene er utbygget veg. Byggegrense mot offentlig veg ivaretar veganlegget, og avkj\u00f8rsler blir vurdert etter andre planer. Arealplan-ID: 11670000 \u2013 Mollesmauet, reguleringsendring Er dagens reelle vegtrase i samsvar med regulert vegtrase? Ja, i hovedsak. Side 4 av 13 Om det er avvik, hva er det? Reguleringsplanensomkrets er st\u00f8rre enn den utbygde veien. Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 12,5 meter. Bebyggelsen tilgrenset veger er i dag uregulert. Vegloven \u00a7 29 regulerer avstandskravene til byggegrense mot offentlig veg i dag og etter oppheving: Det er 15 meter byggegrense mot kommunal veg og 50 meter fra riksveg. Avkj\u00f8rslene er i hovedsak uregulerte i dag. Vegmyndighetene har vedtakskompetanse p\u00e5 ny/endret bruk av avkj\u00f8rselstillatelse. Hvordan vil evt. oppheving av planen p\u00e5virke muligheten til utbygging? Planen regulerer veg, og det er bygget veg. P\u00e5virker i liten grad muligheten til utbygging. Arealplan-ID: 10430000 \u2013 \u00c5rstad. Astrupsvei og Schweig\u00e5rds vei, utvidelse Er dagens reelle vegtrase i samsvar med regulert vegtrase? Planen ligger ikke i kart, s\u00e5 vanskelig \u00e5 si helt n\u00f8yaktig, men vegen er ferdig etablert i dag. Om det er avvik, hva er det? Planen er ikke egnet til \u00e5 legges i kart. Byggegrenser og avkj\u00f8rselsbestemmelser i planene Omr\u00e5det ved Astrups vei er i hovedsak uregulert ved oppheving av plan 20000. Uregulert omr\u00e5der har byggegrenser etter vegloven \u00a7 29 (det er 15 meter byggegrense mot kommunal veg), og uregulerte avkj\u00f8rsler. Saker ang\u00e5ende disse vegforhold behandles av vegmyndigheten. Omr\u00e5de ved Schweig\u00e5rds vei er regulert i eldre plan, og er under ny planlegging. Saker med reguleringsplan behandles av plan- og bygningsmyndigheten, og behandles etter regulert situasjon. Hvordan vil evt. oppheving av planen p\u00e5virke muligheten til utbygging? Planen regulerer en veiutvidelse p\u00e5 de kommunale veiene; Astrups vei og Schweig\u00e5rds vei. Veiene er i dag etablert. Ingen endring i muligheten for utbygging. Arealplan-ID: 10800000 \u2013 \u00c5rstad. Ibsens gate 104, utvid krysset ved Hunstadsvingen Er dagens reelle vegtrase i samsvar med regulert vegtrase? Ja Om det er avvik, hva er det? Nei Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Planen er et vegareal. Nye byggetiltak havner uansett i byggegrense mot offentlig veg (kommunal). Ingen avkj\u00f8rsel. Side 5 av 13 Hvordan vil evt. oppheving av planen p\u00e5virke muligheten til utbygging? Vegareal eid av Bergen kommune. Nye tiltak m\u00e5 s\u00f8kes i tr\u00e5d med KPA eller utarbeide ny reguleringsplan. Arealplan-ID: 30730000 \u2013 \u00c5rstad. Gnr 13, Storetveit, endring av Hagerups vei Er dagens reelle vegtrase i samsvar med regulert vegtrase? Nei Om det er avvik, hva er det? Etablert veg og fortau ved fv. Hagerups vei ligger forskj\u00f8vet i forhold til regulert veg. Privat veg p\u00e5 eiendom 13/20 er ikke etablert som regulert. Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Eiendommene langs vegene er i hovedsak uregulert, og avstandskrav i vegloven \u00a7 29 gjelder for byggegrense mot offentlig veg. For eiendom som er regulert, vil plan gi byggegrense mot offentlig veg. Avkj\u00f8rsler er i hovedsak regulert i plan 63360000. S\u00f8knad om regulert avkj\u00f8rsel behandles i hovedsak av bygningsmyndigheten. Eventuelle fysisk endringer av avkj\u00f8rsler krever byggetillatelse i byggesaksbehandling. Hvordan vil evt. oppheving av planen p\u00e5virke muligheten til utbygging? Regulert veg som ikke er etablert veg i dag, vil bli uregulert og f\u00e5 arealstatus iht KPA 2018. Mulighet for utbygging f\u00f8lger bestemmelser i KPA 2018 (byfortettingssone), samt plankrav med unntak i \u00a7 3, og byggegrense mot offentlig veg i vegloven \u00a7 29 og plassering, h\u00f8yde og avstand til nabogrense i pbl. \u00a7 29-4, samt byggesaksforskrift, og annet regelverk. Ved oppheving av planen slipper en \u00e5 s\u00f8ke dispensasjon fra vegareal som ikke er etablert. Arealplan-ID: 30020000 \u2013 \u00c5rstad. Gnr 15, del av Nyhaugen Er dagens reelle vegtrase i samsvar med regulert vegtrase? Nei Om det er avvik, hva er det? Regulerer veg over hus p\u00e5 eiendom 15/610, veg er ikke realisert. Regulerer veg over eiendommene 15/77, 15/558, og 15/40, veg er ikke realisert. I dag er det bebyggelse p\u00e5 eiendommene. Regulerer veg som ligger forskj\u00f8vet i forhold til etablert veg i dag. Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Side 6 av 13 Planen utgj\u00f8r sm\u00e5 rester som er igjen av opprinnelig reguleringsplan. Flere av eiendommene som er ber\u00f8rt av planen, er delvis regulert i eldre plan og delvis uregulerte. Plassering av tiltak p\u00e5 eldre plan f\u00f8lger byggegrenser fra eldre plan eller gitt av eldre veglov, og bygningsmyndighet har vedtakskompetanse. Uregulert del av eiendommen gir byggegrense mot veg etter avstandskravene i vegloven \u00a7 29 og vegmyndighetene har vedtakskompetanse. Avkj\u00f8rslene m\u00e5 tolkes om de er regulerte eller ikke. Hvordan vil evt. oppheving av planen p\u00e5virke muligheten til utbygging? Ved oppheving av planen vil den regulerte veg som ikke er etablert, ikke kunne bygges. Anses uproblematisk da de ber\u00f8rte eiendommene allerede er bebygget med boliger. Arealet vil f\u00e5 status om uregulert. Mulighet for utbygging f\u00f8lger bestemmelser i KPA 2018, samt plankrav med unntak i \u00a7 3, og byggegrense mot offentlig veg i vegloven \u00a7 29 og plassering, h\u00f8yde og avstand til nabogrense i pbl. \u00a7 29-4, samt byggesaksforskrift, og annet regelverk. Det vil ikke lenger v\u00e6re behov for \u00e5 s\u00f8ke om dispensasjon fra en plan som ikke er realisert. Det er nye reguleringsplaner under arbeid i omr\u00e5det i dag. Ved vedtak av ny reguleringsplan er det disse reguleringsplanene som gjelder, og avkj\u00f8rsler, byggegrenser og byggeh\u00f8yder gitt i plan som gjelder. Arealplan-ID: 10270000 \u2013 \u00c5rstad. Solheimsgaten \u2013 Michael Krohns gate \u2013 Nykronborg og M\u00f8regaten Er dagens reelle vegtrase i samsvar med regulert vegtrase? Nei Om det er avvik, hva er det? Regulert veg ligger forskj\u00f8vet i forhold til etablert veg ved kv. L\u00f8bergsveien, og regulert situasjon p\u00e5 eiendom 158/359, 158/361 og 158/342 samsvarer ikke med plan. Riktig arealstatus er ivaretatt i KDP Puddefjorden-Damsg\u00e5rdssundet. Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Planen ligger i hovedsak p\u00e5 veganlegg, samt p\u00e5 deler av to boligtomter som er bebygget i dag. Planen regulerer en avkj\u00f8rsel som ikke er utbygget, og en avkj\u00f8rsel som ikke er etablert i samsvar med planen. De fleste eiendommene langs vegplanen i dag er regulert i plan 120000, som gir byggegrense mot offentlig veg etter den planen. Hvordan vil evt. oppheving av planen p\u00e5virke muligheten til utbygging? Arealet vil bli uregulert og KPA 2018 og KDP vil gi plangrunnlag for ny utbygging. Arealplan-ID: 11260000 \u2013 Fyllingsdalen. Hoved\u00e5ren fra Skarphaugen - Lauv\u00e5 Er dagens reelle vegtrase i samsvar med regulert vegtrase? Nei Om det er avvik, hva er det? Vegplanen er ikke blitt realisert i dag. Side 7 av 13 Byggegrenser og avkj\u00f8rselsbestemmelser i planene Plan gir 7,5 meter byggegrense i dag. Etter oppheving blir det 50 meter byggegrense mot fylkesveg. Boligtomtene ligger i liten grad langs den regulerte vegen. Hvordan vil evt. oppheving av planen p\u00e5virke muligheten til utbygging? Opphevingen vil i hovedsak gi arealstatus \u00abbyfortettingssone\u00bb i KPA 2018, hvor det i dag er regulert veg som ikke er etablert. Arealet er i hovedsak ubebygget i dag. Dette gjelder deler av eiendommene 22/610 (privat eiendom), 23/1(privat eiendom) og 23/167 (kommunal eiendom). Eventuell oppheving vil fjerne arealform\u00e5let veg og tunnel. Mulig ny utbygging m\u00e5 s\u00f8kes i tr\u00e5d med overordnet plan, og andre f\u00f8ringer og lovverk. Eiendommene har blant annet gr\u00f8nne interesser og kulturmilj\u00f8, som m\u00e5 vurderes n\u00e6rmere ved eventuell utbygging. Det vil i hovedsak v\u00e6re krav om utarbeidelse av reguleringsplan dersom omr\u00e5det skal bygges ut, ref. det generelle plankravet i KPA 2018 \u00a7 3. Byggesonen i KPA 2018 grenser til gr\u00f8nnstruktur og LNF. Arealplan-ID: 30210000 \u2013 Fyllingsdalen. Gnr 19, Kr\u00e5kenesveien Er dagens reelle vegtrase i samsvar med regulert vegtrase? Delvis. Planen regulerer deler av den kommunale veien Kr\u00e5kenesveien. Denne er etablert og ferdig utbygget. Om det er avvik, hva er det? Deler av reguleringsplanen reguler en vei p\u00e5 privat grunn som ikke er realisert. Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Omr\u00e5det langs den ikke realiserte vegen er uregulert og byggegrenser mot offentlig veg ivaretas av vegloven. Langs kv. Kr\u00e5kenesveien viser ikke planen avkj\u00f8rsler. I krysningspunktet over til privat vei Kr\u00e5kenesveien reguler planen en avkj\u00f8rsel som ikke er i tr\u00e5d med utbygget situasjon i dag. Ny og endret bruk kan utl\u00f8se krav om dispensasjon fra arealplan her. For uregulert avkj\u00f8rsel er det vegmyndigheten som har vedtakskompetansen for s\u00f8knader om ny og endret bruk av avkj\u00f8rselstillatelse. Hvordan vil evt. oppheving av planen p\u00e5virke muligheten til utbygging? Oppheving av reguleringsplanen vil begrense muligheten for \u00e5 realisere vegen. Mulighet for utbygging styres etter bestemmelser i KPA 2018, samt annet lovverk etter evt. oppheving. Arealet er avsatt til \u00f8vrig byggesone i KPA 2018 og har gr\u00f8nne interesser. Det vil i hovedsak v\u00e6re krav om utarbeidelse av reguleringsplan dersom omr\u00e5det skal bygges ut, ref. KPA 2018 \u00a7 3. Side 8 av 13 Arealplan-ID: 30650000 \u2013 Fana. Gnr 9, Tveiter\u00e5s Er dagens reelle vegtrase i samsvar med regulert vegtrase? Nei Om det er avvik, hva er det? Avkj\u00f8rsel fra kv. Sandbrekkevegen og avkj\u00f8rsel over til privat veg Gunvors veg er ikke i tr\u00e5d med plan. Ned mot Eikelundstj\u00f8rna er det kun etablert tursti i dag, ikke kj\u00f8revei som regulert. Regulert vegsituasjon i og rundt eiendom 9/233 (Tjernvegen 30, Tveiter\u00e5svegen 2) er ikke realisert. Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Avkj\u00f8rslene i plan er ikke i tr\u00e5d med utbygget situasjon og utl\u00f8se krav om dispensasjon ved ny og endret bruk. Omr\u00e5dene langs den regulerte vegen er i hovedsak uregulert og vegloven \u00a7 29 gjelder. Akkurat p\u00e5 det regulerte omr\u00e5det gjelder eldre veglov i eldre plan. Hvordan vil evt. oppheving av planen p\u00e5virke muligheten til utbygging? I dag er st\u00f8rre deler av omr\u00e5det hvor planen ikke er realisert, avsatt til gr\u00f8nnstruktur i KPA 2018. Eiendom 9/233 er i dag bebygget og avsatt til \u00f8vrig byggesone i KPA 2018, samt omkringliggende boligtomter. Overordnet plan og andre lover og forskrifter vil danne grunnlag for eventuell utbygging etter oppheving. Arealplan-ID: 30200000 \u2013 Fana. Gnr 42, Nesttun Er dagens reelle vegtrase i samsvar med regulert vegtrase? Kun delvis. Om det er avvik, hva er det? Veg over deler av eiendom 42/322, 42/28, 42/955, 42/752, 42/128, 42/279 og 42/247 er ikke etablert. I dag best\u00e5r omr\u00e5det av boligtomter med bebyggelse og hager. Regulert veg over eiendom 42/853 er etablert forskj\u00f8vet i forhold til regulert situasjon. Eiendommen er i dag bebygget. Regulert veg ved eiendom 42/218, 42/42/388 og 42/350 er etablert forskj\u00f8vet i forhold til regulert situasjon. I dag er eiendommene etablert med bolig og hager. Regulert veg p\u00e5 eiendom 42/11, mellom eiendom 42/865 og 42/666 er ikke etablert. Eiendommer er i dag ubebygget og avsatt til gr\u00f8nnstruktur i KPA 2018. Side 9 av 13 Byggegrenser og avkj\u00f8rselsbestemmelser i planene Byggegrense mot offentlig veg i plan etter eldre veglov er 7,5 meter. Eiendommen langs veger er i hovedsak uregulerte, og vegloven \u00a7 29 gjelder. For eiendommer som ber\u00f8res av planen, er det byggegrenser etter eldre veglov som gir byggegrense mot offentlig veg og evt. dispensasjon m\u00e5 s\u00f8kes om etter plan- og bygningsloven. Planen regulerer avkj\u00f8rsel som ikke er etablert. Ny og endret bruk kan utl\u00f8se krav om dispensasjon fra regulert situasjon etter plan- og bygningsloven. Hvordan vil evt. oppheving av planen p\u00e5virke muligheten til utbygging? Etter oppheving kan eiendommer med regulert veg som ikke er etablert s\u00f8ke om nye tiltak uten \u00e5 forholde seg til regulert veg. Det vil v\u00e6re KPA 2018 som danner plangrunnlaget og andre lover og forskrifter som gir f\u00f8ringer og begrensinger for mulig ny utbygging. Arealplan-ID: 30930000 \u2013 Fana. Hop Er dagens reelle vegtrase i samsvar med regulert vegtrase? Nei. Om det er avvik, hva er det? Vegen er bygget smalere enn regulert. Gjennomgangen er ikke realisert ved eiendom 41/39 og eiendom 41/688. Vegen f\u00f8lger ogs\u00e5 en annen trase enn regulert ved eiendom 41/1308 og 41/851. Side 10 av 13 Byggegrenser og avkj\u00f8rselsbestemmelser i planene Vegen er i dag privat. Det er ikke egne byggegrenser mot privat veg. Eiendommer langs veien er i hovedsak uregulert og pbl. 29-4 fastsetter avstand til nabogrense. Avkj\u00f8rsler er regulert i plan. Regulert avkj\u00f8rsel er ikke helt i samsvar med etablert avkj\u00f8rsel og kan gi dispensasjon i forhold til regulert situasjon i plan etter plan- og bygningsloven. Hvordan vil evt. oppheving av planen p\u00e5virke muligheten til utbygging? Etter oppheving kan vegen ikke realiseres slik den er regulert. Ved tiltak p\u00e5 eiendommene trenger en ikke \u00e5 s\u00f8ke om dispensasjon fra regulering til veg. Arealene er i dag i hovedsak hageareal, samt et gr\u00f8ntomr\u00e5de. Mulig utbygging m\u00e5 tilfredsstille krav og f\u00f8ringer gitt i overordnet plan (KPA 2018 og KDP), samt andre lover og forskrifter. Omr\u00e5det er avsatt til Byfortettingssone i KPA2018 og kan potensielt fortettes dersom de tilfredsstiller \u00f8vrige krav. Arealplan-ID: 30100000 \u2013 Fana. Sm\u00f8r\u00e5svegen, Apeltunvegen Er dagens reelle vegtrase i samsvar med regulert vegtrase? Nei Om det er avvik, hva er det? Etablert veg ved eiendom 88/148 er ikke i tr\u00e5d med regulert situasjon. Regulert veg \u00abrundt\u00bb eiendom 88/5 er ikke etablert. Omr\u00e5det er avsatt til \u00f8vrig byggesone i KPA 2018. Omr\u00e5det er i dag bebygget, og under utbygging. Side 11 av 13 Byggegrenser og avkj\u00f8rselsbestemmelser i planene Avkj\u00f8rsel ved eiendom 88/148 er ikke i tr\u00e5d med etablert avkj\u00f8rsel, og kan kreve dispensasjon. Byggegrense i plan gir byggegrense p\u00e5 12,5 meter. Hvordan vil evt. oppheving av planen p\u00e5virke muligheten til utbygging? Ikke realisert veg forsvinner ved oppheving. Overordnet plan (KPA2018), og andre lover og forskrifter gir f\u00f8ringer og begrensninger for muligheten til utbygging. Det er gitt tillatelse til 3 boenheter p\u00e5 areal regulert til veg p\u00e5 eiendom 88/261, 88/260 og 88/264, men s\u00f8knad om den 4. boenheten har f\u00e5tt avslag med bakgrunn i plankrav i KPA \u00a7 3.1. og \u00f8kt bruk av avkj\u00f8rsel i plan 17630000. Arealplan-ID: 5860000 \u2013 Ytrebygda. Gnr 39 bnr 116, H\u00e5vardstun, omr\u00e5de rundt felt B Er dagens reelle vegtrase i samsvar med regulert vegtrase? Nei, og ikke relevant, da dette er et restareal utenfor vegen. Omr\u00e5det er i hovedsak regulert p\u00e5 nytt i nyere planer. Om det er avvik, hva er det? Ikke relevant ettersom det er et restareal, jf. svaret over. Byggegrenser og avkj\u00f8rselsbestemmelser i planene Byggegrense mot offentlig veg i plan er 12,5 meter. Ingen avkj\u00f8rsel. Hvordan vil evt. oppheving av planen p\u00e5virke muligheten til utbygging? Oppheving vil ha sv\u00e6rt liten p\u00e5virkning p\u00e5 mulig utbygging. Arealplan-ID: 4750000 \u2013 Ytrebygda. Del av gnr 107, Espeland. vegregulering. Er dagens reelle vegtrase i samsvar med regulert vegtrase? Kun delvis. Om det er avvik, hva er det? Ikke etablert veg p\u00e5 eiendom 107/243. Resterende veg er etablert i dag, men etablert veg stemmer ikke helt i forhold til regulert veg, den ligger litt forskj\u00f8vet. Side 12 av 13 Byggegrenser og avkj\u00f8rselsbestemmelser i planene Byggegrense mot offentlig veg gitt i plan etter eldre veglov er 12,5 meter. Eiendommene langs vegen er i hovedsak uregulerte i dag, og vegloven \u00a7 29 gjelder. Avkj\u00f8rsler er regulert i plan 63190000 fra 2017, og under ny regulering i plan 70330000. Hvordan vil evt. oppheving av planen p\u00e5virke muligheten til utbygging? Eiendom 107/243 er avsatt til LNF i kommunedelplan for Birkeland, \u00c5dland, Liland og Espeland (KDP BL\u00c5E). Resterende tomter langs vegene er i hovedsak avsatt til boligbebyggelse i KDP BL\u00c5E. Mulig utbygging m\u00e5 tilfredsstille krav og f\u00f8ringer i overordnet plan og annet lovverk og forskrifter. Etter evt. oppheving m\u00e5 mulig utbygging kun forholde seg til etablert vegsituasjon, og ikke regulert og etablert vegsituasjon. Med hilsen Christine Kahrs \u2013 Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 13 av 13 "
}