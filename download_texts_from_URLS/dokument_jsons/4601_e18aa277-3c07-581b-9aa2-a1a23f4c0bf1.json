{
  "dokument_id": "e18aa277-3c07-581b-9aa2-a1a23f4c0bf1",
  "doc_type": "case_attachment",
  "kommune": 4601,
  "tittel": "Stadfestelse, igangsettingstillatelse, datert 18.04.2023",
  "url": "https://bergen.kommune.no/politikere-utvalg/api/fil/bk360/9228597/Stadfestelse-igangsettingstillatelse-datert-18-04-2023",
  "tekst": " V\u00e5r dato: V\u00e5r ref: 18.04.2023 2022/15481 Deres dato: Deres ref: Tanita Sletten Saksbehandler, innvalgstelefon Vestre Vallavegen 29 Jorunn Fosse Fidjest\u00f8l, 5764 3156 5227 NESTTUN Bergen kommune, gbnr. 49/1 - nybygg - boligblokk BB1 Vi viser til oversending fra Bergen kommune datert 09.11.2022, som gjelder klage p\u00e5 administrativt vedtak om igangsettingstillatelse av 20.07.2022. Det er klaget innenfor fristen, og vilk\u00e5rene for \u00e5 behandle saken er oppfylt. Vedtak Statsforvalteren stadfester Bergen kommunes igangsettingstillatelse av 20.07.2022, til tiltak p\u00e5 gbnr. 49/1. Sakens bakgrunn Historikk Det ble s\u00f8kt om oppf\u00f8ring av boligblokk og rekkehus, anlegging av utomhusanlegg med uteoppholdsarealer, murer og felles lekeareal, anlegging felles renovasjonsanlegg med forst\u00f8tningsmur og etablering av felles sti. Bergen kommune gav 15.04.2021 rammetillatelse til tiltaket, med avslag p\u00e5 delen av tiltaket som gjaldt anlegging av felles renovasjonsanlegg med forst\u00f8tningsmur. Vedtaket ble p\u00e5klaget av nabo 20.04.2021, og Statsforvalteren stadfestet 03.01.2022 kommunens rammetillatelse. Saken slik den st\u00e5r for v\u00e5r behandling Plan- og bygningsetaten gav tillatelse til igangsetting den 20.07.2022, for betongarbeider for felles garasjeanlegg, hus A, B og D, jf. rammetillatelse datert 15.04.2021. Mens rammetillatelsen omfattet hus A, B, C og D, omfatter igangsettingstillatelsen bare hus A, B og D. Det ble understreket i s\u00f8knaden at arbeidene ikke ber\u00f8rer eller p\u00e5 noen m\u00e5te forskutterer endelig plassering av avfallsl\u00f8sning. Vedtaket er p\u00e5klaget av naboene Kenneth Fosse, Tanita Sletten, Siren Sletten og Steinar Sletten ved klage mottatt henholdsvis 20.07.2022 og 25.07.2022. Det er i tillegg mottatt flere merknader. Det er i klagene stilt sp\u00f8rsm\u00e5l ved plassering av renovasjonsl\u00f8sning, og om igangsettingstillatelse vil legge E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/3 f\u00f8ringer for senere plassering av renovasjonsl\u00f8sningen. Det er videre stilt sp\u00f8rsm\u00e5l i forbindelse med saksbehandlingen av s\u00f8knad om igangsettingstillatelse. Det vises til klagene i sin helhet. Bergen kommune behandlet klagene 09.11.2022, men fant ikke grunn til \u00e5 ta klagen til f\u00f8lge. Saken ble sendt hit for endelig avgj\u00f8relse. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Statsforvalterens vurdering Det er klaget p\u00e5 at igangsettingstillatelse er gitt. Som kommunen sier, s\u00e5 er plan- og bygningslovens system slik at det er rammetillatelsen som gir byggeretten, og som kan klages p\u00e5. Det er ved krav om nabovarsel ved s\u00f8knad om rammetillatelse, lagt opp til at forholdet til naboer skal avklares i og med rammetillatelsen. Naboer vil kun ha klagerett p\u00e5 igangsettingstillatelse dersom denne medf\u00f8rer noe nytt sammenlignet med rammetillatelsen. Vi viser til kommunens grundige fremstilling av dette i oversendelsesbrevet, som klagerne har f\u00e5tt kopi av, og som vi slutter oss til. Sp\u00f8rsm\u00e5let blir videre om vilk\u00e5r som er stilt til rammetillatelsen er oppfylt, jf. plan- og bygningsloven \u00a7 21-4 fjerde ledd. Det er stilt vilk\u00e5r om at \u00abplassering av avfallsl\u00f8sning skal v\u00e6re godkjent\u00bb. Som kommunen viser til, s\u00e5 gjelder rammetillatelsen b\u00e5de hus, A, B, C og D. Rammetillatelsen som helhet medf\u00f8rer derfor en konflikt med regulert avfallsl\u00f8sning, og vilk\u00e5ret ble derfor stilt. Det vil imidlertid v\u00e6re hus C som kommer i konflikt med opprinnelig regulert avfallsl\u00f8sning, og igangsettingstillatelsen gjelder ikke hus C. Igangsettingstillatelsen som er gitt her, vil derfor ikke v\u00e6re til hinder for regulert avfallsl\u00f8sning. Det er presisert i saken at avfallsl\u00f8sning m\u00e5 v\u00e6re etablert f\u00f8r bygg kan tas i bruk, og dette gjelder alle bygg. Dette f\u00f8lger b\u00e5de av rammetillatelsen punkt 2.3, og av rekkef\u00f8lgekrav i reguleringsplanen punkt 3.3, og er dermed rettslig bindende vilk\u00e5r for \u00e5 kunne ta tiltaket i bruk. Vi er enig med kommunen i at dette gir tilfredsstillende sikkerhet for at avfallsl\u00f8sning kommer p\u00e5 plass. Etter dette kan vi ikke se at igangsettingstillatelse ikke kan gis. Klagen har ikke f\u00f8rt fram p\u00e5 dette punktet. Side: 3/3 Saksbehandlingen Det g\u00e5r fram av saken at det i klagene og flere e-poster er stilt sp\u00f8rsm\u00e5l om hvilken tilknytning enkelte ansatte hos Plan- og bygningsetaten har til ansvarlig s\u00f8ker/tiltakshaver. Vi viser til kommunens redegj\u00f8relse. Statsforvalteren kan ikke ut fra sakens opplysninger finne holdepunkt for inhabilitet hos saksbehandlere i kommunen. Oppsummering Vi har kommet til at Bergen kommune har vurdert saken forsvarlig etter gjeldende regelverk, og vi kan heller ikke se at kommunen har lagt vekt p\u00e5 usaklige eller utenforliggende hensyn. Klagen har dermed ikke f\u00f8rt fram, og vedtaket stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne-Kjersti Sande Jorunn Fosse Fidjest\u00f8l fagdirekt\u00f8r seniorr\u00e5dgiver Dokumentet er elektronisk godkjent Kopi til: OPTIBO UTBYGGING AS Hatlestad terrasse 1 5227 NESTTUN Bergen kommune Postboks 7700 5020 BERGEN VALLAST\u00d8LEN AS Hatlestad terrasse 1 5227 NESTTUN Mottakerliste: Siren Sletten Vestre Vallavegen 29 B 5227 Nesttun Kenneth Fosse Vestre Vallavegen 29 5227 Nesttun Tanita Sletten Vestre Vallavegen 29 5227 NESTTUN Steinar Sletten Vestre Vallavegen 29 B 5227 Nesttun "
}