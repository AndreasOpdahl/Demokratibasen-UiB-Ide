{
  "dokument_id": "1d54d277-8118-56c7-928f-ceea92bffae9",
  "doc_type": "case_presentation",
  "kommune": 4601,
  "tittel": "Endreg\u00e5rdsbakken 3, nybygg bolig",
  "url": "https://bergen.kommune.no/politikere-utvalg/api/fil/bk360/10214474/Framstilling-Endregardsbakken-3-nybygg-bolig",
  "tekst": " R\u00e5det for byforming og arkitektur (RBA) 21/24 Saksframstilling V\u00e5r referanse: 2024/32539-8 Saksbehandler: \u00c5ge Vallestad Endreg\u00e5rdsbakken 3, nybygg bolig Hva saken gjelder: Saken gjelder s\u00f8knad om oppf\u00f8ring av nybygg bolig med 3 boenheter i Endreg\u00e5rdsbakken 3. Dispensasjoner: Tiltaket er avhengig av dispensasjon fra kommunedelplanens \u00a7 07 med hensyn til gesimsh\u00f8yde (gjelder kun takarker) over 9 meter m\u00e5lt fra ferdig planert terreng p\u00e5 bygningens vestside jf. plan- og bygningsloven \u00a7 19-1. Tiltaket er avhengig av dispensasjon fra avstand mot vei under 15 m, jf. plan- og bygningsloven \u00a7 19-1. Det er s\u00f8kt om unntak fra plankrav etter KPA 2018 \u00a7 3.1.1, se dokument 40_KORR_RedegjoerelseEstetikk_F-02 \u2013 Redegj\u00f8relse. Tiltaket er avhengig av unntak fra plankrav etter KPA 2018 \u00a7 3.1.1. Planstatus: Kommuneplanens arealdel (KPA2018), vedtatt i Bystyret 19.06.2019, viser eiendommen som Byfortettingssone BY1 og den ligger innenfor hensynssonene kulturmilj\u00f8 H570_7 Historisk sentrum, H570_2 Fjellsiden 1,0 % og H570_2 Kalfaret 1,0 %. Hensynssoner Faresone: H390_2 Luftkvalitet - gul sone 100,0 % og H310_2 Faresone ras 61,1 %. Bestemmelsesomr\u00e5de: #4. I kommunedelplan for 15590000 BERGENHUS. KDP FJELLSIDEN S\u00d8R (19.02.2001) er eiendommen vist som Boligomr\u00e5der 99,7 %. Eiendommen ligger i delomr\u00e5de A: Brattlien \u2013 Leitet. Eiendommen er ikke regulert. Kommentarer til s\u00f8knaden: Tiltaket er oms\u00f8kt p\u00e5 en tomt som allerede er bebygget, og der 61% av arealet omfattes av faresone ras i kommuneplanens arealdel. Oms\u00f8kte tiltak forutsetter et stort masseuttak i form av utsprengning av fjellmasser p\u00e5 aktuell byggetomt, og vil kunne endre stabilitetsforholdene i tilst\u00f8tende fjellmasser. Konsekvensene av uttransportering av s\u00e5 omfattende masseuttak m\u00e5 ogs\u00e5 vurderes opp mot det lokale veinettet. Videre vil avrenningsforholdene endres vesentlig. Tomten er utsatt for fare for steinsprang, og geologisk rapport som er vedlagt s\u00f8knaden konkluderer med at kravet til sikkerhet mot skred i TEK17 \u00a7 7.3 ikke er oppfylt slik tomten st\u00e5r n\u00e5, og ved bygging av tremannsbolig vil det m\u00e5tte gj\u00f8res tiltak for \u00e5 redusere sannsynligheten for steinsprang og utvasking av masser ned mot boligen. 1 Endreg\u00e5rdsbakken som leder opp til eiendommen, er en kommunal adkomstvei (ca. 2,5 meters bredde) som betjener kj\u00f8rende trafikk til Endreg\u00e5rdsbakken 4, og som fungerer som gjennomg\u00e5ende gangvei/tursti videre opp til Fjellveien. Veien er skiltet med gjennomkj\u00f8ringsforbud i rushperiodene. Det er konflikter med myke trafikanter som bruker veien som turvei og adkomst til boliger. Prosjektet l\u00f8ser parkering p\u00e5 egen grunn for to av tre boliger, men er avhengig av gateparkering for en av boligene samt gjesteparkering. Tiltaket er avhengig av dispensasjon fra kommunedelplanens \u00a7 07 med hensyn til gesimsh\u00f8yde (gjelder kun takarker) over 9 meter m\u00e5lt fra ferdig planert terreng p\u00e5 bygningens vestside jf. plan- og bygningsloven \u00a7 19-1. Tiltaket er i s\u00f8kende oppgitt til \u00e5 overskride denne med 33%. Denne bestemmelsen er utformet for \u00e5 ivareta Fjellsidens fjernvirkning og lokale bygnigsyypologi. Det har v\u00e6rt avholdt veiledningsm\u00f8te med Byarkitekten. Det har blitt diskutert valg av arkitektoniske virkemidler for bebyggelsen med tanke p\u00e5 hvordan tiltaket fremst\u00e5r i sin kontekst og i fjernvirkning. Det har v\u00e6rt sett p\u00e5 utforming av tak og fargesetting av dette opp mot fasade, samt utforming av arker. Byarkitekten har videre uttrykt bekymring for tiltakets utstrekning og volum med tanke p\u00e5 tomtens smale form og sv\u00e6rt bratte helning, og det har blitt stilt sp\u00f8rsm\u00e5l om tomtens egnethet for tiltaket. Konklusjon: Det bes om en samlet vurdering av tiltaket ut fra arkitekturstrategiens punkt 01 Helhetlig utforming og 03 Samspill mellom by og natur, og om tiltaket er realiserbart p\u00e5 den aktuelle eiendommen med tanke p\u00e5 naturgitte begrensninger og faresoner. Forslag til vedtak: Legges frem i m\u00f8te. Dato: 9. april 2024 \u00c5ge Vallestad - utvalgssekret\u00e6r 2 "
}