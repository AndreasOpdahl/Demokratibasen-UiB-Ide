{
  "dokument_id": "8185e354-cc4a-568a-815b-1f2d679f83bb",
  "doc_type": "case_attachment",
  "kommune": 4601,
  "tittel": "Reguleringsbestemmelser datert 05.03.2025",
  "url": "https://bergen.kommune.no/politikere-utvalg/api/fil/bk360/12708053/Reguleringsbestemmelser-datert-05-03-2025",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Fana. Gnr. 41, bnr. 137 mfl., Jacob Kj\u00f8des veg/Mosebakken Nasjonal arealplan-ID 4601_70980000 Saksnummer PLAN-2022/20701 (tidligere 202130398) Siste revisjonsdato bestemmelser 05.03.2025 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 6 Reguleringsbestemmelser Arealplan-ID 4601_70980000 REGULERINGSBESTEMMELSER (pbl \u00a7 12-7) 1. Planens hensikt Hensikten med planen er \u00e5 etablere 7 nye eneboliger i et etablert villastr\u00f8k i Fana. Boligene skal ha god terrengtilpasning, og vegetasjonen i omr\u00e5det skal i st\u00f8rst mulig grad ivaretas. Planen omfatter 3 eksisterende eneboliger. Felles avkj\u00f8rsel for eksisterende og nye boliger utbedres og forlenges inn til nye boliger. 2. Fellesbestemmelser for hele planomr\u00e5det 2.1. Terrengbehandling 2.1.1. Terrenginngrep skal v\u00e6re sk\u00e5nsomme, og nytt terreng skal tilpasses tilst\u00f8tende terreng. 2.1.2. Skj\u00e6ringer og fyllinger skal dekkes med jord som gir gode vekstvilk\u00e5r for permanent vegetasjon der det er mulig. 2.1.3. Nye murer skal oppf\u00f8res i naturstein, tegl eller forblending med naturstein eller lignende. 2.2. Vann, avl\u00f8p og overvannsh\u00e5ndtering 2.2.1. VA-rammeplan datert 07.11.2024 angir rammene for utbygging av vann- og avl\u00f8psnett, samt overvannsh\u00e5ndtering. 2.3. Bygge- og anleggsfasen 2.3.1. Det tillates ikke sprengningsaktivitet i perioden for hekketid april\u2013juni av hensyn til fugl. 2.3.2. Eksisterende tre markert i plankart skal bevares. Treet skal sikres p\u00e5 tilfredsstillende m\u00e5te for \u00e5 unng\u00e5 skade i bygge- og anleggsperioden. Tr\u00e6rnes rotsone skal ikke brukes som midlertidig bygge- og anleggsomr\u00e5de for mellomlagring. 2.3.3. Spredning av fremmedarter skal unng\u00e5s. Masser som inneholder fremmedarter skal ikke spres til andre omr\u00e5der, men deponeres p\u00e5 et godkjent mottak eller behandles p\u00e5 en m\u00e5te som fjerner levedyktige planterester fra jordmassene. 2.3.4. N\u00f8dvendig sikring av ustabile parti langs bergskrent mot Jacob Kj\u00f8des veg skal gjennomf\u00f8res som en del av grunnarbeidene. Geoteknisk rapport datert 15.02.2019 skal legges til grunn i sikringsarbeidet. 2.3.5. Dersom det p\u00e5treffes lag med silt eller leire under grunnarbeidene m\u00e5 geotekniker tilkalles for \u00e5 vurdere massene, jf. geoteknisk vurdering datert 25.11.2022. 2.3.6. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. 2.3.7. Det skal ikke utf\u00f8res st\u00f8yende anleggsaktivitet i tidsrommet 23:00\u201307:00. 2.3.8. Det skal etableres et midlertidig tett gjerde for \u00e5 fysisk avgrense eksisterende boliger og bygge- og anleggsomr\u00e5det. 2.3.9. For \u00e5 oppn\u00e5 tilfredsstillende milj\u00f8forhold i bygge- og anleggsfasen skal grenser i enhver tids gjeldende retningslinjer for behandling av luftkvalitet og st\u00f8y i arealplanleggingen tilfredsstilles. 2.3.10. Det skal gj\u00f8res prognoser av forventet st\u00f8y til naboer i bygge- og anleggsfasen i tr\u00e5d med anbefalinger enhver tids gjeldende retningslinjer. Side 2 av 6 Reguleringsbestemmelser Arealplan-ID 4601_70980000 2.4. Eierform 2.4.1. Felt f_V1 med tilgrensende annen veggrunn er felles for BF3 - BF7. 2.4.2. Felt f_\u00d8K og f_AVT6 er felles for felt BF1 og BF3 \u2013 BF7. 2.5. Dokumentasjonskrav 2.5.1. Plan for bygge- og anleggsfasen 2.5.1.a. Det skal utarbeides en plan for \u00e5 ivareta bygge- og anleggsst\u00f8y jf. T1442, og hvordan st\u00f8v fra byggearbeidet skal begrenses i rivnings- og byggeperioden. 2.5.1.b. Til s\u00f8knad om tiltak skal det leveres plan for beskyttelse av omgivelsene i bygge- og anleggsfasen. 2.5.1.c. Det skal utarbeides en tresikringsplan/marksikringsplan for hul eik i hensynssone H560. Planen skal ivareta eikens rotsystem, stamme og krone, og skal beskrive avb\u00f8tende tiltak i forbindelse med realisering av tomtens tekniske utforminger. 2.5.1.d. Det skal vedlegges plan for masseh\u00e5ndtering og deponering av masser, og det skal foreligge godkjent avtale for deponering ved s\u00f8knad om igangsettelse. 2.5.2. Utomhusplan 2.5.2.a. Ved s\u00f8knad om tiltak skal det legges ved utomhusplan for de enkelte delfelt for \u00e5 vise hvordan plankart og bestemmelsene er oppfylt. Utomhusplan skal v\u00e6re i m\u00e5lestokk 1:200 eller 1:500. F\u00f8lgende skal vises i utomhusplan: \u2022 Plassering av bygg. \u2022 Parkering for bil og sykkel \u2022 Atkomstveg, gangveger og snarveger \u2022 Utearealer \u2022 Overvannsl\u00f8sninger \u2022 Murer, skj\u00e6ringer, fyllinger \u2022 Renovasjonsl\u00f8sning \u2022 Bevaring av eksisterende vegetasjon \u2022 Beplantning av ny vegetasjon 3. Bestemmelser til arealform\u00e5l 3.1. Fellesbestemmelser for bebyggelse og anlegg (\u00a7 12-5 nr. 1) 3.1.1. Plassering, byggegrenser 3.1.1.a. Bebyggelse i felt BF1-BF7 skal plasseres innenfor byggegrensen vist p\u00e5 plankartet. 3.1.1.b. Det tillates etablering av ramper, st\u00f8ttemurer, trapper og carport utenfor byggegrensen. 3.1.2. Parkeringsplasser for bil 3.1.2.a. Det skal etableres 0,6 parkeringsplasser for bil per 100 m2 BRA bolig. Parkeringsdekning regnes samlet for planlagt bebyggelse i felt BF4 \u2013 BF7. Det skal v\u00e6re maksimum 1 parkeringsplass per boenhet, det kan i tillegg etableres 1 gjesteparkeringsplass i feltene BF6 og BF7. 3.1.2.b. Parkeringsplassene skal plasseres p\u00e5 egne eiendommer innenfor BF1 \u2013 BF6, Parkeringsplasser for boliger i BF7 plasseres i et samlet anlegg innenfor feltet. Side 3 av 6 Reguleringsbestemmelser Arealplan-ID 4601_70980000 3.1.3. Parkeringsplasser for sykkel 3.1.3.a. Det skal etableres 2,5 parkeringsplasser for sykkel per 100 m2 BRA bolig. 3.2. Eksisterende boligbebyggelse \u2013 frittliggende (felt BF1-BF3) 3.2.1. Felt BF1, BF2 og BF3 er eksisterende eneboliger som skal videref\u00f8res. Det tillates nye tiltak innenfor byggegrensen innenfor angitt utnyttelsesgrad og maksimal m\u00f8neh\u00f8yde angitt p\u00e5 plankart. 3.3. Boligbebyggelse \u2013 frittliggende (felt BF4-BF7) 3.3.1. Antall og type 3.3.1.a. Det tillates etablering av frittliggende boligbebyggelse i form av eneboliger. I BF4 og BF6 tillates det \u00e9n bolig i hvert felt. I BF5 tillates det etablering av totalt to boliger; en bolig p\u00e5 hver av tomtene vist i plankart. I BF7 tillates det etablering av totalt tre boliger. 3.3.2. Utforming 3.3.2.a. Bebyggelsen skal utformes med enkelt eller dobbelt saltak. 3.3.2.b. Tiltak skal utformes med en h\u00f8y arkitektonisk kvalitet, og skal utformes med utgangspunkt i omkringliggende bebyggelse n\u00e5r det gjelder volum, skala, stiluttrykk, materialbruk og farger. 3.3.2.c. For ny bebyggelse skal materialene i hovedsak v\u00e6re tre, og fasadene skal i hovedsak v\u00e6re malt tre. Reflekterende materialer skal unng\u00e5s. 3.3.3. Uteoppholdsarealer 3.3.3.a. Uteoppholdsareal skal l\u00f8ses innenfor hver enkelt eiendom. Det skal etableres minimum 40 m2 uteoppholdsareal per boenhet. Maks 50% av uteoppholdsarealet skal v\u00e6re p\u00e5 altan/terrasse. 3.4. \u00d8vrig kommunaltekniske anlegg (felt \u00d8K) 3.4.1.a. Renovasjonsl\u00f8sning skal plasseres innenfor felt \u00d8K. 3.4.1.b. Det skal etableres felles renovasjonsl\u00f8sning for felt BF1 og BF3 \u2013 BF7. 3.4.1.c. Felt f_\u00d8K skal opparbeides med belysning. 3.5. Samferdselsanlegg og teknisk infrastruktur (\u00a7 12-5 nr. 2) 3.5.1. Fellesbestemmelser for samferdselsanlegg og teknisk infrastruktur (felt V, KV, FO, AVT og AVG) 3.5.1.a. Avkj\u00f8rselspiler vist i plankart viser plassering av adkomst til eiendommer. Avkj\u00f8rselspiler kan avvikes med inntil en meter hver retning. Endelig plassering av avkj\u00f8rsel fastsettes i forbindelse med s\u00f8knad om tiltak. 3.5.1.b. Eksisterende avkj\u00f8rsel til Jacob Kj\u00f8des veg 19 videref\u00f8res over felt o_FO og o_AVG1. Avkj\u00f8rsel skal utformes i samsvar med gjeldende krav, og etableres med nedsenket kantstein langs fortau (o_FO). 3.5.1.c. Eksisterende avkj\u00f8rsel til Jacob Kj\u00f8des veg 16 videref\u00f8res over felt o_AVT8. 3.5.2. Kj\u00f8reveg (felt o_KV) 3.5.2.a. Kj\u00f8reveg skal utvides med veglomme som skal fungere som m\u00f8teplass og oppstillingsplass for renovasjonskj\u00f8ret\u00f8y. Side 4 av 6 Reguleringsbestemmelser Arealplan-ID 4601_70980000 3.5.3. Veg (felt f_V1, V2 og V3) 3.5.3.a. f_V1 er ny felles veg for eksisterende bolig i BF3 og nye boliger i BF4 \u2013 BF7. Vegen skal opparbeides med fast dekke 3.5.3.b. V2 reguleres i tr\u00e5d med eksisterende situasjon og skal betjene eksisterende bolig i BF8. 3.5.3.c. V3 skal betjene ny bolig i felt BF6. Vegen skal opparbeides med fast dekke. 3.5.4. Fortau (felt o_FO) 3.5.4.a. Fortau skal utformes som vist i plankart med en bredde p\u00e5 minimum 2 meter. 3.5.5. Annen veggrunn - tekniske anlegg (felt AVT) 3.5.5.a. Annen veggrunn skal brukes til n\u00f8dvendig areal til gr\u00f8fter, st\u00f8ttemurer, skj\u00e6ringer og andre tekniske installasjoner knyttet til veggrunn. 3.5.6. Annen veggrunn \u2013 gr\u00f8ntareal (felt AVG) 3.5.6.a. Innenfor felt AVG skal det etableres gr\u00f8ntomr\u00e5de. 4. Hensynssoner (\u00a7\u00a7 12-6, 12-7 og 11-8) 4.1. Frisiktsone (H140) 4.1.1. Det skal v\u00e6re frisikt som vist p\u00e5 plankart. Frisiktsonen skal til enhver tid v\u00e6re fri for sikthindringer h\u00f8yere enn 0,5 m over hovedveiens niv\u00e5. 4.2. Hensynssone naturmilj\u00f8 (sone H560) 4.2.1. Hensynssone H560 omfatter bevaringssone for eksisterende hule eiker. Tr\u00e6rne er markert med juridisk punkt for \u00abEksisterende tre som skal bevares\u00bb. Det er ikke tillatt \u00e5 utf\u00f8re graving eller benytte sonene til lagring. Rotsonen til tr\u00e6r som skal bevares skal sikres permanent vanntilf\u00f8rsel. Sikringstiltak skal beskrives i tresikringsplan/ marksikringsplan og kontrolleres av sertifisert trepleier/arborist. Sertifisert trepleier/arborist skal p\u00e5se at sikringen gjennomf\u00f8res i henhold til sikringsplan. 5. Bestemmelser til bestemmelsesomr\u00e5der 5.1. Gangadkomst (omr\u00e5de #1) 5.1.1. Det skal etableres gangadkomst til BF7 innenfor bestemmelsesomr\u00e5de #1. 5.2. Gangadkomst (omr\u00e5de #2) 5.2.1. Felt B8 skal ha gangadkomst fra felles veg f_V1. 5.3. St\u00f8ttemurer (omr\u00e5de #3) 5.3.1. Det tillates st\u00f8ttemurer opp til 3 m for BF3. Side 5 av 6 Reguleringsbestemmelser Arealplan-ID 4601_70980000 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r igangsettingstillatelse (felt BF6) 6.1.1. Skal eksisterende hul eik innenfor H560 markeres med fast avgrensing i form av byggegjerde eller fast gjerde montert p\u00e5 stolper. Markeringen m\u00e5 etableres f\u00f8r igangsettingstillatelse for tiltak i n\u00e6rheten av den aktuelle eiken. 6.2. F\u00f8r bebyggelse tas i bruk (felt BF4 \u2013 BF7) 6.2.1. Tilkomstvei f_V1 med tilh\u00f8rende sideanlegg skal v\u00e6re ferdig opparbeidet. 6.2.2. Renovasjonsl\u00f8sning skal v\u00e6re ferdig opparbeidet og v\u00e6re i samsvar med godkjent RTP. 6.2.3. Gangtilkomst, parkering og uteoppholdsarealer til de aktuelle boliger v\u00e6re ferdig opparbeidet. Dokumenter som skal v\u00e6re retningsgivende i byggesaksbehandlingen: \u2022 Geoteknisk rapport datert 15.02.2019 \u2022 VA-rammeplan datert 07.11.2024 \u2022 Renovasjonsteknisk plan datert 24.10.2022 \u2022 Geoteknisk vurdering datert 25.11.2022 \u2022 Illustrasjonsplan datert 12.12.2024 Side 6 av 6 Reguleringsbestemmelser Arealplan-ID 4601_70980000 "
}