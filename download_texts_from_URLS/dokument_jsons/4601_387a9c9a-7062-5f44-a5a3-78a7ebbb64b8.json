{
  "dokument_id": "387a9c9a-7062-5f44-a5a3-78a7ebbb64b8",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Arkitekturveileder - Utvalg for milj\u00f8 og byutvikling - Innsendt- 28.3.2025",
  "url": "https://bergen.kommune.no/politikere-utvalg/api/fil/bk360/12575726/Svar-pa-skriftlig-sporsmal-fra-Katrine-Berg-Nodtvedt-MDG-om-Arkitekturveileder-Utvalg-for-miljo-og-byutvikling-Innsendt-28-3-2025",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/145943-3 Saksbehandler: Malene Nesse Gr\u00f8nningen Fra Dato: 14. april 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Arkitekturveileder - Utvalg for milj\u00f8 og byutvikling - Innsendt: 28.3.2025 Det er noe uklart hva som skjer p\u00e5 arkitekturfeltet i kommunen. Sp\u00f8rsm\u00e5l til byr\u00e5den: 1. N\u00e5r planlegger byr\u00e5det oppstartssak p\u00e5 \u00abtemaplan for arkitektur og kulturmilj\u00f8\u00bb? 2. Vil det komme en arkitekturveileder f\u00f8r temaplanen slik man kan f\u00e5 inntrykk av? 3. Vil KPA-rullering inneholde flere og mer konkrete bestemmelser knyttet til arkitektur? Svar fra byr\u00e5den: 1. Byr\u00e5det har per i dag ikke fastsatt tidspunkt for oppstartsak for \u00abtemaplan for arkitektur og kulturmilj\u00f8\u00bb. Saken om samfunnsplanlegging har enda ikke v\u00e6rt behandlet i bystyret. Eventuelt oppstartstidspunkt skal vurderes etter behandling av saken i bystyret, og skal vurderes i sammenheng med andre prioriterte oppgaver og tilgjengelige ressurser. 2. Byr\u00e5det er glad for at arbeidet med Arkitekturveileder er godt i gang, og byr\u00e5den deltok p\u00e5 oppstartseminaret 9 april. Det legges opp til at Arkitekturveilederen skal ferdigstilles i l\u00f8pet av 2025, og komme til politisk behandling tidlig i 2026. Arkitekturveilederen vil dermed komme f\u00f8r eventuelt ny temaplan for arkitektur og kulturmilj\u00f8. 3. Byr\u00e5det er opptatt av at ny bebyggelse har h\u00f8y arkitektonisk kvalitet og bidrar til \u00e5 videref\u00f8re Bergen sitt historiske s\u00e6rpreg og identitet. Forslag til planprogram for rullering av KPA omtaler at arbeidet skal \"ta for seg generelle krav til byform og arkitektur, \u00f2g de spesifikke bestemmelsene til hvert arealform\u00e5l\". Utformingen av bestemmelser om arkitektur vil derfor v\u00e6re et viktig tema i det videre arbeidet. Ordlyden i nye bestemmelser vil foreligge n\u00e5r planforslag for ny KPA sendes p\u00e5 h\u00f8ring og offentlig ettersyn. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}