{
  "dokument_id": "cd2a2818-a821-58fe-a21c-bf0d6abcd951",
  "doc_type": "case_attachment",
  "kommune": 4601,
  "tittel": "Rammetillatelse p\u00e5 vilk\u00e5r",
  "url": "https://bergen.kommune.no/politikere-utvalg/api/fil/bk360/9286828/Rammetillatelse-pa-vilkar",
  "tekst": " Plan- og bygningsetaten En Til En Arkitekter AS V\u00e5r referanse: BYGG-2023/13052-18 Vaskerelven 8 Saksbehandler: Martin Christensen Dato: 05.09.2023 5014 BERGEN RAMMETILLATELSE Eiendom : Gnr 161 Bnr 1317 Adresse : Ikke definert Tiltakshaver : Arne Skag / Stein Trengereid Tiltaket : Nytt bygg - Boligform\u00e5l Vi viser til s\u00f8knad mottatt 09.05.2023 og tilleggsdokumentasjon 07.06.23 og 29.08.23. 1. S\u00f8knaden gjelder \u2022 Oppf\u00f8ring av tomannsbolig med parkeringskjeller, 482,7 m2 Det er s\u00f8kt om dispensasjon fra - KPA \u00a7 3.1 om plankrav - KPA \u00a7 17 om parkering - Reguleringsplan \u00a7 4 om takvinkel - Reguleringsplan \u00a7 6 om byggeh\u00f8yde - Reguleringsplan \u00a7 7 om takflate 2. VEDTAK Det gis rammetillatelse p\u00e5 vilk\u00e5r til: \u2022 Oppf\u00f8ring av tomannsbolig med parkeringskjeller, 482,7 m2 VILK\u00c5R Skredsikring (boltsikring og forenklet fanggjerde) skal utf\u00f8res ved hjelp av taulag, og uten vesentlig hogst og rydding av vegetasjon/skog. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.1 Dispensasjoner Det gis dispensasjon for - Kommuneplan KPA \u00a7 3.1 om plankrav - Kommuneplan KPA \u00a7 17 om parkering - Reguleringsplan \u00a7 4 om takvinkel - Reguleringsplan \u00a7 6 om byggeh\u00f8yde - Reguleringsplan \u00a7 7 om takflate jf. plan- og bygningsloven \u00a7 19-2. 2.2 Forurensa grunn Da omr\u00e5det kan v\u00e6re forurenset, skal det utf\u00f8res milj\u00f8teknisk grunnunders\u00f8kelse, som skal sendes inn til kommunen f\u00f8r det s\u00f8kes om igangsettingstillatelse. Dersom unders\u00f8kelsen avdekker behov for tiltaksplan, skal denne ogs\u00e5 v\u00e6re godkjent av kommunen f\u00f8r det s\u00f8kes om igangsettingstillatelse. 2.3 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Bekreftelse fra Bergen Vann p\u00e5 at sluttdokumentasjonen er tilfredsstillende. \u2022 Sluttrapport for faktisk disponering av avfall, jf. byggteknisk forskrift \u00a7 9-9. 2.4 Plassering p\u00e5 eiendommen Plasseringen godkjennesmed mer enn 4 meter til nabogrenser, og 0 meter til nabogrense i nord med hjemmel i plan- og bygningsloven \u00a7 29-4 tredje ledd bokstav a. Eier av g\u00e5rdsnummer 161/1317 har i erkl\u00e6ring datert 07.09.22 gitt samtykke til plassering av tiltaket. 2.5 H\u00f8ydeplassering Tiltakets maksimale h\u00f8yde p\u00e5 kote +149.80 meter godkjennes, jf. plan- og bygningsloven \u00a7 29-4. 2.6 Vannforsyning og avl\u00f8p Bergen Vann har gitt forh\u00e5ndsuttalelse datert 29.06.22 med saksnummer 2022/99564. Vilk\u00e5r og krav stilt i forh\u00e5ndsuttalelse skal etterkommes, jf. plan- og bygningsloven \u00a7\u00a7 27-1 og 27-2. Saksnummer BYGG-2023/13052 Side 2 av 18 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone \u00d8B og den ligger innenfor hensynssonene - H570 Land\u00e5s 100 % - H560 Naturmilj\u00f8, naturtyper 35,6 % - H310_1 Aktsomhetsomr\u00e5de ras steinsprang jord-flomskred sn\u00f8skred - BKK fjernvarmesone I kommunedelplan for KDP Land\u00e5s er eiendommen vist som friomr\u00e5der og boligomr\u00e5de. Eiendommen omfattes av reguleringsplan ID 10750000, \u00c5rstad. Kolstien g\u00e5rd, ikrafttredelsesdato 28.01.54 og er regulert til \u00abny bebyggelse\u00bb, bolig. 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer/bruksnummer: 161/1106 Heike Christina Beerbaum (inkl 161/1313) - Merknad ang\u00e5r fellesutgifter for drifting og vedlikehold S\u00f8ker kommenterer: - Adkomst er godkjent av Bymilj\u00f8etaten. - Rassikring er ivaretatt. - Ser ut til \u00e5 v\u00e6re av privatrettslig karakter. 161/1317 Anita Gi\u00e6ver Hansen - Fastholder merknader som oppgitt til tidligere nabovarsel/bygges\u00f8knad 161/1087 Eivind S\u00f8rheim og Charlotte Hystad (stikkord) - Viser til vedlegg samt merknad til tidligere nabovarsel/bygges\u00f8knad: - Tiltaket vil n\u00f8dvendigvis medf\u00f8re inngrep ut over eiendomsgrenser (for eksempel for grunnarbeid, infrastruktur, overvann, rassikrinig, tilkomst m.v.) - Negativt innstilt til prosjektet grunnet uavklarte forhold og som nevnt over - Tiltaket vil kreve omfattende terrenginngrep - Opplever \u00f8kende overvannsproblemer grunnet bygging uten forsvarlige tiltak mot dette. S\u00f8rheim f\u00e5r vanninntregning i sin kjeller. Tiltaket som oms\u00f8kt er tenkt l\u00f8st med avrenning til S\u00f8rhiems tomt, der problemer med overvann allerede har \u00f8kt - Viser til VA-etatens forutsetning for all bygging; \u00abLokal overvannsh\u00e5ndtering m\u00e5 utf\u00f8res slik at det ikke f\u00f8rer til ulempe eller skade for andre eiendommer\u00bb. - Det er ikke redegjort tilstrekkelig for tilkomst, kj\u00f8ring og trafikkforhold som f\u00f8lge av tiltaket. Kotesetting m.v. mangler. Det er ikke opparbeidet kj\u00f8rbar vei med sikring mot nabo per i dag. Saksnummer BYGG-2023/13052 Side 3 av 18 - Eksisterende st\u00f8ttemur og vei vil ikke t\u00e5le vekten av kj\u00f8ret\u00f8y og tungtransport. N\u00f8dvendig sikring vil m\u00e5tte foreg\u00e5 p\u00e5 S\u00f8rheims/annen manns grunn S\u00f8ker kommenterer: Nabo skal ikke hverken godkjenne eller avsl\u00e5 s\u00f8knaden. Vi anser vedlagte s\u00f8knad som tilstrekkelig komplett for saksbehandler \u00e5 kunne fatte vedtak. Vi vil sende inn tilleggsdokumentasjon dersom kommunen \u00f8nsker ytterligere sider ved saken belyst. Det er feil at tomten er naturtomt. Det er gjennomf\u00f8rt rapport b\u00e5de p\u00e5 overvannsh\u00e5ndtering og skredsikringstiltak. Gjennomf\u00f8ring av tiltaket vil forbedre b\u00e5de overvannsh\u00e5ndtering og skredfaren. Dette blir ansvarsbelagt og vil dermed kunne forf\u00f8lges ved gjennomf\u00f8ring av tiltak, i motsetning til dagens utilfredse situasjon. 161/1085 Hilde Joranger M\u00e6land/Sergei Tykvenko (gjengis i utdrag/stikkord): - Nybygg bak M\u00e6lands eiendom vil sterkt prege deres situasjon negativt - Mener at prosjektet ikke passer til str\u00f8ket - Viser til at s\u00f8kers redegj\u00f8relse ikke stemmer, at det er skog/vegetasjon, og ikke utsprengte flater slik s\u00f8ker oppgir - Tiltaket vil medf\u00f8re store inngrep i naturen, det vises til hensynssone naturmilj\u00f8 i KPA - Huset har 3 etasjer, og ikke i tr\u00e5d med omr\u00e5dets byggeskikk - Tiltaket vil bli tuende h\u00f8yt sammenliknet med eksisterende hus - 3 meter h\u00f8y mur i grense til merknadshavers/S\u00f8rheims tomt, med p\u00e5f\u00f8lgende behov for forst\u00f8tning p\u00e5 S\u00f8rheims/nabos tomt - Skredutsatt omr\u00e5de, viser til Statsforvalters frar\u00e5ding om \u00e5 bygge i dette feltet, ref. forrige vedtak p\u00e5 eiendommen - Vei ikke dimensjonert for nybygg, overvannsproblemer, fjerning av skog m.v. gj\u00f8r at feltet b\u00f8r inng\u00e5 i ny reguleringsplan f\u00f8r nybygg tillates S\u00f8ker kommenterer: \u00abVi noterer oss at klager p\u00e5st\u00e5r at vi feilinformerer mht plassering av tiltaket. Ber saksbehandler om \u00e5 se p\u00e5 plasseringen p\u00e5 kart som viser at tiltaket omtrentlig er plassert nord for klagers eiendom hvor det er utsprengt og planert flate. Her vokser bare nyere skudd, som ogs\u00e5 er bekreftet i rapport fra Jans Hageservice. Bak klagers eiendom er tiltaket ikke plassert, og her \u00f8nsker vi \u00e5 bevare ur\u00f8rt terreng og vegetasjon. Det henvises ogs\u00e5 til tiltakshavers kommentar til naboens merknader. Husets h\u00f8yder er beskrevet og argumentert for i redegj\u00f8relser til s\u00f8knaden. Det m\u00e5 i den sammenheng ogs\u00e5 henvises til at klagers bygg har en omtrentlig h\u00f8yde fra bunn garasje til m\u00f8ne p\u00e5 13m som er tilsvarende h\u00f8yeste m\u00e5l p\u00e5 tiltaket, se under. Tiltaket har denne h\u00f8yden kun ved garasjens adkomstomr\u00e5de, ellers har tiltaket en h\u00f8yde p\u00e5 10m eller mindre. Det er ikke riktig at det planlegges en 3m h\u00f8y mur i grense mot klagers tomt. Forrige tiltak som fikk avslag, hadde en mur i grense mot nr.35, ikke mot denne klagers eiendom. I det aktuelle tiltaket er det ikke lenger behov for eler oms\u00f8kt slik mur. Tiltakshaver kommenterer anklager om usannferdige opplysninger slik naboer p\u00e5st\u00e5r. Han oppgir videre at tomten er byggbar, og med dette medf\u00f8lger innsyn og andre ting som er naturlig i de fleste allerede tettbygde str\u00f8k. Saksnummer BYGG-2023/13052 Side 4 av 18 Kommunen viser til tiltakshavers kommentar til nabomerknader fra M\u00e6land/Tykvenko for detaljer. Kommunen kommenterer: Merknadene g\u00e5r i hovedsak p\u00e5 terreninngrep, fjerning av natur/vegetasjon, rasfare, dominerende h\u00f8yder og fremmed byggeskikk. Videre nevnes flere ganger at vei og tilkomst virker uavklart, og at n\u00f8dvendige inngrep, st\u00f8ttemurer, fellesutgifter m.v. ikke er tilstrekkelig klarlagt. Terrenginngrep og rassikring er redegjort for og ansvarliggjort, kommunen legger dette til grunn. Arkitektur og byggeh\u00f8yder m.v. er dr\u00f8ftet av b\u00e5de Byantikvar og Byarkitekt, uten at prosjektet er fremstilt som uegnet. Naboer uttrykker bekymring for n\u00f8dvendige inngrep p\u00e5 nabotomter/annen manns grunn i saken. Slike inngrep krever s\u00e6rskilt tillatelse eller samtykke, og dette m\u00e5 innhentes f\u00f8r slike tiltak kan iverksettes. Eiendommen er delvis markert med h\u00f8y bonitet og viktig naturtype (tomtens bakre/\u00f8stre del). Eiendommen er ogs\u00e5 i sin helhet markert med form\u00e5l \u00d8B for \u00f8vrig byggesone jf. KPA2018. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 En Til En Arkitekter AS 996499405 Ansvarlig s\u00f8ker Tiltaksklasse 1 Ansvarlig Prosjektering En til En Arkitekter AS 996499405 prosjekterende \u2013 arkitektur Tiltaksklasse 1 Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Atkomst og avkj\u00f8rsel Bymilj\u00f8etaten oppgir i uttale datert 22.12.2020 at \u00f8kt bruk av avkj\u00f8rsel godkjennes p\u00e5 betingelser. 3.5 Fjernvarme BKK bekrefter at GNR/BNR 161/1317 ikke kan tilknyttes fjernvarmenettet. Saksnummer BYGG-2023/13052 Side 5 av 18 3.6 Forurenset grunn I grunnforurensingskartet er eiendommen vist som mulig forurenset: Siden omr\u00e5det er markert i grunnforurensingskartet, m\u00e5 det foretas n\u00e6rmere unders\u00f8kelser. Det m\u00e5 sendes inn dokumentasjon p\u00e5 gjennomf\u00f8rt milj\u00f8teknisk grunnunders\u00f8kelse, jf. byggteknisk forskrift \u00a7 9-3. Unders\u00f8kelsene skal foretas av foretak med relevant kompetanse, og i henhold til forurensingsforskriften kapittel 2 og tilh\u00f8rende retningslinjer. Dersom unders\u00f8kelsen avdekker behov for tiltaksplan, skal tiltaksplanen v\u00e6re godkjent av kommunen f\u00f8r det kan s\u00f8kes om igangsettelsestillatelse. Tiltaksplanen m\u00e5 sendes inn til kommunen som en egen sak, og tiltaksplanen skal v\u00e6re godkjent f\u00f8r det kan s\u00f8kes om igangsettingstillatelse. 3.7 Skredfare Det er utf\u00f8rt en skredfarekartlegging av Multiconsult datert 28.06.2021 som viser at byggeomr\u00e5det ikke har tilfredsstillende sikkerhet. Det m\u00e5 utf\u00f8res avb\u00f8tende tiltak for \u00e5 oppn\u00e5 tilfredsstillende sikkerhet i henhold til TEK17 \u00a7 7- 3. Erkl\u00e6ring om ansvarsrett for prosjektering av skredsikring av kvalifisert foretak m\u00e5 sendes inn ved s\u00f8knad om igangsettingstillatelse. Det stilles vilk\u00e5r til hvordan skredsikring skal utf\u00f8res (se punkt 2 over). Multiconsult beskriver sikringsarbeider ved bruk av taulag, og uten s\u00e6rlig rydding av skog. Tiltakshaver m\u00e5 selv innhente n\u00f8dvendige samtykker og/eller privatrettslige avklaringer med grunneier (kommunen) for sikringsarbeider innenfor bygfjellsgrensen. 3.8 Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Saksnummer BYGG-2023/13052 Side 6 av 18 KPA \u00a7 8.2.9: Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer Det s\u00f8kes om oppf\u00f8ring av tomannsbolig med garasje. Boligens frontfasade orienterer seg mot vest, med langside nord-s\u00f8r. Bygget er gitt formmessige kvaliteter som gir tilh\u00f8righet til Land\u00e5s og Kolstien, blant annet med bruk av tradisjonelle materialer (for eksempel teglstein) og saltak/m\u00f8neretning. Byantikvar og Byarkitekt kritiserer brudd i takflaten p\u00e5 nordlig del av bygningen. PBE er enig i dette, men temaet er slik vi vurderer dette ikke omfattende nok til at utfallet av s\u00f8knaden p\u00e5virkes. Bygningen skal st\u00e5 i sterkt hellende terreng. Likevel fremst\u00e5r bygningens avlange form tilpasset skr\u00e5nende flater med trapper, uteomr\u00e5der og gjenfylte byggegroper m.v. Tiltaket fremst\u00e5r totalt sett som tilpasset sin situasjon i form og terrenginngrep etter PBEs vurdering. Kommunen med Byarkitekt p\u00e5peker viktigheten av reetaberling og gjenfylling av terreng slik illustrasjoner viser, for at dette prosjektet skal bli vellykket. Terrengbearbeiding er vesentlig i denne saken, inkludert arbeidene p\u00e5 vestsiden og mot nord rundt garasjen. Tiltaket fremst\u00e5r som en forbedret og nedtonet variant av forrige prosjekt som ble oms\u00f8kt p\u00e5 eiendommen. Det forenklede bygningsvolumet, fasadene og terrenginngrepene fremst\u00e5r som vennlige og bedre tilpasset totalt sett. Etter v\u00e5r vurdering er krav til visuelle kvaliteter jf. pbl \u00a7 29-2 ivaretatt. 3.9 Andre uttalelser eller vedtak Bymilj\u00f8etaten har gitt uttalelse datert 29.06.2023: Saken gjelder Bymilj\u00f8etaten viser til oversendelse fra Plan- og bygningsetaten 30.09.22 (BYGG- 2023/13052-7) vedr\u00f8rende s\u00f8knad om tillatelse til oppf\u00f8ring av tomannsbolig med utomhus og parkering. Tilsvarende tiltak ble s\u00f8kt om i 2022 og behandlet i sak 2022/26917 med avslag, hvor Bymilj\u00f8etaten uttalte seg negativt (BYGG- 2022/26917- 9). S\u00f8ker oppgir at tiltaket n\u00e5 er omarbeidet. Bymilj\u00f8etaten viser ogs\u00e5 til gjennomf\u00f8rt m\u00f8te med ansvarlig s\u00f8ker og prosjekterende i forbindelse med omarbeiding av tiltaket 20.01.23. (...) Kommuneplanens arealdel viser eiendommen som \u00f8vrig byggesone, og den ligger innenfor hensynssonene Aktsomhetsomr\u00e5der for steinsprang, jord- og flomskred og sn\u00f8skred, Kulturmilj\u00f8 Land\u00e5s og Naturmilj\u00f8 \u2013 naturtyper. Andre overordnede registreringer: Store deler av eiendommen inng\u00e5r i det sv\u00e6rt viktige friluftsomr\u00e5det Sentrale Byfjell (Kartlegging av friluftsomr\u00e5der i regi av Bymilj\u00f8etaten, 2016). Byfjellsgrensen g\u00e5r langs eiendomsgrensen i \u00f8st og s\u00f8r. Eiendommen grenser til det sv\u00e6rt viktige og statlig sikra friluftsomr\u00e5det Natlandslia (Naturbase). Skogen p\u00e5 eiendommen er registrert som l\u00f8vskog p\u00e5 s\u00e6rs h\u00f8y bonitet Saksnummer BYGG-2023/13052 Side 7 av 18 (AR5). Deler av skogsarealet p\u00e5 eiendommen inng\u00e5r i den lokalt viktige naturtypen rik edell\u00f8vskog, som best\u00e5r av alm-lindeskog (Naturbase). Vurderinger Det s\u00f8kes om oppf\u00f8ring av tomannsbolig p\u00e5 gbnr 1616/1317. Eiendommen ligger i bratt terreng og tiltaket inkluderer skredsikring. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Det er store naturverdier i aktuelle omr\u00e5de. Den \u00f8stre delen av eiendommen inng\u00e5r i hensynssone naturmilj\u00f8 i KPA. Dette betyr at omr\u00e5det har spesielle naturkvaliteter og skal beskyttes mot u\u00f8nsket p\u00e5virkning. Naturmangfold skal derfor veie tungt ved behandling av saker som ber\u00f8rer dette arealet. Bakgrunnen for hensynssonen er at den lokalt viktige naturtypen rik edell\u00f8vskog forekommer p\u00e5 aktuelle areal. Det fremg\u00e5r av beskrivelsen av naturtypelokaliteten at skogen er ganske artsrik og utgj\u00f8r en av de litt st\u00f8rre edell\u00f8vskogslokalitetene i Bergen kommune. Av hensyn til det biologiske mangfoldet er det derfor sv\u00e6rt viktig at edell\u00f8vskogen ivaretas. Videre ligger eiendommen i grensen til byfjellet, og det er viktig at tiltaket ikke p\u00e5virker kvaliteter innen byfjellsomr\u00e5det negativt. Siden tidligere s\u00f8knad er tiltaket n\u00e5 omprosjektert, hvor tomannsboligen som tidligere var oms\u00f8kt utgjorde 537 m2 med en utnyttingsgrad p\u00e5 49,98%, mens oms\u00f8kte tomannsbolig er redusert til 483m2 med en utnyttingsgrad p\u00e5 44,95%. Videre er st\u00f8rre murer og synlige terrenginngrep redusert, og tiltaksomr\u00e5det er redusert p\u00e5 den s\u00f8rlige delen av eiendommen. I tr\u00e5d med v\u00e5re tilbakemeldinger i m\u00f8tet er ogs\u00e5 tr\u00e6rne p\u00e5 eiendommen vurdert, og det fremg\u00e5r av rapporten at tiltaket medf\u00f8rer felling av to ask. Selv om tiltaket er noe redusert vurderer vi fortsatt at tiltaket er av en vesentlig st\u00f8rrelse og vil gi store terrenginngrep ettersom terrenget i omr\u00e5det er bratt. Videre medf\u00f8rer ogs\u00e5 tiltaket felling av l\u00f8vtr\u00e6r, hovedsakelig unge tr\u00e6r, men ogs\u00e5 to st\u00f8rre ask som er klassifisert som sterkt truet p\u00e5 r\u00f8dlisten. Tiltaket resulterer derfor fortsatt i nedbygging av l\u00f8vskog og bidrar til bit for bit nedbygging av et st\u00f8rre sammenhengende natur- og friluftsomr\u00e5de. S\u00e6rlig felling av to st\u00f8rre asketr\u00e6r vurderer vi som noe uheldig for det biologiske mangfoldet og edell\u00f8vskogen i omr\u00e5det. N\u00e5r det er sagt vurderer vi at det er positivt at tiltakets st\u00f8rrelse og terrenginngrep er noe redusert. I tr\u00e5d med v\u00e5r tidligere tilbakemelding er hoveddelen av tiltaket plassert p\u00e5 tidligere planert anleggsomr\u00e5de hvor det i dag kun er unge l\u00f8vtr\u00e6r, mens inngrep i arealet s\u00f8r p\u00e5 eiendommen, som best\u00e5r av naturlig terreng og vegetasjon av st\u00f8rre, eldre l\u00f8vtr\u00e6r, er redusert. Dette har redusert tiltakets negative konsekvenser for det biologiske mangfoldet. Det er vedlagt s\u00f8knaden en skredrapport som anbefaler skredsikringstiltak i form av innstallering av boltesikring, vedlikehold av eksisterende voll og etablering av enklere fanggjerde. Boltesikringen skal gjennomf\u00f8res innenfor byfjellsgrensen, men det beskrives at den kan utf\u00f8res fra sele og tau. I likhet med s\u00f8ker vurderer vi at anbefalte skredsikringstiltak slik beskrevet i rapporten vil ha begrenset konsekvens for edell\u00f8vskogen. Samtidig bemerker vi at det fremg\u00e5r av rapporten at skredsikringstiltakene skal detaljprosjekteres av geolog, men dette er ikke gjennomf\u00f8rt enda. Videre fremsetter rapporten ogs\u00e5 flere alternative skredsiktringstiltak som vil kunne gi st\u00f8rre konsekvens for edell\u00f8vskogen. Vi vurderer derfor at det er noe usikkerhet knyttet til hvor store faktiske konsekvenser skredsikringstiltakene vil gi, avhengig av hva den endelige l\u00f8sningen blir. Saksnummer BYGG-2023/13052 Side 8 av 18 Videre gj\u00f8r vi oppmerksom p\u00e5 at det tidligere er s\u00f8kt om oppf\u00f8ring av boliger ogs\u00e5 p\u00e5 de tilgrensende ubebygde eiendommene mot nord. En av hovedgrunnene til avslaget var at tiltakene samlet sett var av en omfattende st\u00f8rrelse og derfor ikke kunne unntas plankrav. Selv om det n\u00e5 kun er en tomannsbolig som oms\u00f8kes, vil en eventuell tillatelse \u00e5pne for, og gi en berettiget forventning om at ogs\u00e5 oppf\u00f8ring av bolig p\u00e5 de to tilgrensende eiendommene kan tillattes gjennom dispensasjon. PBE b\u00f8r derfor se s\u00f8knaden i sammenheng med forventet utvikling p\u00e5 de tilgrensende eiendommene. Bymilj\u00f8etatens anbefalinger Tiltaket er i strid med bestemmelser i kommuneplanens arealdel, jf. \u00a7\u00a7 3 og 17, samt gjeldende reguleringsplan. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl. \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis dispensasjon for det oms\u00f8kte tiltaket, under vilk\u00e5r at det kun er anbefalte skredsikringstiltak slik beskrevet som skal etableres. Dersom det viser seg at det er behov for alternative skredsikringstiltak eller at anbefalte tiltak blir mer omfattende ved detaljprosjektering enn forel\u00f8pig vurdert, kan saken stille seg annerledes. Byantikvaren har gitt uttale datert 07.07.23: Saken gjelder S\u00f8knad om tillatelse til oppf\u00f8ring av tomannsbolig med utomhus og parkering. Tilsvarende tiltak ble s\u00f8kt om i 2022 og behandlet i sak 2022/26917 (avslag). S\u00f8ker oppgir at tiltaket n\u00e5 er omarbeidet. Kulturmilj\u00f8faglig vurdering og tilbakemelding Byantikvaren har tidligere gjort rede for omr\u00e5dets kulturmilj\u00f8verdier i uttalelse til sak BYGG 2022/26917. Prosjektet er n\u00e5 noe omarbeidet, redusert og terrenginngrepene er mindre. Det er gitt en tydeligere saltaksform p\u00e5 deler av bygget, men saltaksformen undergraves av den nedfelte takterrassen. Prosjektet er beskrevet til \u00e5 ha gode materialkvaliteter; under arkitektens redegj\u00f8relse: \u00abDet aktuelle tiltaket spiller p\u00e5 typologien som ligger i den etablerte bebyggelsen i Kolstien, og videref\u00f8rer den etablerte villa-arkitekturen i Kolstien. Kjeller, to boligetasjer + en 3.boligetasje under skr\u00e5tak. Taket har en enkel saltaksform med m\u00f8neretningen nord/syd. Gesims er trukket godt ned slik at gesimslinjen er lav mot vest, og lavest p\u00e5 nordlig del. Det er hentet inspirasjon fra 60-talls arkitekturen som ble oppf\u00f8rt i tr\u00e5d med omr\u00e5deplanen, som var en forlengelse av etterkrigsarkitekturens modernistiske og rasjonelle uttrykk. Bygget har en enkel form som mange av byggene i Kolstien, det har skr\u00e5 takflater, og enkle, tydelige og markerte \u00e5pninger i veggene. Hver \u00e5pning i veggen behandles som viktig, og med omtanke. Det benyttes kvalitetsmaterialer som mur i form av tegl som fasadekledning og b\u00e5ndtekking Saksnummer BYGG-2023/13052 Side 9 av 18 p\u00e5 takflater. En god hage omkranser bygget og gir plass til vegetasjon og dyrking\u00bb. Tiltaket vil ikke komme i stor konflikt med hensynssonenes retningslinjer, og Byantikvaren ber Plan- og bygningsetaten vurdere visuelle kvaliteter. Byarkitekten har gitt f\u00f8lgende uttale, datert 11.07.23: Saken gjelder Saken gjelder s\u00f8knad om tillatelse til oppf\u00f8ring av tomannsbolig med utomhus og parkering. Tilsvarende tiltak ble s\u00f8kt om i 2022 og behandlet i sak 2022/26917 (avslag). S\u00f8ker oppgir at tiltaket n\u00e5 er omarbeidet. Plangrunnlag: Eiendommen inng\u00e5r i plan nr. 10750000 Kolstien, der den vestre delen av den er avmerket med form\u00e5l bolig. I Kommunedelplan Land\u00e5s er eiendommen er avmerket med form\u00e5l bolig. I Kommuneplanens arealdel av 2018 er den vestre delen av eiendommen vist med form\u00e5l bolig. Den \u00f8stre delen av eiendommen ligger innenfor byfjellsgrensen. Eiendommen er avsatt som hensynssone bevaring kulturmilj\u00f8, jf. retningslinje \u00a7 35.5: Land\u00e5s. \u00abOmr\u00e5det er resultat av en omfattende og helhetlig planlegging av nye boligomr\u00e5der. Reguleringsplan for sydlig del er fra 1949, Slettebakksplanen. Denne ble utarbeidet av arkitektene Kristian Korff og K\u00e5re Fr\u00f8lich. Omr\u00e5dene ble i hovedsak bygget ut i 1960-\u00e5rene. Overordnet m\u00e5l var \u00e5 ta vare p\u00e5 landskapets karakter og avsette rikelig med friluftsomr\u00e5der. \u00c5pen bebyggelse vektlagt med minst mulig privatiserende arealer, men med bearbeidete kantsoner, ulik grad av halvprivate/offentlige soner. Vektlegging av gode fellesareal og stort innslag av gr\u00f8ntareal. Variert bygningstypologi definerer delomr\u00e5dene. Inspirert av den amerikanske nabolagstradisjonen at en skulle v\u00e6re selvforsynt med servicetilbud. Tiltak innenfor omr\u00e5det m\u00e5 ivareta arkitektur, landskapskarakter, den \u00e5pne bebyggelsesstrukturen med fellesarealer, gr\u00f8ntstrukturer og friluftsomr\u00e5der. Nye tiltak m\u00e5 forholde seg til volum og h\u00f8yder p\u00e5 eksisterende bebyggelse\u00bb. Den oms\u00f8kte tomten er ubebygget og ligger i \u00f8vre del av Kolstien mot byfjellsgrensen. Arkitektens beskrivelse av tiltaket: \u00abDet aktuelle tiltaket spiller p\u00e5 typologien som ligger i den etablerte bebyggelsen i Kolstien, og videref\u00f8rer den etablerte villa-arkitekturen i Kolstien. Kjeller, to boligetasjer + en 3.boligetasje under skr\u00e5tak. Taket har en enkel saltaksform med m\u00f8neretningen nord/syd. Gesims er trukket godt ned slik at gesimslinjen er lav mot vest, og lavest p\u00e5 nordlig del. Det er hentet inspirasjon fra 60-talls arkitekturen som ble oppf\u00f8rt i tr\u00e5d med omr\u00e5deplanen, som var en forlengelse av etterkrigsarkitekturens modernistiske og rasjonelle uttrykk. Bygget har en enkel form som mange av byggene i Kolstien, det har skr\u00e5 takflater, og enkle, tydelige og Saksnummer BYGG-2023/13052 Side 10 av 18 markerte \u00e5pninger i veggene. Hver \u00e5pning i veggen behandles som viktig, og med omtanke. Det benyttes kvalitetsmaterialer som mur i form av tegl som fasadekledning og b\u00e5ndtekking p\u00e5 takflater. En god hage omkranser bygget og gir plass til vegetasjon og dyrking\u00bb. Innledning: Byarkitekten baserer sine uttalelser p\u00e5 Bergen kommunes vedtatte Arkitektur og byformingsstrategi. Byarkitektens vurdering: Helhetlig utforming: P\u00e5 situasjonsplanen er tilkomsten til tomten l\u00f8st slik at man kommer f\u00f8rst en garasje, og s\u00e5ledes l\u00f8ser tilkomsten p\u00e5 en effektiv m\u00e5te. Bygningstypologien baserer seg p\u00e5 en videref\u00f8ring av den etablerte bebyggelsen p\u00e5 Kolstien, og er gitt en rektangul\u00e6r som ligger parallelt med kotene i terrenget. Gesimsen er trukket ned mot byen, slik at m\u00e5lestokken p\u00e5 bygget forholder seg mer til de omliggende bygningene. Estetisk opplevelse: Fasaden er asymmetrisk utformet for \u00e5 gi et individuelt uttrykk til de to boenhetene. Der er planlagt bruk av materialer som mur i form av tegl som fasadekledning og b\u00e5ndtekking p\u00e5 takflater. Samspill mellom by og natur: Bygningsvolumet er plassert og modellert inn i tomtens naturlige terreng. Dybden p\u00e5 bygget varier etter formen p\u00e5 den naturlige hyllen i terrenget. Av den estetiske redegj\u00f8relsen fremg\u00e5r det at intensjonen med plasseringen av bygget er \u00e5 p\u00e5 best mulig m\u00e5te opprettholde terrenget og skape god kontakt med dette. Byarkitekten ser at det er viktig at terrenget foran huset blir tilbakefylt som vist p\u00e5 tegningene, for at denne intensjonen skal kunne gjennomf\u00f8res. Konklusjon: Prosjektet er omarbeidet i forhold til opprinnelig s\u00f8knad, redusert og terrenginngrepene er minimert. Imidlertid er det viktig at terrenget tilbakefylles p\u00e5 forsiden som vist i tegningsmaterialet. Det er gitt en tydeligere saltaksform p\u00e5 deler av bygget, men denne oppl\u00f8ses noe ved takterrassen p\u00e5 hj\u00f8rnet. Byarkitekten anmoder derfor om at volumet forenkles noe, slik at saltaksformen kan fremst\u00e5 tydeligere og taket i st\u00f8rre grad avsluttes som en flate mot hj\u00f8rnet. Byarkitekten kan anbefale tiltaket med overnevnte justeringer. S\u00f8knaden er sendt Statsforvalter, Vestland fylkeskommune og Statens vegvesen for uttalelse, det er ikke mottatt tilbakemelding. Saksnummer BYGG-2023/13052 Side 11 av 18 3.10 Dispensasjon Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. KPA \u00a7 3.1 \u2013 plankrav Det s\u00f8kes om dispensasjon da reguleringsplan p\u00e5 eiendommen er fra 1954. Det er krav om reguleringsplan datert 1985 eller senere, for \u00e5 iverksette tiltak jf. pbl \u00a7 20-1 bokstav a, d, g, k og l (i dette tilfellet bokstav a). Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. S\u00f8ker begrunner s\u00f8knad om dispensasjon (oppsummering): Tiltaket oppfyller \u00f8vrige krav i KPA foruten p-kravet som vi \u00f8nsker \u00e5 dispensere fra for \u00e5 f\u00e5 ned antall etablerte |parkeringsplasser. - Tiltaket tilsidesetter ikke hensynet bak plankravet. Intensjonene i KPA blir ikke tilsidesatt - En reduksjon av antall parkeringsplasser er i tr\u00e5d med overordnede politiske m\u00e5l om reduksjon i biltrafikk og fremme bruk av andre fremkomstmetoder. - Tiltaket er begrenset i omfang med kun to boenheter og tiltaket er utformet for \u00e5 svare til intensjonene i KPA og veilederen Arkitektur +. - Omr\u00e5det er i hovedsak utbygget og Vann/avl\u00f8p, vei mm avklares i byggesak. Det synes uforholdsmessig \u00e5 kreve plansak for et s\u00e5pass begrenset tiltak hvor alle \u00f8vrige overordnede forhold kan avklares i byggesak. Fordel ved \u00e5 gi dispensasjon er at man f\u00e5r etablert to boenheter i tr\u00e5d med intensjonene i KPA uten \u00e5 g\u00e5 via kostbar og tidkrevende planprosess for et lite tiltak som ikke p\u00e5virker omgivelsene i st\u00f8rre grad. Ulempen m\u00e5 v\u00e6re at selve plankravet ikke st\u00e5r like sterkt n\u00e5r det dispenseres, men vi kan ikke se at plankravet utvannes om man dispenserer fra plankravet i dette konkrete tilfellet. Saksnummer BYGG-2023/13052 Side 12 av 18 I denne konkrete saken vurderer kommunen at dispensasjon kan innvilges. Omr\u00e5det er i KPA angitt til \u00f8vrig byggsone, og omfattes delvis av eldre reguleringsplan fra 1954 samt kommunedelplan. Tomannsboligen plasseres p\u00e5 en av de ledige tomtene i dette feltet, der tiltaket ikke fraviker fra kommuneplanens eller reguleringsplanens form\u00e5l. Byggepotensialet i gaten er begrenset, og prosjektet i seg selv f\u00f8yer seg inn i rekken av eksisterende boliger i gaten. Boligen fremst\u00e5r ikke som et fremmed eller sjenerende tiltak i form eller utnyttelse, og vil slik PBE vurderer saken ikke medf\u00f8re vesentlige ulemper for naboene foran (tap av utsikt, st\u00f8yplager, trafikk m.v.). Det er ikke mottatt innsigelser fra regional eller statlig myndighet i saken. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra krav om regulleringsplan vurderes av s\u00f8ker til \u00e5 v\u00e6re boligetablering uten ressurskrevende planarbeid. S\u00f8ker oppgir at plankravet kan svekkes som styringsverkt\u00f8y ved dispensering, men at denne saken ikke f\u00f8rer til utvanning av bestemmelsen. Kommunen komenterer at et boligprosjekt i forlengelsen av denne gaten ikke fremst\u00e5r som konfliktfylt sett i lys av eksisterende struktur og plangrunnlag, og at det ikke er \u00e5penbare negative sider ved \u00e5 dispensere fra plankrav i denne saken. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Dispensasjon innvilges. KPA \u00a7 17 om parkering Tiltaket kommer i strid med kommuneplanens arealdel \u00a7 17 med hensyn til parkeringskrav. Bestemmelsen angir at det skal etableres 3 plasser for bil, samt 11 sykkelplasser. Det s\u00f8kes om dispensasjon for \u00e5 etablere 2 plasser i stedet for 3 til bil. Parkeringskravet skal sikre at det blir avsatt tilstrekkelig areal til parkering i samsvar med behovet tiltaket medf\u00f8rer. Bestemmelsen skal bidra til bedre tilgjengelighet og fremkommelighet for n\u00e6ringstrafikk, utrykningskj\u00f8ret\u00f8y, syklister og fotgjengere samt bedre det visuelle inntrykket av gaterommene. S\u00f8ker begrunner s\u00f8knad om dispensasjon: \u00abTiltaket best\u00e5r av to boenheter og tiltakshaver ser at det vil v\u00e6re tilstrekkelig at hver boenhet f\u00e5r 1 p-plass hver i lukket garasje. Det s\u00f8kes derfor om dispensasjon fra p- kravet slik at det kan tillates \u00e5 kun planlegge for to p-plasser for tiltaket. Dispensasjonen vil f\u00f8lge opp overordnet politikk om \u00e5 redusere privatbilisme og fremme bruk av annen fremkomst. En dispensasjon vil ogs\u00e5 medf\u00f8re en reduksjon i terreng inngrep for \u00e5 f\u00e5 plass til p-kravet i garasje anlegget, noe som er en milj\u00f8gevinst i form av redusert uttak av masser som m\u00e5 kj\u00f8res bort med dertil reduserte utslipp.\u00bb Saksnummer BYGG-2023/13052 Side 13 av 18 I denne konkrete saken vurderer kommunen at dispensasjon kan innvilges. Kommunen legger til grunn argumentet om redusert antall biler, reduksjon i terrenginngrep, tilstrekkelig sykkelparkering i garasje, samt relativ sentral beliggenhet. Tiltaket gjelder tomannsbolig i et tiln\u00e6rmet ferdig utbygget str\u00f8k, og der parkering skjer p\u00e5 privat grunn. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Ulempen ved \u00e5 dispensere kan v\u00e6re \u00f8kt fremmedparkering/parkering til ulempe for myke trafikanter m.v. I dette tilfellet er veien privat, og omfanget er begrenset. Fordelen er begrenset tilrettelegging og arealbruk for bil/bilbruk, dette kan v\u00e6re positivt i byn\u00e6re str\u00f8k. I tillegg oppgir s\u00f8ker at det er direkte mij\u00f8besparelser ved \u00e5 begrense parkeringskjellerens omfang. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Dispensasjon innvilges. Reguleringsplan \u00a7 4 om takvinkel, \u00a7 6 om byggeh\u00f8yde og \u00a7 7 om takflate Dispensasjon for reguleringsplan \u00a7\u00a7 4, 6 og 7 behandles under ett da disse bestemmelsene er overlappende. Reguleringsplan angir: \u00a7 4: Bygningene skal oppf\u00f8res med sadeltak med takvinkel ikke over 35 grader \u00a7 6: Bebyggelsen skal v\u00e6re \u00e5pen, villamessig og skal bare nyttes til rene boliger med v\u00e5ningshus p\u00e5 ikke over to fulle etasjer og uthus (garasjer) i 1 etasje. \u00a7 7: Takoppbygg tillates kun p\u00e5 1 1/2 etasjes bygg. Nedskj\u00e6ringer eller vinduer i takflaten - unntatt takluker - tillates ikke. Tiltaket kommer i strid med reguleringsplan \u00a7\u00a7 4, 6 og 7 med hensyn til h\u00f8yde, takform og antall etasjer. Hensynet bak bestemmelsene er sikring av et sammenhengende og helhetlig boligfelt med tydelige fellestrekk, da bygningers h\u00f8yde og takform sterkt preger omgivelsene. Bestemmelsen setter ogs\u00e5 begrensninger for utnyttelsesgrad. S\u00f8ker begrunner s\u00f8knad om dispensasjon ved \u00e5 vise til omr\u00e5dets allerede mangfoldige takvarianter fra ulike epoker. Mye er i strid med reguleringsplan allerede. Dette gjelder takform, h\u00f8yde og ulike inngrep/formgrep p\u00e5 takflatene. Det vises til ulike prosjekter der reguleringsplanen over mange ti\u00e5r ikke er fulgt, og der byggeh\u00f8yde st\u00e5r i 3 , 4 eller 5 etasjer. S\u00f8ker oppgir at en etasje mer i h\u00f8yde i dette tilfellet gir fordeler i form av mindre terrenginngrep i et sterkt skr\u00e5nende terreng. Saksnummer BYGG-2023/13052 Side 14 av 18 I denne konkrete saken vurderer kommunen at dispensasjon for takform og antall etasjer (\u00a7\u00a7 4, 6 og 7) kan innvilges. Tiltaket tilstrebes en utforming som gir klare forbindelser til Land\u00e5s- arkitektur med tradisjonelle elementer (Saltak, materialbruk, m\u00f8neretning.) Bygningens h\u00f8yde fremst\u00e5r etter kommunens vurdering ikke som uegnet, i lys av str\u00f8kets karakter og bygningsmilj\u00f8. Byggets h\u00f8yde vil etter fagetatens syn ikke medf\u00f8re vesentlige ulemper for boligene vest for tiltaket da denne ligger bakerst og i skogkanten. Bygningens takform har terrasser/innskj\u00e6ringer, men ikke i et omfang som virker fremmed eller til skade for omr\u00e5dets bebygde omgivelser eller terreng. Det er positivt at bygget som n\u00e5 oms\u00f8kes tilstrebes et uttrykk som knytter seg til Land\u00e5s etterkrigsbebyggelse og tilh\u00f8rende identitet i Kolstien. Tiltaket vurderes derfor til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen er i f\u00f8lge s\u00f8ker at bygningen svarer til eiers \u00f8nske, samtidig som moderne krav til arkitektur og stedstilpasning oppfylles. Ulemper ved \u00e5 dispensere kan v\u00e6re presedenseffekter i dette tilfellet. Omr\u00e5det er i hovedsak ferdig utbygget, og presedensfaren er dermed sterkt redusert. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Dispensasjon for reguleringsplan \u00a7\u00a7 4, 6 og 7 innvilges. Saksnummer BYGG-2023/13052 Side 15 av 18 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Martin Christensen saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til Arne Skag / Stein Kolstien 50 5097 BERGEN Trengereid Hilde Joranger M\u00e6land Kolstien 35 5097 BERGEN Charlotte Hvidevold Kolstien 37 5097 BERGEN Hystad Heike Christina Kolstien 43 D 5097 BERGEN Beerbaum Eivind S\u00f8rheim Kolstien 37 5097 BERGEN Saksnummer BYGG-2023/13052 Side 16 av 18 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/13052 Side 17 av 18 Saksnummer BYGG-2023/13052 Side 18 av 18 "
}