{
  "dokument_id": "2e6f5a3c-c82a-50f6-b16e-2a29eeb616b5",
  "doc_type": "case_presentation",
  "kommune": 5501,
  "tittel": "Konseptvalgutredning (KVU) Tromsdalen skole/oppvekstsenter - vedtak",
  "url": "https://innsyn.tromso.kommune.no/application/getMoteDokument?dokid=2001609398",
  "tekst": "Arkivsaksnr. 23/00417-60 Saksbehandler Ingrid Berthinussen Saksgang M\u00f8tedato Oppvekst- og utdanningsutvalget Milj\u00f8-, idrett-, kultur- og samfunnsutviklingsutvalget Kommune- og byutviklingsutvalget Kommunalt r\u00e5d for mennesker med nedsatt funksjonsevne Ungdomsr\u00e5det Kommunestyret Konseptvalgutredning (KVU) Tromsdalen skole/oppvekstsenter - vedtak Kommunedirekt\u00f8rens innstilling til vedtak: - Dagens tomt for Tromsdalen skole og Tromsdalen barnehage, vedtas som lokasjon for nytt oppvekstsenter i Tromsdalen. - For \u00e5 sikre \u00f8kt samfunns\u00f8konomisk l\u00f8nnsomhet i prosjektet, redusert fotavtrykk og arealoptimalisering med fokus p\u00e5 gode pedagogiske rammer, skal MED-konseptet p\u00e5 dagens skoletomt modnes og prioriteres i en avklaringsfase f\u00f8r igangsetting av forprosjektet: o Det legges h\u00f8sten 2024 frem en egen sak til politisk behandling om ny skolestruktur p\u00e5 fastlandet basert p\u00e5 nye elevtallsframskrivninger. o MED-konseptet skal som et minimum inneholde skole og barnehage. Innhold, dimensjonering og hvilke \u00f8vrige tjenester som skal inng\u00e5 i konseptet, videreutvikles i tr\u00e5d med anbefalingene i KVU og KS1. o Det er et m\u00e5l \u00e5 ta ned det totale arealet for skole/oppvekstsenteret for \u00e5 redusere fotavtrykk og investeringskostnader, samt \u00e5 f\u00e5 mer plass til elevenes uterom, jf. anbefalingene fra KVU/KS1. I avklaringsfasen skal det innhentes erfaringer fra andre kommuner ved arealdimensjonering av skolebygg. o Det legges i fjerde kvartal (Q4) 2024 frem en sak til politisk behandling om innhold og dimensjon i MED konseptet. Mari Enoksen Hult 1 Konst. kommunedirekt\u00f8r Mette Moh\u00e5g Direkt\u00f8r, Avdeling for bymilj\u00f8 2 Hva saken gjelder Saken gjelder vedtak av lokasjon for ny skole/oppvekstsenter i Tromsdalen og f\u00f8ringer for prosjektets forprosjektfase, og inneholder f\u00f8lgende hovedoverskrifter: 1. Sammendrag 2. Saksutredning 2.1 Bakgrunn 2.2 Form\u00e5l med konseptvalgutredingen 2.3 Investeringsalternativer 2.4 Lokasjoner og konsepter 2.5 Begrenset konseptvalgutredning for nye Tromsdalen skole (Norconsult) 2.6 Ekstern kvalitetssikring KS1 av KVU Tromsdalen oppvekstsenter (Oslo Economics) 2.7 Administrasjonens vurderinger 3. Konklusjon 4. Vedtakskompetanse 1. Sammendrag Det ble i 2017 besluttet \u00e5 bygge ny barneskole i Tromsdalen. Prosjektet gjennomf\u00f8res i tr\u00e5d med Troms\u00f8 kommunes investeringsreglement og er n\u00e5 i fase 2 Konseptvalgutredning (KVU). Form\u00e5let med KVU-en er \u00e5 f\u00e5 utarbeidet et solid beslutningsgrunnlag for realisering av Tromsdalen skole og eventuelle \u00f8vrige tjenester (oppvekstsenter), slik at det gir et best mulig bidrag til arbeidet med \u00e5 n\u00e5 kommunens ambisjoner for by- og samfunnsutviklingen i Tromsdalen. Tre konsepter; MAX, MED og MIN, med ulikt prosjektomfang er utredet for hver av lokasjonene Kr\u00f8keb\u00e6rsletta, T\u00f8nna og Tromsdalen. Den samlede vurderingen i KVU-en er at MAX- og MED-konseptene p\u00e5 Tromsdalen skoletomt i st\u00f8rst grad ivaretar det overordnede samfunnsm\u00e5let for prosjektet. Denne lokasjonen \u00e5pner for \u00e5 etablere et oppvekstsenter med alle de prioriterte tjenestene og vil bidra til \u00e5 styrke Tromsdalen som en b\u00e6rekraftig bydel. KVU-ens samlede anbefalingen er at det arbeides videre med utvikling av MAX eller MED-konseptet p\u00e5 dagens skoletomt. Det anbefales ogs\u00e5 at det i den videre prosjektutviklingen fokuseres p\u00e5 h\u00f8y kvalitet i utearealene. For alle st\u00f8rre utbyggingsprosjekter skal det gjennomf\u00f8res en kvalitetssikring (KS1) av KVUen. Kvalitetssikringens alternativanalyse viser at dagens skoletomt er den beste lokaliseringen. Den viser ogs\u00e5 at konseptet Tromsdalen MED er det mest l\u00f8nnsomme konseptet som er utredet. Det fremg\u00e5r videre av KS1 at en justering av dette konseptet vil gi enda bedre samfunns\u00f8konomisk l\u00f8nnsomhet. Dimensjonering av elevtall, sambrukspotensialet mellom ulike funksjoner og mulighetene for lavere areal i romprogrammet b\u00f8r vurderes p\u00e5 nytt. Dette vil kunne bidra til \u00e5 redusere fotavtrykket p\u00e5 skoletomten, gi st\u00f8rre uteareal, lavere investeringskostnader, samt \u00f8ke fleksibilitet p\u00e5 tomt og mulighet for fremtidige utvidelser- og ombygging. KS1s anbefaling er derfor at det gjennomf\u00f8res en avklaringsfase for \u00e5 bearbeide konseptet f\u00f8r igangsetting av forprosjektfasen. Dette vil gi bedre kontroll p\u00e5 prosjektets innhold og kostnadsniv\u00e5. I avklaringsfasen b\u00f8r kommunen gjennomf\u00f8re interessentanalyse, oppdatere elevtallsprognosene og avklare skolestruktur p\u00e5 fastlandet. Administrasjonens vurdering, basert p\u00e5 anbefalingene fra KVU og KS1, er at ny skole/oppvekstsenter b\u00f8r vedtas lokalisert p\u00e5 tomtene der Tromsdalen skole og Tromsdalen barnehage i dag ligger. Administrasjonen er enig KS1s usikkerhet knyttet til om det er verdt ytterligere 130 millioner kroner \u00e5 inkludere idrettshall og st\u00f8rre barnehage, og anbefaler derfor at 3 konseptet Tromsdalen MED tas videre til forprosjektfasen. Neste fase, b\u00f8r i tr\u00e5d med anbefalingene i KS1, innledes med en avklaringsfase der MED-konseptet videreutvikles og justeres for \u00e5 gi bedre samfunns\u00f8konomisk l\u00f8nnsomhet i prosjektet, redusere fotavtrykket og f\u00e5 p\u00e5 plass tilstrekkelig utearealer for skolen. MED-konseptet skal som et minimum inneholde skole og barnehage. Det b\u00f8r jobbes videre med arealreduksjon og vurdering av hvilke \u00f8vrige funksjoner det er hensiktsmessig \u00e5 samlokalisere. I avklaringsfasen vil det innhentes erfaringer fra andre kommuner ved arealdimensjonering av skolebygg. Det inneb\u00e6rer at vi i det videre arbeidet vil avvike fra Kunnskapsskolens arealdimensjonering av skolebygg. Dimensjoneringen av antall elever vil ha stor betydning for investeringskostnader, mulighet for utearealer per elev, fremtidig skolestruktur og det pedagogiske tilbudet. For \u00e5 svare ut usikkerheten om fremtidig elevtall vil det h\u00f8sten 2024 legges frem en sak til politisk behandling om ny skolestruktur. Lokasjon for nye Tromsdalen skole b\u00f8r v\u00e6re bestemt f\u00f8r ny skolestrukturen p\u00e5 fastlandet vedtas. Tromsdalen skole vil v\u00e6re den st\u00f8rste skolen i omr\u00e5det, og i s\u00e5 m\u00e5te gi premisser for hele skolestrukturen. Lokasjonen vil ogs\u00e5 ha betydning for hvor skolekretsgrensene skal g\u00e5. Skolestrukturen vil danne grunnlaget for dimensjoneringen av skolen. Basert p\u00e5 ny skolestruktur og oppdaterte elevtallsframskrivninger vil dimensjoneringen av Tromsdalen skole gjennomg\u00e5s p\u00e5 nytt. Anbefaling om dimensjonering av elevtall ved Tromsdalen skole og forslag til hvilke funksjoner som skal samlokaliseres i oppvekstsenteret legges frem for politisk behandling i fjerde kvartal (Q4) 2024. 2. Saksutredning 2.1 Bakgrunn Det prosjektutl\u00f8sende behovet er de fysiske rammene for l\u00e6ringsmilj\u00f8 og kapasiteten ved Tromsdalen skole i Troms\u00f8 kommune. Skolen er i dag lokalisert i en eldre skolebygning med tilst\u00f8tende paviljong. Det er utfordringer med inneklima, organisering, flyt, kapasitet og generelt utdaterte rammer for et godt oppvekst- og l\u00e6ringsmilj\u00f8. Troms\u00f8 kommune har i Tromsdalen ogs\u00e5 andre ettersp\u00f8rselsbaserte og normative behov ut over skole. Det forventes at konsepter i ulik grad vil inkludere funksjoner ut over skolefunksjonen. Det er en intensjon at skolebygg skal v\u00e6re tilgjengelige etter skoletid og fungere som en arena for kultur-, idrett- og fritidsform\u00e5l. \u2022 Kommunestyret vedtok i sak 221/17 \u00c5rsbudsjett og \u00f8konomiplan 2018 \u00e5 bygge ny skole i Tromsdalen. \u2022 Intensjonen er videref\u00f8rt i handlings- og \u00f8konomiplanen (HAP), senest i sak 0156/23 Kommunedirekt\u00f8rens forslag til handlingsprogram for 2024 - 2027. \u2022 Alle investeringsprosjekter i Troms\u00f8 kommune som overstiger 50 millioner kroner, skal gjennomf\u00f8res med f\u00f8lgende fire faser: l. Behovsmelding 2. Konseptvalgutredning (KVU) 3. Forprosjekt 4. Gjennomf\u00f8ring \u2022 I KS sak 11/23 ble Revidert behovsmelding for oppvekstsenter i Tromsdalen og Rammer for anskaffelse av KVU Tromsdalen skole/oppvekstsenter vedtatt. \u2022 Det ble 23.05.2023 inng\u00e5tt kontrakt med Norconsult om utarbeidelse av en begrenset konseptvalgutredning (KVU) for Tromsdalen skole/oppvekstsenter. 4 \u2022 Oppvekst- og utdanningsutvalget vedtok i sak 21/23 prioritering av behov ut over skole for Tromsdalen skole/oppvekstsenter, samt at det jobbes videre med alternativer for dimensjonering og utbyggingstrinn i KVU-fasen. \u2022 Oppvekst- og utdanningsutvalget godkjente i sak 26/23 reviderte m\u00e5l med tilh\u00f8rende indikatorer og evalueringskriterier for valg av lokasjon, konsept og investeringsalternativ for nye Tromsdalen skole/oppvekstsenter. \u2022 23.10.2023 Norconsult leverte rapporten Begrenset konseptvalgutredning for Tromsdalen oppvekstsenter (KVU-rapporten er vedlegg 1 til dette saksfremlegget og tilh\u00f8rende vedlegg til rapporten er angitt som vedlegg 1A til 1F). \u2022 28.12.2023 Norconsult leverte notatet KVU Tromsdalen skole/oppvekstsenter - Revidert kalkyle og driftskostnader. \u2022 I alle investeringsprosjekter i Troms\u00f8 kommune som overstiger 1 mrd kroner skal konseptvalgutredningen (KVU) kvalitetssikres av en ekstern tredjepart f\u00f8r saken legges frem til politisk behandling. \u2022 Det ble 23.10.2023 inng\u00e5tt kontrakt med Oslo Economics om kvalitetssikring (KS1) av KVUen. \u2022 23.01.2024 Oslo Economics leverte rapporten Ekstern kvalitetssikring KS1 av KVU Tromsdalen oppvekstsenter (KS1 rapporten er vedlegg 2 og tilh\u00f8rende vedlegg til rapporten er angitt som vedlegg 2A og 2B). 2.2 Form\u00e5l med konseptvalgutredingen Form\u00e5let med konseptvalgutredningen er \u00e5 f\u00e5 utarbeidet et solid beslutningsgrunnlag for realisering av Tromsdalen skole og eventuelle \u00f8vrige tjenester (oppvekstsenter), som skal videref\u00f8res i forprosjektfasen (fase 3), slik at det gis et best mulig bidrag til arbeidet for \u00e5 n\u00e5 kommunens ambisjoner for by- og samfunnsutviklingen i Tromsdalen. Det er vedtatt samfunnsm\u00e5l, resultatm\u00e5l og effektm\u00e5l for prosjektet. Samfunnsm\u00e5l Tromsdalen skole/oppvekstsenter skal v\u00e6re et tilpasningsdyktig og fleksibelt skolebygg/ oppvekstsenter, dimensjonert for fremtidens brukere og behov, og samtidig styrke Tromsdalen som b\u00e6rekraftig bydel i tr\u00e5d med f\u00f8ringer i kommuneplanens samfunnsdel (KPS), kommuneplanens arealdel (KPA) og handlingsprogrammet (HAP). Resultatm\u00e5l 1. M\u00e5l for kvalitet: Klima og milj\u00f8messig b\u00e6rekraft Byggeprosjektet har som m\u00e5l \u00e5 fremme milj\u00f8messig b\u00e6rekraft gjennom b\u00e6rekraftige prinsipper b\u00e5de under byggeprosessen og i den p\u00e5f\u00f8lgende driften av bygget, i henhold til valgte Breeam-niv\u00e5. 2. M\u00e5l for \u00f8konomi: \u00d8konomisk b\u00e6rekraft Byggeprosjektet har som m\u00e5l \u00e5 bidra til \u00f8konomisk b\u00e6rekraft ved \u00e5 fremme effektiv ressursbruk og redusere kostnadene i b\u00e5de bygging, drift og vedlikehold av bygget. 3. M\u00e5l for tid: Fremdrift og effektiv realisering Bygget er realisert innenfor en tidsramme som er b\u00e6rekraftig og form\u00e5lstjenlig for brukere, ansatte og \u00f8vrige innbyggere / relevante tjenester i bydelen. Effektm\u00e5l Effektm\u00e5lene beskriver hvilke virkninger tiltaket skal ha for brukerne. Brukere er her definert b\u00e5de som brukere av tjenesten og de som yter denne. Brukere vil i denne sammenheng omfatte 5 barneskoleelever, barnehagebarn, brukere av helsestasjon/familiens hus, ansatte, g\u00e5ende og syklende i planomr\u00e5det eller til/fra planomr\u00e5det. Brukerne er ogs\u00e5 de som bestiller og drifter skoleanlegget \u2013 her Troms\u00f8 kommune. Det er utarbeidet et tverrfaglig effektm\u00e5l for den sosiale b\u00e6rekraften i prosjektet, effektm\u00e5l for hver av tjenestene som potensielt skal inn i oppvekstsenteret (se KVU- rapporten s 43 og 44). 2.3 Investeringsalternativer Troms\u00f8 kommunes investeringsreglement stiller krav om at det med utgangspunkt i problem- og behovsanalyse, og strategiske m\u00e5l, skal gj\u00f8res en investeringsalternativanalyse. Fire alternativ ble silt ut som del av arbeidet med behovsmeldingen. I arbeidet med konseptvalgutredningen ble investeringsalternativ 0 (beholde dagens skole som den er) og 0+ (beholde deler av dagens skolebygg og bygge til/om) silt ut som ikke aktuelle, mens investeringsalternativ 5: nytt form\u00e5lsbygg ble utredet i mulighetsstudien. 2.4 Lokasjoner og konsepter Tre ulike lokaliseringer av oppvekstsenteret har v\u00e6rt vurdert i utredningen: Dagens skoletomt og barnehagetomt, T\u00f8nna og Kr\u00f8keb\u00e6rsletta. Kart som viser lokasjonen av dagens skoletomt, T\u00f8nna og Kr\u00f8keb\u00e6rsletta. KVU har vurdert muligheten for \u00e5 realisere prosjektet iht. behovsmeldingens prioritering. KVU unders\u00f8ker tre ulike konsepter; MAX, MED og MIN, med ulike prosjektomfang for de tre lokasjonene. Konseptene MAX, MED og MIN er, som figuren nedenfor viser, like for T\u00f8nna og Kr\u00f8keb\u00e6rsletta, men prosjektomfanget er st\u00f8rre i MAX og MED p\u00e5 dagens skoletomt. For dagens skoletomt har KVU utforsket muligheten for \u00e5 etablere flest mulig av de prioriterte og \u00f8nskede funksjonene konseptene MAX og MED. T\u00f8nna og Kr\u00f8keb\u00e6rsletta er ikke aktuelle tomter for ny barnehage, da barnehagedekningen p\u00e5 fastlandet nord er god. Det er barnehage p\u00e5 Kr\u00f8keb\u00e6rsletta i dag, og ny barnehage her ville derfor uansett ikke v\u00e6re aktuelt. Erfaringer fra barnehageopptak er at barnefamilier som bor sentralt eller s\u00f8r for brua ikke \u00f8nsker barnehageplass i \u00abnordlig\u00bb retning. Et folkebibliotek b\u00f8r ligge sentralt i n\u00e6rheten av steder folk ferdes (gangavstand, 6 andre fasiliteter som butikk) og med god kollektivdekning. Folkebibliotek er kun relevant p\u00e5 dagens skoletomt, og skal ikke inng\u00e5 i konsepter p\u00e5 T\u00f8nna og Kr\u00f8keb\u00e6rsletta. For lokaliseringsalternativene T\u00f8nna og Kr\u00f8keb\u00e6rsletta inng\u00e5r derfor ikke barnehage og folkebibliotek i utredningen. Det er valgt \u00e5 la MIN-konseptet v\u00e6re likt for alle lokaliseringsalternativer, slik at det er mulig \u00e5 sammenligne ett av konseptene mellom tomtene. Illustrasjon som viser MAX, MED og MIN-konseptene p\u00e5 de tre lokasjonene dagens skoletomt, T\u00f8nna og Kr\u00f8keb\u00e6rsletta. 2.5 Begrenset konseptvalgutredning for nye Tromsdalen oppvekstsenter (Norconsult) 23.10.2023 leverte Norconsult rapporten Begrenset konseptvalgutredning for Tromsdalen oppvekstsenter (vedlegg 1 med til h\u00f8rende vedlegg A \u2013 E til rapporten). 28.12.2023 leverte Norconsult notatet KVU Tromsdalen skole/oppvekstsenter - Revidert kalkyle og driftskostnader (vedlegg 2), hvor ogs\u00e5 takst for dagens skoletomt og kostnader ved midlertidig lokalisering av elever under byggeperioden, er inkludert. Nedenfor f\u00f8lger et sammendrag av KVUens vurderinger og anbefalinger. Lokasjoner og konsepter er vurdert og evaluert gjennom flere analyser: \u2022 Evaluering ift. kriterier for lokasjon \u2022 Evaluering ift. kriterier for konsept \u2022 Gevinstrealiseringsanlyse (evaluering opp mot effektm\u00e5l) \u2022 Vurdering av \u00f8konomiske konsekvenser \u2022 Samfunns\u00f8konomisk analyse 7 Noen av analysene overlapper hverandre, men det er ikke gjort en matematisk vekting av resultatene av analysene. Samlet anbefaling er gjort etter en helhetsvurdering av alle analyser og evalueringer, vurdert opp mot resultatm\u00e5lene for prosjektet. 2.5.1 Samlet vurdering av lokasjonene opp mot evalueringskriterier Tabell 1 Samlet vurdering av lokasjon opp mot evalueringskriteriene. Med hensyn til b\u00e6rekraftsm\u00e5l, ombruk og transformasjon, klimarobusthet, b\u00e6rekraftig arealbruk, og naturmangfold vurderes T\u00f8nna \u00e5 v\u00e6re sv\u00e6rt lite egnet som fremtidig skoletomt, mens Tromsdalen skoletomt vurderes \u00e5 v\u00e6re et godt valg som gir gode muligheter for \u00e5 oppn\u00e5 klassifisering i BREEAM. Med hensyn til fremdrift er det vurdert at dagens skoletomt har mindre sannsynlighet for en forlenget reguleringsprosess enn T\u00f8nna, mens det p\u00e5 Kr\u00f8keb\u00e6rsletta m\u00e5 regnes noe ekstra tid for tomteerverv. Ansl\u00e5tt ferdigstillelse av skole/oppvekstsenter i 2029-32, avhengig av konsept og tomt. En samlet vurdering opp mot evalueringskriteriene peker mot dagens skoletomt som den beste lokaliseringen av oppvekstsenteret. 2.5.2 Samlet vurdering av konseptene opp mot evalueringskriteriene De eneste konseptene som svarer ut m\u00e5letsningen om et samlet oppvekstsenter er MAX og MED- konseptene p\u00e5 Tromsdalen skole. Dette er ogs\u00e5 konseptene som gir mest arealeffektive l\u00f8sninger og reduserer leiearealer i st\u00f8rst grad, siden mange tjenester i disse konseptene samles i ett felles anlegg. Med tanke p\u00e5 uteomr\u00e5de er det kun MIN-konseptet p\u00e5 T\u00f8nna som har tilstrekkelig areal i henhold til NMBU-norm utenfor tettbygde str\u00f8k, mens alle konsepter har uteareal innenfor minimumsanbefaling 8 i tettbygde str\u00f8k/bystr\u00f8k. Dersom utearealet skal \u00f8kes, m\u00e5 st\u00f8rrelsen p\u00e5 skolen reduseres (elevtall eller areal), uavhengig av tomtevalg. 2.5.3 Samlet vurdering av potensiale for \u00e5 innfri effektm\u00e5lene (gevinstrealisering) Vurderingen av konseptene p\u00e5 de tre lokasjonene angir at konseptene MAX og MED p\u00e5 dagens skoletomt har st\u00f8rst potensiale for at \u00f8nskede effekter (gevinster) skal kunne hentes ut gjennom realisering av prosjektet. Dette fordi det kun er p\u00e5 denne lokasjonen det i praksis kan etableres et oppvekstsenter. For skole og idrettsanlegg er det potensiale for \u00e5 oppn\u00e5 \u00f8nsket effekt p\u00e5 alle lokasjoner. Tabell 2 Samlet vurdering av potensiale for \u00e5 innfri effektm\u00e5lene. 2.5.4 Samlet vurdering av kalkyle MIN-konseptene er likt p\u00e5 de tre tomtene og er dermed det konseptet det er mulig \u00e5 sammenligne lokaliseringsalternativene p\u00e5. N\u00e5r drift av dagens skole frem til nytt bygg er klart, midlertidig skoledrift og kj\u00f8p og salg av tomter er inkludert i kalkylene, er de akkumulerte kostnadene for Tromsdalen skole marginalt lavere enn alternativet T\u00f8nna. Tabell 3 N\u00e5verdiberegning med 4% rente. For \u00e5 sammenligne alternativene i dagens pengeverdi, er det ogs\u00e5 gjort en n\u00e5verdiberegning med 4% rente (Tabell 1 ovenfor). Beregningen viser at T\u00f8nna kommer marginalt lavere ut enn alternativene C og D ved Tromsdalen. \u00c5rsaken til at bildet er litt annerledes i n\u00e5verdiberegningen mot de akkumulerte kostnadene er at alternativene er plassert litt ulikt ut i tid i de ulike alternativene (A-D). \u00d8konomisk sett er differansen liten mellom alternativ C og D ved Tromsdalen skole og T\u00f8nna. Det vil derfor v\u00e6re andre kvalitative faktorer enn de \u00f8konomiske som vil skille disse alternativene fra hverandre. 9 2.5.4 Trinnvis utbygging fra 660 til 720 elever Kommunestyret vedtok f\u00f8lgende i KS sak 11/23 punkt 4: Kommunestyret viser til at vi ikkje har oppdaterte elevtalsprognoser og ber om at det blir utgreidd kostnader, ulemper og fordeler med \u00e5 bygge etappevis slik at ein kan vurdere \u00e5 bygge for 640 elevar i f\u00f8rste omgang med moglegheit for \u00e5 utvide til 720 elevar. Det fremg\u00e5r av KVUen at fordeler ved \u00e5 bygge i to byggetrinn er sparte investeringskostnader ved f\u00f8rste byggetrinn samtidig som det reduserer risiko for \u00e5 investere feil/bygge for stort. Kalkylen viser at investeringsbehovet blir omkring 29 millioner kroner lavere. Det pekes imidlertid p\u00e5 en rekke ulemper ved \u00e5 bygge i to byggetrinn. Investeringskostnaden blir h\u00f8yere totalt og gjennomf\u00f8ring av tilbygg med skole i drift gir store ulemper og inneb\u00e6rer en sikkerhetsrisiko. Norconsult anbefaler derfor ikke \u00e5 planlegge for en trinnvis utbygging fra 660 til 720 elever. 2.5.5 Samlet vurdering samfunns\u00f8konomisk analyse Den samfunns\u00f8konomiske analysen benyttes til \u00e5 si noe om en investering eller et tiltak er samfunns\u00f8konomisk l\u00f8nnsomt. Tabell 4 Oppsummering av KVUens samfunns\u00f8konomiske analyse med rangering av konseptene. Etter en samlet vurdering av prissatte- og ikke-prissatte virkninger, er alle konsepter for lokasjonen Tromsdalen skole rangert h\u00f8yere enn lokasjonen T\u00f8nna, blant annet grunnet milj\u00f8kostnader som f\u00f8lge av arealinngrep p\u00e5 T\u00f8nna. Den \u00f8kte nyttevirkningen av MED-konseptet p\u00e5 Tromsdalen skoletomt er vurdert \u00e5 ha st\u00f8rre verdi enn kostnadsforskjellen mellom MED- og MIN-konseptene, p\u00e5 grunn av samlokalisering av flere tjenester. Den \u00f8kte nyttevirkningen av MAX-konseptet p\u00e5 Tromsdalen skoletomt er vurdert \u00e5 ha mindre verdi enn kostnadsforskjellen mellom MED og MAX. Dels er det begrunnet i at idrettshall gir begrenset ekstra nytte i forhold til dobbel gymsal, og at seks barnehageavdelinger istedenfor fire ogs\u00e5 gir sm\u00e5 ekstra nyttevirkninger i forhold til om disse to avdelingene er lokalisert et annet sted. 2.5.6 Anbefaling og konklusjon Det vurderes at MAX- og MED-konseptene p\u00e5 Tromsdalen skoletomt i st\u00f8rst grad ivaretar det overordnede samfunnsm\u00e5let for prosjektet. Valg av Tromsdalen skoletomt som lokasjon \u00e5pner for \u00e5 etablere et oppvekstsenter med alle de prioriterte tjenestene og vil bidra til \u00e5 styrke Tromsdalen som en b\u00e6rekraftig bydel. Vurdering opp mot prosjektets resultatm\u00e5l: M\u00e5l for kvalitet: Klima og milj\u00f8messig b\u00e6rekraft. Med hensyn til b\u00e6rekraftsm\u00e5l, ombruk og transformasjon, klimarobusthet, b\u00e6rekraftig arealbruk og naturmangfold, vurderes T\u00f8nna \u00e5 v\u00e6re sv\u00e6rt lite egnet som fremtidig skoletomt, mens Tromsdalen skoletomt vurderes \u00e5 v\u00e6re et godt valg som gir gode muligheter for \u00e5 oppn\u00e5 klassifisering i BREEAM. 10 M\u00e5l for \u00f8konomi: \u00d8konomisk b\u00e6rekraft. Et konsept med samlet oppvekstsenter vil kunne gi effektiv drift, b\u00e5de i organisasjon og i bygningsdrift, fremfor \u00e5 ha tjenestene p\u00e5 flere ulike steder, til dels i leide lokaler. Valg av Tromsdalen skoletomt er den eneste av tomtene som samler alle de prioriterte tjenestene. Siden konseptene har ulikt omfang, er det vanskelig \u00e5 benytte investeringsniv\u00e5 for \u00e5 skille mellom T\u00f8nna og dagens skoletomt ift. \u00f8konomi. Det er andre hensyn enn \u00f8konomi som vektlegges h\u00f8yere ift. til valg av lokasjon. M\u00e5l for tid: Fremdrift og effektiv realisering. Valg av Tromsdalen skoletomt som lokaliseringsalternativ inneb\u00e6rer minst risiko for en lang reguleringsprosess av de tre tomtene, og er det alternativet som har st\u00f8rst mulighet for en effektiv fremdrift. For elever og ansatte p\u00e5 Tromsdalen skole er av stor betydning at prosjektet f\u00e5r en effektiv fremdrift. Med bakgrunn i de vurderinger som er gjort i KVU, anbefaler Norconsult at det arbeides videre med utvikling av MAX eller MED-konseptet p\u00e5 dagens skoletomt. Det anbefales at det i den videre prosjektutviklingen fokuseres p\u00e5 h\u00f8y kvalitet i utearealene. 2.6 Ekstern kvalitetssikring KS1 av KVU Tromsdalen oppvekstsenter (Oslo Economics) 23.01.2024 leverte Oslo Economics (OE) rapporten KS1 av Begrenset konseptvalgutredning for Tromsdalen oppvekstsenter (vedlegg 3). Nedenfor f\u00f8lger et sammendrag av KS1-rapportens vurderinger og anbefalinger. OE mener at KVU-en g\u00e5r grundig inn i mange problemstillinger som er viktige for \u00e5 kunne avklare plassering av nye Tromsdalen skole/oppvekstsenter. 2.6.1 Problembeskrivelse og samlokalisering Problembeskrivelsen er tydelig formulert for skole, barnehage og helsestasjon i Tromsdalen. Videre er behovene prioritert. Behovet for samlokalisering av de ulike tjeneste er imidlertid ikke grundig nok fundert. Det legges til grunn et prinsipp for samlokalisering med bakgrunn i m\u00e5l om fortetting og b\u00e6rekraft, men dette mener OE b\u00f8r utfylles med en vurdering av behovet for samlokalisering for de enkelte tjenestene, s\u00e6rlig for helsestasjonen. Samlokalisering vil f\u00f8re til redusert uteareal for skolelevene. KVU-en mangler interessentanalyse, som gir en fare for at interessekonflikter ikke er oppdaget. Prosjektet inneholder mange brukere med ulike behov. N\u00e5r man skal samle flere funksjoner i samme prosjekt \u00f8ker ogs\u00e5 prosjektets kompleksitet. 2.6.2 Dimensjonering av Tromsdalen skole Dimensjoneringen av antall elever ved Tromsdalen skole vil ha betydning for investeringskostnader, mulighet for utearealer per elev, fremtidig skolestruktur og det pedagogiske tilbudet. B\u00e5de over- og underdimensjonering vil ha uheldige konsekvenser for Troms\u00f8 kommune, men det er n\u00f8dvendig med noe overkapasitet for \u00e5 sikre fleksibilitet. Dimensjoneringen p\u00e5 720 elever for nye Tromsdalen skole er godt begrunnet n\u00e5r man ser p\u00e5 forventet elevtalls\u00f8kning og oppfyllingsgrad p\u00e5 fastlandet samlet. Beregningene basert p\u00e5 gamle elevtallsprognoser fra 2019, viser at en dimensjonering av Tromsdalen skole med 720 elever, vil gi en oppfyllingsgrad for fastlandet samlet p\u00e5 72 % i 2030, \u00f8kende til 87 % i 2040. Dimensjoneringen synes \u00e5 gi Troms\u00f8 kommune fleksibilitet for \u00e5 h\u00e5ndtere vekst. Dimensjoneringen er imidlertid basert p\u00e5 gamle prognoser, fra 2019. SSB har i 2020 og 2022 kommet med nye prognoser som viser lavere antall 11 skolebarn i Troms\u00f8 kommune. Usikkerheten om fremtidig elevtall, samt at veksten p\u00e5 fastlandet forventes utenfor Tromsdalen skolekrets gj\u00f8r det mulig \u00e5 ivareta behovene p\u00e5 mellomlang sikt med en lavere dimensjonering. Dette vil gi lavere investeringskostnader, og muligheter for st\u00f8rre uteomr\u00e5der per elev p\u00e5 ny skole. Dimensjoneringen av Tromsdalen skole avhenger av fremtidig skolestruktur p\u00e5 fastlandet, og b\u00f8r gjennomg\u00e5s p\u00e5 nytt. Antall elever skolen skal dimensjoneres for b\u00f8r derfor vurderes p\u00e5 nytt i kommende fase for prosjektet basert p\u00e5 oppdaterte elevtallsframskrivninger. Det er n\u00f8dvendig \u00e5 bearbeide skolens areal per elev. Det er stor variasjon i arealnormene fra kommune til kommune, og det kan se ut til at arealrammene som Troms\u00f8 kommune legger til grunn i Kunnskapsskolen, er blant de h\u00f8yeste i landet. OEs vurdering er at programmert areal heller ikke tar h\u00f8yde for potensialet for arealreduksjon som f\u00f8lge av sambruk ved samlokalisering av tjenestene. Troms\u00f8 kommune har flere mulige strategier for \u00e5 h\u00e5ndtere usikkerheten om fremtidig elevtall og arealbehov p\u00e5 fastlandet: \u2022 Troms\u00f8 kommune kan, slik det er gjort i KVU-en, dimensjonere Tromsdalen skole for \u00e5 ta h\u00f8yde for forventet vekst i elevtallet p\u00e5 fastlandet samlet frem til etter 2040. Dette vil gi kommunen fleksibilitet for \u00e5 h\u00e5ndtere elevtalls\u00f8kninger, og antakelig andre behov som oppst\u00e5r. Ulempen er at Troms\u00f8 kommune kan p\u00e5dra seg investerings- og driftskostnader til ubrukt kapasitet. \u2022 Troms\u00f8 kommune kan dimensjonere Tromsdalen skole for lavere elevtall, og heller gjennomf\u00f8re et nytt byggetrinn n\u00e5r man har mer informasjon om faktisk befolkningsutvikling. Dette m\u00e5 ses i sammenheng med at veksten i elevtall ikke er forventet i Tromsdalen skoles krets, men i Skjelnan skolekrets, som ikke er en nabokrets til Tromsdalen skole. Det kan derfor v\u00e6re aktuelt senere \u00e5 bygge et nytt byggetrinn ved en skolene nord p\u00e5 fastlandet. Fordelen med denne strategien er at Troms\u00f8 kommune kan bygge skole n\u00e6rmere der elevene bor, og at kostnadene blir utsatt. En ulempe er at to byggetrinn kan v\u00e6re mer kostnadskrevende enn ett byggetrinn. \u2022 Troms\u00f8 kommune kan dimensjonere skolen for 720 elever med lavere areal per elev. 2.6.3 Kostnadsestimat og usikkerhetsanalyse KVU-ens beregning av kostnadsestimat benytter system/erfaringsdatabase som sikrer god arbeidsmetodikk, struktur i henhold til Norsk Standard og oppdatert prisniv\u00e5. Videre er kalkyler basert p\u00e5 relevante malprosjekt med prosjekttilpasninger, hovedsakelig for grunnarbeider og infrastruktur. Vi mener grunnlaget er godt nok for en KVU. Kostnadene m\u00e5 vurderes p\u00e5 nytt i neste utredningsfase. Usikkerhetsanalysen i KVU-en er gjennomf\u00f8rt etter god metodikk, der relevant usikkerhet er tatt h\u00f8yde for. N\u00e5r det gjelder dokumentasjonen av usikkerhetsanalysen er der lite transparent hva som ligger bak selve trippelestimatet. OE har gjennomf\u00f8rt en egen usikkerhetsanalyse (se kap 2.6.5). 2.6.4 Alternativanalysen KVU-ens alternativanalyse medf\u00f8rer fare for dobbelttelling og beslutningsunderlaget fremst\u00e5r subjektivt. If\u00f8lge Troms\u00f8 kommunes investeringsreglement skal KVU-en anbefale konsept basert p\u00e5 en nytte-kostnadsanalyse, som i praksis skal beskrive fordeler og ulemper ved konseptene innenfor et metodisk rammeverk. Hver fordel og ulempe skal beskrives \u00e9n gang, for \u00e5 unng\u00e5 at man dobbeltteller virkninger. KVU-en vurderer b\u00e5de evalueringskriterier, gevinstrealiseringsanalyse og ikke-prissatte virkninger, slik at enkelte konsept kan fremst\u00e5 som mer gunstige sammenlignet med de andre, enn hva de faktisk er. OE har gjennomf\u00f8rt en egen samfunns\u00f8konomisk analyse (se kap 2.6.5). 12 2.6.5 Usikkerhetsanalyse og samfunns\u00f8konomisk analyse OE har som en del av KS1 gjennomf\u00f8rt egen usikkerhetsanalyse og samfunns\u00f8konomisk analyse. Deres usikkerhetsanalyse gir jevnt over litt h\u00f8yere forventede investeringskostnader enn KVU-en. For Tromsdalen-konseptene kommer dette delvis av at OE har inkludert kostnader til midlertidig drift av skolen. Videre er deres oppfatning at usikkerhetsdriverne (hendelsesusikkerhet) i KVU-en er undervurdert, og at det er flere faktorer som kan bidra til \u00e5 endre prosjektet slik vi kjenner det i dag. 1240 1130 1170 1160 1080 1100 1040 1050 980 980 930 890 880 840 820 790 830 730 in ed ax in ed ax in ed ax m am m m am m m am m en ta en tta en ta nn nn nn t al t le al al le le T\u00f8 T\u00f8 sd T\u00f8 rs sd sd rs rs \u00e6 om \u00e6 om \u00e6 om eb eb eb Tr Tr Tr \u00f8k \u00f8k \u00f8k Kr Kr Kr KVU KS1 Figur 1 Viser at KS1s resultater for investeringskostnader P5 ligger jevnt over resultatene i KVU-en. Tall avrundet til n\u00e6rmeste ti millioner, 2023-kroner, inkl. mva. Kilde: KVU og KS1 Den samfunns\u00f8konomiske analysen viser at Tromsdalen MAX og MED kommer best ut for de ikke- prissatte virkningene, og at Tromsdalen MED kommer best ut n\u00e5r man ser prissatte og ikke-prissatte i sammenheng. Denne konklusjonen er nesten lik KVU-ens som mener at b\u00e5de Tromsdalen MED og Tromsdalen MAX kommer best ut n\u00e5r man ser prissatte og ikke-prissatte i sammenheng. Konsept Tromsdalen T\u00f8nna Kr\u00f8keb\u00e6rsletta Min Med Max Min Med Max Min Med Max Prissatte levetidskostnader, MNOK - 720 - 920 - 990 - 560 - 610 - 680 - 840 - 900 - 980 Rangering ikke-prissatte 4 2 1 9 8 7 6 5 3 Samlet rangering 2 1 3 9 8 7 5 4 6 Tabell 2 Viser at alternativet Tromsdalen MED er rangert f\u00f8rst i KS1s samfunns\u00f8konomiske analyse. Kilde: KS1 2.6.6. Samlet vurdering og anbefaling om konseptvalg KS1s samfunns\u00f8konomiske analyse viser at Tromsdalen MED er det mest l\u00f8nnsomme konseptet som er utredet i KVU-en. OE har imidlertid gjennom sin kvalitetssikring avdekket at en justering av dette konseptet vil gi enda bedre l\u00f8nnsomhet: \u2022 Det fremst\u00e5r som l\u00f8nnsomt \u00e5 bygge en st\u00f8rre barnehage (6 avd.). 13 \u2022 Det kan v\u00e6re l\u00f8nnsomt \u00e5 realisere ny helsestasjon p\u00e5 en annen tomt for \u00e5 gi bedre plass til utearealer. \u2022 KVU-ens romprogram har h\u00f8ye arealer, og en modning/reduksjon av romprogrammet kan b\u00e5de bidra til \u00e5 redusere kostnadene og frigj\u00f8re plass til utearealer. OE anbefaler derfor at det gjennomf\u00f8res en avklaringsfase der Troms\u00f8 kommune videreutvikler MED-konseptet p\u00e5 dagens skoletomt, jobber med arealreduksjon og vurderer hva som er hensiktsmessig \u00e5 samle p\u00e5 dagens skoletomt for \u00e5 ivareta behov til utearealer, barnehage og helsestasjon. Avklaringsfasen b\u00f8r ogs\u00e5 inneholde interessentanalyse, dimensjoneringsgrunnlag, m\u00e5lvurdering og ny kostnadsestimering. De estimerer at en slik avklaringsfase vil ta seks m\u00e5neder. 2.7 Administrasjonens vurdering 2.7.1 Lokalisering av ny skole/oppvekstsenter B\u00e5de KVU og KS1 konkluderer med at dagens skoletomt er den beste lokaliseringen for ny skole/oppvekstsenter i Tromsdalen. Konklusjonen er basert p\u00e5 to uavhengige analyser, da det KS1- utredingen er gjennomf\u00f8rt en ny selvstendig samfunns\u00f8konomisk analyse. Kostnader knyttet til midlertidig skoledrift og inntekter ved et eventuelt salg av tomten er inkludert i vurderingene. Det er kun p\u00e5 dagens skoletomt det vil det v\u00e6re mulig \u00e5 f\u00e5 etablert et oppvekstsenter i tr\u00e5d med prosjektets samfunns-, effekt og resultatm\u00e5l. Det er ogs\u00e5 denne lokaliseringen som i st\u00f8rst grad vil v\u00e6re i tr\u00e5d med kommunens overordnede m\u00e5l og strategier med hensyn til b\u00e6rekraft, herunder m\u00e5l om \u00e5 ikke ta i bruk nye arealer, men transformere eksisterende, at veksten i persontrafikk skal tas med kollektiv, sykkel og gange, sentrale m\u00f8teplasser for alle mv. Valg av Tromsdalen skoletomt som lokaliseringsalternativ inneb\u00e6rer minst risiko for en lang reguleringsprosess av de tre tomtene, og er det alternativet som har st\u00f8rst mulighet for en effektiv fremdrift. For elever og ansatte p\u00e5 Tromsdalen skole er det av stor betydning at prosjektet f\u00e5r en effektiv fremdrift. Lokasjon for nye Tromsdalen skole b\u00f8r v\u00e6re bestemt f\u00f8r ny skolestruktur p\u00e5 fastlandet vedtas (se ogs\u00e5 2.7.2). Tromsdalen skole vil v\u00e6re den st\u00f8rste skolen i omr\u00e5det, og vil i s\u00e5 m\u00e5te gi premisser for hele skolestrukturen. Lokasjonen vil ogs\u00e5 ha betydning for hvor skolekretsgrensene p\u00e5 fastlandet skal g\u00e5. Skolestrukturen vil danne grunnlaget for dimensjoneringen av skolen. Med vedtak av dagens skoletomt som lokasjon for oppvekstsenteret vil administrasjonen kunne iverksette f\u00f8lgende prosesser allerede n\u00e5: - Reguleringsplanprosessen igangsettes med form\u00e5l om \u00e5 ha godkjent planprogram h\u00f8sten 2024. - Prosess for \u00e5 avklare hvor og hvordan elevenes oppl\u00e6ringstilbud skal organiseres i byggeperioden. Dette er utredet overordnet i KVU-arbeidet, men m\u00e5 utredes mer i detalj n\u00e5r vedtak om lokasjon foreligger. Arbeidet vil involvere ledelse, elever og foresatte ved skole for \u00e5 finne en god l\u00f8sning for midlertidig plassering av elevene. - Igangsette arbeid med dimensjonering, programmering og brukermedvirkning barnehage. - Igangsette arbeid med dimensjonering, programmering og brukermedvirkning folkebibliotek. - Dersom det er konkludert med at barnehage skal inkluderes i prosjektet, kan det allerede fra start beregnes gevinster av samlokalisering og sambruk av areal. 14 2.7.2 Dimensjonering av Tromsdalen skole og trinnvis utbygging KVUen viser at det vil v\u00e6re mulig \u00e5 f\u00e5 p\u00e5 plass en barneskole i Tromsdalen med inntil 720 elever. Imidlertid gj\u00f8r st\u00f8rrelsen p\u00e5 tomta det vanskelig \u00e5 f\u00e5 tilstrekkelig uteareal per elev p\u00e5 barneskolen. Dette gjelder alle tomtene som er vurdert. KVUen anbefaler ikke en trinnvis utbygging fra 660 til 720 elever hovedsakelig p\u00e5 grunn av \u00f8kte ulemper for elever og ansatte, samt \u00f8kte kostander. Dimensjoneringen av antall elever ved Tromsdalen skole vil ha betydning for investeringskostnader, mulighet for utearealer per elev, fremtidig skolestruktur og det pedagogiske tilbudet. Det fremg\u00e5r av KS1 at usikkerheten om fremtidig elevtall, samt at veksten p\u00e5 fastlandet forventes utenfor Tromsdalen skolekrets gj\u00f8r det mulig \u00e5 ivareta behovene p\u00e5 mellomlang sikt med en lavere dimensjonering, og at trinnvis utbygging b\u00f8r vurderes. KS1 peker videre p\u00e5 at det kan se ut som om det er lagt inn dobbel buffer n\u00e5r det gjelder elevtallet i kombinasjon med programmert areal. De mener det programmerte arealet til hjemmeomr\u00e5der p\u00e5 ny skole vil ha kapasitet til \u00e5 h\u00e5ndtere inntil 980 elever. KVU-en nevner ogs\u00e5 at arealet kan reduseres uten at det g\u00e5r p\u00e5 bekostning av funksjon. KS1 etterlyser et arealoppsett som synliggj\u00f8r minimumsl\u00f8sningen med nedskalerte arealer til de ulike funksjonene. De mener en slik minimumsl\u00f8sning ogs\u00e5 b\u00f8r ta h\u00f8yde for hvordan sambruk av funksjoner mellom de ulike tjenestene kan bidra til \u00e5 redusere det totale arealbehovet, b\u00e5de for \u00e5 n\u00e5 kommunens b\u00e6rekraftsm\u00e5l, \u00f8kte kvaliteter utomhus og for \u00e5 vise potensialet for kostnadsreduksjon. KS1s anbefaling er derfor at det gjennomf\u00f8res en avklaringsfase for \u00e5 bearbeide konseptet f\u00f8r igangsetting av forprosjektfasen. Dette vil gi bedre kontroll p\u00e5 prosjektets innhold og kostnadsniv\u00e5. Administrasjonen er enig i at det b\u00f8r gjennomf\u00f8res en avklaringsfase f\u00f8r igangsetting av forprosjektet. I avklaringsfasen vil det innhentes erfaringer fra andre kommuner ved arealdimensjonering av skolebygg. Det inneb\u00e6rer at vi i det videre arbeidet vil avvike fra Kunnskapsskolens arealdimensjonering av skolebygg. Oppdaterte prognoser for befolkningstall i Troms\u00f8, som vil v\u00e6re grunnlag for nye elevtallsprognoser for fastlandet, er forventet ferdigstilt i mars. Prognosene vil v\u00e6re et viktig grunnlag i det p\u00e5g\u00e5ende arbeidet med ny skolestruktur. Det er forventet at sak om ny skolestruktur, herunder for fastlandet, legges frem for politisk behandling h\u00f8sten 2024. Anbefaling om dimensjonering av elevtall ved Tromsdalen skole legges frem for politisk behandling i fjerde kvartal (Q4), n\u00e5r ny skolestruktur for fastlandet er vedtatt. 2.7.3 Konsept Den samfunns\u00f8konomiske analysen i KS1 viser at Tromsdalen MAX og MED kommer best ut for de ikke-prissatte virkningene, og at Tromsdalen MED kommer best ut n\u00e5r prissatte og ikke-prissatte virkninger ses i sammenheng. Denne konklusjonen er nesten lik KVU-ens analyse som viser at b\u00e5de Tromsdalen MED og Tromsdalen MAX kommer best ut n\u00e5r man ser prissatte og ikke-prissatte virkninger i sammenheng. Administrasjonen er enig KS1s usikkerhet knyttet til om det er verdt ytterligere 130 millioner kroner \u00e5 inkludere idrettshall og st\u00f8rre barnehage, og anbefaler derfor i tr\u00e5d med KS1 at konseptet Tromsdalen MED tas videre til forprosjektfasen. KS1 viser imidlertid at selv om Tromsdalen MED er det mest l\u00f8nnsomme konseptet, s\u00e5 er det avdekket at justeringer av dette konseptet vil kunne gi enda bedre l\u00f8nnsomhet i prosjektet. Basert p\u00e5 foreliggende informasjon er anbefalingen at et oppvekstsenter inkluderer barneskole, barnehage, kombinasjonsbibliotek og dobbel gymsal. Det p\u00e5pekes imidlertid at det er knapt med utearealer og at 15 det er mulig \u00e5 ta ned fotavtrykket gjennom dimensjonering av skole, areal per elev, sambrukseffekt, og ved \u00e5 ta ut tjenester som ikke m\u00e5 samlokaliseres. Det b\u00f8r i det videre arbeidet vurderes om det reelt er behov for samlokalisering med helsestasjon, eller om den kan etableres et annet sted. KS1 anbefaler en avklaringsfase der Troms\u00f8 kommune videreutvikler Tromsdalen MED-konseptet. Det b\u00f8r jobbes med arealreduksjon og vurdere hva som er hensiktsmessig \u00e5 samle p\u00e5 dagens skoletomt for \u00e5 ivareta behov til utearealer, barnehage og helsestasjon. Avklaringsfasen b\u00f8r ogs\u00e5 inneholde interessentanalyse, dimensjoneringsgrunnlag, m\u00e5lvurdering og ny kostnadsestimering. Det estimeres at en slik avklaringsfase vil ta seks m\u00e5neder. Anbefaling om hvilke funksjoner som skal samlokaliseres i oppvekstsenteret ved Tromsdalen skole legges frem for politisk behandling i fjerde kvartal (Q4) 2024. 3. Konklusjon Basert p\u00e5 anbefalingene fra KVU og KS1 b\u00f8r ny skole/oppvekstsenter vedtas lokalisert p\u00e5 tomtene der Tromsdalen skole og Tromsdalen barnehage i dag ligger. Lokasjon for nye Tromsdalen skole b\u00f8r v\u00e6re bestemt f\u00f8r ny skolestrukturen p\u00e5 fastlandet vedtas. Tromsdalen skole vil v\u00e6re den st\u00f8rste skolen i omr\u00e5det, og i s\u00e5 m\u00e5te gi premisser for hele skolestrukturen. Lokasjonen vil ogs\u00e5 ha betydning for hvor skolekretsgrensene skal g\u00e5. Skolestrukturen vil danne grunnlaget for dimensjoneringen av skolen. Dimensjoneringen av antall elever ved Tromsdalen skole vil ha betydning for investeringskostnader, mulighet for utearealer per elev, fremtidig skolestruktur og det pedagogiske tilbudet. For \u00e5 svare ut usikkerheten om fremtidig elevtall vil det h\u00f8sten 2024 legges frem en sak til politisk behandling om ny skolestruktur i Troms\u00f8, herunder skolestruktur p\u00e5 fastlandet, basert p\u00e5 oppdaterte elevtallsframskrivninger. Basert p\u00e5 oppdaterte elevtallsframskrivninger og ny skolestruktur, b\u00f8r dimensjoneringen av Tromsdalen skole gjennomg\u00e5s p\u00e5 nytt. Ny anbefaling om dimensjonering legges frem for politisk behandling i fjerde kvartal 2024. Anbefalingen b\u00f8r inneholde en vurdering av om behovene p\u00e5 mellomlang sikt kan ivaretas med en lavere dimensjonering. Basert p\u00e5 vurderinger og anbefalinger fra KVU og KS1, anbefales det at MED-konseptet p\u00e5 dagens skoletomt tas videre til forprosjektfasen. F\u00f8r igangsetting av forprosjektfasen b\u00f8r det gjennomf\u00f8res en avklaringsfase der MED-konseptet videreutvikles og justeres for \u00e5 gi bedre samfunns\u00f8konomisk l\u00f8nnsomhet i prosjektet, redusere fotavtrykket og f\u00e5 p\u00e5 plass tilstrekkelig utearealer for skolen. MED-konseptet skal inneholde skole og barnehage. Det b\u00f8r jobbes videre med arealreduksjon og vurdering av hvilke \u00f8vrige funksjoner det er hensiktsmessig \u00e5 samlokalisere. I avklaringsfasen vil det innhentes erfaringer fra andre kommuner ved arealdimensjonering av skolebygg. Det inneb\u00e6rer at vi i det videre arbeidet vil avvike fra Kunnskapsskolens arealdimensjonering av skolebygg. Anbefaling om dimensjonering av elevtall ved Tromsdalen skole og forslag til hvilke funksjoner som skal samlokaliseres i oppvekstsenteret legges frem for politisk behandling i fjerde kvartal (Q4) 2024. 4. Vedtakskompetanse Kommunestyret 16 Vedlegg Vedlegg 1A Notat_Svar fra Troms\u00f8 kommune p\u00e5 momenter i kvalitetssikring av rammedokument Vedlegg 1B Notat_Svar fra Troms\u00f8 kommune p\u00e5 momenter i kvalitetssikring av behovsmelding Vedlegg 1C Notat vedr\u00f8rende dimensjonering av Tromsdalen skole i Tromsdalen oppvekstsenter Vedlegg 1D Situasjonplan og illustrasjoner aller lokasjoner og konsepter Vedlegg 1E Usikkerhetsanalyse Vedlegg 2 KVU Tromsdalen skole/oppvekstsenter - Revidert kalkyle og driftskostnader_18.12.23 Vedlegg 1 Begrenset konseptvalgutredning for Tromsdalen oppvekstsenter_rev 19012024 (KVU rapport) Vedlegg 3 Ekstern kvalitetssikring KS1 av KVU Tromsdalen oppvekstsenter Vedlegg 3A Kostnader og usikkerhetsanalyse Vedlegg 3B Geoteknisk notat 17 "
}