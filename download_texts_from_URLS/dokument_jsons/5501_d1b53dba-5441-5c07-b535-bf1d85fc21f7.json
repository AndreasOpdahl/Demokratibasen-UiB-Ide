{
  "dokument_id": "d1b53dba-5441-5c07-b535-bf1d85fc21f7",
  "doc_type": "case_presentation",
  "kommune": 5501,
  "tittel": "S\u00f8knad om serverings- og skjenkebevilling Mv Fjord Visjon",
  "url": "https://innsyn.tromso.kommune.no/application/getMoteDokument?dokid=2001875918",
  "tekst": "Arkivsaksnr. 24/13187-8 Saksbehandler Nina-Helen Br\u00e6ndeland Saksgang M\u00f8tedato Formannskapet 05.11.2024 S\u00f8knad om serverings- og skjenkebevilling Mv Fjord Visjon Kommunedirekt\u00f8rens innstilling til vedtak: 1. Lofoten Lyngen Shipping AS, org.nr. 814 500 292 gis alminnelig skjenkebevilling for alkoholholdig drikk gruppe 1, 2 og 3 i skjenkelokalene til Mv Fjord Visjon (B\u00e5t), Kaiplass ved Troms\u00f8ysundvegen 16, 9020 Tromsdalen, inkludert uteserving p\u00e5 dekk. 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Mads Isak B\u00e6kkelund, f. 11.07.66 godkjennes som styrer for skjenkebevillingen. Morten Willumsen, f. 31.12.54 godkjennes som stedfortreder. 4. Skjenke- og \u00e5pningstider reguleres av Forskrift om salgs-, skjenke- og \u00e5pningstider i Troms\u00f8 kommune. 5. Bevillingen er gyldig til og med 30.09.2028. Vedtaket er fattet i medhold av Alkoholloven S 1-7 og S 3.1, samt\u00a7\u00a7 4-1 tom 4-4 jfr.\u00a7 4-7, Alkoholforskrift\u00a7 4-8, og gjeldende Rusmiddel Politisk Handlingsplan Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Behandling av s\u00f8knad om serverings- og skjenkebevilling fra Lofoten Lyngen Shipping AS, org.nr. 814 500 292. Saksutredning Troms\u00f8 kommune har 30.09.2024 mottatt s\u00f8knad om ny serverings- og skjenkebevilling fra Lofoten Lyngen Shipping As hvor det s\u00f8kes om serverings- og skjenkebevilling i lokalene til Mv Fjord Visjon, Kaiplass ved Troms\u00f8ysundvegen 16, 9020 Tromsdalen (vedlegg nr.1). Vedlagt tegning (vedlegg nr. 2) viser skjenkearealet det s\u00f8kes bevilling til inkludert uteservering p\u00e5 dekk. Kaiplass er oppdatert pr. e-post til saksbehandler. I henhold til Alkohollovens \u00a7 1-4 a) kan skjenking av alkoholholdig drikk bare skje p\u00e5 grunnlag av bevilling etter alkoholloven. Bevilling gjelder for et bestemt lokale og en bestemt type virksomhet. Bevillingssystemet er samlet sett et av de viktigste virkemidlene i norsk alkoholpolitikk. Det reguleres hvor og n\u00e5r det kan skjenkes alkohol og hvem som kan drive sin virksomhet. Alkoholloven gir kommunene stor frihet, men ogs\u00e5 stort ansvar n\u00e5r det gjelder \u00e5 bestemme sin egen alkoholpolitikk I henhold til s\u00f8knaden beskrives konseptet som b\u00e5t med servering og turer i Troms\u00f8 kommune. I henhold til s\u00f8knaden er Mads Isak B\u00e6kkelund daglig leder og styrer for serverings- og skjenkebevillingen. Morten Willumsen er stedfortreder Jf. Alkohollovens \u00a7 1-7 b) m\u00e5 bevillingshaver og personer med vesentlig innflytelse p\u00e5 virksomheten ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l, samt skatte-, avgifts- og regnskapslovgivningen. Jf. Alkohollovens \u00a7 1-7 c) m\u00e5 styrer og stedfortreder v\u00e6re over 20 \u00e5r og ha dokumentert kunnskap om alkoholloven og bestemmelser gitt i medhold av den, samt ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l. I henhold til Alkohollovens \u00a7 1-7 har saken v\u00e6rt forelagt Troms politidistrikt, Mattilsynet i Troms\u00f8, Nav Troms\u00f8 og Skatteetaten for vurdering av vandel og eventuelle uttalelser som m\u00e5tte gjelde driftsselskap, eier, styrer og stedfortreder. Ingen hadde anmerkninger som er av betydning for saken. All dokumentasjon er lagret elektronisk p\u00e5 sak 24/16785 og sak 24/13187 Konklusjon Det anbefales at s\u00f8knaden om skjenkebevilling godkjennes ut fra alkohollovens \u00a7 1-7 og \u00a7 4-1 Vedtakskompetanse Formannskapet 2 Vedlegg S\u00f8knad Tegning Fjord Visjon 3 "
}