{
  "dokument_id": "4b26f817-2de2-53aa-8ded-90d8365e3641",
  "doc_type": "case_attachment",
  "kommune": 4601,
  "tittel": "Neumanntomten_Vannkvalitet_kanal_",
  "url": "https://bergen.kommune.no/politikere-utvalg/api/fil/bk360/9379813/Neumanntomten-Vannkvalitet-kanal-",
  "tekst": "VEDLEGG Del av omr\u00e5dereguleringsplan for Kristiansholm, Sandvikstorget og Rosegrenden NEUMANNTOMTEN - Vannkvalitet kanal Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Til: Kristine Lileng Holene Fra: Arne E Lothe Dato 2021-04-15 Vannkvalitet i foresl\u00e5tt kanal ved Kristiansholm, Bergen INNLEDNING OBOS Nye Hjem AS prosjekterer en utbygging av boliger ved det omr\u00e5det som kalles Kristiansholm i Sandviken i Bergen. Stedet var opprinnelig en holme som har v\u00e6rt befestet, men holmen er senere gjort landfast og det har v\u00e6rt drevet ulike former for industri og handel p\u00e5 tomta. Prosjektet er vist i Figur 1 - Figur 3. Den opprinnelige holmen skal re-etableres ved at det skal graves ut en kanal mellom boligomr\u00e5det og holmen, og det skal etableres et friluftsomr\u00e5de p\u00e5 holmen. Kanalen som dermed skapes, inng\u00e5r i friluftsarealet. Bergen kommune har via OBOS Nye Hjem bedt om en vurdering av mulige str\u00f8mforhold i kanalen, og spesielt bedt om at kanalen formes slik at man sikrer god gjennomstr\u00f8mming og sirkulasjon, og akseptabel badevannskvalitet. En slik vurdering er gitt nedenfor. Figur 1 Bergen sentrum med Sandviken og Kristiansholm markert x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\kanal\\str\u00f8mning i kanal.docx 2021-04-15 | Side 1 av 7 Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 2 Skisse av omr\u00e5deutbyggingen. Prosjektet omfatter bare halv\u00f8ya og holmen, ref. Figur 3 Figur 3 Plan for utbygging av omr\u00e5det. Kristiansholm som holme re-etableres ved at det graves ut en kanal mellom boligomr\u00e5det og planlagt friomr\u00e5de p\u00e5 holmen. Utstikkerne i det nordre bassenget er flytende pirer/utriggere. Den piren som g\u00e5r fra s\u00f8ndre del av holmen og s\u00f8rover (ut av bildet) forutsettes \u00e5 v\u00e6re en flytende konstruksjon med liten dypgang (st\u00f8rrelse 0.5 \u2013 0.7 m) x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\kanal\\str\u00f8mning i kanal.docx 2021-04-15 | Side 2 av 7 Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 STR\u00d8MFORHOLD Tidevannstr\u00f8m Ved stigende vannstand vil Byfjorden f\u00f8rst fylles opp s\u00f8rfra av vann som str\u00f8mmer inn gjennom Korsfjorden og under Ask\u00f8ybrua. Senere vil det ogs\u00e5 komme en innstr\u00f8mming fra nord, og disse to vannstr\u00f8mmene vil m\u00f8tes et sted i Byfjorden som sannsynligvis ligger n\u00e6rmere Herdlafjorden. Vi tror derfor at innstr\u00f8mmingen mot Kristiansholm vil komme fra vest, og at utstr\u00f8mmingen vil g\u00e5 i motsatt retning. Det betyr at str\u00f8mmen vil treffe begge sider av holmen omtrent samtidig, og at det f\u00f8lgelig ikke vil oppst\u00e5 noen vesentlig gradient i vannspeilet som kan drive str\u00f8mmen gjennom kanalen. Tidevannet vil derfor ikke v\u00e6re en dominant \u00e5rsak til str\u00f8m i kanalen. Vind og b\u00f8lgedrevet str\u00f8m En annen mulig \u00e5rsak til str\u00f8m er vind og b\u00f8lger. Vind vil skyve p\u00e5 det \u00f8verste laget i vanns\u00f8yla og generere en svak, men tydelig str\u00f8m. Vind-drevne b\u00f8lger vil generelt ha samme retning som vinden, og gir ogs\u00e5 opphav til str\u00f8m. P\u00e5 fri sj\u00f8overflate er denne str\u00f8mmen svak, og vanskelig \u00e5 skille fra den vind-drevne str\u00f8mmen. Str\u00f8m som f\u00f8lge av b\u00f8lger er tydeligst i strandsonen og ved land. B\u00f8lger som bryter mot land eller en strandsone genererer en lokal vannstr\u00f8m som bygger opp en svak heving av vannspeilet. Dette vannet vil normalt str\u00f8mme langs land og finne et sted \u00e5 str\u00f8mme ut igjen p\u00e5 dypt vann. Annen sirkulasjon Sirkulasjon kan ogs\u00e5 foreg\u00e5 ved andre prosesser. En tydelig prosess er omvelting p\u00e5 grunn av temperatur- endringer. I kalde perioder vil overflatevannet kj\u00f8les ned og bli s\u00e5 kaldt at det synker til bunnen. Dermed tvinges varmere bunnvann opp, og vi f\u00e5r en vertikal sirkulasjon. Men hvis bunnen har en helning, vil det kalde overflatevannet f\u00f8lge bunnhelningen nedover og flytte seg horisontalt bortover, og det gir opphav til en horisontal sirkulasjon n\u00e5r nytt vann str\u00f8mmer inn for \u00e5 erstatte vannet som synker langs bunnen. Denne typen sirkulasjon er v\u00e6ravhengig, og vil typisk skje med lange mellomrom. Menneskelig aktivitet kan ogs\u00e5 gi et visst bidrag til sirkulasjon, men det vil oftest v\u00e6re en vertikal blanding av topplag og bunnlag. N\u00e5r b\u00e5ter passerer grunne farvann, vil det oppst\u00e5 en blanding av lagene. Den aktuelle kanalen ved Kristiansholm ventes imidlertid i v\u00e6re stengt for motorisert ferdsel, og dette behandles derfor ikke videre. BETINGELSER Utformingen av kanalen er p\u00e5 dette tidspunkt ikke endelig bestemt, men vi benytter m\u00e5l som vist i Figur 3. Kanalens lengde: 120 m Kanalens gjennomsnitt bredde: 12 m Kanalens gjennomsnitt dybde: 2.0 m Kanalens sider: tiln\u00e6rmet vertikal Vi unders\u00f8ker kanalen ved hjelp av Mannings formel, og m\u00e5 da ansl\u00e5 friksjonsforholdene i kanalen uttrykt ved Manning-tallet. Manningtallet varierer fra ca 110 for overflate av glass, til ca 28 for en steinsatt kanal. Vi benytter en verdi p\u00e5 30 m1/3/s, hvilket tar hensyn til at kanalen kan noen skarpe hj\u00f8rner og kaipeler. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\kanal\\str\u00f8mning i kanal.docx 2021-04-15 | Side 3 av 7 Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 4 viser resultat av beregningene. Figuren viser gradienten, dvs vannstandsforskjell mellom de to endene angitt i mm p\u00e5 horisontalaksen. Videre vises hvilken vannf\u00f8ring som vil oppst\u00e5 og hvilken gjennomsnittsfart vannet vil ha. Tid for gjennoml\u00f8p er ogs\u00e5 vist, dvs tida det tar for en vannpartikkel \u00e5 g\u00e5 inn i kanalen i \u00e9n ende og komme ut igjen i den andre (100 m). Eksempelvis ser vi at dersom vannstanden i den ene enden er 1 mm h\u00f8yere enn i den andre, s\u00e5 vil str\u00f8mhastigheten som oppst\u00e5r fra h\u00f8yt til lavt niv\u00e5 v\u00e6re ca 12 cm/s. Med den farten vil det ta en partikkel ca 20 minutter \u00e5 reise gjennom en 120 m lang kanal. Den reelle tiden for gjennoml\u00f8p fra en ende til en annen vil v\u00e6re noe h\u00f8yere (ansl\u00e5tt inntil ca 50 %) fordi kanalen ikke har konstant bredde. Derfor vil hastigheten v\u00e6re lavere i de bredeste partiene av kanalen Figur 4 viser at det kreves en sv\u00e6rt liten vannstandsforskjell mellom de to endene av kanalen for \u00e5 f\u00e5 en god vannsirkulasjon og f\u00e5 en vannkvalitet som er like god som den som finnes i de to endene av kanalen. Figur 4 Vannf\u00f8ring, fart og tid for gjennoml\u00f8p vs vannstandsforskjell x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\kanal\\str\u00f8mning i kanal.docx 2021-04-15 | Side 4 av 7 Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 SANNSYNLIGE STR\u00d8MFORHOLD Det er nevnt over at tidevannet ikke er forventet \u00e5 gi en forskjell i vannstanden i endene av kanalen. Den vertikale sirkulasjonen som kommer fra nedkj\u00f8ling av overflatevannet vil v\u00e6re til stede, men dette vil gi en omr\u00f8ring eller sirkulasjon bare noen f\u00e5 ganger i l\u00f8pet av den kalde perioden av \u00e5ret. Den viktigste driveren for vannstandsforskjeller og gradienter mellom nord og s\u00f8r er derfor vind. Referanse 1 angir en formel for hvor mye vannoverflaten i en ende av et basseng hever seg n\u00e5r det blir utsatt for en konstant vind. 0.5FCw \u03c1A U 2 \u2206= \u03c1w gd der F = lengden av bassenget (fjorden) Cw = friksjonsfaktor, 0.0008 \u2013 0.003, \u00f8kende med vindhastighet \u03c1A, \u03c1w = tetthet for hhv luft og vann U = vindhastighet d = typisk vanndybde g = tyngdens akselerasjon Med en lengde p\u00e5 ca 5000 m p\u00e5 tvers over Byfjorden og 20 m/s vind fra vest eller nordvest gir det en overflateheving ved Kristiansholm p\u00e5 5 \u2013 7 mm. Kartet i Figur 5 viser at Kristiansholm deler hele den store bukta i to. Det finnes ett basseng p\u00e5 nordsiden mellom Kristiansholm og M\u00e5seskj\u00e6ret, der det nordre innl\u00f8pet til kanalen ligger, og ett basseng mellom Kristiansholm og Skuteviken, der det s\u00f8ndre innl\u00f8pet ligger. Forskjellen p\u00e5 disse to bassengene er at det nordre bassenget er delvis lukket, mens det s\u00f8ndre er \u00e5pent. Ved nordvest vind vil vinden presse vann inn mellom Kristiansholm og M\u00e5seskj\u00e6ret, der vannet blir \u00abfanget\u00bb av moloen som g\u00e5r ut fra Kristiansholm. P\u00e5 s\u00f8rsiden av Kristiansholm er det \u00e5pent skr\u00e5tt nedover mot Skuteviken, og vannet vil lettere kunne str\u00f8mme langs land og videre s\u00f8rover. N\u00e5r vi vet at vinden ved en moderat vindhastighet p\u00e5 20 m/s kan sette opp en overh\u00f8yde p\u00e5 5 \u2013 7 mm p\u00e5 fastlands-siden, og at det bare kreves en gradient mellom nord og s\u00f8r p\u00e5 i st\u00f8rrelsesorden \u00e9n mm for \u00e5 sette opp en str\u00f8m som gir god sirkulasjon i kanalen, kan vi anta at vindforholdene vil s\u00f8rge for god sirkulasjon i kanalen. Vind fra retningene 270\u00b0, 300\u00b0 og 360\u00b0 utgj\u00f8r til sammen ca 20 % av vindobservasjonene ved Flesland, og det vil at det relativt hyppig vil oppst\u00e5 v\u00e6rsituasjoner som genererer str\u00f8m i kanalen. Det er mulig at man vil se et omvendt m\u00f8nster med hevet vannspeil i s\u00f8r ved vinder fra retningene 210\u00b0 og 240\u00b0, men her finnes det ikke en s\u00e5 tydelig effekt av molo som sperrer for sirkulasjonen, og nordg\u00e5ende str\u00f8mhastighet blir sannsynligvis lavere. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\kanal\\str\u00f8mning i kanal.docx 2021-04-15 | Side 5 av 7 Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Vanndybden i kanalen er antatt lik 2.0 m. Vi anbefaler at vanndybden varieres slik at kanalen er grunnest ved ca halve lengden fra hver ende, og har en helning mot hvert utl\u00f8p i nord og s\u00f8r, P\u00e5 den m\u00e5ten kan en sikre at tungt og kaldt bunnvann renner ut i hver ende, og ikke blir st\u00e5ende inne i kanalen. Figur 5 Kart som viser ulikeheten mellom bassengene nord og s\u00f8r for Kristansholm x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\kanal\\str\u00f8mning i kanal.docx 2021-04-15 | Side 6 av 7 Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 KONKLUSJONER 1. Det er foretatt vurderinger og beregninger av sirkulasjon i den foresl\u00e5tte kanalen mellom Kristiansholm og fastlandet i Sandviken i Bergen. 2. Den foresl\u00e5tte kanalen er s\u00e5 kort at det kreves en gradient mellom hver ende i st\u00f8rrelsesorden 1 mm for \u00e5 sette opp en str\u00f8m i kanalen som vil sikre god utskifting og sirkulasjon. 3. Den viktigste faktoren som kan sikre at det oppst\u00e5r en slik gradient i vannspeilet mellom nord og s\u00f8r er vind fra vest og nordvestlig sektor. Tidevannet antas \u00e5 spille liten rolle. 4. Sirkulasjonen i kanalen vil bli tilstrekkelig til \u00e5 sikre god utskifting av vannet, og en vannkvalitet tilsvarende det som finnes n\u00e6r overflaten i omr\u00e5det Skuteviken - Sandviken - Nyhavna 5. Ved utforming av kanalen b\u00f8r en s\u00f8ke \u00e5 lage et h\u00f8ybrekk midt mellom nordre og s\u00f8ndre ende for \u00e5 sikre at tungt bunnvann kan dreneres ut, og ikke blir st\u00e5ende i kanalen. Det b\u00f8r ikke finnes groper eller nedsenkinger i kanalen. REFERANSER 1. Manual on the use of Rock in Coastal and Shoreline Engineering, CUR Centre for Civil Engineering Research and Codes, 1991 2 2021-04-15 Endelig notat AEL Synne Hoggen AEL Nyb\u00f8 1 2021-04-13 Utkast Arne E Lothe Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult AS som del av det oppdraget som dokumentet omhandler. Opphavsretten tilh\u00f8rer Norconsult AS. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\kanal\\str\u00f8mning i kanal.docx 2021-04-15 | Side 7 av 7 "
}