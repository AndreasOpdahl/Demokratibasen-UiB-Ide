{
  "dokument_id": "70622b8e-99a2-5a26-a1b6-fdc8b91ec8a7",
  "doc_type": "case_attachment",
  "kommune": 4601,
  "tittel": "Vedtak fr\u00e5 Statsforvaltar.pdf",
  "url": "https://bergen.kommune.no/politikere-utvalg/api/fil/bk360/10399373/Vedtak-fra-Statsforvaltar-pdf",
  "tekst": " V\u00e5r dato: V\u00e5r ref: 26.05.2023 2023/4472 Deres dato: Deres ref: 1124721501/2575885 HARRIS ADVOKATFIRMA AS Saksbehandler, innvalgstelefon Postboks 4115 Sandviken Ida Loftesnes Kv\u00e5le, 5764 3155 5835 BERGEN Att. advokat Ingrid S\u00e6vold Moe Bergen kommune, gbnr. 271/31 - klage p\u00e5 p\u00e5legg om fjerning av flytende konstruksjoner Vi viser til oversending av klagesak fra Bergen kommune den 13.03.2023, og klage datert 21.12.2022, med supplerende klagegrunner datert 15.02.2023. Vedtak Statsforvalteren i Vestland stadfester Bergen kommunes vedtak datert 01.12.2022, sak ULOV- 2022/24570-5, p\u00e5legg om fjerning av uthus, containere og flytende konstruksjoner og ilegging av tvangsmulkt. Sakens bakgrunn I forbindelse med kartlegging av strandsonen i Bergen kommune, ble det registrert mulige ulovlige tiltak p\u00e5 eiendommen gbnr. 271/31. Det ble gjennomf\u00f8rt ny befaring den 17.08.2022. Varsel om p\u00e5legg om retting og ilegging av tvangsmulkt er datert 23.09.2022. Tiltakshaver har kommentert varselet i e-post datert 15.10.2022 og den 22.11.2022. Den 01.12.2022, sak ULOV-2022/24570-5, ble tiltakshaver p\u00e5lagt \u00e5 fjerne uthus, containere og flytende konstruksjoner p\u00e5 eiendommen. Fristen er satt til 31.01.2023, og det er gitt tvangsmulkt dersom de ulovlige forholdene ikke er rettet innen fristen.1 Fristavbrytende klage er mottatt den 21.12.2022, med utfyllende klagegrunner datert 15.02.2023. Klagen er sendt inn av Harris advokatfirma AS, p\u00e5 vegne av tiltakshaver Kolbein Kolnes. Klagen er avgrenset til \u00e5 gjelde flytende konstruksjoner p\u00e5 eiendommen. I klagen er det anf\u00f8rt at det ikke finnes spor av vurderinger knyttet til tidfesting av tiltakene i sj\u00f8, og hvilket regelverk som gjaldt p\u00e5 etableringstidspunktet. Videre er det anf\u00f8rt at de flytende konstruksjonene ikke er s\u00f8knadspliktige etter plan- og bygningsloven, fordi de er en del av etablert virksomhet (oppdrettsanlegg) som har eksistert i lang tid. Avslutningsvis er det anf\u00f8rt at de flytende 1L\u00f8pende dagmulkt p\u00e5 samlet kr. 4 500,-, dvs. kr. 1 200,- for uthus, kr. 1 200,- for container og kr. 2 250,- for flytende konstruksjoner. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 konstruksjonene uansett m\u00e5 v\u00e6re en overtredelse av mindre betydning, som kommunen burde valgt \u00e5 avst\u00e5 fra \u00e5 forf\u00f8lge, jf. plan- og bygningsloven \u00a7 32-1 andre ledd. Plan- og bygningsetaten i Bergen kommune har behandlet klagen den 13.03.2023, sak KLAGE- 2022/29171-6. Klagen er ikke tatt til f\u00f8lge og saken er sendt til Statsforvalteren i Vestland for endelig avgj\u00f8relse. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Det f\u00f8lger av plan- og bygningsloven \u00a7 32-1 f\u00f8rste ledd at \u00abkommunen skal forf\u00f8lge overtredelser av bestemmelser gitt i eller i medhold av denne loven\u00bb. Det f\u00f8lger videre av plan- og bygningsloven \u00a7 32-3 f\u00f8rste ledd at \u00abVed forhold i strid med bestemmelser gitt i eller i medhold av denne loven, kan plan- og bygningsmyndigheten gi den ansvarlige p\u00e5legg om retting av det ulovlige forhold, opph\u00f8r av bruk og forbud mot fortsatt virksomhet, samt stansing av arbeid.\u00bb Videre f\u00f8lger det av plan- og bygningsloven \u00a7 32-5 f\u00f8rste ledd at \u00abVed forhold i strid med bestemmelser gitt i eller i medhold av denne loven, kan plan- og bygningsmyndighetene fastsette tvangsmulkt for \u00e5 f\u00e5 gjennomf\u00f8rt gitte p\u00e5legg innen en s\u00e6rskilt angitt frist.\u00bb Sanksjoner etter plan- og bygningsloven kap. 32 skal forh\u00e5ndsvarsles og st\u00e5 i rimelig forhold til avviket, jf. plan- og bygningsloven \u00a7\u00a7 32-2 og 32-10. Planstatus Eiendommen er ikke regulert. I gjeldende kommuneplan er eiendommen satt av til bebyggelse og anlegg p\u00e5 land og havn i sj\u00f8. Sistnevnte arealform\u00e5l i sj\u00f8 har v\u00e6rt gjeldende p\u00e5 eiendommen siden KPA2006. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak, jf. forvaltningsloven \u00a7 33. Tiltakshaver har klagerett og det er klaget til rett tid, jf. forvaltningsloven \u00a7\u00a7 28 og 29. Saken er avgrenset til \u00e5 gjelde de flytende konstruksjonene p\u00e5 eiendommen. Det er hjemmelshaver p\u00e5 eiendommen som er ansvarlig for at reglene i plan- og bygningsloven blir fulgt. - Ulovlig forhold, jf. plan- og bygningsloven kap. 32 Ordlyden \u00abskal forf\u00f8lge\u00bb i plan- og bygningsloven \u00a7 32-1 f\u00f8rste ledd viser at kommunen har plikt til \u00e5 forf\u00f8lge den ulovligheten som er avdekket. For \u00e5 kunne vedta p\u00e5legg om retting og ilegging av tvangsmulkt, m\u00e5 det foreligge \u00abforhold i strid med bestemmelser gitt i eller i medhold av denne lov\u00bb, jf. plan- og bygningsloven \u00a7\u00a7 32-3 f\u00f8rste ledd og 32-5 f\u00f8rste ledd. Side: 3/7 Det f\u00f8lger av p\u00e5legget at konstruksjoner i sj\u00f8 er plassert ut uten tillatelse. Videre er det vist til at plassering av konstruksjoner i sj\u00f8 er s\u00f8knadspliktig etter plan- og bygningsloven \u00a7 20-1 bokstav a. Videre skriver kommunen at: \u00abDu har opplyst at de flytende konstruksjonene er del av foretak i forbindelse med kj\u00f8p og salg av deler til tidligere oppdrettsanlegg. Alle den tid det ikke lenger drives fiskeoppdrettsanlegg er flytende konstruksjoner s\u00f8knadspliktig p\u00e5 lik linje med flytebrygger. Vi kan ikke finne tillatelser til plasseringen av konstruksjonene i v\u00e5rt arkiv. I tilbakemelding 22.11.2022 viser du ikke til noe konkret vedr\u00f8rende de flytende konstruksjoner, utover at sj\u00f8omr\u00e5det er regulert til havn. Viser til det overst\u00e5ende om betydning av regulering. Du har ikke f\u00e5tt tillatelse til flytende konstruksjoner, og har derfor et ulovlig forhold p\u00e5 eiendommen.\u00bb Det er i klagen anf\u00f8rt at de flytende konstruksjonene ikke er s\u00f8knadspliktige og at de ikke kan kreves fjernet fordi de er en del av virksomheten p\u00e5 eiendommen gbnr. 271/5 og 31. Videre er det anf\u00f8rt at Bergen kommune ikke har tidfestet tiltakene i sj\u00f8, eller hvilket regelverk som gjaldt p\u00e5 tidspunktet og derfor heller ikke hvilke bestemmelser tiltakene er i strid med. Vi vil i det f\u00f8lgende gi en oversikt over utviklingen p\u00e5 eiendommene. Det g\u00e5r frem av tilbakemeldingen fra tiltakshaver at disse eiendommene (spesielt gbnr. 271/5 og 31) h\u00f8rer sammen, og var tidligere Trengereid fabrikker som drev med ulike typer tekstilproduksjon. Det er i klagen anf\u00f8rt at eiendommene gbnr. 271/31 og 5 m\u00e5 sees i sammenheng, da de i lang tid har v\u00e6rt en og samme industritomt. Det er videre vist til at etter at tekstilproduksjonen ble lagt ned, har tomtene blitt brukt til produksjon av rogn, settefisk og smoltproduksjon av flere etterf\u00f8lgende oppdrettsforetak, alle med konsesjon. Det g\u00e5r frem av dokumentasjonen i saken at det har v\u00e6rt fabrikk p\u00e5 eiendommen siden 1895. P\u00e5 1970/1980-tallet ble tekstilproduksjonen avsluttet,2 og det ble startet oppdrettsvirksomhet p\u00e5 eiendommene. Driften p\u00e5 eiendommen p\u00e5 1980-tallet (oppdrett)3 var ikke s\u00f8knadspliktig etter bygningsloven 1965, all den tid det var konsesjonspliktig, jf. konsesjonsloven 1975, jf. bygningsloven 1965 \u00a7 83, jf. forskrift, og senere akvakulturloven. I 1996 ble det gitt tillatelse til \u00e5 rive de gamle fabrikkbygningene p\u00e5 eiendommene gbnr. 271/5 og 31. Videre ble det i 1997 gitt tillatelse til utbedring av de forskjellige konstruksjonene, fasadeendringer og tilrettelagt for nytt utstyr til oppdrettsanlegg p\u00e5 gbnr. 271/5 og 31. 2 Tekstilfabrikken opph\u00f8rte i 1987. 3 S\u00f8rnes Fisk AS, og senere S\u00f8rnes Smolt AS. Side: 4/7 Det g\u00e5r frem av klagen at Kolbein Kolnes (Sj\u00f8service AS) overtok eiendommen alene i 2005. Selskapet driver maritime tjenester og oppkj\u00f8p av oppdrettsanlegg, for oppdeling/ombygging og videresalg. P\u00e5 flyfoto fra perioden etter Sj\u00f8service AS overtok eiendommen, ser vi utvikling og ulike konstruksjoner i sj\u00f8. P\u00e5 utklipp til h\u00f8yre ser dere situasjonen p\u00e5 eiendommene i dag (2022). Dere ser gbnr. 271/31 i bl\u00e5tt og gbnr. 271/5 i oransje. Parsellen mellom eiendommene er gbnr. 271/3. De flytende konstruksjonene ser dere utenfor eiendommen markert i bl\u00e5tt. Kommunen har i sin klagebehandling uttalt at: \u00abV\u00e5r vurdering er at n\u00e5r det ikke lenger drives fiskeoppdrettsanlegg som har lovlig konsesjon og tillatelse etter akvakulturloven, mangler dagens anlegg tillatelse fra myndighetene. Vi mener at anlegget i sj\u00f8 har v\u00e6rt s\u00f8knadspliktig etter plan og bygningslovens bestemmelser helt siden virksomheten sluttet med konsesjonspliktig fiskeoppdrett. N\u00e5r virksomheten kun driver med kj\u00f8p og videresalg av anleggsdeler vil det ikke lenger v\u00e6re lovlig n\u00e5r konsesjon og tillatelse etter akvakulturloven ikke foreligger.\u00bb Statsforvalteren viser til at det ikke er tvilsomt at det har v\u00e6rt aktivitet og industri p\u00e5 eiendommen over lang tid. Det er heller ikke tvilsomt at det har v\u00e6rt ulike konstruksjoner i sj\u00f8 helt fra 1895. Vi viser likevel til at type industri og aktivitet p\u00e5 eiendommen har endret seg over tid, og det samme har konstruksjonen i sj\u00f8. Dagens konstruksjon i sj\u00f8 utenfor gbnr. 271/31, er f\u00f8rst synlig p\u00e5 flyfoto fra 2013/2015, og er blitt betydelig lengre (g\u00e5r lengre ut i sj\u00f8) i perioden 2016 til 2022. Konstruksjonene strekker seg i dag (2002) i overkant av 91 meter utover i sj\u00f8en. Tilbake i 2009, var det ikke en slik konstruksjon utenfor gbnr. 271/31. I denne perioden har det hele tiden v\u00e6rt plan- og bygningsloven 2008 sine bestemmelser som gjelder. Plassering av konstruksjoner er s\u00f8knadspliktige etter plan- og bygningsloven \u00a7 20-1 bokstav a, jf. \u00a7 20-2. I tillegg er vesentlig endring, bruksendring, vesentlig utvidelse eller vesentlig endring av Side: 5/7 tidligere drift av tiltak s\u00f8knadspliktig etter samme bestemmelse bokstav b og d. Vi viser for ordens skyld til at dette ogs\u00e5 var s\u00f8knadspliktig etter plan- og bygningsloven 1985, etter endringen i 1995, jf. \u00a7 87. Statsforvalteren er av den klare oppfatning av at den flytende konstruksjonen som ligger i sj\u00f8en utenfor eiendommen gbnr. 271/31 er en ny konstruksjon, som er lagt ut etter at plan- og bygningsloven 2008 tr\u00e5dde i kraft. Det er i tillegg gjort betydelige endringer p\u00e5 konstruksjonen. Konstruksjonen har heller ikke sammenheng med konsesjonen som er gitt p\u00e5 1980-tallet (for oppdrett). Vi kan derfor ikke se at klagens argumentasjon knyttet til bygningsloven 1965 eller plan- og bygningsloven 1985 er relevant. Vi er ikke enige i at den virksomheten som er p\u00e5 eiendommen gbnr. 271/5 og 31 i dag er en direkte forlengelse av det ikke-s\u00f8knadspliktige fiskeoppdrettsanlegget med konsesjon fra 1980-tallet, selv om det fremdeles er anleggsvirksomhet i sj\u00f8omr\u00e5det utenfor eiendommene. Dette er underbygget i klagen, der det g\u00e5r frem at (v\u00e5r understreking): \u00abDen virksomhet som er p\u00e5 gnr. 271 bnr. 5 og 31 i dag, er en forlengelse av dette da sj\u00f8arealene utenfor eiendommene fremdeles benyttes til anleggsvirksomhet i sj\u00f8 i tilknytning til fiskeri, selv om det ikke lenger drives konsesjonspliktig oppdrett.\u00bb Vi har forst\u00e5else for at dagens flytende konstruksjoner p\u00e5 eiendommen er n\u00f8dvendige for driften av virksomheten p\u00e5 eiendommen. Vi viser likevel til at konstruksjonene er s\u00f8knadspliktige. Vi er enige i klagers anf\u00f8rsel om at dagens bruk av sj\u00f8omr\u00e5det kan v\u00e6re i tr\u00e5d med arealform\u00e5let havn, som et havnelager i sj\u00f8.4 Dette betyr at det ikke utl\u00f8ser krav om dispensasjon fra arealform\u00e5let i sj\u00f8. S\u00f8knadsplikten gjelder uansett. Etter samlet vurdering har vi derfor kommet til at det foreligger s\u00f8knadspliktige flytende konstruksjoner p\u00e5 eiendommen, som ikke er oms\u00f8kt eller godkjent/gitt tillatelse til. Det foreligger derfor forhold i strid med bestemmelser gitt i eller i medhold av det rettsgrunnlaget som forel\u00e5 p\u00e5 tidspunktet de flytende konstruksjonene ble utlagt. - Overtredelse av mindre betydning, jf. plan- og bygningsloven \u00a7 32-1 andre ledd I klagen er det videre (subsidi\u00e6rt) anf\u00f8rt at de flytende konstruksjonene p\u00e5 eiendommen, i lys av sakens historikk, m\u00e5 vurderes som overtredelser av \u00abmindre betydning,\u00bb som kommunen kan avst\u00e5 fra \u00e5 forf\u00f8lge, jf. plan- og bygningsloven \u00a7 32-1 andre ledd. Bergen kommune har vurdert anf\u00f8rselen og konkludert med at tiltaket ikke er av \u00abmindre betydning\u00bb. Kommunen har s\u00e6rlig lagt vekt p\u00e5 at de har praksis for \u00e5 forf\u00f8lge konstruksjoner (flytebrygger) i sj\u00f8, som er vesentlig mindre enn denne konstruksjonen. Konstruksjonen er stor og krever tillatelse og uttale fra flere ulike myndigheter. Statsforvalteren viser til at det f\u00f8lger av uttale fra Sivilombudet5 at sentrale moment i vurderingen av om en ulovlighet er av mindre betydning mellom annet vil v\u00e6re overtredelsens art og omfang, og avvikets betydning for de interesser som plan- og bygningsloven skal sikre. Overtredelsens omfang i seg selv vil v\u00e6re av betydning, men ogs\u00e5 om overtredelsen kan medf\u00f8re fare eller ulempe for omgivelsene eller allmenne interesser vil ha betydning. At tiltaket i denne sivilombudssaken hadde 4 Se kommunal- og distriktsdepartementets veileder til kommuneplanens arealdel, s. 88, pkt. 4.5.3.2.4. 5 Se SOM-2015-8. Side: 6/7 fungert over flere \u00e5r og at kommunen var orientert om tiltaket, kunne ombudsmannen vanskelig se at hadde betydning for om det var et tiltak av mindre betydning. I v\u00e5r sak er det snakk om en stor konstruksjon i sj\u00f8, som etter v\u00e5r vurdering er etablert uten n\u00f8dvendig tillatelse. Videre er s\u00f8knadsplikten en helt sentral del av plan- og bygningsloven, som er vesentlig for \u00e5 ivareta lovens form\u00e5l. Vi kan p\u00e5 bakgrunn av dette ikke se at det er grunnlag for oss \u00e5 overpr\u00f8ve kommunens vurdering av om de flytende konstruksjonene er et tiltak av mindre betydning. - Forholdsmessighet, jf. plan- og bygningsloven \u00a7 32-10. I klagen er det, slik vi forst\u00e5r klagen, anf\u00f8rt at kommunen ikke kan kreve at de flytende konstruksjonene blir fjernet og at kommunens vurderinger og begrunnelse ikke er forholdsmessig, eller god nok, jf. plan- og bygningsloven \u00a7 32-10, jf. forvaltningsloven \u00a7 25.6 Vi viser til vurderingen ovenfor, der vi har konkludert med at det foreligger et ulovlig forhold. Videre viser vi til at v\u00e5r vurdering og hjemmel for dette, er i tr\u00e5d med Bergen kommunes p\u00e5legg om fjerning av de flytende konstruksjonene. Vi har derfor kommet til at det ikke hefter feil eller mangler med kommunens vurdering eller begrunnelse i p\u00e5legget. I vurderingen av om sanksjonen (fjerning) er rimelig, skal det blant annet tas hensyn til grad av skyld, grovheten av overtredelsen, mulige fordeler av overtredelsen og tidsforl\u00f8pet.7 Slik vi oppfatter klager i denne saken, er det p\u00e5 grunn av omr\u00e5dets historikk at det er anf\u00f8rt at p\u00e5legget om fjerning er urimelig/feil. Tvangsmulkten er ikke satt h\u00f8yt i denne saken. Vi viser for s\u00e5 vidt til at kommunen har adgang til \u00e5 sette ned eller frafalle tvangsmulkten n\u00e5r det ulovlige forholdet er rettet, jf. plan- og bygningsloven \u00a7 32-5 andre ledd siste punktum. Vi viser til at fjerning i seg selv, i utgangspunktet er en rimelig og forholdsmessig reaksjon p\u00e5 et ulovlig forhold. Sp\u00f8rsm\u00e5let videre er derfor om den samlede byrden/ulempen rettingsp\u00e5legget medf\u00f8rer, gj\u00f8r p\u00e5legget uforholdsmessig og derfor ugyldig. Det skal v\u00e6re en viss forholdsmessighet eller proporsjonalitet mellom m\u00e5l og middel, og forvaltningens reaksjoner og sanksjoner skal derfor v\u00e6re rimelige og de skal st\u00e5 i forhold til det m\u00e5l som s\u00f8kes oppn\u00e5dd.8 Hensynet til rettsf\u00f8lelsen til de som lojalt innretter seg etter plan- og bygningsloven tilsier likevel at terskelen for \u00e5 konstatere urimelighet generelt vil ligge h\u00f8yt.9 S\u00e5 lenge et ulovlig forhold ikke er av mindre betydning, m\u00e5 tiltakshaver t\u00e5le en betydelig ulempe, herunder \u00f8konomisk tap.10 Samlet sett har vi kommet til at vi ikke kan se at det i denne saken foreligger forhold som gj\u00f8r p\u00e5legg om fjerning urimelig. V\u00e5r konklusjon er derfor at p\u00e5legget om fjerning ikke er sterkt urimelig, uforholdsmessig og derfor heller ikke ugyldig. Vi m\u00e5 ogs\u00e5 understreke at plan- og bygningsloven \u00a7 32-10 ikke er en hjemmel for \u00e5 avst\u00e5 fra oppf\u00f8lgning. Avslutningsvis viser vi til at det fremdeles er en mulighet \u00e5 s\u00f8ke om legalisering av de flytende konstruksjonene. 6 Se Ot.prp.nr.45 (2007\u20132008) s. 358. 7 Se NOU 2005:12 s. 314 og Rt. 2002 s. 209. 8 Jf. SOMB-2007-92. 9 Jf. Rt-2002-209 og LF-2019-88090. 10 Se SOMB-2009-87. Side: 7/7 Oppsummering Statsforvalteren har etter vurderingene over kommet til at det ikke er grunnlag for \u00e5 sette til side Bergen kommunes vedtak om fjerning og ilegging av tvangsmulkt. Klagen har dermed ikke f\u00f8rt frem, og vedtaket til Bergen kommune datert 01.12.2022, sak ULOV-2022/24570-5 blir stadfestet. Som det f\u00f8lger av kommunens vedtak er fristen for fjerning fem uker, regnet fra dette vedtaket. Tiltakshaver kan ogs\u00e5 s\u00f8ke om legalisering av de flytende konstruksjonene. Fastsatt tvangsmulkt p\u00e5l\u00f8per ved utl\u00f8pet av fristen, og for hver dag fristen blir overskredet, inntil kommunen mottar skriftlig dokumentasjon p\u00e5 at p\u00e5legget er oppfylt. Klagen er ikke tatt til f\u00f8lge. Statsforvalteren i Vestland stadfester Bergen kommunes vedtak. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne Kjersti Sande Ida Loftesnes Kv\u00e5le fagdirekt\u00f8r seniorr\u00e5dgiver Dokumentet er elektronisk godkjent Kopi til: Kolbein Kolnes Trengereidlia 24 5263 TRENGEREID Bergen kommune Postboks 7700 5020 BERGEN "
}