{
  "dokument_id": "0f0ab888-e868-5c78-bc43-7444e4c9e3f0",
  "doc_type": "case_presentation",
  "kommune": 5501,
  "tittel": "Fornyelse av salgsbevilling AS Vinmonopolet 01.10.2024 -\n30.09.2028",
  "url": "https://innsyn.tromso.kommune.no/application/getMoteDokument?dokid=2001807726",
  "tekst": "Arkivsaksnr. 24/00198-4 Saksbehandler Nina-Helen Br\u00e6ndeland Saksgang M\u00f8tedato Formannskapet 03.09.2024 Fornyelse av salgsbevilling AS Vinmonopolet 01.10.2024 - 30.09.2028 Kommunedirekt\u00f8rens innstilling til vedtak: 1. Det gis \u00e9n salgsbevilling til AS Vinmonopolet for alkoholgruppe 2 og 3. De tre utsalgsstedene er: \u2022 Pyramiden, Solstrandvegen 47, 9020 Tromsdalen \u2022 Nerstranda senter, Nerstranda 9, 9008 Troms\u00f8 \u2022 Jekta storsenter, Karls\u00f8yveien 12, 9015 Troms\u00f8 2. Bevillingsperioden er 01.10.2024 \u2013 30.09.2028 3. Vedtaket er fattet i medhold av Alkoholloven \u00a7 1-6 og \u00a7\u00a7 3-1 \u2013 3-2 jf. \u00a7 3-9 og gjeldende Retningslinjer for serverings-, tobakk- og alkoholh\u00e5ndtering i bevillingsperioden 2024 \u2013 2028 Stig Tore Johnsen Mette Moh\u00e5g Kommunedirekt\u00f8r Direkt\u00f8r Byutvikling 1 Hva saken gjelder Fornyelse av eksisterende salgsbevilling for AS Vinmonopolet, alkoholgruppe 2 og 3. S\u00f8ker har bevilling fram til 30.09.2024, dette gjelder fornying av eksisterende bevilling. Ny bevilling vil gjelde for perioden 01.10.2024 \u2013 30.09.2028. Saksutredning Bevillingsperioden for AS Vinmonopolet er beskrevet i alkohollovens \u00a7 1-6, f\u00f8rste ledd: Kommunal bevilling til salg av alkoholholdig drikk gruppe 2 og 3 kan gis for inntil 4 \u00e5r av gangen, og med opph\u00f8r senest 30. september \u00e5ret etter at nytt kommunestyre tiltrer. AS Vinmonopolet har enerett p\u00e5 detaljsalg til forbruker av alkoholholdig drikk med over 4,7 volumprosent alkohol. Drift av AS Vinmonopolets utsalgsteder krever kommunal bevilling. I Alkohollovens \u00a7 3-1 fremg\u00e5r f\u00f8lgende: Salg av alkoholholdig drikk med h\u00f8yere alkoholinnhold enn 4,7 volumprosent kan bare foretas av AS Vinmonopolet p\u00e5 grunnlag av kommunal bevilling. Vandelskrav og krav til styrer og stedfortreder gjelder ikke for AS Vinmonopolet, jf. alkoholloven \u00a7 1-7c. Det fremg\u00e5r av Alkohollovens \u00a7 3-3 at kommunestyret fastsetter antall og beliggenhet: Departementet kan fastsette h\u00f8yeste antall salgsbevillinger og fordelingen av disse. Kommunestyret fastsetter det h\u00f8yeste antall utsalgssteder for AS Vinmonopolet i kommunen og godkjenner deres beliggenhet. I henhold til Alkohollovens \u00a7 3-3 er det departementet som fastsetter b\u00e5de antall salgsbevillinger til Vinmonopolet i landet som helhet og geografisk fordeling. Det er AS Vinmonopolet, som innenfor rammen, tar stilling til om og i tilfelle hvor det skal s\u00f8kes om bevilling til \u00e5 opprette utsalg. Antallet utsalgssteder og lokaliseringen m\u00e5 godkjennes av kommunen. I denne forbindelse er det snakk om videref\u00f8ring av eksisterende utsalg for en ny bevillingsperiode. I vurderingen om AS Vinmonopolet skal gis bevilling kan kommunen legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Dette tilsvarer vanlig vurderings av salg- og skjenkesteder og har sitt grunnlag i Alkohollovens \u00a7 1-7a. Departementet fastsetter \u00e5pningstiden for AS Vinmonopolets utsalg, men \u00e5pningstiden kan ikke v\u00e6re lenger enn kommunens \u00f8vrige salgsbevillinger for alkoholholdig drikk med h\u00f8yst 4,7 volumprosent. Formelt sett gis det \u00e9n salgsbevilling selv om det er snakk om flere utsalg. Konklusjon Det anbefales at s\u00f8knaden om salgsbevilling innvilges ut fra Alkohollovens \u00a7\u00a7 1-6, 3-1 og 3-3. Vedtakskompetanse Formannskapet 2 Vedlegg 3 "
}