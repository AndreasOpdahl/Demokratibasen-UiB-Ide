{
  "dokument_id": "3e914a63-eaf4-5ed8-8c13-6cd71d10daa8",
  "doc_type": "case_attachment",
  "kommune": 4601,
  "tittel": "Til settebyr\u00e5d. Fagnotat datert 08.04.2024",
  "url": "https://bergen.kommune.no/politikere-utvalg/api/fil/bk360/10243825/Til-settebyrad-Fagnotat-datert-08-04-2024",
  "tekst": " Plan- og bygningsetaten .Til Fagnotat BBU - Seksjon forvaltning og samhandling V\u00e5r referanse: KLAGE-2024/11820-6 (Arbeidssted) Saksbehandler: Runar Sagstad Haugen Dato: 08.04.2024 Fra PBE Juss og tilsyn - Juridisk (Arbeidssted) KLAGE P\u00c5 SETTEBYR\u00c5DEN SITT VEDTAK: 90/6 S\u00f8re Titlestad 95. Enebolig, rammetillatelse. Det er innkommet fire klager, disse er fra: - Vestland fylkeskommune Infrastruktur og vei Hvem klager? - Titlestadparken huseierforening v/ Hege Silden - Tormod Heldal, S\u00f8re Titlestad 97 - Jan Ove Haugstad og Anita Haugstad, S\u00f8re Titlestad 113 \u2022 Nybygg av enebolig, en boenhet, 339 m2 BRA Tiltaket \u2022 Nybygg av carport med bod, overliggende terrasse, 56 m2 BRA \u2022 Tilh\u00f8rende utomhusanlegg Settebyr\u00e5d for byutvikling sitt vedtak datert 19.02.2024: Det gis rammetillatelse til det oms\u00f8kte p\u00e5 vilk\u00e5r. (se vedtaket 19.02.2023 pkt. 2). Med hjemmel i plan- og bygningsloven \u00a7 19-2, gis det dispensasjon fra Vedtaket byggegrense i reguleringsplan nr. 9130000, for plassering av carport mv. i en minste avstand til p\u00e5 1 meter til grense mot eiendom 90/227 / felles gr\u00f8ntareal (felt F3), jf. situasjonsplan tegningsnr. A.10.10.00, datert 30.06.23. Dispensasjonen gis p\u00e5 vilk\u00e5r som fremg\u00e5r av vedtakets pkt. 2 I reguleringsplan id.90300000 fra 1999 vises eiendommen som B1- Boliger. I reguleringsplan id. 61990000 fra 2012 er eiendommen lokalisert Planstatus over overvannstunnel i forbindelse med E39 Svegatj\u00f8rn \u2013 R\u00e5dalen. I KPA2018 er tiltaket plassert i Bebyggelse og anlegg \u2013 \u00d8vrig byggesone. Det vises til at det ikke foreligger et samtykke til plassering av ny avkj\u00f8rsel til privat, og at plasseringen er uheldig og trafikkfarlig. Klagegrunner Fylkeskommune peker p\u00e5 at det burde blitt stilt vilk\u00e5r om \u00e5 utbedre avkj\u00f8rsel til fylkesveien. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtaket datert 19.02.2024 opprettholdes. Klagene tas ikke til f\u00f8lge. Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Vedtaket datert 19.02.2024 er fattet av settebyr\u00e5d for byutvikling, Marte Joan Monstad. Dette er grunnet at byr\u00e5d for byutvikling, Christine Kahrs er erkl\u00e6rt inhabil i saken. Inhabiliteten medf\u00f8rer ogs\u00e5 at plan- og bygningsetaten er inhabil etter fvl \u00a7 6 tredje ledd. Saken har tidligere v\u00e6rt forberedt av plan- og bygningsetaten og deretter blitt sendt videre til settebyr\u00e5den. Dette forslaget til fagnotat i forbindelse med klagen sendes ogs\u00e5 videre til settebyr\u00e5den for videre vurdering/saksbehandling av klagen. Opplysninger av vesentlig betydning for behandling av klagen Ansvarlig s\u00f8ker opplyser at det i samsvar med bestemmelsene i plan- og bygningsloven \u00a7 21-3, er foretatt nabovarsling i to omganger. Dette da tiltaket har blitt omprosjektert etter f\u00f8rste varsling, blant annet for \u00e5 im\u00f8tekomme nabomerknader. I forbindelse med gjennomf\u00f8rte varsling er det mottatt f\u00f8lgende merknader (gjengivelsene er kopiert ut fra rammetillatelsen): Merknader som mottatt ved f\u00f8rste varsling (annen utforming enn det som godkjennes i denne saken): Merknad fra 90/170, Jan Ove og Anita Haugstad - 27.02.2022 (v\u00e5re stikkord) Ny bolig p\u00e5 90/6 kan ikke bygges over 3 plan. Ny bolig p\u00e5 90/6 kan kun inneholde 1 boenhet. Ansvarlig s\u00f8kers kommentar: (v\u00e5re stikkord) Tiltaket er i tr\u00e5d med gjeldende reguleringsplan og KPA2018 Det er kun s\u00f8kt om rammetillatelse til en ny bolig. Merknad fra 90/171, Laila Oksholm \u2013 02.03.2022 (v\u00e5re stikkord) Merknad til h\u00f8yden p\u00e5 huset. Bekymring knyttet til veiens egnethet for tungtransport/anleggsmaskiner Ansvarlig s\u00f8kers kommentar: (v\u00e5re stikkord) Tiltaket er i tr\u00e5d med gjeldende reguleringsplan og KPA 2018 Merknad fra 90/173, Erik Furnes - 22.02.2022 (v\u00e5re stikkord) Tiltaket bryter omr\u00e5det og med regulert etasjeantall Er vann- og avl\u00f8p vurdert for mer enn en bolig p\u00e5 tomten? Ansvarlig s\u00f8kers kommentar: (v\u00e5re stikkord) Tiltaket er i tr\u00e5d med gjeldende reguleringsplan og KPA2018 Merknad fra 90/174, Ole Ivar og Sandra Steinsland - 15.02.2022 (v\u00e5re stikkord) Bekymring knyttet til mulig tap av morgensol og \u00f8kt innsyn. \u00d8nske om \u00e5 senke h\u00f8ydeplasseringen av bygget. Etterlyser beskrivelse av tiltak for ivaretakelse av trafikksikkert, samt sikkerhet mot skade p\u00e5 personer og eiendom under sprenging/utskyting av tomten. Videre etterlyses ogs\u00e5 tiltak mot st\u00f8y i anleggsperioden. Ansvarlig s\u00f8kers kommentar: (v\u00e5re stikkord) Ifm. nabovarsling er det sendt ut sol/skygge studier der det er brukt datoer og tidspunkter som er oppgitt fra Bergen kommune. Saksnummer KLAGE-2024/11820 Side 2 av 9 Oms\u00f8kt tiltak ligger i h.t. terrengkoter og kan ikke senkes i terrenget. H\u00f8yden p\u00e5 bygget er i tr\u00e5d med gjeldende reguleringsplan og KPA2018 Utf\u00f8rende entrepren\u00f8rer vil utf\u00f8re sikker jobbanalyse - SHA-plan. Merknad fra 90/180, Tormod Heldal og Edel Sundsteigen Heldal - 28.02.2022 (v\u00e5re stikkord) Aksepterer ikke-/forutsetter at h\u00f8yden ikke overstiger den av tidligere bolig p\u00e5 eiendommen Aksepterer ikke-/forutsetter ogs\u00e5 at det ikke er planlagt videre utbygning Ansvarlig s\u00f8kers kommentar: (v\u00e5re stikkord) Tiltaket er i tr\u00e5d med gjeldende reguleringsplan og KPA2018 Det er kun s\u00f8kt om rammetillatelse til en ny bolig. Merknad fra 90/193, Cathrine Johnsen Mjell - 24.02.2022 (v\u00e5re stikkord) Bygget blir alt for stort i forhold til byggene rundt. Ny bebyggelse b\u00f8r ligne p\u00e5 byggene i omr\u00e5det. Ansvarlig s\u00f8kers kommentar: (v\u00e5re stikkord) Tiltaket er i tr\u00e5d med gjeldende reguleringsplan og KPA2018 Merknad fra 90/227, Titlestadparken huseiereforening - 26.02.2022 (v\u00e5re stikkord) Forutsetter at vei til huset legges p\u00e5 tomten tilh\u00f8rende S\u00f8re Titlestad 95 og p\u00e5 en slik m\u00e5te at den ikke er til hinder for bruk av sti til sameiets fellesomr\u00e5de. Ansvarlig s\u00f8kers kommentar: (v\u00e5re stikkord) Ny tilkomstvei ligger p\u00e5 S\u00f8re Titlestad 95, Gnr.: 90 Bnr.: 6 Merknad fra 96/719 Vestland fylkeskommune, vei - 18.02.2022 (v\u00e5re stikkord) - Merknad fra Vestland fylkeskommune knyttet til dagens utforming av veikryss mellom Kvernabekkvegen og Titlestadvegen. Krysset anf\u00f8res \u00e5 v\u00e6re utflytende og ikke iht. regulert utforming. Dette problematiseres spesielt da Titlestadvegen er skolevei. Fylkeskommunen fremmer \u00f8nske om at det ifb. med etableringen av flere boliger, som gir \u00f8kt trafikk i krysset, stilles krav til avb\u00f8tende tiltak for \u00e5 bedre trafikksikkerheten for myke trafikanter. Tiltak m\u00e5 v\u00e6re iht. Statens vegvesen sine h\u00e5ndb\u00f8ker og skal kunne godkjennes av Vestland fylkeskommune som rette veimyndighet. Ansvarlig s\u00f8kers kommentar: Det er Bergen kommune sitt ansvar \u00e5 utbedre krysset mellom kommunal vei, Kvernabekkvegen, og Fv 5166 \u2013 Titlestadvegen Merknader som mottatt ved andre varsling (etter omprosjektering, utforming slik tiltaket godkjennes i denne saken): Merknad fra 90/180, Tormod Heldal og Edel Sundsteigen Heldal - 21.06.2023 (v\u00e5re stikkord) Tiltakshaver har ikke rettighet til \u00e5 benytte avkj\u00f8rsel som bekostet- og opparbeidet av eiere av 90/180, uten at det foreligger avtale om betaling for slik bruk. Aksepterer ikke-/forutsetter at h\u00f8yden ikke blir st\u00f8rre enn den av tidligere bolig p\u00e5 eiendommen Ansvarlig s\u00f8kers kommentar: (v\u00e5re stikkord) Saksnummer KLAGE-2024/11820 Side 3 av 9 Titlestad Huseierforening er eier av grunnen som er omfattet av ny utkj\u00f8rsel. De har erkl\u00e6rt at de godtar oms\u00f8kt utkj\u00f8rsel. Avtale og betaling anser vi som et privat forhold mellom eiere av S\u00f8re Titlestad 97 og S\u00f8re Titlestad 95 som kan oppgj\u00f8res etter takst. Tiltaket er i tr\u00e5d med gjeldende reguleringsplan og KPA2018. Vi har ikke forholdt oss til tidligere nedbrent bolig. Alle merknadene er ogs\u00e5 kommentert av Bergen kommune i vedtaket datert 19.02.2024 pkt. 3.2. 2. Om klagen Klage fra Tormod Heldal, S\u00f8re Titlestad 97, datert 11.03.2024: Klager viser til at et samtykke til etablering av ny avkj\u00f8rsel datert 04.06.2023 ikke er gyldig. Det aktuelle omr\u00e5det er en gangsti ogs\u00e5 brukt som akebakke. I tr\u00e5d med vedtektene i huseierforeningen s\u00e5 kreves det et samtykke for \u00e5 etablere ny avkj\u00f8rsel. Saken er ikke behandlet i styret, og det aktuelle medlemmet som har signert et samtykke har ikke mandat til det. Se ellers klagen datert 11.03.2024. Klage fra Vestland fylkeskommune, Infrastruktur og veg, datert 11.03.2024: Fylkeskommunen har tidligere gitt nabovarsel i saken og pekt p\u00e5 forhold i krysset til fylkesvegen og behovet for avb\u00f8tende tiltak. Fylkeskommunen viser til at bygningsmyndigheten skulle sendt saken p\u00e5 uttale til fylkeskommune, og har s\u00e5ledes ikke overholdt samordningsplikten sin i saksbehandlingen. Fylkeskommunen viser til at Krysset mellom Kvernabekkvegen og fylkesvegen er regulert i plan-id 913000, men er ikke opparbeidet i henhold til reguleringsplanen. Det aktuelle krysset b\u00f8r derfor utbedres f\u00f8r det gis tillatelse til \u00f8kt trafikk. Videre viser fylkeskommunen til at reguleringsplanen som er eldre enn 10 \u00e5r burde v\u00e6rt tatt opp til ny vurdering jf. pbl \u00a7 12-4 5.ledd, f\u00f8r det ble vurdert en ny tillatelse. Fylkeskommunen oppsummerer klagen slik: \u00abVi meiner det er gjort feil i handsaminga av saka: 1. Vestland fylkeskommune skulle vore h\u00f8yrt i saka. Det g\u00e5r kl\u00e5rt fram av brevet v\u00e5rt den 18.02.2022 at vi har interesser i saka, at vi har rett til \u00e5 uttale oss og at kommunen har samordningsplikta, jf. plan- og bygningslova \u00a7 21-5. Vi meiner kommunen her har brote samordningsplikta og ikkje gitt oss h\u00f8ve til \u00e5 uttale oss etter pbl \u00a7 19-1. 2. Vi meiner kommunen har gjort feil i sakshandsaminga si ved ikkje \u00e5 vurdere om planen er utdatert. Jf. pbl \u00a7 12-4. 3. Vi meiner kommunen kunne ha stilt vilk\u00e5r om tiltak for oppstramming av krysset i samband med rammel\u00f8yvet.\u00bb Se ellers klagen datert 11.03.2024 Saksnummer KLAGE-2024/11820 Side 4 av 9 Styret i Titlestadparken huseierforening v/ Hege Silden, datert 10.03.2024: \u00abTorsdag 07/03-2024 hadde Titlestadparken huseierforening generalforsamling der ett av punktene som ble tatt opp var byggesaken rundt S\u00f8re Titlestad 95. Det nye styret har f\u00e5tt bare ett par dager p\u00e5 seg til \u00e5 sende inn en klage p\u00e5 denne saken. Vi stiller oss undrende til hvem som har gitt en erkl\u00e6ring med dispensasjon datert 04.06.2023 til b\u00e5de etablering n\u00e6rme fellesareal og en etablering av ny avkj\u00f8rsel. Styreleder som satt i denne perioden mener at det ikke er gitt noe erkl\u00e6ring om dette og at dette er en sak som burde i s\u00e5 tilfelle v\u00e6rt i en generalforsamling (jamf\u00f8r punkt 2.2 og 2.3 i rammetillatelsene). Er det mulig \u00e5 sende en kopi av denne erkl\u00e6ringen til Titlestadparken huseierforeningen? Videre vil vi legge inn en merknad om at det er uheldig at avkj\u00f8rselen kommer inn rett etter dette fellesarealet da det er barn som aker ned fra fellesarealet og mot denne innkj\u00f8rselen.\u00bb Jan Ove Haugstad og Anita Haugstad, S\u00f8re Titlestad 113, datert 30.03.2024: Klager viser til at han ikke har f\u00e5tt nabovarsel i saken. Klager vises til en kontrakt fra 1999 der det fremkommer at gbnr. 90/6 (S\u00f8re Titlestad 9) kun kan inneholde 1 boenhet, i forhold til vei og VA tilknytninger. Tiltakshaver har ikke anledning til \u00e5 omdisponere friareal/akebakke til adkomstvei. Dette krever en tillatelse fra generalforsamlingen, noe som ikke foreligger. Da den oms\u00f8kte boligen er plassert innerst p\u00e5 tomten er det grunn til \u00e5 tro at det kommer ytterliggere bebyggelse p\u00e5 sikt. Plasseringen av boligen helt i hj\u00f8rnet er videre i strid med reguleringsplanen pkt. 5.4 \u00abH\u00f8ydedraget i F3 skal forbli et ur\u00f8rt utsiktspunkt og i minst mulig grad opparbeides\u00bb. \u00abDa b\u00f8r ikke en dispensasjon fra 4m byggegrense tillates\u00bb. Klager viser til at eksisterende adkomst derav b\u00f8r opprettholdes og huset plasseres slik at \u00abh\u00f8ydedraget forblir et utsiktspunkt\u00bb. Merknad fra Bergen kommune om denne klagen: Kommunen nevner at klagen fra Jan Ove og Anita Haugstad i utgangspunktet er innkommet etter klagefristen. Det oppgis i brevet datert 30.03.2024 at det er en merknad til s\u00f8knaden, og at klager ba om innsyn i dokumentene som han fikk tilsendt den 14.03.2024. Det er noe uklart n\u00e5r det ble bestilt innsyn i disse dokumentene, men det anses som sannsynlig at det ble gjort innenfor klagefristen. I og med at det er fattet vedtak s\u00e5 anser vi merknaden som en klage p\u00e5 vedtaket. Klagen er tatt med i klagebehandlingen basert p\u00e5 fvl \u00a7 29 tredje ledd, og anses derav for \u00e5 v\u00e6re innenfor klagefristen. Tilsvar fra ABO Plan og Arkitektur AS v/\u00d8yvind Bugge, datert 03.04.2024: Tilsvaret p\u00e5 klagene oppsummeres fra s\u00f8ker med: \u00abKlagene g\u00e5r i hovedsak p\u00e5 trafikksikkerhet knyttet til avkj\u00f8rsel til privat vei og fra privat vei til offentlig vei. N\u00e5r det gjelder avkj\u00f8rsel til privat vei har vi anf\u00f8rt at den nye avkj\u00f8rselen er mer trafikksikker enn den gamle. Videre er dette forholdet behandlet og konkludert som del av byggesaksbehandlingen. Klagen fremsetter ikke nye forhold som vil kunne endre kommunens behandling. N\u00e5r det gjelder kryss mot offentlig vei anf\u00f8rer vi at det ikke foreligger grunnlag for \u00e5 kreve opparbeiding av krysset ettersom tiltaket ikke medf\u00f8rer \u00f8kt trafikal belastning. Etter v\u00e5r vurdering er det ikke fremkommet noe i klagene som vil kunne underbygge Saksnummer KLAGE-2024/11820 Side 5 av 9 omgj\u00f8ring av vedtaket av 19.02.2024. Klagene g\u00e5r p\u00e5 forhold som allerede er behandlet i Bergen kommunes saksbehandling. Etter v\u00e5r vurdering m\u00e5 klagebehandlingen konkludere med at vedtaket opprettholdes.\u00bb Merknad fra Berge kommune: Det nevnes at tiltakshaver ikke har mottatt klagen fra Jan Ove og Anita Haugstad, da denne kom inn etter opprinnelig klagefrist. Det har blitt vurdert slik at det ikke er behov for \u00e5 sende ogs\u00e5 denne klagen for nytt tilsvar fra tiltakshaver. 3. Vurdering av klagene Opparbeidelse av krysset Kvernabakken \u2013 fv. 5166 S\u00f8re Titlestad 95 har hatt en oppf\u00f8rt enebolig p\u00e5 stedet siden 1980 (ferdigattest i 1982). Omr\u00e5det var p\u00e5 det tidspunktet ikke regulert. Det er ikke omtvistet at eiendommen har en veirett til \u00e5 bruke den private veien som f\u00f8rer til fylkesvei 5166. Gjeldene reguleringsplan i dag er fra 1999. Den aktuelle boligen som er oppf\u00f8rt p\u00e5 S\u00f8re Titlestad 95 i \u00e5r 1980, hadde en oppgitt grunnflate p\u00e5 191 m2 og gikk over 2 etasjer (1.etasje og kjeller). Boligen ble totalskadet i brann i mai 2016 og ble revet i 2017. Den 19.02.2024 (2022/124114-21) gis det en rammetillatelse til \u00e5 f\u00f8re opp en enebolig p\u00e5 339 m2 BRA pluss carport p\u00e5 56m2 BRA og tilh\u00f8rende utomhusanlegg. Den aktuelle tomten gbnr. 90/6 er i reguleringsplanen av 1999 avsatt til B1 boligform\u00e5l, og siden det allerede var en bolig p\u00e5 tomten f\u00f8r planen ble startet er boligen (n\u00e5 nedbrent) markert som \u00abeksisterende bygg som inng\u00e5r i planen\u00bb. Denne boligen som allerede var bygget, var derav ikke pliktig til \u00e5 opparbeide offentlige trafikkomr\u00e5der etter reguleringsplanen \u00a7 4.1. Det kan heller ikke sees at \u00e5 gjenoppf\u00f8re en nedbrent bolig vil medf\u00f8re at et slikt krav utl\u00f8ses. Ved en gjenoppbygging/nybygging av enebolig p\u00e5 tomten blir da sp\u00f8rsm\u00e5let om en kan kreve en opparbeidelse av krysset etter pbl kap. 18. Slik vi ser det anser vi eiendommen som allerede bebygget, men sp\u00f8rsm\u00e5let blir om det nye bygget etter pbl \u00a7 18-1 \u00abutvides vesentlig eller gis en vesentlig endret bruk\u00bb. Det oppf\u00f8res en enebolig igjen p\u00e5 stedet (etter at den forrige brant ned), men med en endret utforming og plassering. Det kan ikke sees en nevneverdig endring av BRA. Vi kan derav ikke se at det skjer en vesentlig endring eller endret bruk som kan begrunnet et krav om opparbeidelse etter pbl kap.18. Tiltaket faller derfor utenfor det som var hensikten med kravet om opparbeidelse etter b\u00e5de reguleringsplanen og pbl kap. 18. Det er derfor Bergen kommune sin oppfatning at det ikke er hjemmel for \u00e5 kreve at det utf\u00f8res utbedring av krysset av denne eiendommen, da tiltaket ikke gir \u00f8kt trafikk. Vi er ogs\u00e5 av den oppfatning at det ikke ville v\u00e6rt et proporsjonalt vilk\u00e5r der det er snakk om \u00e5 erstatte en nedbrent enebolig med en ny av tiln\u00e6rmet lik st\u00f8rrelse. Se ellers kommentarene om dette i vedtaket datert 19.02.2024 pkt. 3.2. Pbl \u00a7 12-4 5.ledd, og pbl \u00a7 21-5: Saksnummer KLAGE-2024/11820 Side 6 av 9 Av samme grunn som ovenfor, (at det gjaldt \u00e5 f\u00f8re oppe en enebolig etter at den forrige brant ned), s\u00e5 har ikke kommunen sett et behov for \u00e5 vurdere at \u00abplanen i n\u00f8dvendig grad er oppdatert\u00bb i forhold til infrastruktur. Da det ogs\u00e5 er forutsatt at eiendommen (gbnr.90/6) allerede hadde en lovlig avkj\u00f8ringstillatelse til fylkesvei har det heller ikke blitt vurdert \u00e5 sende saken p\u00e5 uttale etter pbl \u00a7 21-5. Dette p\u00e5 bakgrunn av at tomten allerede har v\u00e6rt bebygd med en enebolig siden 1980, og reguleringsplanen tok utgangspunkt i at eiendommen allerede var bebygd. Endret p\u00e5kobling/avkj\u00f8rsel til privat vei Illustrasjon som viser hvor dagens avkj\u00f8rsel er, og hvor den n\u00e5 flyttes til. Begge avkj\u00f8rslene g\u00e5r ut til den private veien som Titlestadparken huseierforening st\u00e5r som eier av (gbnr. 90/227) og som utgj\u00f8r veilaget. Det er ikke omtvistet at eiendommen gbnr. 90/6 har en veirett til den aktuelle private veien (gbnr.90/227) som innfrir pbl \u00a7 27-4. Det f\u00f8lger av tinglyst rett, og vil uansett forutsettes av bygningsmyndigheten da det har v\u00e6rt en enebolig p\u00e5 eiendommen nylig (jf. TUDEP-2020- 3814-4, pkt. 2.2). Sp\u00f8rsm\u00e5let i saken er om tiltakshaver ogs\u00e5 har en rett til \u00e5 endre p\u00e5koblingspunktet for avkj\u00f8rselen. Saksnummer KLAGE-2024/11820 Side 7 av 9 Det nye p\u00e5koblingspunktet skjer p\u00e5 areal som i gjeldende reguleringsplan er avsatt til Veg \u2013 Felles avkj\u00f8rsel. At veien er avsatt til felles avkj\u00f8rsel vil ikke av den grunn gi privatrettslige rettigheter. Men som nevnt ovenfor s\u00e5 anser vi atkomsten som sikret etter pbl \u00a7 27-4. Det er her snakk om \u00e5 stenge ned eksisterende avkj\u00f8rsel fra eiendommen S\u00f8re Titlestad 95, og heller ta i bruk regulert eksisterende felles avkj\u00f8rsel som S\u00f8re Titlestad 97 ogs\u00e5 bruker. Normalt vil slike sammensl\u00e5inger av avkj\u00f8rsler anses som positivt for en vei, da det blir f\u00e6rre avkj\u00f8rsler som er mer oversiktlig for brukerne. Det vises videre til at eiendommen 90/227 er fraskilt fra 90/6 den 28.01.2002. Og i grunnboken til 90/6 datert 10.07.2000 st\u00e5r det blant annet at \u00ab... Eksisterende bolig p\u00e5 bnr. 6 samt bnr. 180 under utskilling og bnr. 74 har vederlagsfri rett til \u00e5 benytte veier og vann- og kloakk ...\u00bb. Ordet \u00abveier\u00bb er her benyttet i flertall, og tyder p\u00e5 at det ikke er ment at gbnr. 90/6 sin eiendom vil ha en begrensning p\u00e5 at eksisterende vei/avkj\u00f8rsel m\u00e5 benyttes. Det vises ogs\u00e5 til utdrag av avtale som Jan Ove og Anita Haugstad viser til i klagen datert 30.03.2024: Etter Bergen kommune sitt syn fremst\u00e5r det da som naturlig at gbnr. 90/6 ogs\u00e5 kan benytte \u00abfelles avkj\u00f8rsel\u00bb veien som i dag leder inn til S\u00f8re Titlestad 97, og at eiendommen sannsynligvis har en rett til det. Det forhold at det er signert en erkl\u00e6ring (som fremst\u00e5r \u00e5 v\u00e6re gjort uten fullmakt) p\u00e5 vegne av Titlestadparken Huseierforening (datert 14.06.2023), anses derfor ikke \u00e5 endre Bergen kommune sin vurdering. Dette da det ikke fremst\u00e5r som \u00e5penbart at tiltakshaver ikke har en slik rett uavhengig av denne erkl\u00e6ringen. Saksnummer KLAGE-2024/11820 Side 8 av 9 Andre eventuelle forhold rundt \u00e5 flytte p\u00e5koblingspunket anser vi for \u00e5 v\u00e6re privatrettslige forhold. Da eiendommen gbnr. 90/6 har en veirett over gbnr. 90/227 og veien er regulert til \u00abFelles avkj\u00f8rsel\u00bb, anser vi det i alle tilfeller ikke \u00e5 v\u00e6re \u00e5penbart at tiltakshaver ikke skulle ha en rett til \u00e5 flytte ny p\u00e5kobling/avkj\u00f8rsel til dette stedet. Hvorvidt det kan v\u00e6re grunnlag for nabo \u00e5 kreve innp\u00e5kj\u00f8p i anlagt asfalt etc. anses som en privatrettslig sak som bygningsmyndigheten ikke tar stilling til i denne saken. Den nye avkj\u00f8rselen vil ikke direkte ber\u00f8re omr\u00e5det F3 som er avsatt til Felles leke- og gr\u00f8ntareal i gjeldende reguleringsplan. Den vil kun ha fysisk kontakt med omr\u00e5de avsatt til \u00abfelles avkj\u00f8rsel\u00bb. Avkj\u00f8rselen vil ikke endre bruken av fellesarealer, da det er avsatt til \u00abfelles avkj\u00f8rsel\u00bb Dispensasjon i forbindelse med plasseringen av carport Den aktuelle dispensasjon fra regulert byggegrense i reguleringsplanen gjelder bare en mindre del av selve carporten. Eneboligen i sin helhet er ikke i strid med denne. Vi viser til vurderingen som er gjort i sin helhet i vedtaket datert 19.02.2024 pkt. 3.6. Avslutningsvis Vi viser ellers til vurderingene i vedtaket datert 19.02.2024. 4. Konklusjon Vedtaket datert 19.02.2024 opprettholdes. Klagene tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Settebyr\u00e5den sin rammetillatelse datert 19.02.2024 5. Klage fra Vestland fylkeskommune (INV) datert 11.03.2024 6. Klage fra Tormod Heldal datert 11.03.2024 7. Klage fra Titlestadparken huseierforening datert 30.03.2023 8. Tilsvar fra ansvarlig s\u00f8ker datert 03.04.2024 9. Nabomerknader 10. Nabomerknader revidert s\u00f8knad 11. Tilsvar nabomerknader revidert s\u00f8knad 12. Tilsvar nabomerknader 13. S\u00f8knad 14. Tegninger Saksnummer KLAGE-2024/11820 Side 9 av 9 "
}