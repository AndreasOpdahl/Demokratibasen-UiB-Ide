{
  "dokument_id": "9a61c1bc-c156-5100-9d3a-b8e2ab9ee6f0",
  "doc_type": "case_attachment",
  "kommune": 4601,
  "tittel": "Klage datert 15.09.2023",
  "url": "https://bergen.kommune.no/politikere-utvalg/api/fil/bk360/9131281/Klage-datert-15-09-2023",
  "tekst": " Bergen kommune Plan- og bygningsenheten Deres referanse: V\u00e5r kontaktperson Dato: BYGG-2023/13438-8 Marianne Laanke Losen 15.09.2023 \u00d8stre Tertnes\u00e5sen klage p\u00e5 avslag - s\u00f8knad om dispensasjon Vi viser til avslag p\u00e5 s\u00f8knad om dispensasjon, datert 29.08.2023, deres referanse BYGG-2023/13438- 8. P\u00e5 vegne av Aarvik Eiendomsutvikling AS \u00f8nsker vi \u00e5 klage p\u00e5 avslaget. Vi viser ogs\u00e5 til deres svar av 06.09.2023 der det ikke gis utsatt klagefrist, jf. v\u00e5r henvendelse samme dato. Det f\u00f8lger av forvaltningsloven \u00a7 32 at erkl\u00e6ring om klage skal: a) fremsettes for det forvaltningsorgan som har truffet vedtaket; dersom muntlig klage er tillatt, skal erkl\u00e6ringen settes opp skriftlig av vedkommende forvaltningsorgan; Det vises til klagen, herunder dette brev. b) v\u00e6re undertegnet av klageren eller hans fullmektig eller v\u00e6re autentisert som fastsatt i forskrift, eller i medhold av forskrift, jf. \u00a7 15 a; E-post/bekreftelse fra tiltakshaver, Aarvik Eiendomsutvikling AS som angir at de er informert og \u00f8nsker denne klagen behandlet ligger vedlagt. c) nevne det vedtak som det klages over, og om p\u00e5krevet gi opplysninger til bed\u00f8mmelse av klagerett og av om klagefrist er overholdt; Vi \u00f8nsker \u00e5 klage p\u00e5 vedtak gitt 29.08.2023 i saksnummer BYGG-2023/13438-8. I henhold til forvaltningsloven \u00a7 29 er klagefristen 3 uker fra vi mottok vedtaket. Vedtaket er sendt ut via Altinn, og vi ble derfor kjent med vedtaket samme dato som det ble fattet. Klagen fremsettes dermed innen klagefristen. d) d) nevne den endring som \u00f8nskes i det vedtak det klages over. Kommunen har en generell veiledningsplikt innenfor byggesaksdelen av plan- og bygningsloven. En forh\u00e5ndskonferanse er i f\u00f8rste rekke ment som et avklaringsm\u00f8te mellom tiltakshaver og kommunen, der tiltakshaver skal f\u00e5 belyst aktuelle problemstillinger. Kommunen p\u00e5 sin side skal gi n\u00f8dvendig informasjon om rammeforutsetninger jf. plan- og bygningsloven og de offentlige rammebetingelsene for tiltaket - lov, forskrift og arealplan. Kommunen skal ikke forskuttere utfallet av behandlingen av en byggesak, men har likevel en alminnelig veiledningsplikt etter forvaltningsloven \u00a7 11. Vi var 11.08.2022 i forh\u00e5ndskonferanse med kommunen i forbindelse med nybygg p\u00e5 tre ulike eiendommer i Bergen kommune (deres referanse BYGG-2022/24426-2). Stemningen i m\u00f8tet var god, og det var ingenting som tydet p\u00e5 at s\u00f8knaden i \u00d8stre Tertnes\u00e5sen ble ansett som en umulig oppgave \u00e5 f\u00e5 gjennom. Det ble i referatet fra forh\u00e5ndskonferansen pekt p\u00e5 hva som var n\u00f8dvendig \u00e5 ha med i de ulike s\u00f8knadene, men punktet \u00abV\u00e5r anbefaling:\u00bb i referatet ble ikke fylt ut for noen av de tre eiendommene. Selv om forh\u00e5ndskonferansen skal ha et uformelt preg, og et referat ikke er juridisk bindene, forventes det likevel at kommunen gir tiltakshaver n\u00f8dvendig veiledning i forkant av en byggesak. Vi mener at vi p\u00e5 ingen m\u00e5te fikk den n\u00f8dvendige veiledningen vi hadde krav p\u00e5 n\u00e5r det gjelder s\u00f8knaden i \u00d8stre Tertnes\u00e5sen. N\u00e5r man leser kommunens begrunnelse i avslaget (avslag datert 29.08.2023 i BYGG-2023/13438-8), mener vi at kommunen \u00e5penbart burde informert om at dette ville bli en vanskelig saksgang allerede p\u00e5 forh\u00e5ndskonferansen. Vi har n\u00e5 brukt sv\u00e6rt mye penger p\u00e5 denne s\u00f8knadsprosessen, og hadde vi f\u00e5tt de signalene man burde forventet n\u00e5r man leser avslaget, hadde vi ikke startet prosessen i utgangspunktet. Vi har ogs\u00e5 v\u00e6rt i kontakt med Kjell Tertnes, en av grunneierne av gnr/bnr 186/1, som stiller seg undrende til avslaget: Viser til avslaget p\u00e5 dispensasjonss\u00f8knaden i \u00d8stre Tertnes\u00e5sen. M\u00e5 si at vi som er grunneiere er veldig overrasket over kommunens avslag i denne saken. Synes hele argumentasjonen til kommunen for \u00e5 gi avslag virker veldig oppkonstruert. De viser til kommuneplanens \u00a7 13.4 som sier at omdisponering av arealer som er viktige eller egnet for barns lek, skal erstattes med nye eller tilsvarende kvaliteter. Denne tomten kan da p\u00e5 ingen m\u00e5ter sies \u00e5 v\u00e6re verken viktig eller egnet til barns lek. Den har i alle \u00e5r blitt brukt til \u00e5 dumpe hageavfall fra omkringliggende boliger, og er blitt et gjengrodd og utilgjengelig omr\u00e5de. S\u00e5 har man da idrettsanlegget p\u00e5 \u00c5stveit med omkringliggende skog og naturstier like i n\u00e6rheten. I tillegg ligger \u00c5stveitskogen med flere hundre m\u00e5l uber\u00f8rt natur like i n\u00e6rheten. Vi som grunneiere av 186/1 har ogs\u00e5 tidligere m\u00e5tte avst\u00e5 betydelige arealer til friomr\u00e5der i kommunen. F. eks. i Monsamarken og \u00c5stveitv\u00e5gen. N\u00e5r dette er en av f\u00e5 egnede tomter vi har igjen som kan bebygges, hadde vi h\u00e5pet p\u00e5 realisme og velvillighet i stedet for oppkonstruerte problemstillinger fra kommunen. H\u00e5per det er mulig for kommunen \u00e5 ta en ny vurdering, og gjerne en befaring i omr\u00e5det for \u00e5 se de faktiske forholdene p\u00e5 denne eiendommen. Vennlig hilsen for NORGESHUS AS Marianne Laanke Losen Ansvarlig s\u00f8ker "
}