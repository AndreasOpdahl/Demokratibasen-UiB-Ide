{
  "dokument_id": "89a5d942-c0a6-5e27-ac96-215318b5c91c",
  "doc_type": "case_attachment",
  "kommune": 4601,
  "tittel": "Opphever vedtak gnr 43 bnr 245 og 1128 klagesak",
  "url": "https://bergen.kommune.no/politikere-utvalg/api/fil/bk360/10496745/Opphever-vedtak-gnr-43-bnr-245-og-1128-klagesak",
  "tekst": " V\u00e5r dato: V\u00e5r ref: 02.05.2024 2023/13820 Deres dato: Deres ref: 70583.159285 SKOEND/ SANDS ADVOKATFIRMA DA AVD BERGEN Saksbehandler, innvalgstelefon Nyg\u00e5rdsgaten 95 David Larsen, 55 57 20 16 5008 BERGEN Att. Advokat Endre Skogland Bergen kommune \u2013 gnr. 43 bnr. 245 og 1128, Midtunvegen 28. Dispensasjon og rammetillatelse for rekkehus Vi viser til klage datert 25. november 2022 og oversendelse av klagesak fra Bergen kommune i brev datert 8. september 2023. Fordi vi har avventet Bymilj\u00f8etatens endelige avgj\u00f8relse etter vegloven, har det tatt lang tid \u00e5 behandle saken. Vedtak: Klagen tas til f\u00f8lge. Statsforvalteren opphever Bergen kommunes vedtak datert 4. november 2022, referanse BYGG-2022/25570-10, om avslag p\u00e5 s\u00f8knad om dispensasjon og rammetillatelse. Saken sendes tilbake til kommunen for ny behandling. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. TAG Arkitekter AS s\u00f8kte 5. august 2022 p\u00e5 vegne av Optibo Utbygging AS (tiltakshaver) om dispensasjon og rammetillatelse for blant annet rekkehus p\u00e5 ovennevnte eiendommer (omtalt som byggetomten). Kommunen avslo s\u00f8knaden i vedtak datert 4. november 2022. Avslaget bygger p\u00e5 at byggetomten if\u00f8lge kommunen ikke er \u00absikret vegforbindelse som kommunen godtar som tilfredsstillende\u00bb, se plan- og bygningsloven (pbl.) \u00a7 27-4. I begrunnelsen for avslaget er det vist til at Bymilj\u00f8etaten i brev datert 11. oktober 2022 uttalte seg negativt om utvidet bruk av avkj\u00f8rselen fra Midtunvegen til byggetomten. I brevet st\u00e5r det at Bymilj\u00f8etaten vurderer \u00abutvidet bruk av slik karakter som trafikkfarlig.\u00bb Dere har p\u00e5klaget avslaget p\u00e5 vegne av tiltakshaver i brev datert 25. november 2022. Klagen viser blant annet til en trafikkvurdering gjort av sivilingeni\u00f8r Helge Hopen i rapport datert 30. mai 2022. I rapporten st\u00e5r det at \u00abutbyggingen har sm\u00e5/marginale konsekvenser for trafikkavviklingen\u00bb, og at \u00ab[t]rafikksikkerheten ved planlagt avkj\u00f8rsel til eiendommen er vurdert som tilfredsstillende\u00bb. Bergen kommunes politiske utvalg for milj\u00f8 og byutvikling behandlet klagen i m\u00f8te 31. august 2023. Utvalget tok ikke klagen til f\u00f8lge, og saken ble derfor sendt til oss for endelig avgj\u00f8relse. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Dere har p\u00e5 vegner av tiltakshaver, i flere omganger, kommet med tilleggsopplysninger til saken, sist i e-post 22. april 2024. Tilleggsmerknadene dreier seg blant annet om at kravet til sikret adkomst i pbl. \u00a7 27-4 er oppfylt, og at byggetomten inng\u00e5r i reguleringsplan hvor boligprosjektet oppfyller planens krav. Dermed er det if\u00f8lge dere ikke rom for en ny vurdering av trafikksituasjonen. Dere har ogs\u00e5 vist til at det ikke er behov for dispensasjon fordi avkj\u00f8rsel er inntegnet i plankartet. Tiltakshaver s\u00f8kte 12. januar 2022 Bymilj\u00f8etaten om tillatelse (etter vegloven) til endring/flytting av eksisterende avkj\u00f8rsel til kommunal vei (Midtunvegen). S\u00f8knaden ble avsl\u00e5tt av Bymilj\u00f8etaten i vedtak datert 28. juni 2023. Etter klage ble avslaget omgjort til innvilgelse i vedtak 16. april 2024. Regelverk Forvaltningsloven gjelder for Statsforvalterens behandling av klagesaken, se pbl. \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra dav\u00e6rende Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Krav til adkomst Plan- og bygningsloven \u00a7 27-4 f\u00f8rste avsnitt lyder slik: \u00abF\u00f8r opprettelse eller endring av eiendom til bebyggelse eller oppf\u00f8ring av bygning blir godkjent, skal byggetomta enten v\u00e6re sikret lovlig atkomst til veg som er \u00e5pen for alminnelig ferdsel eller ved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende. Avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43.\u00bb Kravet om adkomst vil for det f\u00f8rste v\u00e6re oppfylt dersom eiendommen er sikret \u00ablovlig atkomst\u00bb til vei som er \u00e5pen for \u00abalminnelig ferdsel\u00bb. Eiendommen m\u00e5 i dette tilfellet grense mot veien som er \u00e5pen for alminnelig ferdsel. De andre alternativet tar sikte p\u00e5 situasjonen der eiendommen ikke grenser direkte til vei som er \u00e5pen for alminnelige ferdsel. Det vil si at det ligger en eller flere eiendommer mellom byggetomten og frem til veien. Krav til adkomst kan da v\u00e6re sikret ved \u00abtinglyst dokument\u00bb eller ved at kommunen basert p\u00e5 skj\u00f8nn godtar et annet grunnlag for adkomsten. Plangrunnlaget Eiendommen omfattes av reguleringsplan for Nesttun sentrum.1 Der er eiendommen satt av til frittliggende sm\u00e5husbebyggelse. Kommuneplanens arealdel, vedtatt i Bystyret 19. juni 2019, viser eiendommen som bebyggelse og anlegg (byfortettingssone). Statsforvalterens vurdering Saken gjelder klage p\u00e5 kommunens avslag p\u00e5 s\u00f8knad om rammetillatelse og dispensasjon for f\u00f8lgende tiltak p\u00e5 ovennevnte eiendom: 1 Vedtatt 20. juni 2005, planID 1201_16370000. Side: 3/6 - Oppf\u00f8ring av tre rekkehus med til sammen ti boenheter. - Etablering av ny avkj\u00f8rsel. - Etablering av utomhusanlegg og parkeringskjeller. - Riving av eksisterende landbruksbygning p\u00e5 300 m2. Saken reiser sp\u00f8rsm\u00e5l om kravet til adkomst i pbl. \u00a7 27-4 er oppfylt, om den oms\u00f8kte avkj\u00f8rselen kreve dispensasjon fra reguleringsplanen og eventuelt om lovens vilk\u00e5r for \u00e5 kunne gi dispensasjon er oppfylt. Det rettslige utgangspunktet er at kommunen skal gi tillatelse dersom det oms\u00f8kte tiltaket ikke er i strid med materielle bestemmelser i plan- og bygningslovgivningen, se pbl. \u00a7 21-4 f\u00f8rste avsnitt f\u00f8rste setning. Tiltakshaver har med andre ord krav p\u00e5 \u00e5 f\u00e5 innvilget en s\u00f8knad som er i samsvar denne lovgivningen. Kravet til adkomst og avkj\u00f8rsel S\u00f8knaden inneb\u00e6rer \u00aboppf\u00f8ring av bygning\u00bb, og bestemmelsen om adkomst i pbl. \u00a7 27-4 er derfor aktuell. Det er ikke omstridt at byggetomten grenser mot offentlig vei \u00e5pen for alminnelig ferdsel. Sp\u00f8rsm\u00e5let er om byggetomten er sikret \u00ablovlig atkomst\u00bb til denne veien. Kommunen mener at byggetomten ikke er sikret slik adkomst fordi Midtunvegen if\u00f8lge kommunen ikke er \u00abegnet for \u00f8kt trafikk med tanke p\u00e5 veiens beskaffenhet, fremkommelighet og trafikksikkerhet.\u00bb Klager mener at kommunen har anvendt loven feil, da bestemmelsen ikke \u00e5pner for \u00aben vurdering av om eksisterende offentlig vei t\u00e5ler ytterligere bruk.\u00bb If\u00f8lge klager er byggetomten sikret lovlig adkomst all den tid byggetomten grenser mot vei \u00e5pen for alminnelig ferdsel. Vi er enig med klager. If\u00f8lge ordlyden krever bestemmelsen kun at veien m\u00e5 v\u00e6re \u00e5pen for alminnelig ferdsel. Det kan dermed ikke stilles andre krav til standard enn at den er kj\u00f8rbar.2 Ettersom byggetomten ligger i umiddelbar n\u00e6rhet til vei som er \u00e5pen for alminnelig ferdsel, er v\u00e5r konklusjon at byggetomten er \u00absikret lovlig atkomst\u00bb, se pbl. \u00a7 27-4 f\u00f8rste avsnitt f\u00f8rste setning. 2 Se Odd Jarl Pedersen mfl., Plan- og bygningsrett, del II. Bygge\u00adsaksbehandling, h\u00e5ndhevelse og sanksjoner, 3. utgave, Universitetsforlaget, 2018 s. 477. https://juridika.no/fagbok/plan-og-bygningsrett-del-ii/3/kapittel_24/1/2/%C2%B64 Side: 4/6 Bymilj\u00f8etaten har godkjent avkj\u00f8rsel fra offentlig vei, se pbl. \u00a7 27-4 f\u00f8rste avsnitt andre setning. Kravet til adkomst og avkj\u00f8rsel i pbl. \u00a7 27-4 er etter dette oppfylt i denne saken. Er dispensasjon n\u00f8dvendig? Sp\u00f8rsm\u00e5let er om den oms\u00f8kte avkj\u00f8rselen krever dispensasjon fra reguleringsplanen. Det rettslige utgangspunktet er at en oms\u00f8kt avkj\u00f8rsel som er regulert, ikke krever dispensasjon fra reguleringsplanen. Dette er uomtvistet. Motsatt vil en oms\u00f8kt ny avkj\u00f8rsel som ikke er regulert kreve dispensasjon fra reguleringsplanen. Dersom det er en eksisterende avkj\u00f8rsel som skal benyttes som ikke er regulert i planen, og planen ikke avviser fortsatt eller utvidet bruk av avkj\u00f8rselen, kreves det kun tillatelse fra aktuell vegmyndighet, se veglova \u00a7 40.3 I dette tilfellet krever ogs\u00e5 en slik utvidet bruk av eksisterende avkj\u00f8rsler i planomr\u00e5det tillatelse etter reguleringsplanbestemmelse \u00a7 6.5. Reguleringsplanbestemmelsen indikerer ogs\u00e5 at planen ikke stenger for fortsatt og mulig utvidet bruk av eksisterende avkj\u00f8rsler i det aktuelle planomr\u00e5det. I klagen er det gjort gjeldende at den aktuelle avkj\u00f8rselen er regulert i planen og at det derfor ikke kreves dispensasjon. Statsforvalteren kan i dette tilfellet, i likhet med kommunen, ikke se at den eksisterende avkj\u00f8rselen er regulert i gjeldende reguleringsplan. Riktignok er det tegnet inn streker som indikerer den eksisterende avkj\u00f8rselen. Dette, er likevel ikke resultat av en regulert felles avkj\u00f8rsel. Slike avkj\u00f8rsler er markert med gr\u00e5tt og skravur slik som for naboeiendommene nordvest for oms\u00f8kte eiendommer (FV7), se plankartets tegnforklaring og dette utdraget fra plankartet: Strekene som indikerer eksisterende avkj\u00f8rsel, stammer fra en kartmodell som viser eksisterende vei, terreng og bygningsomriss \u2013 b\u00e5de innenfor og utenfor planomr\u00e5det. Kartmodellen er ikke del av den vedtatte reguleringsplanen. Vi legger etter dette til grunn at den eksisterende avkj\u00f8rselen ikke er regulert i den gjeldende reguleringsplanen. Det avgj\u00f8rende for sp\u00f8rsm\u00e5let om den aktuelle oms\u00f8kte avkj\u00f8rselen krever dispensasjon fra reguleringsplanen er etter dette om den oms\u00f8kte avkj\u00f8rselen er en ny avkj\u00f8rsel, eller om det kun gjelder utvidet bruk av den eksisterende avkj\u00f8rselen. 3 Se tolkningsuttalelse datert 11. juli 2014 med referanse 14/4283-3. Side: 5/6 Den oms\u00f8kte avkj\u00f8rselen inneb\u00e6rer blant annet at den eksisterende avkj\u00f8rsel flyttes 2,5 meter. Statsforvalteren kan med dette ikke se holdepunkter for at det kun er tale om en utvidet bruk av den eksisterende avkj\u00f8rselen. Tvert imot taler de oms\u00f8kte endringene og flyttingen av avkj\u00f8rselen for at det er nyetablering av avkj\u00f8rsel. Den oms\u00f8kte avkj\u00f8rselen fremg\u00e5r ikke av plankartet, og vi har derfor i likhet med kommunen kommet til at avkj\u00f8rselen krever dispensasjon fra reguleringsplanen. Er dispensasjonsvilk\u00e5rene oppfylt? Kommunen har lagt betydelig vekt p\u00e5 trafikksikkerhet i sin dispensasjonsvurdering, se avslaget s. 13: \u00abReguleringsplankartet viser ikke avkj\u00f8rsel til den aktuelle eiendommen og avkj\u00f8rselen m\u00e5 derfor vurderes i byggesaken. Ny avkj\u00f8rsel som betjener 10 nye boenheter over fortau og ut i kommunal vei vurderes som trafikkfarlig og vurderes derfor til \u00e5 vesentlig tilsidesette hensynet bak plankartet. Fordelen ved \u00e5 gi dispensasjon er at tiltakshaver kan bygge 10 nye boenheter med avkj\u00f8rsel ut i kommunal vei. Ulempen er at avkj\u00f8rselen f\u00e5r stor trafikk over fortau f\u00f8r den kommer ut i kommunal vei og at den blir trafikkfarlig. Etter en samlet vurdering vil ikke fordelene v\u00e6re klart st\u00f8rre enn ulempene.\u00bb Ogs\u00e5 ved vurderingen av klagen har trafikksikkerhet st\u00e5tt sentralt, se byr\u00e5dets innstilling datert 20. juni 2023, som enstemmig ble vedtatt av kommunens politiske utvalg for milj\u00f8 og byutvikling: \u00abByr\u00e5det er enig i vurderingene av at et tiltak av dette omfanget vil kreve en oppdatert reguleringsplan, prim\u00e6rt av hensyn til de trafikale forhold. [Se pbl. \u00a7 12-4 femte avsnitt] Ogs\u00e5 av hensyn til bl.a. kulturminneverdiene p\u00e5 tomten, vil det v\u00e6re viktig \u00e5 se denne i sammenheng med tilst\u00f8tende reguleringsarbeid for \u00e5 kunne vurdere gode og helhetlige l\u00f8sninger for den videre sentrumsutviklingen p\u00e5 Nesttun. [...] Byr\u00e5det slutter seg ogs\u00e5 til vurderingene av at tiltaket vil g\u00e5 utenfor reguleringsplanens gitte rammer for fortetning mht. \u00f8kt belastning p\u00e5 infrastruktur etter reguleringsbestemmelse \u00a7\u00a7 6.5 og 6.1, som motstridsbestemmelsen i KPA \u00a7 2.4 ikke er ment \u00e5 skulle overstyre. P\u00e5 bakgrunn av ovennevnte vurdering, er byr\u00e5det enig i at hensynene bak bestemmelsen vil bli vesentlig tilsidesatt ved en dispensasjon, jf. pbl \u00a7 19-2.\u00bb I etterkant av denne klagebehandlingen har Bymilj\u00f8etaten som nevnt godkjent endring og bruk av eksisterende avkj\u00f8rsel, se Bymilj\u00f8etatens vedtak datert 16. april 2024. I vedtaket er det vist til at \u00abKlagenemnden mener heller ikke det kan tillegges vekt at endret plassering av avkj\u00f8rselen 2,5 meter lenger nord inneb\u00e6rer en d\u00e5rligere trafikksituasjon i forhold til avkj\u00f8rselen p\u00e5 motsatt side av Midttunveien. Det virker ogs\u00e5 lite tillitsvekkende n\u00e5r Bymilj\u00f8etaten f\u00f8rst skriver at avkj\u00f8rslene vil komme for tett p\u00e5 hverandre - for deretter \u00e5 skrive at det er et problem at de ikke kommer tett p\u00e5 hverandre. Klagenemnden vektlegger den faglige vurderingen av avkj\u00f8rselens forsvarlighet som er gjort av sivilingeni\u00f8r Helge Hopen i trafikkanalysen av 30.05.2022. Form\u00e5let med veglovens \u00a7 40 er at avkj\u00f8rsler som godkjennes skal v\u00e6re egnet for tiltenkt bruk og trafikksikkerhetsmessig forsvarlig. Det vil oms\u00f8kte avkj\u00f8rsel v\u00e6re, i henhold til analyse gjennomf\u00f8rt av Sivilingeni\u00f8r Helge Hopen AS.\u00bb Bymilj\u00f8etaten har etter v\u00e5rt syn gjennom vedtaket datert 16. april 2024 forlatt sitt tidligere standpunkt om at utvidet bruk av denne nevnte avkj\u00f8rsel er trafikkfarlig. Som vist over, st\u00f8tter Side: 6/6 Bymilj\u00f8etaten seg til trafikkvurderingen gjort av sivilingeni\u00f8r Helge Hope, som har konkludert med at \u00ab[t]rafikksikkerheten ved planlagt avkj\u00f8rsel til eiendommen er vurdert som tilfredsstillende\u00bb. En sentral del av grunnlaget for kommunens vurdering av dispensasjonsvilk\u00e5rene er med dette endret p\u00e5 en slik m\u00e5te at det er grunn til \u00e5 tro at endringen kan ha virket inn p\u00e5 vedtakets innhold. P\u00e5 dette grunnlaget opphever vi kommunens vedtak og sender saken tilbake for ny behandling. Ettersom det ikke er n\u00f8dvendig for utfallet av saken, g\u00e5r vi ikke n\u00e6rmere inn p\u00e5 de andre klagegrunnene. Oppsummering Klagen er tatt til f\u00f8lge. Vi opphever Bergen kommunes avslag p\u00e5 s\u00f8knad om dispensasjon og rammetillatelse. Saken sendes tilbake til kommunen for ny behandling. V\u00e5rt vedtak p\u00e5 side 1 er endelig og kan ikke p\u00e5klages videre, se pbl. \u00a7 28 tredje avsnitt. Vi gj\u00f8r oppmerksom p\u00e5 at n\u00e5r et vedtak blir endret til gunst for en part, har parten som regel rett til dekning for vesentlige kostnader som har v\u00e6rt n\u00f8dvendige for \u00e5 f\u00e5 endret vedtaket, se fvl. \u00a7 36. Eventuelt krav om dekning av slike kostnader m\u00e5 settes fram senest 3 uker etter at melding om det nye vedtak er kommet fram. Med hilsen Anne-Kjersti Sande Stine Ross Ids\u00f8 fungerende seksjonsleder seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN OPTIBO UTBYGGING AS Hatlestad terrasse 1 5227 NESTTUN "
}