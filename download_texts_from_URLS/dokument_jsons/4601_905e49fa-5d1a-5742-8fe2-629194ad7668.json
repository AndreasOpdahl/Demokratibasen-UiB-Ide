{
  "dokument_id": "905e49fa-5d1a-5742-8fe2-629194ad7668",
  "doc_type": "case_attachment",
  "kommune": 4601,
  "tittel": "Uttalelse fra Etat for landbruk",
  "url": "https://bergen.kommune.no/politikere-utvalg/api/fil/bk360/9193743/Uttalelse-fra-Etat-for-landbruk",
  "tekst": " Etat for landbruk PBE Byggesak S\u00f8r (Arbeidssted) V\u00e5r referanse: 2023/41224-11 Postboks 7700 Saksbehandler: Helene Dahl 5020 BERGEN Dato: 7. juni 2023 Deres ref.: Sak til h\u00f8ring - 90/3/0/0 Titlestadvegen 174, parkeringsplass, ridebane Etat for landbruk har f\u00e5tt til h\u00f8ring s\u00f8knad om \u00e5 anlegge ridebane og parkering p\u00e5 gnr 90 bnr 3. Det er gitt l\u00f8yve til omdisponering av driftsbygning til stall, og det er planlagt flere driftsformer p\u00e5 bruket, der den ene er hestehold og utleie av stallplass. Gnr 90 bnr 3 har if\u00f8lge AR5 (NIBIO) samlet areal p\u00e5 324 dekar, fordelt p\u00e5 38,5 dekar fulldyrket jord, 3,4 dekar overflatedyrket jord, 25,7 dekar innmarksbeite, 196 dekar produktiv skog, 33,9 dekar annet areal og 26,5 dekar bebygd/vann/bre. Det viktige i forhold til jordlovens intensjon, er at jordbruksarealene blir holdt i hevd og skj\u00f8ttet p\u00e5 en god m\u00e5te, samt at ressursgrunnlaget ikke blir redusert eller forringet. Dersom det skal v\u00e6re hestehold p\u00e5 bruket med utleie av stallplass, er det behov for b\u00e5de et omr\u00e5de for ridning og parkering for leietakere og hestehengere. Det er imidlertid ogs\u00e5 behov for lufteg\u00e5rder til hestene, slik at beiteomr\u00e5der ikke blir opptr\u00e5kket og \u00f8delagt i perioder med mye nedb\u00f8r. Etat for landbruk savner en helhetlig plan for tilrettelegging av uteomr\u00e5der for hest (lufteg\u00e5rder og ridebane) som viser arealbruken og hvordan dette best kan utf\u00f8res. Dersom anlegget f\u00f8rer til avgang av dyrket mark, b\u00f8r det ogs\u00e5 synliggj\u00f8res om det er mulig \u00e5 erstatte dette. I tillegg synes ridebanen \u00e5 v\u00e6re planlagt un\u00f8dig stor for en privat stall, 60x20 meter er et stort inngrep som beslaglegger mye areal. 40x20 meter er regnet som mindre ridebaner. Det er nevnt i s\u00f8knaden at det vil bli behov for lufteg\u00e5rder, men disse er ikke tegnet inn p\u00e5 kartet. Det er ogs\u00e5 nevnt at det vil bli s\u00f8kt om omdisponering etter jordloven for disse senere. Etat for landbruk mener imidlertid at det m\u00e5 foreligge en helhetlig plan for arealbruken p\u00e5 g\u00e5rden, og vi mener i tillegg at ridebanen er for stor i forhold til at den er knyttet til en privat stall p\u00e5 en landbrukseiendom. Med hilsen Etat for landbruk Helene Dahl - leder Dokumentet er godkjent elektronisk. Postadresse: Telefon: 55565556 PB 7700, 5020 BERGEN E-post: landbruk@bergen.kommune.no Kontoradresse: Internett: www.bergen.kommune.no Lars Hilles gate 19 "
}