{
  "dokument_id": "042bc82c-81d1-5d52-ae86-b6f30f116d2c",
  "doc_type": "case_attachment",
  "kommune": 4601,
  "tittel": "Fagnotat datert 03.01.2023",
  "url": "https://bergen.kommune.no/politikere-utvalg/api/fil/bk360/9639129/Fagnotat-datert-03-01-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/18038-4 (Arbeidssted) Saksbehandler: Daniel Holm\u00e5s Aalerud Dato: 03.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 154/211/0/0 Solveien 6. Klage p\u00e5 tillatelse til opprettelse av grunneiendom Adv. Even \u00d8istensen (AdvokatCompagniet DA) p\u00e5 vegne av nabo Martin Hvem klager? Larsson v/ brev datert 11.12.2023 Oppretting av ny boligeiendom. Tiltaket Vedtak datert 21.11.2023 gir tillatelse til fradeling av 1 parsell til Vedtaket boligform\u00e5l, samt dispensasjon fra reguleringsplanens bestemmelser om tomtegrenser. PlanID 40010000, Laksev\u00e5g, Store Damsg\u00e5rd, som boligform\u00e5l. KPA2018 viser eiendommen som Sentrumsform\u00e5l BY2. Faresoner Gul Planstatus luftkvalitet og Gul sone veist\u00f8y, Hensynssone kulturmilj\u00f8 (historisk senter Laksev\u00e5g). Klager anf\u00f8rer at opplysninger om utnyttelsesgrad for gjenst\u00e5ende del av Klagegrunner avgivereiendommen m\u00e5 dokumenteres, og at fradelingen strider med pbl. \u00a7 26-1. Behov for ytterligere Nei saksbehandling ved eventuell omgj\u00f8ring Vedtak datert 21.11.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om opprettelse og endring av eiendom er innvilget ved vedtak datert 21.11.2023. Vedtaket er p\u00e5klaget den 11.12.2023. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt flere merknader. Vestland Fylkeskommune gir merknad om at s\u00f8knaden m\u00e5 sendes til uttale dersom den kommer i strid med byggegrenser mot fylkeskommunal vei. Martin Larsson (GBNR 154/211) anf\u00f8rer at tiltaket utl\u00f8ser plankrav, at tiltaket krever dispensasjon fra byggegrense mot fylkesvei, at det eksisterende bygget p\u00e5 eiendommen har h\u00f8yere BRA enn hva som framg\u00e5r av s\u00f8knaden, at krav til uteoppholdsareal og parkering ikke kan innfris og at en bebyggelse av eiendommen kan gi tap av utsikt for naboeiendommen. Anf\u00f8rer at planlagt bruk av eiendommen strider med str\u00f8kets karakter og gir en tomteutnyttelse i strid med overordnet plan. Rune Louis Viketun (GBNR 156/54) har ikke vesentlige merknader til selve fradelingen, men \u00f8nsker ikke at eiendommen skal bebygges med hybelhus eller liknende senere. Karenbakken borettslag (GBNR 156/66) anf\u00f8rer at det m\u00e5 s\u00f8kes om flere dispensasjoner, herunder for parkeringsdekning og avstand til vei. \u00d8nsker at det leveres sol- og skyggeanalyse som viser tiltakets virkning for deres utearealer. Trond Aase Zakariassen (GBNR 154/276) meddeler at denne ikke har vesentlige merknader. S\u00f8ker har kommentert nabomerknadene. Det vises til at s\u00f8knaden gjelder fradeling, merknader som retter seg til framtidig tomteutnyttelse ifb. oppf\u00f8ringen av tiltak m\u00e5 l\u00f8ses i en byggesak. S\u00f8ker viser til avklaringer foretatt i forh\u00e5ndskonferansen, hvor behovet for eventuelle dispensasjoner er avklart. Fagetaten har ikke vesentlige merknader til s\u00f8kers kommentarer. Det er innvilget rammetillatelse til etablering av ny avkj\u00f8rsel til eiendommen den 02.05.20231. Det er ogs\u00e5 innvilget tillatelse til oppf\u00f8ring av st\u00f8yskjerm i samme vedtak. Skjermingen er n\u00f8dvendig for at den nye parsellen skal f\u00e5 tilfredsstillende st\u00f8yniv\u00e5. Bymilj\u00f8etaten har gitt uttalelse den 10.10.2023, hvor det er avklart at tiltaket har tilfredsstillende tilkomst jf. vegl \u00a7 40. Byantikvaren har gitt uttalelse datert 09.11.2023. Byantikvaren vurderer at eiendommen kan fradeles uten \u00e5 komme i strid med verneverdier og har ingen vesentlige merknader til s\u00f8knaden. 2. Om klagen Det anf\u00f8res at bruksarealet for boligen p\u00e5 den gjenst\u00e5ende eiendommen er st\u00f8rre enn hva som er opplyst i s\u00f8knaden. Det anf\u00f8res at det eksisterende byggets areal m\u00e5 dokumenteres. Det anf\u00f8res ogs\u00e5 at kommunen m\u00e5 ta stilling til hvilken konkret bebyggelse som kan oppf\u00f8res 1 BYGG-2023/12002 Saksnummer KLAGE-2023/18038 Side 2 av 4 p\u00e5 parsellen ved s\u00f8knad om fradeling, herunder st\u00f8rrelsen p\u00e5 slik bebyggelse. Det vises til pbl. \u00a7 26-1. Klagen er stilet som en anmodning om omgj\u00f8ring av vedtaket, subsidi\u00e6rt en klage. Tiltakshaver har gitt tilsvar til klagen den 03.01.2023. Tiltakshaver har ikke merknader til klagen og viser til opplysningene som framg\u00e5r av s\u00f8knaden og vedtak datert 21.11.2023. 3. Vurdering av klagen Det presiseres innledningsvis at fagetaten ikke kan se grunnlag for \u00e5 ta en anmodning om omgj\u00f8ring av vedtaket til f\u00f8lge. Vi kan ikke se at det hefter feil ved vedtaket. Det vises til redegj\u00f8relsen under. Vedr. merknader til bebygget areal p\u00e5 eiendommen har kommunen lagt ansvarlig s\u00f8kers opplysninger til grunn ved behandling av s\u00f8knaden. Det f\u00f8lger av pbl. \u00a7 21-4(1) siste setning at \u00abKommunen skal i saksbehandlingen legge til grunn tiltakshavers eller det ansvarlige foretakets opplysninger om at tiltaket oppfyller tekniske krav\u00bb. Beregning av utnyttingsgrad f\u00f8lger tekniske m\u00e5leregler fastsatt TEK17 kap. 5. Opplysningene som framkommer av s\u00f8knaden samsvarer med de opplysningene som framg\u00e5r av matrikkelen. Kommunen har ikke grunnlag for \u00e5 vurdere at opplysningene \u00e5penbart framst\u00e5r uriktige og har derfor heller ikke foretatt s\u00e6rlige unders\u00f8kelser av beregningsgrunnlaget. Det er da tiltakshaver som st\u00e5r ansvarlig for at vedtaket bygger p\u00e5 riktige opplysninger. Dette er ikke en mangel ved saksbehandlingen. Klager anf\u00f8rer at vedtaket strider med pbl. \u00a7 26-1 da det ikke p\u00e5 s\u00f8knadstidspunktet for fradeling foreligger konkrete opplysninger om hvilket tiltak som vil f\u00f8res opp p\u00e5 tomten i framtiden. Det f\u00f8lger av bestemmelsen i pbl. \u00a7 26-1 at: \u00abOpprettelse av ny grunneiendom (...) m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb Bestemmelsen inneb\u00e6rer at kommunen m\u00e5 foreta en materiell vurdering av om eiendommen som opprettes lar seg bebygge i tr\u00e5d med gjeldende lov- og plangrunnlag2. Vurderingen skal ta stilling til muligheten for framtidig plassering av bygg, st\u00f8rrelse p\u00e5 bebyggelsen og byggelinjer i arealplan3. Bestemmelsen inneb\u00e6rer imidlertid ingen plikt til \u00e5 vurdere hvilket konkrete tiltak som vil oms\u00f8kes p\u00e5 eiendommen i framtiden. Det vesentlige ved vurderingen er at det m\u00e5 framg\u00e5 at eiendommen kan f\u00e5 en lovlig og egnet bebyggelse. Parsellen har en st\u00f8rrelse og beliggenhet som gir tilstrekkelig areal for oppf\u00f8ring av bolighus i samsvar med gjeldende plangrunnlag, samt gjeldende bestemmelser om avstand til nabogrense, sikkerhet mot naturp\u00e5kjenninger m.m. som f\u00f8lger av plan- og bygningsloven. P\u00e5 det punkt hvor fradelingens strider mot \u00abdenne lov\u00bb jf. \u00a7 26-1 grunnet regulerte tomtegrenser 2 Som det illustreres i SOM-2016-713 3 Ot.prp.nr. 45 (2007-2008) s. 337 Saksnummer KLAGE-2023/18038 Side 3 av 4 er det innvilget n\u00f8dvendig dispensasjon for forholdet. Det er illustrert i s\u00f8knad om fradeling at tomten er egnet til bebyggelse. Klagers merknader om at kommunens vurdering av tiltaket etter pbl. \u00a7 26-1 skulle v\u00e6re utilstrekkelig kan ikke tas til f\u00f8lge. 4. Konklusjon Vedtak datert 21.11.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 11.12.2023 5. Motsvar datert 03.01.2023 6. Vedtak datert 21.11.2023 7. Dispensasjonss\u00f8knad 8. Uttalelse fra Byantikvaren datert 09.11.2023 9. Uttalelse fra Bymilj\u00f8etaten datert 10.10.2023 10. Rammetillatelse datert 02.05.2023 11. Illustrasjon 12. Nabomerknader med s\u00f8kers kommentarer Saksnummer KLAGE-2023/18038 Side 4 av 4 "
}