{
  "dokument_id": "2141772c-bfee-55fd-b030-43127ceee21d",
  "doc_type": "case_attachment",
  "kommune": 4601,
  "tittel": "Omgj\u00f8r vedtak gnr 36 bnr 56",
  "url": "https://bergen.kommune.no/politikere-utvalg/api/fil/bk360/10928413/Omgjor-vedtak-gnr-36-bnr-56",
  "tekst": " V\u00e5r dato: V\u00e5r ref: 30.05.2024 2024/552 Deres dato: Deres ref: KLAGE-2023/17843 H\u00e5kon Isaksson Saksbehandler, innvalgstelefon Nordeid\u00e5sen 6 A Tonje Engstr\u00f6m, 5557 2152 5251 S\u00f8reidgrend Bergen kommune gnr. 36 bnr. 56. Byggesak. Nordeidstraumen 8. Oppf\u00f8ring av enebolig. Klagesak Viser til oversendelse av klagesak fra Bergen kommune mottatt hos Statsforvalteren 09.01.2024. Vi beklager lang saksbehandlingstid. Vedtak Statsforvalteren i Vestland omgj\u00f8r Bergen kommune, ved utvalg for milj\u00f8 og byutvikling, sitt vedtak av 09.11.2023 om tillatelse til riving av hytte og oppf\u00f8ring av enebolig, sak 13/23. Vi avsl\u00e5r s\u00f8knad om tillatelse til riving av eksisterende fritidsbolig og oppf\u00f8ring av enebolig med utleiedel p\u00e5 gbnr. 36/56. Sakens bakgrunn Bergen kommune behandlet s\u00f8knad om riving av eksisterende fritidsbolig og oppf\u00f8ring av enebolig med utleiedel og integrert garasje med total BRA p\u00e5 394 m2 i vedtak av 13.03.2023. S\u00f8knaden ble avsl\u00e5tt. Tiltaket er avhengig av dispensasjon fra plankravet i kommuneplanens arealdel (KPA2018) \u00a7 3.1 og fra avstandskravet i plan- og bygningsloven (pbl.) \u00a7 29-4. Det er s\u00f8kt om dispensasjon fra disse kravene. Kommunen begrunnet avslaget blant annet med at kravene til \u00e5 dispensere fra plankravet ikke var oppfylt, jf. pbl. \u00a7 19-2. Advokatkontoret Landsvik & Larsen ved advokat Kari Seglem Larsen p\u00e5klaget avslaget p\u00e5 vegne av tiltakshaver Morten Steen Morst\u00f8l i klage datert 31.03.2023, med suppleringer innsendt 12.05.2023. Utvalg for milj\u00f8 og byutvikling behandlet klagen i m\u00f8te den 09.11.202 i sak 13/23 og tok denne til f\u00f8lge. De opphevet avslagsvedtaket, innvilget dispensasjon fra plankravet og avstandskravet, og gav tillatelse til oms\u00f8kte enebolig. Flere naboer har p\u00e5klaget tillatelsen. Dette gjelder Morten Andre Olsen ved brev datert 12.12.2023, Kenneth Glesnes ved brev datert 12.12.2023, Anne Madsen ved brev datert 09.12.2023, Silje Glesnes- B\u00f8rsheim og Endre B\u00f8rsheim ved brev datert 13.12.2023, H\u00e5kon Isaksson ved brev datert E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 12.12.2023, Leidulf Vinnes ved brev datert 11.12.2023 og Mads Ivar og Iselin A. Oldereid ved brev datert 11.12.2023. Vi oppsummerer klagene samlet i det f\u00f8lgende. Klagene tar opp byggets h\u00f8yde og p\u00e5virkning p\u00e5 omgivelsene, deriblant estetikk. Flere gj\u00f8r gjeldende at nybygget vil gi en rekke naboulemper i form av tap av sol og \u00f8kt innsyn. Det blir vist til at utrydningstruede arter, gr\u00f8nnstruktur og dyreliv ikke er tatt hensyn til. Videre er det gjort gjeldende at krav om tilkomst ikke er tilstrekkelig dokumentert, og at vilk\u00e5rene for \u00e5 dispensere fra plankravet ikke er oppfylt. S\u00e6rlig trafikksikkerhet trekkes frem. Det er ogs\u00e5 vist til utfordringer med overvann og at grad av utnytting er for h\u00f8y. Det ble inngitt tilsvar fra tiltakshaver ved advokat Larsen den 04.01.2024 som im\u00f8tegikk klagepunktene. Statsforvalteren finner saken tilstrekkelig opplyst, jf. forvaltningsloven (fvl.) \u00a7 33 siste ledd, jf. \u00a7 17. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/ 09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Kommuneplanens arealdel er bindende for utvidelse av eksisterende tiltak og nye tiltak, jf. pbl. \u00a7 11- 6. Tiltak som er i strid med plan skal dermed avsl\u00e5s, jf. pbl. \u00a7 1-6 annet ledd. Det kan s\u00f8kes dispensasjon fra bestemmelser i lov og plan etter pbl. \u00a7 19-2 f\u00f8rste ledd: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov.\u00bb Vilk\u00e5rene for \u00e5 dispensere fra lov og plan fremg\u00e5r av pbl. \u00a7 19-2 annet ledd: \u00abDispensasjon kan ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering\u00bb. Etter forarbeidene, Ot.prp.nr. 32 (2007-2008) s. 242, skal dispensasjon fra planbestemmelser ikke v\u00e6re kurant da planene er vedtatt etter bred demokratisk prosess og i kommunens h\u00f8yeste organ. Plansituasjon Eiendommen er ikke regulert. I kommuneplanens arealdel vises den som Ytre fortettingssone, og til bebyggelse og anlegg. Statsforvalterens vurdering Bergen kommune ved utvalg for milj\u00f8- og byutvikling, har gitt tillatelse til riving av eksisterende fritidsbolig og oppf\u00f8ring av enebolig med garasje. Side: 3/6 Tiltaket kommer i strid med KPA2018 \u00a7 3.1. Bestemmelser krever at tiltak etter pbl. \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Eiendommen er ikke regulert i detaljreguleringsplan. Det er oms\u00f8kt og gitt dispensasjon fra KPA2018 \u00a7 3.1, jf. pbl. \u00a7 19-2. I det f\u00f8lgende tar Statsforvalteren for seg sp\u00f8rsm\u00e5let om vilk\u00e5rene for \u00e5 dispensere fra plankravet i KPA2018 \u00a7 3.1 er oppfylt i foreliggende sak, jf. pbl. \u00a7 19-2. Vilk\u00e5rene for dispensasjon f\u00f8lger av plan- og bygningsloven (pbl.) \u00a7 19-2 annet ledd. Det kreves at hensyn bak bestemmelsen, lovens form\u00e5lsbestemmelse eller nasjonale eller regionale interesser ikke settes vesentlig til side. I tillegg kreves det at fordelene ved \u00e5 gi dispensasjon er klart st\u00f8rre enn ulempene. Begge disse betingelsene m\u00e5 v\u00e6re til stede. Hensynet bak kravet om \u00e5 utarbeide reguleringsplan er \u00e5 sikre at utbygging skjer p\u00e5 en helhetlig m\u00e5te der tiltak ses i sammenheng, samt at en unng\u00e5r u\u00f8nskede virkninger for omr\u00e5det. Plankravet har videre til hensikt \u00e5 ivareta at alle sp\u00f8rsm\u00e5l av betydning blir tilstrekkelig utredet f\u00f8r vedtak treffes, og at myndigheter, grunneiere og andre ber\u00f8rte f\u00e5r anledning til \u00e5 fremsette sine synspunkter i planprosessen. Blant annet tar kravet sikte p\u00e5 \u00e5 sikre viktige avklaringer med tanke p\u00e5 overordnede forhold som infrastruktur, gr\u00f8ntomr\u00e5der, risiko og s\u00e5rbarhet, barns interesser, uteoppholdsareal, biologisk mangfold og kulturminner og kulturmilj\u00f8. Forholdet til infrastruktur, herunder trafikale forhold, er trukket frem i kommunens opprinnelige avslagsvedtak samt av Fylkeskommunen og naboer. I uttalelsen fra Vestland fylkeskommune viser de til at de i tidligere uttalelser har stilt seg positiv n\u00e5r det gjelder \u00e5 gi tillatelse til \u00f8kt bruk av avkj\u00f8rselen fra fylkesveien.1 I lys av den stykkevise utbyggingen bemerker de at det ikke blir gjort helhetlige vurderinger. Derfor viser de til at kommunen m\u00e5 vurdere om det er n\u00f8dvendig \u00e5 se p\u00e5 omr\u00e5det i en st\u00f8rre sammenheng, blant annet for \u00e5 ivareta hensynet til trafikksikkerhet og trygg skolevei. Vi har inntatt ortofoto fra omr\u00e5det hvor oms\u00f8kte eiendom er markert med bl\u00e5tt. Dagens tilkomstvei er en smal stikkvei som ikke oppfyller dagens krav til veistandard. Se bilde inntatt nedenfor hentet fra Google Street View fra juli 2022. For \u00e5 kunne ivareta trafikksikkerheten p\u00e5 en tilfredsstillende m\u00e5te, er det derfor behov for oppgraderinger av veien. Tillatelse til riving av fritidsbolig og oppf\u00f8ring av enebolig med utleiedel inneb\u00e6rer en \u00f8kt bruk av veien. Dersom kommunen gir dispensasjon, vil de trafikale forholdene ikke bli vurdert n\u00e6rmere. Det st\u00f8rre omr\u00e5de 1 Se uttalelse til Plan- og bygningsetaten fra Vestland fylkeskommune datert 22.02.2023 Side: 4/6 sett under ett b\u00e6rer ogs\u00e5 preg av veistandard som avviker fra dagens krav. Hensynet til trafikksikkerhet blir ikke tilstrekkelig vurdert n\u00e5r det blir gitt stykkevise dispensasjoner. Eiendommen er videre en del av en tiln\u00e6rmet sammenhengende bl\u00e5gr\u00f8nn korridor som strekker seg fra Nord\u00e5svannet og s\u00f8rover blant annet mot gr\u00f8ntomr\u00e5dene omkring S\u00f8reide skole. En n\u00e6rmere avklaring av hvilke bl\u00e5gr\u00f8nne kvaliteter som finnes i omr\u00e5det og funksjonen av korridoren, har ikke blitt gjort. Nord\u00e5svannet ligger i et omr\u00e5de som er presset og sterkt utbygget. Gjennom utvikling av landarealet rundt vannet, er det derfor et behov for \u00e5 kartlegge ber\u00f8rte bl\u00e5gr\u00f8nne verdier for \u00e5 bevare plante- og dyreliv i og rundt sj\u00f8en p\u00e5 en god m\u00e5te. Det vil v\u00e6re en stor fordel om dette forholdet blir behandlet i en planprosess slik at bl\u00e5gr\u00f8nne verdier blir tilfredsstillende ivaretatt. Planseksjonen hos Statsforvalteren har i uttalelse vist til at str\u00f8tomter med st\u00f8rre innslag av gr\u00f8ntareal kan ha stor verdi for barns lek. Barn og unges oppvekstsvilk\u00e5r er trukket frem i lovens form\u00e5lsparagraf, se pbl. \u00a7 1-1, siste ledd, andre setning. Denne gruppen skiller seg fra andre grupper. De er umyndige, har liten innflytelse og er helt avhengige av at voksne ivaretar deres interesser i plan- og byggesaker.2 I KPA2018 \u00a7 13.4 er det fastsatt at ved omdisponering av arealer som er viktige eller egnet for barns lek, skal arealene erstattes med nye eller tilsvarende kvaliteter.3 Forarbeidene til plan- og bygningsloven \u00a7 19-2 angir ogs\u00e5 at barn og unges interesser inng\u00e5r i nasjonale interesser som ikke vesentlig m\u00e5 settes til side ved dispensasjon.4 Tiltakshaver har vist til at eiendommen ikke er benyttet av barn og unge til rekreasjon og lek. Slik b\u00e5de form\u00e5lsparagrafen og bestemmelsen i kommuneplanen er utformet, er det en for snever innfallsvinkel om vurderingen blir begrenset til faktisk bruk. Gr\u00f8ntomr\u00e5der i umiddelbar n\u00e6rhet i boligomr\u00e5der vil kunne fungere til lek, utfoldelse og rekreasjon. Gr\u00f8ntlommen som eiendommen inng\u00e5r i, fremst\u00e5r som egnet for dette. I tillegg vil innslag av gr\u00f8ntlommer i barns oppvekstmilj\u00f8 som et motstykke til det menneskeskapte, ha en egenverdi. Dette s\u00e6rlig i dagens teknologiske samfunn. Etter v\u00e5rt syn er det behov for en n\u00e6rmere avklaring av om og p\u00e5 hvilken m\u00e5te nedbygging av gr\u00f8ntlommen vil p\u00e5virke hensynet til barn og unges interesser. 2 Se veileder om barn og unge i plan og byggesaker fra Kommunal- og distriktsdepartementet av 05.11.2021 3 Dette f\u00f8lger ogs\u00e5 av rikspolitiske retningslinjer for barn og planlegging punkt 2.5 d fra Kommunal- og distriktsdepartementet datert 20.09.1995 4 Se Prop. 169 L (2020-2021) kap. 6.6.1 Side: 5/6 Kommunen har vist til at de har mottatt flere s\u00f8knader som gjelder nybygg eller s\u00f8knad om fradeling i omr\u00e5det, deriblant for nabotomten gbnr. 36/200. Dette etterlater inntrykk av at omr\u00e5det er attraktivt. Omr\u00e5det er heller ikke fullt utbygget, se ortofoto fra omr\u00e5det. Som kommunen viser til, vil det rent fysisk v\u00e6re plass til s\u00e5kalt eplehagefortetting. Gitt dagens trafikale infrastruktur og ivaretakelsen av bl\u00e5gr\u00f8nn infrastruktur og barns oppvekstvilk\u00e5r, vil det gi et langt bedre resultat dersom utbygging skjer med utgangspunkt i forutg\u00e5ende planprosess heller enn gjennom dispensasjoner. Gjennomgangen viser at utbyggingen som er oms\u00f8kt vil ber\u00f8re flere forhold som er sentrale i en planprosess. Det er avdekket at disse forholdene ikke er tilstrekkelig utredet og heller ikke vurdert i s\u00f8knadsprosessen. I klagen fra tiltakshaver er det anf\u00f8rt at kommunen burde etterspurt utredning av forhold som gjald gr\u00f8ntomr\u00e5der og barns interesser f\u00f8r disse forholdene ble vektlagt i avslaget. Vi gjentar at disse forholdene sammen med utredning av infrastruktur er best egnet til \u00e5 bli vurdert i en planprosess. Vi kan derfor ikke se at kommunen har gjort feil ved \u00e5 unnlate \u00e5 sende ut mangelbrev om dette eller at kommunen har brutt sin veiledningsplikt. Vi viser i tillegg til at tiltakshaver har v\u00e6rt bist\u00e5tt av arkitekt som profesjonell akt\u00f8r hvilket p\u00e5virker omfanget av kommunens veiledningsplikt. P\u00e5 n\u00e5v\u00e6rende tidspunkt foreligger det ikke n\u00f8dvendige avklaringer med tanke p\u00e5 overordnede forhold som infrastruktur, gr\u00f8ntomr\u00e5der, barns interesser og biologisk mangfold. Selv om eiendommen ligger i omr\u00e5de angitt som ytre fortettingssone i kommuneplanen gir dette kunne en overordnet angivelse av omr\u00e5debruken. F\u00f8r utbygging finner sted, er det som vist en rekke forhold som m\u00e5 avklares n\u00e6rmere. Etter gjennomgangen finner vi at hensynene bak plankravet i KPA2018 \u00a7 3.1 blir satt vesentlig til side dersom det gis dispensasjon til riving av fritidsbolig og oppf\u00f8ring av enebolig, jf. pbl. \u00a7 19-2 annet ledd. Vilk\u00e5rene i pbl. \u00a7 19-2 annet ledd er kumulative slik at begge m\u00e5 v\u00e6re oppfylt for at dispensasjon skal kunne gis. N\u00e5r vi har konkludert med at f\u00f8rste vilk\u00e5r ikke er oppfylt, g\u00e5r vi ikke n\u00e6rmere inn i sp\u00f8rsm\u00e5let om fordelene og ulempene ved tiltaket. Vilk\u00e5rene for \u00e5 gi dispensasjon fra plankravet i KPA2018 \u00a7 3.1 for riving av fritidsbolig og oppf\u00f8ring av enebolig er ikke oppfylt. S\u00f8knaden er avhengig av dispensasjon for at tillatelse skal kunne bli gitt, og den m\u00e5 etter dette bli avsl\u00e5tt, jf. pbl. \u00a7 1-6 annet ledd. Avslutning Klagene har etter dette f\u00f8rt frem. Statsforvalteren har kommet til at det ikke er grunnlag for \u00e5 innvilge oms\u00f8kte dispensasjon i foreliggende sak, jf. pbl. \u00a7 19-2 annet ledd. Statsforvalteren i Vestland omgj\u00f8r Bergen kommune ved utvalg for milj\u00f8 og byutvikling sitt vedtak av 09.11.2023 om tillatelse til riving av fritidsbolig og oppf\u00f8ring av enebolig, sak 13/23. Vi avsl\u00e5r s\u00f8knad om tillatelse til riving av eksisterende fritidsbolig og oppf\u00f8ring av enebolig med utleiedel p\u00e5 gbnr. 36/56. Vedtaket er endret til gunst for klagerne. Etter fvl. \u00a7 36 skal det tilkjennes dekning for vesentlige kostnader som har v\u00e6rt n\u00f8dvendig for \u00e5 f\u00e5 endret et vedtak. Dette gjelder s\u00e6rlig dekning av Side: 6/6 advokatkostnader. Krav om dekking av sakskostnader kan sendes til Statsforvalteren i Vestland. Kravet m\u00e5 v\u00e6re fremsatt innen 3 uker etter at omgj\u00f8ringsvedtaket v\u00e5rt ble mottatt. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Jorunn Fosse Fidjest\u00f8l Stine Ross Ids\u00f8 fung. seksjonsleder seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Morten Steen Morst\u00f8l Nordeid\u00e5sen 6 D 5251 S\u00f8reidgrend ADVOKATFIRMAET LANDSVIK & LARSEN AS Kanalveien 7 5068 BERGEN Mottakerliste: H\u00e5kon Isaksson Nordeid\u00e5sen 6 A 5251 S\u00f8reidgrend Iselin Amalie Oldereid Nordeidstraumen 9 5251 S\u00f8reidgrend Kenneth Glesnes Nordeidstraumen 12 A 5251 S\u00f8reidgrend Anne Madsen Nordeid\u00e5sen 6 A 5251 S\u00f8reidgrend Silje Glesnes-B\u00f8rsheim Ytrebygdsvegen 8 5251 S\u00f8reidgrend Mads-Ivar Oldereid Nordeidstraumen 9 5251 S\u00f8reidgrend Leidulf Vinnes Nordeid\u00e5sen 4 5251 S\u00f8reidgrend "
}