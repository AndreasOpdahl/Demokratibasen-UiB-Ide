{
  "dokument_id": "db4dd473-4747-55c7-98bf-c6945d56cfef",
  "doc_type": "case_minutes",
  "kommune": 4601,
  "tittel": "Saksprotokoll KRPF, 18032025, Sak 58/25, Infoposten",
  "url": "https://bergen.kommune.no/politikere-utvalg/api/fil/bk360/12477031/Innstilling-vedtak-Infoposten",
  "tekst": "Infoposten Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 58/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for kultur, n\u00e6ring og idrett Til m\u00f8tet 18. mars hadde KRPF f\u00e5tt en henvendelse fra NFU som var bekymret over at Infoposten n\u00e5 i v\u00e5rhalv\u00e5ret ikke blir sendt ut til enkeltpersoner/bofelleskap, men kun kommer i en digital utgave. For mange av de som mottar Infoposten er det viktig \u00e5 motta et papirmagasin og det er mange som ikke kan lese Infoposten digitalt. Kulturetaten har bekreftet at Infoposten er digital v\u00e5ren 2025 og at man ikke vet om den kan komme i papirutgave til h\u00f8sten, eller i 2026. KRPF er bekymret for dette og ber om at byr\u00e5dsavdelingen prioriterer Infoposten i budsjetteringen b\u00e5de for h\u00f8sten 2025 og for 2026. KRPF foresl\u00e5r at man tar en gjennomgang av adresselistene og vasker disse slik at magasinet bare sendes ut til de som faktisk \u00f8nsker \u00e5 motta det slik at man kan spare portoutgifter og dermed gj\u00f8re det mer gjennomf\u00f8rbart \u00e5 sende ut magasinet. "
}