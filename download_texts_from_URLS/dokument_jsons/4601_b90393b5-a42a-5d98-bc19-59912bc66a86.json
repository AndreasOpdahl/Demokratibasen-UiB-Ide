{
  "dokument_id": "b90393b5-a42a-5d98-bc19-59912bc66a86",
  "doc_type": "case_attachment",
  "kommune": 4601,
  "tittel": "S\u00f8knad datert 16.06.2023",
  "url": "https://bergen.kommune.no/politikere-utvalg/api/fil/bk360/9377657/Soknad-datert-16-06-2023",
  "tekst": "Bergen kommune Att: Byggesak v/ Pia Grung Byggesak sin ref.: BYGG-2022/26836 V\u00e5r ref.: Dato: 16.06.2023 Gnr. 44 bnr. 904, Klokkarlia 5, Nesttun S\u00f8knad om endring av tillatelse til tiltak - S\u00f8knad om dispensasjon for avstand til nabogrenser for fylling. Det s\u00f8kes herved om endring av tillatelse til tiltak, og om dispensasjon for avstand til grenser. I rammetillatelsen datert den 17.02.2023 ble det gitt tillatelse til f\u00f8lgende (utdrag): I ettertid har vi f\u00e5tt en tilbakemelding fra kommunen p\u00e5 f\u00f8lgende: \u00abVi har i forbindelse med klagesaken f\u00e5tt opplyst at fyllingsfoten er etablert helt frem til eiendomsgrense hvor den m\u00f8ter eksisterende terreng. Det foreligger ikke s\u00f8knad om dispensasjon fra bestemmelsen i plan- og bygningsloven(pbl.) \u00a7 29-4 om plassering og slik det fremg\u00e5r av tillatelsen skal tiltak plasseres med minimum 4 meter til nabogrense.\u00bb P\u00e5 bakgrunn av denne tilbakemeldingen fra kommunen s\u00f8kes det n\u00e5 om dispensasjon for avstandskravet i plan- og bygningslovens \u00a7 29-4 med plassering av fylling 1,0 m fra nabogrensen iht. til det omfanget med h\u00f8yder og plassering som viser p\u00e5 vedlagte tegninger. Det s\u00f8kes ogs\u00e5 om opparbeidelse av utenomhusarealer iht. til det som vises p\u00e5 vedlagte utenomhusplan. I SAK10 \u00a7 4-1 veiledning til bokstav f nr. 7 st\u00e5r det: \u00abEnkelte mindre fyllinger og planering av terreng er unntatt s\u00f8knadsplikt. Hva som anses som mindre, vil avhenge av tiltakets karakter og innvirkning p\u00e5 omgivelsene. Unntaket gjelder fylling/planering der h\u00f8ydeforskjellen i forhold til opprinnelig terreng er inntil: 3 m i spredtbygd str\u00f8k 1,5 m i tettbygd str\u00f8k 0,5 m p\u00e5 eiendom for rekke- og kjedehus og lignende i tett bebyggelse Beregningen av h\u00f8ydeforskjellen gjelder slik at terrengendringen ikke p\u00e5 noe punkt kan overstige den gitte h\u00f8ydebegrensning. Fyllingen/planeringen m\u00e5 starte minst 1 meter fra nabogrensen.\u00bb I plan og- bygningslovens \u00a7 19.2 st\u00e5r det: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Prosjektil Areal AS Postadresse Tele Bankgiro Foretaksnr. E-Mail Gamle Forusvei 1 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger Den aktuelle eiendommen befinner seg i et tettbygd str\u00f8k, og det er derfor prikkpunkt 2 i SAK10 \u00a7 4-1 veiledning til bokstav f nr. 7 som gjelder i dette tilfellet: 1,5 m i tettbygd str\u00f8k. P\u00e5 vedlagte snitt tegninger viser det at fyllingen trekkes inn til \u00e5 v\u00e6re 1,0 m fra eiendomsgrenser (vist med svart heltrukken strek). Ikke p\u00e5 noe sted overskrider fyllingen en h\u00f8ydeforskjell p\u00e5 1,5 m over det eksisterende terrenget (vist med r\u00f8d stiplet strek) n\u00e6rmere grensen enn 4,0 m. I snitt er h\u00f8yden p\u00e5 fyllingen p\u00e5 ca. 0,9 m. Som et selvstendig tiltak kunne fyllingene v\u00e6rt unntatt s\u00f8knadsplikten iht. til de beskrivelsen som st\u00e5r i veiledningen til SAK10 \u00a7 4.1. Fylling vil heller ikke kreve en dispensasjon dersom fyllingsfot var minimum 1,0 m fra grensen. I den tidligere saksbehandlingen og h\u00f8ringen var Byantikvar tydelig p\u00e5 at de \u00f8nsket minst mulig forst\u00f8tningsmurer p\u00e5 tomten og kun etablering av skr\u00e5ninger. Prosjektert koteh\u00f8yde for topp gulv, ble satt til +91,89 i s\u00f8knaden, og den er godkjent i rammetillatelsen. Gulvet som n\u00e5 er st\u00f8pt er innm\u00e5lt. Det er dokumentert at arbeidene er utf\u00f8rt iht. godkjenningen. Topp gulv styrer da hvor skr\u00e5ningene m\u00e5 g\u00e5 for \u00e5 f\u00e5 til en god estetisk tilpasning av terrenget til den nye boligen, og omgivelsene. Det er en smal tomt s\u00e5 den m\u00e5 ha en fyllingsfot s\u00e5 n\u00e6rme grensen som mulig for \u00e5 f\u00e5 en akseptabel helning p\u00e5 fyllingen slik at masser ligger st\u00f8dig. Fyllingsfot trekkes inn til 1,0 m fra grenser. Ved \u00e5 etablere en fyllingsfot 1,0 m fra grensene, og en skr\u00e5ning, vil en f\u00e5 etablert veldig gode og fine ute- og oppholdsareal med alle de funksjoner som kreves for en enebolig for en familie iht. bestemmelsen i KPA \u00a7 14.2 om krav til uteoppholdsareal. Dette vises p\u00e5 den vedlagte utenomhusplanen. Vi er av den oppfatning at de hensyn som det s\u00f8kes om dispensasjon fra, hensynene i lovens form\u00e5lsbestemmelse, nasjonale og regionale interesser, ikke blir vesentlig tilsidesatt. I denne konkrete saken vil fordelene ved \u00e5 gi dispensasjon v\u00e6re klart st\u00f8rre enn eventuelle ulemper for naboer og omgivelser. Dette begrunnes i at fyllingsfot plasseres 1,0 m fra aktuelle grenser, at fylling sannsynligvis kunne unntas s\u00f8knadsplikten dersom det var et eget tiltak, byantikvarens vurdering om at de \u00f8nsket minst mulig forst\u00f8tningsmurer p\u00e5 eiendommen, og at fyllinger er med p\u00e5 \u00e5 skape gode uteoppholdsarealer. Naboer er varslet elektronisk i Holte via altinn i dag. Pga. at arbeidene p\u00e5 eiendommen er p\u00e5lagt stanset sendes denne s\u00f8knaden direkte inn til kommunen f\u00f8r fristen p\u00e5 nabovarsel er g\u00e5tt ut, og eventuelle merknader fra naboer er mottatt og kommentert. Dette vil ettersendes n\u00e5r fristen er utg\u00e5tt. Det er valgt \u00e5 gj\u00f8re det p\u00e5 denne m\u00e5ten for \u00e5 im\u00f8tekomme kommunens krav om s\u00f8knad, og for \u00e5 kunne spare noe tid p\u00e5 behandlingen, da p\u00e5legget om stans av byggearbeidene har store konsekvenser for tiltakshaver. Det vil ogs\u00e5 v\u00e6re form\u00e5lstjenlig \u00e5 f\u00e5 komme igang med arbeidene med \u00e5 trekke fyllingsfot 1,0 m inn fra grenser s\u00e5 snart som mulig. Vi ber derfor om en prioritert saksbehandling. Dersom det er sp\u00f8rsm\u00e5l til s\u00f8knaden, vennligst kontakt undertegnede. Mvh/Regards, Paul Korsberg Prosjektil Areal AS Mobil: 480 98 029 Vedlegg: Situasjonskart, utenomhusplan, snitt-, plan,- og fasadetegninger. Prosjektil Areal AS Postadresse Tele Bankgiro Foretaksnr. E-Mail Bj\u00f8dnabeen 4 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger Eksempel material og fargepallett MATERIALBESKRIVELSE - Takpanner av tegl - Malt liggende trekledning i gr\u00f8nnfarge. Feks Jotun 8413 Herreg\u00e5rdsgr\u00f8nn. - Trekarmer rundt vindu og d\u00f8rer i en r\u00f8doransje farge lik teglen p\u00e5 taket. - Spilerekkverk i tre b\u00e5de p\u00e5 balkong og rundt parkeringen, med samme behan- dling som karmer og rekkverk. - Sokkelmur malt i en be farge som heller mot det gr\u00f8nne Dato: 06.02.23 "
}