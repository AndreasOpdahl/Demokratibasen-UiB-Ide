{
  "dokument_id": "f68f50cd-d51b-5227-b4a1-e9dafe16097c",
  "doc_type": "case_attachment",
  "kommune": 4601,
  "tittel": "S\u00f8knad datert 07.02.2024",
  "url": "https://bergen.kommune.no/politikere-utvalg/api/fil/bk360/12206905/Soknad-datert-07-02-2024",
  "tekst": " Arkoconsult AS Bergen kommune Postboks 103 Avd. byggesak 5291 Valestrandsfossen Telefon: 56 39 00 03 E-post: post@arkoconsult.no www.arkoconsult.no Deres ref.: V\u00e5r ref.: Dato: 101508/2022280 07.02.2024 S\u00d8KNAD OM TILLATELSE TIL TILTAK VED GBNR. 8/79 I BERGEN KOMMUNE 1 Saksforhold: Det s\u00f8kes herved om tillatelse til tiltak ved gbnr. 8/79 i Bergen kommune. Tiltaket best\u00e5r i oppf\u00f8ring av enebolig, carport og private stikkledninger. Vi viser til vedlagte tegninger for n\u00e6rmere informasjon. Tiltakshaver er Idunn Blaalid Indreb\u00f8, som ogs\u00e5 er en av hjemmelshaverne av eiendommen. 2 Planstatus: Eiendommen er regulert av reguleringsplan for Fana. Sandal/S\u00e6dal/Nattland, planomr\u00e5de 2, planid. 6350000, og er regulert til frittliggende sm\u00e5husbebyggelse. Reguleringsplanen ble ikraftsatt i 1985 og lovreferansen er Bygningsloven av 1965. Kommuneplanens arealdel for Bergen kommune 2018-2030 kommer ogs\u00e5 til anvendelse. Eiendommen er avsatt til bebyggelse og anlegg - \u00f8vre byggesone. 3 Plankrav: I utgangspunktet stilles det krav til at oms\u00f8kt tiltak skal inng\u00e5 i en reguleringsplan vedtatt med hjemmel i plan- og bygningsloven av 1985 eller nyere lov, jf. KPA \u00a7 3.1. Kommuneplanens arealdel \u00e5pner likevel for at tiltak kan unntas fra plankravet dersom tiltak i \u00f8vre byggesone samsvarer med kommuneplanens arealdel for \u00f8vrig, jf. \u00a7 3.3.2. Vi mener tiltaket kan unntas fra plankrav i henhold til KPA \u00a7 3.3.2. Se videre redegj\u00f8relse for n\u00e6rmere informasjon. 4 Forh\u00e5ndskonferanse: Det er ikke avholdt forh\u00e5ndskonferanse. 5 Naboforhold: Tiltaket ble f\u00f8rst nabovarslet 20.12.22. Merknader ble mottatt. Selv om nabovarslets varighet har utl\u00f8pt, ligger tidligere merknader vedlagt. Merknadene er kommentert i et eget vedlegg. For opplysninger gitt i nabovarsel og kvitteringsliste, se vedlagte dokumenter. Tiltaket ble nabovarslet p\u00e5 nytt 24.01.24. Merknader ble mottatt. Se vedlagte kommentarer til merknader i eget dokument. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Bjarte S\u00e6verud, hjemmelshaver av gbnr. 8/78, har i dialog med tiltakshaver f\u00e5tt svar p\u00e5 sitt sp\u00f8rsm\u00e5l, og trukket tilbake merknaden som er datert 24.01.2024. Se vedlagt mail fra S\u00e6verud. 6 Dispensasjon: Vi mener at tiltaket prim\u00e6rt ikke er avhengig av dispensasjonen. Det er derfor i s\u00f8knadsskjemaet huket av for at tiltaket ikke er avhengig av dispensasjon. Selv om vannledningen plasseres i et LNF-omr\u00e5de, mener vi at ledningen legges i grunnen p\u00e5 en slik m\u00e5te at det ikke vil vanskeliggj\u00f8re gjennomf\u00f8ringen av landbruksdriften. Ledningen legges p\u00e5 en m\u00e5te som ikke vil gi varige s\u00e5r. Den vil ogs\u00e5 bli plassert et stykke ned i grunnen. Vi viser til tolkningsuttalelsen fra Kommunal- og moderniseringsdepartementet med referanse 15/2054-3. Subsidi\u00e6rt s\u00f8kes det om dispensasjon fra arealform\u00e5let LNF dersom kommunen ikke er enig i vurderingene ovenfor. Videre s\u00f8kes det ogs\u00e5 subsidi\u00e6rt om dispensasjon fra plankravet dersom kommunen mener det er n\u00f8dvendig \u00e5 s\u00f8ke om dispensasjon fra arealform\u00e5let LNF. 7 Vann og avl\u00f8p: Ved oms\u00f8kt tiltak legges det ny vannledning og ny spillvannsledning som knyttes til eksisterende ledning. Eksisterende septiktank kobles ut. Det er innhentet forh\u00e5ndsuttalelse fra Bergen Vann. 8 Overvann: Haugen VVA har hatt ansvaret for \u00e5 prosjektere overvannet i forbindelse med oms\u00f8kt tiltak. De har sendt inn n\u00f8dvendig dokumentasjon til Bergen Vann. Vedlagt ligger forh\u00e5ndsuttalelsen. 9 Avkj\u00f8rsel, vei og parkering: Det er gitt tillatelse til utvidet bruk av avkj\u00f8rsel fra Bymilj\u00f8etaten, se vedlagt vedtak. Reguleringsplanen stiller krav til at det skal avsettes plass for garasje samt plass for oppstilling av minst 1 bil, jf. \u00a7 2 bokstav c. Eksisterende bolig har 1 parkering i garasje og 1 parkering p\u00e5 terreng. Oms\u00f8kt tiltak har inntegnet carport hvor det er plass til 1 bil samt 1 parkeringsplass p\u00e5 terreng. En carport har samme funksjon som en garasje bilen parkeres under tak. Selv om tiltaket ikke har garasje, mener vi at form\u00e5let bak bestemmelsen blir ivaretatt, og at tiltaket dermed ikke er avhengig av dispensasjon. Kommuneplanens arealdel stiller krav til minimum 2,5 sykkelparkeringsplasser per 100 m2 bolig, jf. \u00a7 17. I henhold til tall fra matrikkelen har boligen 140 m2 BRA. Totalt vil det bli krav om 140 m2 x 2,5 / 100 m2 = 3,5. P\u00e5 situasjonsplanen er det vist totalt 4 sykkelparkeringer for eksisterende bolig. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Ny boligen inklusive \u00e5pent overbygd areal vil f\u00e5 et bruksareal p\u00e5 146,3 m2. Arealet for carporten/garasje er ikke medtatt i beregningen. Totalt vil det bli er krav om 146,3 m2 x 2,5 / 100 m2 = 3,66. P\u00e5 situasjonsplanen vises totalt 4 sykkelparkering for ny bolig. 10 Ansvarsretter: Arkoconsult AS erkl\u00e6rer ansvar som ansvarlig s\u00f8ker og PRO Arkitektonisk utforming avgrenset til situasjonsplan samt terreng- og murprofil (begrenset til tegninger for bygges\u00f8knad) Arkoconsult AS har sentral godkjenning som dekker begge ansvarsomr\u00e5der. For \u00f8vrige ansvarsretter viser vi til vedlagte ansvarserkl\u00e6ringer og gjennomf\u00f8ringsplan. 11 Utnyttingsgrad: Reguleringsplanen tillater ikke at boligens grunnflate inklusive garasje overstiger 1/3 av tomtens areal. Ettersom planen ble ikraftsatt i 1985 skal parkering p\u00e5 terreng ikke medregnes i beregning av utnyttingsgraden. Eksisterende bolig inkludert bod/uthus har ca. 175,3 m2 BYA. Ny bolig med carport har totalt 125 m2 BYA. Totalt vil eiendommen f\u00e5 300,3 m2 BYA. Eiendommen har en st\u00f8rrelse p\u00e5 1277,5 m2, og 1/3 av eiendommen utgj\u00f8r 425,8 m2. Tiltaket er dermed i henhold til gjeldene reguleringsplan. Kommuneplanens arealdel tillater maksimum 45 % BRA. I henhold til tall fra matrikkelen har eksisterende bolig inkludert garasje og bod/uthus totalt 172 m2 BRA. I tillegg inkluderes 1 parkering p\u00e5 terreng som utgj\u00f8r 18 m2 BRA. Til sammen har eksisterende bolig 190 m2 BRA. Ny bolig inkludert \u00e5pent overbygd areal, carport og parkering p\u00e5 terreng vil f\u00e5 186, 5 m2 BRA. Til sammen vil eiendommen ha en utnytting p\u00e5 190 m2 BRA + 186,5 m2 BRA x 100 % / 1277,5 m2 = 29,48 % BRA. Tiltaket er i henhold til kommuneplanens arealdel. 12 Uteoppholdsareal: Reguleringsplanen stiller ikke krav til uteoppholdsareal. Kommuneplanens arealdel stiller krav til at det skal v\u00e6re minst 100 m2 uteoppholdsareal per boenhet som oppfyller kvalitetskravene i \u00a7 14.2. Eksisterende bolig vil ha omtrentlig 146 m2 uteoppholdsareal som tilfredsstiller gjeldende kvalitetskrav. Ny bolig vil ha omtrent 104 m2 uteoppholdsareal som tilfredsstiller gjeldende kvalitetskrav. 13 Plassering: Tiltaket plasseres som vist p\u00e5 situasjonsplanen. Byggegrense mot vei er inntegnet i situasjonsplanen og tiltaket plasseres i tr\u00e5d med denne. Videre plasseres tiltaket ca. 38,8 meter fra vassdrag. Tiltaket plasseres ogs\u00e5 ca. 5,8 meter fra overvannsledningen som ligger i veien. 14 Marin grense: Eiendommen ligger under marin grense. Norconsult har utarbeidet et notat for vurdering av omr\u00e5destabiliteten. De har konkludert med at det ikke vil v\u00e6re \u00abfare for at det vil utl\u00f8ses omr\u00e5deskred, og utredningen er vurdert \u00e5 kunne avsluttes p\u00e5 punkt 2 i henhold til NVEs veileder 1/2019 [1].\u00bb Se rapporten i sin helhet for n\u00e6rmere informasjon. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen 15 Andre forhold: Tiltakshaver har innhentet rettighet for plassering av vannledning fra hjemmelshaverne av gbnr. 8/8, se vedlagt. Dersom det skulle v\u00e6re behov for ytterligere informasjon vedr\u00f8rende saken, ta gjerne kontakt p\u00e5 telefon eller e-post for raskt svar. Med vennlig hilsen/Best Regards Mia Dullum Kongelstad Jurist | Byggesak Arkoconsult AS Direkte: +47 48307295 | Felles: +47 56390003 Epost: mia@arkoconsult.no Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen "
}