{
  "dokument_id": "527bad96-1c2a-5376-b78b-2a08f095fd0d",
  "doc_type": "case_minutes",
  "kommune": 4601,
  "tittel": "Saksprotokoll UFKN, 17012024, Sak 5/24, Retningslinjer for tilskuddsordninger innen n\u00e6ringsfeltet",
  "url": "https://bergen.kommune.no/politikere-utvalg/api/fil/bk360/9725207/Innstilling-vedtak-Retningslinjer-for-tilskuddsordninger-innen-naeringsfeltet",
  "tekst": "Retningslinjer for tilskuddsordninger innen n\u00e6ringsfeltet Utvalg for finans, kultur og n\u00e6ring behandlet saken i m\u00f8tet 17.01.2024 sak 5/24 og avga f\u00f8lgende innstilling: 1. Bystyret vedtar retningslinjer og kriterier for tilskuddsordninger p\u00e5 n\u00e6ringsfeltet slik disse fremkommer i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for de ulike tilskuddsordningene. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Eline Aresdatter Haakestad (MDG), Ole-Ansger Nepomuk Martini (V). Forslag fremsatt i utvalget: Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag i 2 punkt: 1. Bystyret ber byr\u00e5det om \u00e5 inkludere tiltak som st\u00f8tter Bergen som kulturby under \u00abtilskudd til n\u00e6ringsutviklingstiltak\u00bb 2. Bystyret ber byr\u00e5det om \u00e5 inkludere tiltak som st\u00f8tter Bergen som menneskerettighetsby under \u00abtilskudd til fairtradebyen Bergen\u00bb Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: Ved behandling av s\u00f8knadene for Tilskudd over egen linje i bybudsjettet - N\u00e6ring og Tilskudd til n\u00e6ringsutviklingstiltak vektlegges ogs\u00e5 f\u00f8lgende: \u25cf Bidrag til at Bergen n\u00e5r m\u00e5let om \u00e5 v\u00e6re et lavutslippssamfunn i 2030. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag: Saksfremstillingen skisserer \u201cretningslinjer og prosedyrer gjelder for Tilskudd over egen linje i bybudsjettet - N\u00e6ring\u201d som ikke lar seg realisere. Det fremkommer av saksfremstillingen at \u201cDriftstilskudd over egen linje i bybudsjettet bevilges p\u00e5 grunnlag av de aktiviteter og m\u00e5l som fremkommer i s\u00f8knaden, og tilskudd vedtas av bystyret. Driftstilskudd fra Bergen kommune skal bidra til oppn\u00e5else av relevante m\u00e5l vedtatt av Bergen bystyre i ulike planer vedr\u00f8rende n\u00e6ringsutvikling\u201d. Det oppgis videre en s\u00f8knadsfrist 1. mars og at behandlingstiden er til det vedtas av bystyret i desember. Hvis dette praktiseres vil bystyret forhindres fra \u00e5 komme med egne forslag til noen som skal motta driftstilskudd over egen linje i bybudsjettet. Det vil ogs\u00e5 hindre byr\u00e5det \u00e5 foresl\u00e5 dette dersom ikke det foreligger en s\u00f8knad innen 1. mars. Det er mulig det er ment at bystyret vedtar budsjettet i desember og at s\u00f8knadsfristen for \u00e5 motta dette tilskuddet er 1. mars p\u00e5f\u00f8lgende \u00e5r. I s\u00e5 fall er retningslinjene uklare og saksfremstillingen misvisende. Dersom det er sistnevnte forst\u00e5else, og s\u00f8knad sendes etter at tilskudd er bevilget fra bystyret, er det likevel en merkelig praksis og det er i s\u00e5 fall lite som skal til for at Bergen kommune administrativt avsl\u00e5r en s\u00f8knad bystyret har bevilget midler til. Bystyret returnerer derfor saken til byr\u00e5det for klargj\u00f8ring av praksis og tydeliggj\u00f8ring av retningslinjene f\u00f8r saken kommer tilbake til behandling i bystyrets organer. Votering: Alternativt forslag fra V, fremsatt av Ole-Ansger Nepomuk Martini (V) fikk 1 stemme (V). Innstillingen punkt 1 ble tiltr\u00e5dt med 11 stemmer (H, FrP, SV, MDG, BL, INP, Sp) Innstillingen punkt 2 ble tiltr\u00e5dt med 10 stemmer (H, FrP, SV, BL, INP, Sp) Tilleggsforslag punkt 1 og 2 fra SV, fremsatt av Eira Vilde Martinsen Garrido (SV) fikk 5 stemmer (A, SV, MDG) Tilleggsforslag fra MDG, fremsatt av Eline Aresdatter Haakestad (MDG) fikk 5 stemmer (A, SV, MDG) Byr\u00e5det behandlet saken i m\u00f8tet 21.12.2023 sak 452/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}