{
  "dokument_id": "2bbd9cbd-ec06-5044-8c42-ff96796ac547",
  "doc_type": "case_attachment",
  "kommune": 4601,
  "tittel": "Statsforvalteren i Vestland stadfester Bergen kommunes vedtak av 01.02.2024 om endring av reguleringsplan, planid 65320000- Nesv",
  "url": "https://bergen.kommune.no/politikere-utvalg/api/fil/bk360/11588552/Statsforvalteren-i-Vestland-stadfester-Bergen-kommunes-vedtak-av-01-02-2024-om-endring-av-reguleringsplan-planid-65320000-Nesv",
  "tekst": " V\u00e5r dato: V\u00e5r ref: 24.10.2024 2024/13044 Deres dato: Deres ref: Trym Myrseth Saksbehandler, innvalgstelefon Nesveien 19 Karen Elin Bakke, 5557 2126 5114 Tertnes Bergen kommune gnr.186 bnr. 237 - Planid 65320000 - Nesveien / Knappen \u00c5sane. Klage over vedtak om endring av plan Vi viser til din klage av 25.03.2024, samt til Bergen kommunes oversendelse av klagesaken hit den 02.09.2024. Vedtak Statsforvalteren i Vestland stadfester Bergen kommunes vedtak av 01.02.2024 om endring av reguleringsplan, planid 63520000. Sakens bakgrunn Vi forutsetter at partene er kjent med saksdokumentene og sakens tidligere behandling. Fullstendig saksreferat vil derfor ikke bli gitt, men vi nevner f\u00f8lgende: Byr\u00e5det behandlet den 01.02.2024 endring av gjeldende reguleringsplan id 63520000. Endringene best\u00e5r av f\u00f8lgende: \u2022 Endret type bebyggelse fra blokkbebyggelse med fire leiligheter til rekkehus med fire enheter \u2022 Endret byggegrense \u2022 Endret fra % BRA til 650 m2 BRA \u2022 Midlertidig anleggsomr\u00e5de \u2022 Parkeringsdekningen reduseres \u2022 Endret uteoppholdsareal De vedtatte form\u00e5lsgrensene, antall boenheter og maksimal byggeh\u00f8yde er etter det opplyste uendret. Vedtaket ble p\u00e5klaget av deg, Trym Myrseth, den 25.03.2024. Du anf\u00f8rere at bygningsh\u00f8ydene b\u00f8r senkes eller trekkes n\u00e6rmere sj\u00f8en. Videre viser du til at husenes plassering fremkommer feil i illustrasjonen. Takterrassene som vises i illustrasjonen vil ogs\u00e5 medf\u00f8re innsyn og v\u00e6re til sjenanse for eiendommen din. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/5 Utvalg for milj\u00f8 og byutvikling behandlet klagen i m\u00f8te den 22.08.2024, sak 283/24. Klagen ble ikke tatt til f\u00f8lge. Vedtaket var enstemmig. Saken ble deretter sendt oss for klagebehandling. Illustrasjon av planomr\u00e5det Bildet, som viser planomr\u00e5det, er sakset fra saksdokumentene. Plankartet etter den vedtatte endringen. Klagers eiendom, Nesveien 19, ligger utenfor planomr\u00e5det, og grenser mot arealet BKS p\u00e5 nordsiden av tilkomstvegen. Rettsregler V\u00e5r kompetanse Statsforvalteren er delegert myndighet til \u00e5 avgj\u00f8re klagesaker etter plan- og bygningslova (pbl.), se pbl. \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven (fvl.) gjelder for Statsforvalterens behandling av klagesaken, med mindre annet er bestemt, se pbl. \u00a7 1-9 f\u00f8rste ledd. Side: 3/5 Under behandlingen av klagen kan vi pr\u00f8ve alle sider av saken og ta hensyn til eventuelle nye omstendigheter, se fvl. \u00a7 34. Vi kan treffe nytt vedtak i saken, stadfeste kommunens vedtak eller oppheve vedtaket og sende saken tilbake til kommunen til helt eller delvis ny behandling, se fvl. \u00a7 34. Ved vurderingen av omstendigheter som er fritt skj\u00f8nn, skal Statsforvalteren legge stor vekt p\u00e5 hensynet til det kommunale selvstyret, se fvl. \u00a7 34. Vedtagelse av reguleringsplaner og endring av plan Etter pbl. \u00a7 3-3 er det bystyret som er planmyndighet og som har ansvaret for arbeidet med reguleringsplaner. Det er kommunen som etter en helhetlig vurdering av de ulike hensynene i planomr\u00e5det avgj\u00f8r hvilket areal som skal inng\u00e5 i planen, og hva disse arealene skal benyttes til, jf. pbl. \u00a7 12-12. Bystyret st\u00e5r i utgangspunktet fritt til \u00e5 bestemme innholdet i reguleringsplaner. Unntaket er dersom det foreligger innsigelse mot planforslaget fra organ med innsigelsesmyndighet etter pbl. \u00a7 5-4, og det ikke oppn\u00e5s enighet gjennom mekling. Da er det i tilfelle departementet som avgj\u00f8r om innsigelsen skal tas til f\u00f8lge, jf. pbl. \u00a7 5-6 og \u00a7 12-13 andre ledd. Reguleringsplaner blir til gjennom en omfattende avgj\u00f8relsesprosess. Pbl. \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planen f\u00e5r f\u00f8lger for. Gjennom grundige planprosesser skal kommunen sikre at offentlige og private standpunkt blir belyst, slik at arealdisponeringen blir fastlagt p\u00e5 et best mulig grunnlag. I planleggingsprosessen m\u00e5 ulike interesser, fordeler og ulemper, veies mot hverandre. Dette vil kunne f\u00f8re til at planene f\u00e5r negative konsekvenser for enkelte. Utgangspunktet for reguleringsendringer er at det er de samme reglene som gjelder for endring av plan som for utarbeiding av ny reguleringsplan, jf. pbl. \u00a7 12-14 f\u00f8rste ledd. Andre og tredje ledd i bestemmelsen \u00e5pner likevel for en enklere prosess \u00abn\u00e5r endringene i liten grad vil p\u00e5virke gjennomf\u00f8ringen av planen for \u00f8vrig, ikke g\u00e5r utover hovedrammene i planen, og heller ikke ber\u00f8rer hensynet til viktige natur- og friluftsomr\u00e5der.\u00bb Slike planendringer kan ogs\u00e5 delegeres fra bystyret til andre organ, i samsvar med kommunelovens bestemmelser. Etter lovendring den 01.01.20171 er adgangen til \u00e5 vedta endringer etter en forenklet prosess noe utvidet. Form\u00e5let med endringen er \u00e5 redusere omfanget av ressurskrevende dispensasjons- behandlinger til fordel for en mer forutsigbar og langsiktig arealavklaring gjennom plan. Utgangspunktet for vurderingen er om planendringen er av en slik art at den kan gjennomf\u00f8res etter \u00a7 12-14 andre ledd, er om endringen \u00abm\u00e5 betraktes som i vesentlig grad omstridt eller konfliktfylt\u00bb. Avgj\u00f8rende for om en endring kan behandles etter forenklet prosess, vil v\u00e6re en planfaglig vurdering av konsekvensene av endringen og behovet for bredere medvirkning. Av lovforarbeidene g\u00e5r det frem at det er konsekvensen av endringene, og ikke f\u00f8rst og fremst st\u00f8rrelsen av disse i seg selv, som vil v\u00e6re utgangspunktet for om det kan v\u00e6re enklere saksbehandling. Det m\u00e5 i st\u00f8rre grad gj\u00f8res en planfaglig og praktisk vurdering, og det m\u00e5 legges vekt p\u00e5 konsekvensene for omgivelsene og behovet for bredere medvirkning.2 1 Se Prop. 149 L (2015-2016). 2 Se Prp. 149 L (2015-2016) side 46-47. Side: 4/5 Plangrunnlaget I kommuneplanens arealdel, KPA 2018, er omr\u00e5det som skal bygges ut vist som \u00abBebyggelse og anlegg- \u00d8vrig byggesone\u00bb. I reguleringsplan 65320000, som denne endringen gjelder, er utbyggingsomr\u00e5det vist som \u00abBoligbebyggelse\u00bb, deler er avsatt til \u00abUteoppholdsareal\u00bb, og resterende ubebygget del av eiendommen er avsatt til \u00abFriomr\u00e5de\u00bb. V\u00e5r vurdering Alternativ plassering n\u00e6rmere sj\u00f8en Du har anf\u00f8rt at byggene b\u00f8r byggene trekkes n\u00e6rmere sj\u00f8en. Vi ser at \u00e5 flytte byggene n\u00e6rmere sj\u00f8en vil gi lavere koteh\u00f8yder, som vil v\u00e6re en fordel for deg. I de fleste reguleringssaker vil det imidlertid gj\u00f8re seg gjeldende motstridende interesser som m\u00e5 veies mot hverandre. \u00d8nsket om \u00e5 bevare mest mulig av friomr\u00e5det og sikre et \u00e5pent areal mot sj\u00f8en til fordel for allmenheten har i denne saken veiet tungt og v\u00e6rt avgj\u00f8rende i interesseavveiningen som kommunen har gjort. Vi har ikke merknader til dette, og viser ogs\u00e5 til at form\u00e5lsgrensene er avklart i planprosessen i forkant ved vedtagelsen av reguleringsplanen, som ble kunngjort 05.10.2019. Reguleringsendringen er i tr\u00e5d med rammene for plassering som i sin tid ble trukket opp ved reguleringsplanen. Koteh\u00f8yder og innsyn Du har anf\u00f8rt at koteh\u00f8ydene m\u00e5 reduseres, og at takterrassen vil medf\u00f8re innsyn. Vi viser til at den maksimale koteh\u00f8yden er uendret (+27), med unntak av at det tillates 0,5 meter rekkverk p\u00e5 takterrassen utover maksimal koteh\u00f8yde. Dette er kommet til uttrykk i reguleringsbestemmelsenes \u00a7 3.1.1.2.c som sier at det \u00abtillates at gelender p\u00e5 takterrasse overstiger tillatt byggeh\u00f8yde med inntil 0,5m, forutsatt at gelenderet er utf\u00f8rt i klart glass.\u00bb Kommunen opplyser om at takterrassen trolig vil bli liggende noe lavere enn kote +27. Det f\u00f8lger av kravene i Teknisk forskrift (TEK17) \u00a7 12-5 (3) at gelender/sikring skal ha en h\u00f8yde p\u00e5 mellom 1-1,2 meter, og det vil f\u00f8lgelig legge begrensninger p\u00e5 h\u00f8yden p\u00e5 terrassegulvet.3 Det vil ogs\u00e5 kunne redusere innsynet noe. Vi forst\u00e5r de topografiske forholdene videre slik at terrassen din ligger noe h\u00f8yere i terrenget enn de planlagte rekkehusene. Det inneb\u00e6rer at du ikke vil f\u00e5 \u00abovenfra og ned\u00bb innsyn. I tillegg vil det bli en viss distanse mellom Nesveien 19 og de planlagte byggene. Koteh\u00f8yden (+27) f\u00f8lger opp rammene for koteh\u00f8yder i den opprinnelig vedtatte planen. N\u00e5r omr\u00e5det i tillegg er avsatt til utbyggingsform\u00e5l, kan vi ikke se at den vedtatte endringen inneb\u00e6rer ulemper som overstiger det som er p\u00e5regnelig. P\u00e5st\u00e5tte feil i illustrasjonen Du har videre vist til at husenes plassering fremkommer feil i illustrasjonen. 3 Byggteknisk forskrift (TEK17) med veiledning - Direktoratet for byggkvalitet Side: 5/5 Som et utgangspunkt forutsettes det at illustrasjonsplanen er korrekt. Den er imidlertid ikke juridisk bindende, jf. Kart- og planforskriften \u00a7 9 f\u00f8rste ledd b) 4. Det vil kunne medf\u00f8re at tiltakshavers illustrasjonsplaner ikke n\u00f8dvendigvis er det som konkret vil bli bygget. Tiltakshaver m\u00e5 imidlertid holde seg innenfor rammene og bestemmelsene som er satt i reguleringsplanen. Oppsummering Vi har gjennomg\u00e5tt sakens faktiske og rettslige sider, men har ikke merknader til endringene som kommunen har gjort. I likhet med kommunen finner vi at endringene kan behandles som mindre endringer etter pbl. \u00a7 12- 14, andre og tredje ledd ettersom \u00ab... endringene i liten grad vil p\u00e5virke gjennomf\u00f8ringen av planen for \u00f8vrig, ikke g\u00e5r utover hovedrammene i planen, og heller ikke ber\u00f8rer hensynet til viktige natur- og friluftsomr\u00e5der\u00bb. Slik vi ser det g\u00e5r ikke endringene i planen ut over hovedrammene i planen, dvs. vedtatte form\u00e5lsgrenser, maksimalt fire boenheter og maksimal byggeh\u00f8yde. Hensynet til kontradiksjon og medvirkning er ogs\u00e5 ivaretatt. Vi stadfester etter dette kommunens endringsvedtak av 01.02.2024. Klagen har ikke f\u00f8rt frem. Vedtaket v\u00e5rt, jf. side en, er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Stine Ross Ids\u00f8 Karen Elin Bakke seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN sak OPUS BERGEN AS Nordre N\u00f8stekaien 1 5011 BERGEN TA EN AS Snekkerplassen 30 5106 \u00d8VRE ERVIK REXIR HOLDING AS Snekkerplassen 30 5106 \u00d8VRE ERVIK 4 Forskrift om kart, stedfestet informasjon, arealform\u00e5l og kommunalt planregister (kart- og planforskriften) - Lovdata "
}