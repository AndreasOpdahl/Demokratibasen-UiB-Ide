{
  "dokument_id": "003a4d82-eb88-5a9c-b839-4f0f6a003636",
  "doc_type": "case_presentation",
  "kommune": 4601,
  "tittel": "Helsestasjonsstruktur og Familiens Hus i Bergen kommune",
  "url": "https://bergen.kommune.no/politikere-utvalg/api/fil/bk360/11121809/Framstilling-Helsestasjonsstruktur-og-Familiens-Hus-i-Bergen-kommune",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2021/96338-14 Helsestasjonsstruktur og Familiens Hus i Bergen kommune Hva saken gjelder: Byr\u00e5det legger med dette fram en sak som vil ta for seg strategiske veivalg knyttet til helsestasjonsstruktur og Familiens hus i Bergen kommune. Saken svarer ogs\u00e5 p\u00e5 merknadene 3, 4, 5, 6 og 8 knyttet til sak 198/23 \u00abSamlokalisering av tjenester i Familiens hus og lokalisering av helsestasjoner\u00bb som ble vedtatt i bystyret 21. juni 2023. Handlingsplanen Se meg, h\u00f8r oss! , strategi for oppvekst og handlingsplan for barnevernet skal bidra til forebyggende og helsefremmende innsats for \u00e5 forhindre omsorgssvikt og adferdsproblemer. Et hovedpunkt i dette er samordning av tjenester. I en stor kommune som Bergen er hver tjeneste stor, og det utfordrer samhandling. Samordning av tjenester er tydelige f\u00f8ringer b\u00e5de i lokale og nasjonale planer. M\u00e5let med samlokalisering av tjenester til barn i Familiens hus er nedbygging av siloer; familier f\u00e5r \u00e9n d\u00f8r inn til flere tjenester, bedre og lettere tverrfaglig samhandling, smidig oppf\u00f8lging for s\u00e5rbare familier som trenger flere tjenester, \u00f8kt faglig kompetanse og et sterkt fagmilj\u00f8 som bidrar til god rekruttering av medarbeidere. Nesten alle som f\u00e5r barn i Norge bruker tilbudene ved helsestasjonen f\u00f8r og etter f\u00f8dsel, og det er en av de viktigste arenaene vi har for forebyggende helsearbeid, i tillegg til skole og barnehage. De fleste som g\u00e5r p\u00e5 helsestasjonen har bare behov for det ordin\u00e6re helsestasjonsprogrammet, men mange kan trenge hjelp ogs\u00e5 fra andre tjenester, og det er viktig at hjelpen gis s\u00e5 tidlig som mulig. Familiens hus er en modell mange kommuner bruker for \u00e5 n\u00e5 m\u00e5lsettingene om tidlig hjelp og identifisering gjennom bedre samhandling. Familiens hus i Bergen ble i tidsrommet 2021-2023 etablert i byomr\u00e5dene Bergenhus/\u00c5rstad, Arna/\u00c5sane og Laksev\u00e5g/Fyllingsdalen. Fana/Ytrebygda er i dag det eneste byomr\u00e5det som ikke har et Familiens hus. Ved etablering og utbygging av Familiens hus er det lagt til grunn f\u00f8dselstall for hele byomr\u00e5det det skal dekke, og det har v\u00e6rt en samlokalisering av helsestasjoner, barne- og familiehjelpen, ergo-fysioterapitjenesten og barnevernet. Helsestasjonene, barnevernet og ergo- og fysioterapitjenesten har hatt opptil flere lokasjoner i hver bydel. For \u00e5 sikre n\u00e6rhet til helsestasjonen ble det besluttet \u00e5 opprettholde to bydelshelsestasjoner hver i b\u00e5de Arna og Laksev\u00e5g (Indre Arna, Ytre-Arna, Laksev\u00e5g og Loddefjord). N\u00e6rhet til helsestasjon Det har v\u00e6rt et stort politisk engasjement for \u00e5 opprettholde et desentralisert helsestasjonstilbud. En sp\u00f8rreunders\u00f8kelse fra 2021 viste at en stor andel av brukerne av helsestasjonene var opptatt av reisevei til helsestasjonen, og at reiseveien ikke burde overstige 30 minutter. I den samme unders\u00f8kelsen svarte 71 prosent at de \u00f8nsket en tilgjengelig helsestasjon i sin bydel dersom Familiens hus plasseres i en annen bydel enn der de bor i byomr\u00e5det. I en ny sp\u00f8rreunders\u00f8kelse foretatt i juni 2024 svarte 87 prosent at de hadde brukt mindre enn 30 minutter p\u00e5 reisen til helsestasjonen, og 75 prosent svarte nei p\u00e5 1 sp\u00f8rsm\u00e5let: \u00abJeg synes det er vanskelig \u00e5 komme meg til helsestasjonen\u00bb. Det er verdt \u00e5 merke seg at de som synes de hadde en vanskelig reisevei i hovedsak kom fra Bergenhus/\u00c5rstad. Grunnet f\u00e5 respondenter i Arna/\u00c5sane og Fyllingsdalen/Laksev\u00e5g er det ikke mulig \u00e5 trekke egne konklusjoner fra disse byomr\u00e5dene. N\u00e6rhet til helsestasjonene er et hovedargument for \u00e5 beholde en eller flere helsestasjoner i hvert byomr\u00e5de, i tillegg til Familiens hus. Sp\u00f8rreunders\u00f8kelsen fra 2021 viste at n\u00e6rhet til helsestasjonen var viktigere enn tilgjengelighet til flere tjenester p\u00e5 samme sted. I den nye unders\u00f8kelsen fra juni 2024 kommer det likevel tydelig frem at n\u00e6rhet til helsestasjon ikke er det som brukerne mener er det viktigste for dem. De er mer opptatt av at de f\u00e5r et godt faglig tilbud som er tilgjengelig n\u00e5r de har behov for det. Detaljene rundt denne unders\u00f8kelsen er gjengitt i saksutredningen. Status bydelshelsestasjonene Bydelshelsestasjonene i Bergen har tilbud til barn mellom 0-5 \u00e5r. Flere helsestasjoner inneb\u00e6rer h\u00f8yere kostnader til drift og lokaler. De fleste bydelshelsestasjonene trenger enten nye lokaler eller oppgraderinger. I Fyllingsdalen/Laksev\u00e5g er det to helsestasjoner i tillegg til Familiens hus p\u00e5 Oasen; Laksev\u00e5g og Loddefjord. Loddefjord helsestasjon har lokaler p\u00e5 Haugatun som skal omdisponeres til sykehjem. Laksev\u00e5g helsestasjon trenger oppgradering. I Arna/\u00c5sane er det to helsestasjoner i Arna i tillegg til familiens hus i \u00c5sane. Ytre Arna helsestasjon er lokalisert i Ytre Arna skole. Indre Arna helsestasjon ligger p\u00e5 \u00d8yrane torg og har slitte lokaler som har behov for oppgradering. I Bergenhus/\u00c5rstad har man ingen bydelshelsestasjoner, alle familier g\u00e5r p\u00e5 Familiens hus i M\u00f8llendal. I byomr\u00e5det Fana /Ytrebygda er tjenestene s\u00e5 langt ikke etablert under samme tak i ett Familiens hus. Det er imidlertid en delvis samlokalisering i det tidligere kommunehuset p\u00e5 Nesttun med helsestasjon, helsestasjon for ungdom, barne- og familiehjelpen og Ung arena Bergen. Ergo- og fysioterapitjenesten holder til i leide lokaler p\u00e5 Kilden senter p\u00e5 Nord\u00e5s, mens barneverntjenesten har nye lokaler p\u00e5 Kokstad. Noen av lokasjonene er nye og av god standard mens flere vil ha behov for oppgraderinger. Det er spesielt utfordrende for helsestasjon for ungdom som per i dag deler lokaler med helsestasjonen 0-5 \u00e5r, og har derfor arealutfordringer p\u00e5 dagtid. Kringlebotn helsestasjon skal avvikles og samlokaliseres med Nesttun i l\u00f8pet av 2025. Sandsli helsestasjon i Ytrebygda har lokaler som p\u00e5 sikt vil ha behov for oppgraderinger. Tjenestene melder at det er driftsmessige utfordringer med dagens struktur med b\u00e5de bydelshelsestasjoner og Familiens hus. Utfordringene er knyttet til god bruk av personalressurser, rekruttering av kritisk helsepersonell (helsesykepleier, lege, jordmor) og hensiktsmessig samhandling. En helsestasjon b\u00f8r ha minimum 200 f\u00f8dsler per \u00e5r for \u00e5 ha en effektiv drift og forsvarlig bemanning da det ved vaksinering m\u00e5 det v\u00e6re minimum to helsepersonell til stede. Det betyr blant annet at helsestasjonene i Indre og Ytre Arna, Kringlebotn og Laksev\u00e5g har en overbemanning med tanke p\u00e5 f\u00f8dselstall. Det gir d\u00e5rlig utnyttelse av ressursene i tillegg til s\u00e5rbarhet ved frav\u00e6r og/eller sykdom som f\u00f8rer til \u00f8kt press p\u00e5 tjenestene ved andre lokasjoner. En del familier m\u00e5 forholde seg til b\u00e5de bydelshelsestasjoner og Familiens hus ved oppf\u00f8lging fra flere tjenester og ved sykdom, ferie og frav\u00e6r hos de ansatte. I dag f\u00e5r gravide oppf\u00f8lging av jordmor ved Familiens hus. Gravide som tilh\u00f8rer en bydelshelsestasjon m\u00e5 dermed bytte til denne for oppf\u00f8lging av spedbarnet etter f\u00f8dsel. Brukerne av bydelshelsestasjonene er alts\u00e5 kjent med Familiens hus f\u00f8r de drar til den lokale 2 helsestasjonen. Tjenestene melder at en del gravide \u00f8nsker \u00e5 fortsette \u00e5 f\u00e5 oppf\u00f8lging ved Familiens hus ogs\u00e5 etter f\u00f8dsel. Byr\u00e5dets forslag til fremtidig organisering Det er behov for \u00e5 finne en fremtidig struktur for tjenestene til barn og unge i flere av byomr\u00e5dene. I Fyllingsdalen/Laksev\u00e5g foresl\u00e5s at det etableres en ny helsestasjon sentralt i Loddefjord som erstatter dagens helsestasjoner p\u00e5 Laksev\u00e5g senter og p\u00e5 Haugatun. Det vil gi bedre lokaler og god tilgjengelighet for bydelen. I tillegg vil bydelen v\u00e6re betjent av Familiens hus som er lokalisert p\u00e5 Oasen. I Fana/Ytrebygda er det mulig \u00e5 enten samle barne- og familietjenesten og barnevernet i Familiens hus p\u00e5 en sentral lokasjon i byomr\u00e5det, eller \u00e5 samle Nesttun og Barne- og familietjenesten i Nesttun-omr\u00e5det, men at barnevernet forblir i sine lokaler p\u00e5 Kokstad. Uansett hvilket alternativ man velger for Fana/Ytrebygda, m\u00e5 en utredning av kostnader og lokaler utf\u00f8res. I begge alternativene vil det i en utredning tas h\u00f8yde for mulig opprettholdelse av Sandsli helsestasjon. I Bergenhus/\u00c5rstad er allerede tilbudet samlet p\u00e5 Familiens hus i M\u00f8llendal, og det foresl\u00e5s ikke noen endringer i dette. I Arna/\u00c5sane foresl\u00e5s det heller ikke endringer i antall helsestasjoner. Byr\u00e5det vurderer at det b\u00f8r opprettholdes et tilbud i Arna bydel, og at b\u00e5de Ytre-Arna og Indre-Arna skal beholdes som helsestasjoner b\u00e5de av hensyn til reisevei og sosiale forhold. Fritt helsestasjonsvalg Dersom bydelshelsestasjoner avvikles, kan det vurderes kompenserende tiltak. Et kompenserende tiltak for \u00f8kt reisevei kan v\u00e6re \u00e5 innf\u00f8re at hver familie selv kan bestemme hvilken helsestasjon som geografisk er den beste i deres livssituasjon. For noen familier vil det mest praktiske v\u00e6re \u00e5 ha tilgang til helsetjenester n\u00e6rme der man bor eller jobber, mens det for andre kan v\u00e6re viktigere at helsestasjonen tilbyr parkeringsplasser. For de som bor i grensen mellom to bydeler, vil dette skape mer fleksibilitet. Fritt helsestasjonsvalg inneb\u00e6rer at gravide og foreldre selv kan bestemme hvilken helsestasjon de vil benytte i hele Bergen kommune. Ordningen forutsetter tilstrekkelig kapasitet for de familiene som \u00f8nsker \u00e5 bytte fra sitt bydelstilbud. Sp\u00f8rreunders\u00f8kelsen foretatt i juni 2024 unders\u00f8kte om familier \u00f8nsket \u00e5 velge helsestasjon. P\u00e5 sp\u00f8rsm\u00e5l om dersom de fritt kunne velge helsestasjon ville 79 % av de som bes\u00f8kte Familiens hus den dagen, velge den samme helsestasjonen. For bydelshelsestasjonene var tallet 89 %. Tallet for de som ville valgt en annen helsestasjon var h\u00f8yest i Bergenhus/\u00c5rstad (20 %), som har en stor geografisk utstrekning og d\u00e5rlig parkeringsdekning. Hjemmebes\u00f8k etter behov praktiseres i dag i Bergen kommune og er ogs\u00e5 nedfelt i interne rutiner, og kan ogs\u00e5 vurderes \u00f8kt som et kompenserende tiltak. Vurdering fra fagetaten: Etat for barn og familie sin vurdering, b\u00e5de faglig og administrativt, er at vi b\u00f8r ha ett Familiens Hus per byomr\u00e5de, med alle tjenester (b\u00e5de helse- og barnevern). Dette vurderer etaten at er mest b\u00e6rekraftig, vil gi robuste tjenester i fremtiden og \u00f8ke kommunens muligheter for god prioritering av kommunale helsetjenester ogs\u00e5 i tider med strammere \u00f8konomi og mangel p\u00e5 helsepersonell (https://www.regjeringen.no/no/dokumenter/nou-2023- 4/id2961552/). \u2022 Kommunen kan gi bedre og mer tverrfaglige tjenester til brukerne som trenger det: 3 o Barnevern, helsestasjons- og skolehelsetjeneste, psykologer, familieveiledere, lege, ergo- og fysioterapeuter kan samarbeide tettere i Familiens Hus, og er tilgjengelig for b\u00e5de brukere som har behov for tjenester og fagpersoner som trenger \u00e5 samarbeide o Med en mer robust bemanning, kan kommunen lettere tilby hjemmebes\u00f8k og ekstra oppf\u00f8lging til de som har behov for det \u2022 Kommunen kan differensiere og prioritere mellom ulike tilbud, i tr\u00e5d med en mer b\u00e6rekraftig helsetjeneste: o Overf\u00f8re oppgaver til rett tjeneste raskt o Gode tverrfaglige utredninger som muliggj\u00f8r rett hjelp til rett tid o Strengere prioritering av helsetjenester og lik praksis p\u00e5 tvers av byomr\u00e5dene \u2022 Kommunen f\u00e5r bedre ressursutnyttelse av de stillingene vi har: o Etat for barn og familie har allerede utfordringer med rekruttering som vil bli mer omfattende i n\u00e6r fremtid. Tjenestene kan lettere disponere ressursene p\u00e5 tvers av avdelinger ved samlokalisering av enheter og avdelinger ved samlokalisering i Familiens hus. Kommunen kan legge til rette for \u00f8kt ressurseffektivitet i form av gruppetilbud, digitale tjenester og annen tjenesten\u00e6r utvikling n\u00e5r tjenestene er samlokalisert. \u00d8konomiske konsekvenser: Avhengig av hvilken l\u00f8sning man velger vil det v\u00e6re ulike \u00f8konomiske konsekvenser som m\u00e5 innarbeides i fremtidig Handlings- og \u00f8konomiplan. Det er ikke innarbeidet midler til videre drift av Laksev\u00e5g helsestasjon fra 2026 i Handlings- og \u00f8konomiplan 2025-2028. Helsestasjon i Loddefjord p\u00e5 ny lokasjon vil kreve \u00f8kt driftsbudsjett (se tabell 2 i saksfremstilling). Dersom Bergen kommune samlokaliserer samtlige helsestasjoner i Arna/\u00c5sane og Fyllingsdalen/Laksev\u00e5g til eksisterende Familiens hus i byomr\u00e5dene vil det gi en besparelse p\u00e5 cirka 7 millioner kroner i \u00e5ret (se tabell 3 i saksfremstillingen). Fana/Ytrebygda trenger en ny utredning for hvordan Familiens hus og bydelshelsestasjoner skal organiseres i byomr\u00e5det f\u00f8r en kan beregne kostnadene. Arbeidet med dette m\u00e5 innarbeides ved rullering av Handlings- og \u00f8konomiplan frem mot utl\u00f8p av dagens kontrakter. Det forventes ikke \u00f8kte kostnader ved innf\u00f8ring av fritt helsestasjonsvalg, men ordningen m\u00e5 utredes f\u00f8r innf\u00f8ring. Byr\u00e5dets vurdering og anbefaling/konklusjon: Byr\u00e5det er opptatt av gode tjenester til barn, foreldre og familier og et godt helsestasjonstilbud for de som bruker den. Kvaliteten p\u00e5 v\u00e5re helsetjenester er h\u00f8y, og de fleste er godt forn\u00f8yd med tjenestene. Dette bekrefter ogs\u00e5 brukerunders\u00f8kelsene som Bergen kommune har gjennomf\u00f8rt. Erfaringene med Familiens hus fra tre byomr\u00e5der er gode. Tjenestene som er blitt samlokaliserte er forn\u00f8yde med \u00e5 v\u00e6re n\u00e6rmere hverandre og synergieffektene er synlige med \u00f8kt samhandling om brukere som trenger det. Samtidig er det viktig \u00e5 ta vare p\u00e5 helsestasjonstilbudet i bydelssentre som ligger geografisk et stykke unna Familiens hus. Arna er en relativt liten bydel med sterk tilh\u00f8righet. Derfor vil byr\u00e5det opprettholde et helsestasjonstilbud i Indre Arna og Ytre Arna slik at innbyggerne der f\u00e5r et tilbud innen rimelig reiseavstand. 4 Byr\u00e5det \u00f8nsker \u00e5 utvikle et bedre helsestasjonstilbud i Laksev\u00e5g bydel, og foresl\u00e5r derfor \u00e5 avvikle Laksev\u00e5g og Haugatun helsestasjoner, og at det etableres en ny helsestasjon sentralt i Loddefjord. Vurderingen bygger p\u00e5 en ny brukerunders\u00f8kelse, tilbakemeldinger fra tjenestene og hensynet til god \u00f8konomisk styring. Den nye helsestasjonen sentralt i Loddefjord vil ha et relativt stort nedslagsfelt, og vil betjene byomr\u00e5det sammen med Familiens hus p\u00e5 Oasen. Byr\u00e5det legger vekt p\u00e5 at helsestasjonen i Laksev\u00e5g bydel i dag er for lite til at det kan drives godt, og at det er et godt kollektivtilbud fra Laksev\u00e5g til sentralt i Loddefjord. Forslaget forutsetter at det settes av midler til dette i Handlings- og \u00f8konomiplanen. Byr\u00e5det vil utrede et nytt Familiens hus i byomr\u00e5det Fana/Ytrebygda. Utredningen m\u00e5 vurdere en l\u00f8sning som ogs\u00e5 inkluderer barnevernet, slik at tilbudet av tjenester er likt uansett hvilket byomr\u00e5de man bor i. Et nytt Familiens hus vil f\u00f8rst v\u00e6re aktuelt n\u00e5r dagens leieavtale til barnevernet g\u00e5r ut, slik at dette ligger noe frem i tid. I Fana/Ytrebygda avvikles Kringlebotn helsestasjon i l\u00f8pet av 2025 etter vedtak i Handlings- og \u00f8konomiplan for 2025- 2028, og samlokaliseres med helsestasjonen p\u00e5 Nesttun. Lokalene p\u00e5 Nesttun trenger arealjusteringer for samlokaliseringen med Kringlebotn helsestasjon, og vil l\u00f8se det midlertidig i dagens lokaler frem til nytt Familiens hus er opprettet. Sandsli helsestasjon opprettholdes. Byr\u00e5det er ogs\u00e5 opptatt av \u00e5 sikre valgfrihet, fleksibilitet og god tilgjengelighet for brukerne. Byr\u00e5det vil derfor jobbe for \u00e5 innf\u00f8re et fritt helsestasjonsvalg som vil gi st\u00f8rre valgfrihet, kompensere reisevei for noen brukere som for eksempel bor i grensene mellom to bydeler, og forbedre opplevelsen av tilbudene til kommunen. For eksempel vil det for enkelte brukere i L\u00f8nborg-omr\u00e5det v\u00e6re enklere \u00e5 bruke tilbudet i \u00c5sane, fremfor i M\u00f8llendal \u2013 og for enkelte brukere i Indre Laksev\u00e5g vil v\u00e6re enklere \u00e5 dra til M\u00f8llendal enn til Oasen eller Loddefjord. Dette vil gi familier st\u00f8rre fleksibilitet til \u00e5 velge tilbudene som passer deres hverdag best. Byr\u00e5det viser til at mange som bes\u00f8ker helsestasjonen er i en s\u00e5rbar livsfase, og at tilgjengelig parkering er viktig. Det m\u00e5 sikres gode nok muligheter for \u00e5 parkere ved byens helsestasjonstilbud, og byr\u00e5det vil jobbe for at det er flere tilgjengelige parkeringsplasser ved s\u00e6rlig Familiens hus i M\u00f8llendal. Begrunnelse for framleggelse til bystyret: I henhold til byr\u00e5dets fullmakter vedtatt av Bergen bystyre i sak 378-20 i m\u00f8te 16. desember 2020 \u00a7 4.1 har byr\u00e5det har myndighet til \u00e5 organisere kommunens tjenesteproduksjon og forvaltning i hensiktsmessige enheter. Selv om saken ihht fullmaktene ligger til byr\u00e5det \u00e5 avgj\u00f8re, velger byr\u00e5det likevel \u00e5 sende denne saken frem til Bergen bystyre for behandling. Det vises ogs\u00e5 til bystyresak 198/23 vedtatt 21. juni 2023, og at merknadene i saken besvares gjennom denne saken. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret st\u00f8tter byr\u00e5dets forslag om \u00e5 legge ned helsestasjonstjenestene i Laksev\u00e5g og p\u00e5 Haugatun, og erstatte disse med en ny helsestasjon sentralt i Loddefjord. Tiltaket forutsetter at de \u00f8konomiske konsekvensene innarbeides ved fremtidig rullering av Handlings- og \u00f8konomiplan. 2. Bystyret ber byr\u00e5det planlegge for en fremtidig organisering i byomr\u00e5det Fana/Ytrebygda med samlokalisering av b\u00e5de barne- og familietjenesten og barnevernet i ett Familiens hus. L\u00f8sningen m\u00e5 utredes, og gjennomf\u00f8ring forutsetter at det avsettes midler ved fremtidig rullering av Handlings- og \u00f8konomiplan. 3. Bystyret ber byr\u00e5det jobbe videre med innf\u00f8ring av fritt helsestasjonsvalg i Bergen kommune. Innf\u00f8ringen og eventuelle \u00f8konomiske konsekvenser m\u00e5 kvalitetssikres 5 gjennom en detaljert utredning f\u00f8r innf\u00f8ring. 4. Bystyret ber byr\u00e5det jobbe for \u00e5 sikre god nok tilgjengelighet til byens helsestasjoner og tilbud til barn og familier, blant annet gjennom tilgjengelighet til kollektivtilbud og parkering. Det skal s\u00e6rlig jobbes for flere tilgjengelige parkeringsplasser i M\u00f8llendal. Dato: 22. april 2025 Christine B. Meyer Charlotte Spurkeland Byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. 6 Saksframstilling: Innhold Innledning ..........................................................................................................................7 Familiens hus ....................................................................................................................9 Helsestasjonsstrukturen ..................................................................................................10 Fritt helsestasjonsvalg .....................................................................................................13 \u00d8konomiske og administrative konsekvenser .................................................................13 Merknader til sak 198/23 .................................................................................................14 INNLEDNING Denne saken omhandler helsestasjonsstruktur i Bergen kommune. Byr\u00e5det har som m\u00e5l \u00e5 finne gode l\u00f8sninger for alle familier. Derfor m\u00e5 vi sikre b\u00e6rekraftige tjenester som tar hensyn til kvalitet, tilgjengelighet for barn og familier, rekrutteringsutfordringene av helsesykepleier, psykologer og leger, samt \u00e5 utnytte eksisterende areal og personalressurser. Helsestasjon 0-5 \u00e5r er i stor grad styrt av nasjonalfaglige retningslinjer som kvalitetssikrer oppf\u00f8lging av barnet fra det er i magen til mor til det begynner p\u00e5 skolen. I tillegg er det mange nasjonale og lokale f\u00f8ringer som skal sikre god oppf\u00f8lging av de aller minste. Blant annet er samordning og bedre samarbeid mellom tjenester et stort og viktig poeng i den lovp\u00e5lagte forebyggende planen som i Bergen kommune er aktualisert i Se meg, h\u00f8r oss! \u2013 Handlingsplan for tjenester til barn, unge og deres familier. Familiens hus i Bergen ble i tidsrommet 2021-2023 etablert i byomr\u00e5dene Bergenhus/\u00c5rstad, Arna/\u00c5sane og Laksev\u00e5g/Fyllingsdalen. M\u00e5let med samlokaliseringen av tjenester til barn i Familiens hus er nedbygging av siloer; familier f\u00e5r en d\u00f8r inn til flere tjenester, bedre og lettere tverrfaglig samhandling, smidig oppf\u00f8lging for s\u00e5rbare familier som trenger flere tjenester, \u00f8kt faglig kompetanse og sterkt fagmilj\u00f8 som bidrar til god rekruttering av medarbeidere. Helsestasjonen er en tjeneste som har tiln\u00e6rmet 100 prosent oppslutning og er med det den viktigste arenaen vi har i det forebyggende helsearbeidet, i tillegg til skole og barnehage. De fleste som g\u00e5r p\u00e5 helsestasjonen trenger kun dennes tjenester, men det er en erkjennelse at vi n\u00e5r for f\u00e5 tidlig nok, og at vi kunne forebygget mer om de fikk rett hjelp tidlig. Dette er tydelig dokumentert i nasjonale f\u00f8ringer og omfattende forskning. Familiens hus er en modell sv\u00e6rt mange kommuner bruker nettopp for \u00e5 n\u00e5 den gruppen som hadde trengt det lille ekstra for \u00e5 komme p\u00e5 rett kurs. Helsestasjonen i Familiens hus-modellen er god fordi den treffer alle familier. Fana/Ytrebygda er i dag det eneste byomr\u00e5det som ikke har et Familiens hus. Familiens hus som er bygget i Bergenhus/\u00c5rstad, Laksev\u00e5g/Fyllingsdalen og Arna/\u00c5sane har lagt til grunn f\u00f8dselstall for hele byomr\u00e5det, noe som innebar samlokalisering av samtlige helsestasjoner i tillegg til barne- og familiehjelpen, ergo-fysioterapitjenesten og barnevernet. Helsestasjonene har v\u00e6rt opptil flere steder i hver bydel, det har ogs\u00e5 barnevernet og ergo-fysiotjenesten - men ikke like mange. Det ble besluttet \u00e5 opprettholde to bydelshelsestasjoner hver i hhv Arna og Laksev\u00e5g, begrunnet i n\u00e6rhet til tjenestene. Tjenestene opplever utfordringer i drift av b\u00e5de bydelshelsestasjoner og Familiens hus n\u00e5r det gjelder god bruk av personalressurser, rekruttering av kritisk helsepersonell (helsesykepleier, lege, jordmor) og hensiktsmessig samhandling. Ved en ny organisering, som Familiens hus er, faller bydelshelsestasjonene litt utenfor og en del familier m\u00e5 forholde 7 seg til b\u00e5de bydelshelsestasjoner og Familiens hus ved oppf\u00f8lging fra flere tjenester og ved sykdom, ferie og frav\u00e6r hos de ansatte. N\u00e6rhet til helsestasjon Sp\u00f8rreunders\u00f8kelsen fra 2021 viste at en stor andel av brukerne av helsestasjonene var opptatt av reisevei til helsestasjonen, og at reiseveien ikke burde overstige 30 minutter. I den samme unders\u00f8kelsen svarte 71 prosent at de \u00f8nsket en tilgjengelig helsestasjon i sin bydel dersom Familiens hus plasseres i en annen bydel enn der de bor i byomr\u00e5det. I en ny sp\u00f8rreunders\u00f8kelse foretatt i juni 2024 (n=380) svarte 87 prosent at de hadde brukt mindre enn 30 minutter p\u00e5 reisen til helsestasjonen, og 75 prosent svarte nei p\u00e5 sp\u00f8rsm\u00e5let: \u00abJeg synes det er vanskelig \u00e5 komme meg til helsestasjonen\u00bb. Det er verdt \u00e5 merke seg at de som synes de hadde en vanskelig reisevei i hovedsak kom fra Bergenhus/\u00c5rstad. Grunnet f\u00e5 respondenter i Arna/\u00c5sane (n=9) og Fyllingsdalen/Laksev\u00e5g (n=26) er det ikke mulig \u00e5 trekke egne konklusjoner fra disse byomr\u00e5dene Sp\u00f8rreunders\u00f8kelsen fra 2021 viste at n\u00e6rhet til helsestasjonen var viktigere enn tilgjengelighet til flere tjenester p\u00e5 samme sted. I den nye unders\u00f8kelsen fra juni 2024 ble brukerne bedt om \u00e5 rangere de tre viktigste kvalitetene ved en helsestasjon. Der kom p\u00e5standen \u00abat det er en helsestasjon i min bydel\u00bb som nr 4 av totalt 9 p\u00e5stander. At de som arbeider der er faglig kompetente og oppdaterte, at jeg oppn\u00e5r kontakt og f\u00e5r time n\u00e5r jeg trenger det og at jeg f\u00e5r et godt tilbud til meg og mitt barn, ble rangert foran. Sp\u00f8rreunders\u00f8kelsen er omtalt mer inng\u00e5ende under merknad 3 i saksfremstillingen. I det f\u00f8lgende vil det gj\u00f8res rede for Familiens hus i Bergen, helsestasjonsstrukturen slik den er i dag, kompenserende tiltak, \u00f8konomiske og administrative konsekvenser, merknader knyttet til sak 198/23 og til sist en oppsummering og faglig vurdering. Det gj\u00f8res oppmerksom p\u00e5 at de fleste merknadene er indirekte blitt kvittert ut i saken, men for ryddighets skyld gj\u00f8res det en oppsummering av alle merknadene mot slutten av dokumentet. 8 FAMILIENS HUS Familiens hus er en nasjonal modell som er brukt i sv\u00e6rt mange kommuner i Norge. M\u00e5let med en samlokalisering av tjenester til barn er nedbygging av siloer, familier f\u00e5r en d\u00f8r inn til flere tjenester, bedre og lettere tverrfaglig samhandling, smidig oppf\u00f8lging for s\u00e5rbare familier som trenger flere tjenester, \u00f8kt faglig kompetanse og sterkt fagmilj\u00f8 som bidrar til god rekruttering av medarbeidere. Under er modeller p\u00e5 byomr\u00e5det Bergenhus/\u00c5rstad f\u00f8r og etter etablering av Familiens hus (modell 1). Modell 1. Bergenhus/\u00c5rstad f\u00f8r og etter etablering av Familiens hus i 2023 Helsestasjonen har, i likhet med barnehage og skole, tiln\u00e6rmet full oppslutning i m\u00e5lgruppen. Det gj\u00f8r den til en stor forebyggende og helsefremmende arena som er sv\u00e6rt viktig for \u00e5 identifisere barn og familier som trenger utvidet oppf\u00f8lging. Erfaringer fra tjenestene er blant annet at samlokaliseringen f\u00f8rer til tettere kontakt og samhandling mellom tjenestene til familier som trenger mer enn ordin\u00e6rt program. I dag f\u00e5r gravide oppf\u00f8lging av jordmor ved Familiens hus. Gravide som tilh\u00f8rer en bydelshelsestasjon m\u00e5 dermed bytte til denne for oppf\u00f8lging av spedbarnet etter f\u00f8dsel. Brukerne av bydelshelsestasjonene er alts\u00e5 kjent med Familiens hus f\u00f8r de drar til den lokale helsestasjonen. Tjenestene melder at en del gravide \u00f8nsker \u00e5 fortsette \u00e5 f\u00e5 oppf\u00f8lging ved Familiens hus ogs\u00e5 etter f\u00f8dsel. Familiens hus er etablert i tre byomr\u00e5der, alle i gode lokaler. Ved lokalisering ble det lagt vekt p\u00e5 tilgjengelighet med n\u00e6rhet til kollektiv transport og mulighet for parkering: \u2022 Familiens hus p\u00e5 \u00c5samyrane med helsestasjon 0-5 \u00e5r. Lokalisert i \u00c5sane har busstopp like ved og stor parkeringsplass utenfor bygget. Planlagt bybanetrase g\u00e5r forbi Familiens hus. 9 \u2022 Familiens hus i Oasen med helsestasjon 0-5 \u00e5r. Lokalisert p\u00e5 Oasen kj\u00f8pesenter med busstopp og bybanestopp like ved, samt gode parkeringsmuligheter med gratis parkering inntil tre timer. \u2022 Familiens hus i M\u00f8llendalsveien med helsestasjon 0-5 \u00e5r. Lokalisert i n\u00e6rheten av bybanetrase. Har gode bussforbindelser. Har 5 parkeringsplasser som kan reserveres for de med mobilitetsutfordringer. Parkering i Solheimsgarasjen eller ved Bergen legevakt er mulige, men det er flere som har p\u00e5pekt at lav parkeringsdekning er negativt. S\u00e5rbare familier N\u00e5r det gjelder reisevei og parkering er tilbakemelding fra tjenestene i Familiens hus er at det f\u00e5 som klager p\u00e5 reisevei eller manglende parkering, men at det var en del rett etter \u00e5pningene. Erfaringen de har er at det i stor grad er familier med stramt tidsskjema knyttet til jobb og mange barn som \u00f8nsker en bedre parkeringssituasjon. S\u00e5rbare familier som for eksempel har tilbud ved Rusfri start p\u00e5 livet eller Sammen p\u00e5 vei, som er byomfattende tilbud lokalisert i M\u00f8llendal, gir ingen eller f\u00e5 tilbakemeldinger om lang reisevei og tjenesten erfarer lite frafall og avlysninger. En fordel med Familiens hus n\u00e5r det gjelder de mest s\u00e5rbare, er at tjenestene er samlokaliserte. I situasjoner der det for eksempel er spr\u00e5kbarrierer eller vanskelige hjemmeforhold er det mulig \u00e5 legge flere avtaler til ulike tjenester p\u00e5 samme dag, eller man kan enkelt f\u00f8lge foreldre og barn til en tjeneste som b\u00f8r kobles p\u00e5 og p\u00e5 den m\u00e5ten etablere kontakt. Det er ogs\u00e5 eksempler p\u00e5 at vakttjenesten som er tilknyttet barnevernet brukes av andre tjenester for \u00e5 sikre mor og barn ved ankomst og avreise ved vold i hjemmet. HELSESTASJONSSTRUKTUREN Helsestasjonsstrukturen i Bergen er noe ulikt fordelt i byomr\u00e5dene per i dag: TABELL 1. N\u00e5v\u00e6rende helsestasjonsstruktur i Bergen kommune delt inn i lokasjon, f\u00f8dselstall, kapasitet og tjenester de ulike lokasjonene tilbyr. Helsestasjoner F\u00f8dselstall Kapasitet Svangerskaps Helsestasjon Helsestasjon (prognose 2023-2040) Familiens hus omsorg 0-5 \u00e5r for ungdom Bergenhus/\u00c5rstad (890 f\u00f8dsler/\u00e5r) Familiens hus 890 900 x x x M\u00f8llendal Fyllingsdalen/Laksev\u00e5g (810 f\u00f8dsler/\u00e5r) Familiens hus 380 900 x x x Oasen Loddefjord 270 x helsestasjon Laksev\u00e5g 160 x helsestasjon Arna/\u00c5sane (640 f\u00f8dsler/\u00e5r) Familiens hus 510 650 x x x \u00c5samyrane Indre Arna 100 x helsestasjon Ytre Arna 30 (201) x helsestasjon Fana/Ytrebygda (930 f\u00f8dsler/\u00e5r) Nesttun 550 x x x helsestasjon2 Sandsli 380 x x helsestasjon 1 F\u00f8dselstall p\u00e5 rundt 30-35, men rundt 10-15 familier velger annen helsestasjon i byomr\u00e5det. 2 Kringlebotn helsestasjon blir avviklet i l\u00f8pet av 2025, og brukerne flytter til Nesttun helsestasjon 10 F\u00f8dselstallene som er oppgitt er forventet prognose frem mot 2040, noe som inneb\u00e6rer noe h\u00f8yere f\u00f8dselstall enn vi har pr i dag, da det er en forventet \u00f8kning i antall barn (KOMPAS/SSB). En helsestasjon b\u00f8r ha minimum 200 f\u00f8dsler per \u00e5r for \u00e5 ha en effektiv drift og forsvarlig bemanning da det ved vaksinering m\u00e5 det v\u00e6re minimum to helsesykepleiere til stede, noe som kan v\u00e6re en utfordring da de ogs\u00e5 er mye p\u00e5 hjemmebes\u00f8k. Det betyr blant annet at helsestasjonene i Indre og Ytre Arna og Laksev\u00e5g har en overbemanning sett hen til f\u00f8dselstall. Det gir d\u00e5rlig utnyttelse av ressursene i tillegg til s\u00e5rbarhet ved frav\u00e6r og/eller sykdom som f\u00f8rer til \u00f8kt press p\u00e5 tjenestene ved andre lokasjoner. Arna/\u00c5sane Arna bydel er den minste bydelen med et f\u00f8dselstall p\u00e5 rundt 130 per \u00e5r. Den er ogs\u00e5 bydelen som geografisk er plassert i utkanten av kommunen, og innbyggerne har et lokalt og sterkt forhold til sin bydel. Arna har per i dag to helsestasjoner for 0-5 \u00e5r, Indre og Ytre Arna. Ytre Arna har et f\u00f8dselstall p\u00e5 rundt 35 per \u00e5r og f\u00f8lger opp rundt 20 av familiene. De resterende har valgt \u00e5 g\u00e5 til Familiens hus i \u00c5sane eller Indre Arna helsestasjon. Lokalene er plassert p\u00e5 skolen i Ytre Arna. Tilknyttet denne helsestasjonen er det 0,2 helsesykepleierstilling i tillegg til lege p\u00e5 utvalgte kontroller. Ved vaksinering m\u00e5 familiene reise til Indre Arna eller Familiens hus for \u00e5 ivareta kravet om minst to helsepersonell ved vaksinering. Indre Arna har et f\u00f8dselstall p\u00e5 rundt 100 per \u00e5r. Lokalene er p\u00e5 \u00d8yrane torg med god tilgang til parkering. Lokalene er imidlertid slitt og har behov for full oppgradering. De har v\u00e6rt samlokalisert med legekontoret, men legekontoret flytter n\u00e5r nye lokaler som er under oppussing st\u00e5r ferdig. Det er 2,6 helsesykepleiere tilknyttet Indre Arna. Et f\u00f8dselstall p\u00e5 100 tilsier 1,5 stilling, men grunnet forsvarlighet ved blant annet vaksinering er det behov for stillingene. If\u00f8lge tjenesten er brukerne ved helsestasjonen forn\u00f8yde med tilbudet, og er kanskje den tjenesten som er minst presset p\u00e5 tid da de har flere ressurser enn vanlig. Ved sykdom og frav\u00e6r er helsestasjonen s\u00e5rbar, og brukere kan oppleve \u00e5 f\u00e5 flyttet timer eller m\u00e5tte g\u00e5 p\u00e5 Familiens hus i \u00c5sane. Familiens hus i \u00c5sane ble \u00e5pnet i 2022. Den er plassert p\u00e5 \u00c5samyrane med mange parkeringsmuligheter og godt kollektivtilbud, som blant annet har en direktelinje som g\u00e5r via Ytre Arna. Det er utfordringer knyttet til fysisk innemilj\u00f8, disse er adressert og jobbes med. Tjenesten melder ellers om at de er sv\u00e6rt forn\u00f8yde med samlokaliseringen, og erfarer gode tilbakemeldinger fra b\u00e5de brukere og ansatte. De er mindre s\u00e5rbare ved sykdom hos ansatte, opplever bedre samordning og samarbeid mellom tjenester og brukere som g\u00e5r der uttrykker tilfredshet. Fyllingsdalen/Laksev\u00e5g Fyllingsdalen har Familiens hus p\u00e5 Oasen. og Laksev\u00e5g bydel har per i dag to bydelshelsestasjoner, en i Loddefjord og en i Laksev\u00e5g. Familiens hus i byomr\u00e5det har kapasitet for \u00e5 ta alle f\u00f8dsler, men grunnet blant annet reisevei ble det besluttet \u00e5 opprettholde b\u00e5de Laksev\u00e5g og Loddefjord helsestasjoner. Familiens hus p\u00e5 Oasen har et f\u00f8dselstall p\u00e5 rundt 380 per \u00e5r. Laksev\u00e5g bydel har per i dag to bydelshelsestasjoner, en i Loddefjord og en i Laksev\u00e5g med henholdsvis 270 og 160 f\u00f8dsler per \u00e5r (estimerte tall frem mot 2040, se tabell 1). Loddefjord helsestasjon er i dag lokalisert p\u00e5 Haugatun, men m\u00e5 ha nye lokaler innen noen \u00e5r, da lokalene skal omdisponeres til sykehjem. Byr\u00e5det foresl\u00e5r i denne saken at det skal finnes en ny lokasjon sentralt i bydelen i omr\u00e5det ved Vestkanten. En ny helsestasjon b\u00f8r ogs\u00e5 erstatte dagens helsestasjon p\u00e5 Laksev\u00e5g, og estimert f\u00f8dselstall vil da v\u00e6re rundt 430 totalt for Laksev\u00e5g bydel. 11 Laksev\u00e5g helsestasjon er lokalisert ved Laksev\u00e5g senter. Ogs\u00e5 denne helsestasjonen er slitt og trenger oppgradering innen rimelig tid dersom den videref\u00f8res. Per i dag er det ca 145 f\u00f8dsler som h\u00f8rer til Laksev\u00e5g. Bergenhus/\u00c5rstad Familiens hus i M\u00f8llendal ble \u00e5pnet juni 2023, og er det eneste byomr\u00e5det som har samlokalisert alle helsestasjonene. Byomr\u00e5det spenner seg fra Sandviken i nord til Sletten- omr\u00e5det i s\u00f8r og det gjenspeiles i sp\u00f8rreunders\u00f8kelsen at reisevei sammen med for f\u00e5 parkeringsplasser er noe en del opplever som en utfordring. Det har lykkes \u00e5 fremskaffe fem flere parkeringsplasser for brukere med mobilitetsutfordringer. Det betyr at det ikke kun er for fysisk funksjonshemming, men ogs\u00e5 for familier med andre utfordringer. Byr\u00e5det \u00f8nsker \u00e5 jobbe for \u00e5 skaffe flere parkeringsplasser her. Samtidig har Familiens hus i M\u00f8llendal sv\u00e6rt godt kollektivtilbud med b\u00e5de buss og bane i kort avstand. I unders\u00f8kelsen gjort i juni 2024, var det brukere i dette byomr\u00e5det (29 av 138) som i st\u00f8rst grad ville valgt \u00e5 g\u00e5 hovedsakelig p\u00e5 Familiens hus i \u00c5sane eller kommunehuset p\u00e5 Nesttun om de fritt kunne velge helsestasjon. Det kan synes logisk med tanke p\u00e5 om de bor nord eller s\u00f8r i byomr\u00e5det. Tjenestene erfarer at det i stor grad er familier med stramt tidsskjema p\u00e5 grunn av jobb eller mange barn, som trenger en bedre parkeringssituasjon. S\u00e5rbare familier som for eksempel har tilbud ved Rusfri start p\u00e5 livet eller Sammen p\u00e5 vei, som er byomfattende tilbud lokalisert i M\u00f8llendal, gir ingen eller f\u00e5 tilbakemeldinger om lang reisevei og tjenesten erfarer lite frafall og avlysninger. Disse s\u00e5rbare familiene f\u00e5r et godt tilbud ved Familiens hus, og nettopp samlokaliseringen gj\u00f8r at de som ellers m\u00e5tte hatt flere lokasjoner og timeavtaler kan f\u00e5 oppf\u00f8lging samme dag. I tillegg er samarbeidet rundt familiene smidigere da tjenestene snakker sammen og finner gode l\u00f8sninger for det enkelte barn eller familie. Fana/Ytrebygda Dette byomr\u00e5det er det eneste som ikke har familiens hus. Byr\u00e5det \u00f8nsker \u00e5 videref\u00f8re Ung Arena og Barne- og familiehjelpen i kommunehuset p\u00e5 Nesttun, samt flytte Ergo- og fysioterapitjenesten til samme lokasjon. Det m\u00e5 imidlertid iverksettes rehabilitering av kommunehuset f\u00f8r alle tjenestene kan samlokaliseres der. Barnevernstjenesten er etablert i nye lokaler p\u00e5 Kokstad sommeren 2023 og har en leiekontrakt p\u00e5 10 \u00e5r. Sandsli helsestasjon i Ytrebygda er lokalisert p\u00e5 Fanatorget, og helsestasjon i Fana er lokalisert i kommunehuset p\u00e5 Nesttun og p\u00e5 Kringlebotn helsestasjon. Kringlebotn helsestasjon avvikles og samlokaliseres p\u00e5 Nesttun i l\u00f8pet av 2025. Lokalene p\u00e5 Nesttun og Sandsli trenger oppgradering. En mulighetsstudie fra 2021 konkluderte med at kommunehuset p\u00e5 Nesttun ikke er egnet for en samlokalisering b\u00e5de med Barne- og familietjenesten og Barnevernet grunnet verneverdige forhold som f\u00f8rer til d\u00e5rlig utnyttelse av areal. En ny mulighetsstudie m\u00e5 bli utf\u00f8rt for \u00e5 se p\u00e5 om lokalene er egnet dersom man bare samlokaliserer Barne- og familietjenesten. \u00d8nsker man et Familiens hus med Barnevernet inkludert m\u00e5 andre lokaler vurderes. Nesttun-omr\u00e5det som valgt lokasjon er \u00f8nsket av byr\u00e5det av flere grunner. Det er godt kollektivtilbud med bybanen i trase gjennom sentrum, samt et \u00f8nske om \u00e5 plassere flere tjenester p\u00e5 Nesttun for \u00e5 opprettholde Nesttun som et sentrumsomr\u00e5de. Mulig fremtidig organisering: Kringlebotn helsestasjon avvikles i l\u00f8pet av 2025 og brukerne g\u00e5r til Nesttun helsestasjon. Sandsli helsestasjon i Ytrebygda best\u00e5r, men trenger oppgradering. Nytt Familiens hus planlegges p\u00e5 Nesttun. En samlokalisering av tjenestene i Familiens Hus p\u00e5 Nesttun har to muligheter: 12 1. Samlokalisering av Barne- og familietjenesten i Nesttun kommunehus. Ny mulighetsstudie utf\u00f8res for \u00e5 se om prosjektering er mulig uten barnevernet. Barnevernet fortsetter i sine lokaler p\u00e5 Kokstad. 2. Nytt Familiens hus med samlokalisering av Barne- og familietjenesten og Barnevernet planlegges ferdig i 2033, n\u00e5r n\u00e5v\u00e6rende leiekontrakt for Barnevernet p\u00e5 Kokstad g\u00e5r ut. FRITT HELSESTASJONSVALG Byr\u00e5det foresl\u00e5r gjennom denne saken \u00e5 innf\u00f8re fritt helsestasjonsvalg i hele Bergen kommune. For noen familier vil det mest praktiske v\u00e6re \u00e5 ha tilgang til helsetjenester i n\u00e6rheten av jobb eller skole, eller andre aktiviteter som familien deltar p\u00e5. I tillegg er det mange som bor p\u00e5 grensen mellom to bydeler og kanskje har kortere reisevei til et annet tilbud enn der de sogner til. Fritt helsestasjonsvalg inneb\u00e6rer at gravide og foreldre selv kan bestemme hvilken helsestasjon de vil benytte i Bergen kommune. I sp\u00f8rreunders\u00f8kelsen i juni 24 ble brukerne spurt om dersom de fritt kunne velge helsestasjon, hvilken ville de g\u00e5tt p\u00e5? Av de som bes\u00f8kte Familiens hus den dagen ville 79 % velge den samme helsestasjonen. For bydelshelsestasjonene var tallet 89 %. Tallet for de som ville valgt en annen helsestasjon var h\u00f8yest i Bergenhus/\u00c5rstad (20 %), som har en stor geografisk utstrekning. De aller fleste vil velge samme helsestasjon om de fikk valget i denne unders\u00f8kelsen. Det betyr at man antakeligvis ikke m\u00e5 ta h\u00f8yde for store omorganiseringer av tjenesten dersom et slikt tilbud innf\u00f8res. Det vil derimot gi den enkelte familie st\u00f8rre valgfrihet og mulighet for \u00e5 tilpasse hvilken reisevei som passer den enkelte best. \u00d8KONOMISKE OG ADMINISTRATIVE KONSEKVENSER Kostnadsberegninger er i denne sammenheng kun gjort for byomr\u00e5dene Arna/\u00c5sane og Fyllingsdalen/Laksev\u00e5g. Helsestasjoner i Bergenhus/\u00c5rstad er samlokalisert i Familiens hus i byomr\u00e5det og ber\u00f8res s\u00e5ledes ikke i denne saken. Som tidligere nevnt trenger Fana/Ytrebygda en ny utredning for hvordan Familiens hus og bydelshelsestasjoner skal organiseres i byomr\u00e5det f\u00f8r en kan beregne kostnadene fullt ut. Investeringer til oppgradering av helsestasjon p\u00e5 Sandsli og nytt Familiens hus m\u00e5 p\u00e5regnes. Besparelser ved samlokalisering av Kringlebotn helsestasjon til Nesttun er innarbeidet i budsjett for 2025 og utgj\u00f8r ca 0.2 mill/\u00e5r. Tabell 2 viser budsjettmessige konsekvenser av \u00e5 avvikle Laksev\u00e5g helsestasjon og etablere helsestasjon i Loddefjord p\u00e5 ny lokasjon. Tabell 3 viser forventede besparelser ved samlokalisering av helsestasjonene i byomr\u00e5dene Arna/\u00c5sane og Fyllingsdalen/Laksev\u00e5g til Familiens hus. Tabell 2. Ansl\u00e5tt besparelse ved avvikling av Laksev\u00e5g helsestasjon og etablering av helsestasjon i Loddefjord (mill) Loddefjord Laksev\u00e5g Sum \u00d8kte driftsutgifter 2.0 2.0 Besparelse personell -1.2 -1.2 Besparelse driftskostnader -1.6 -1.6 Netto besparelse -0.8 De \u00f8kte driftsutgiftene er basert p\u00e5 markedspris, erfaringstall og kjente kostnader som p\u00e5l\u00f8per pr i dag. Det understrekes at utgiftene er estimater 13 Ser man avviklingen av Laksev\u00e5g helsestasjon i sammenheng med etablering av Loddefjord helsestasjon p\u00e5 ny lokasjon, oppn\u00e5s en \u00e5rlig besparelse p\u00e5 0.8 millioner. I handlings- og \u00f8konomiplan for 2025-2028 er avvikling av Laksev\u00e5g helsestasjon innarbeidet fra 2026, slik at \u00f8kte driftsutgifter m\u00e5 innarbeides ved rullering av planen. Tabell 3. \u00c5rlig besparelse ved samlokalisering av alle bydelshelsestasjoner i Arna/\u00c5sane og Fyllingsdalen/Laksev\u00e5g (mill) Indre Arna Ytre Arna Loddefjord Laksev\u00e5g Sum Investering/oppgradering 0 0 0 0 0 Besparelse personell -1.36 -0,2 -1.2 -1.2 -3.96 Besparelse driftskostnader -0.84 0 0.3 -1.6 -2.74 Netto besparelse: -6.7 Ved samlokalisering til Familiens hus i byomr\u00e5dene Arna/\u00c5sane og Fyllingsdalen/Laksev\u00e5g vil en kunne spare 6.7 millioner \u00e5rlig som f\u00f8lge av lavere bemanningsbehov og sparte driftskostnader. MERKNADER TIL SAK 198/23 I det f\u00f8lgende vil merknadene 3, 4, 5, 6 og 8 til sak 198/23 kronologisk bli kvittert ut. Merknad 1, 2 og 7 ble kvittert ut i sak 150/24. Merknad 3: Bystyret ber byr\u00e5det gjennomf\u00f8re en sp\u00f8rreunders\u00f8kelse blant foreldre om deres opplevelse av samlokalisering av helsestasjoner og familiens hus. Sp\u00f8rreunders\u00f8kelsen ble gjennomf\u00f8rt tre uker i juni 2024 p\u00e5 alle helsestasjonslokasjoner. Totalt mottatte svar var 380 (figur 1), noe som ga en svarprosent p\u00e5 5,5 prosent. Figur 1. Respondenter pr lokasjon Sp\u00f8rreunders\u00f8kelsen ble distribuert via oppslag og QR-kode og besvart i Forms, og purret p\u00e5 ved to anledninger. To av byomr\u00e5dene hadde sv\u00e6rt lav svarprosent (Arna/\u00c5sane og Laksev\u00e5g/Fyllingsdalen). 14 Sp\u00f8rsm\u00e5l som ble stilt er i hovedsak under kategoriene 1. Reisevei, 2. Kvalitet og tilgjengelighet og 3. Fritt helsestasjonsvalg. Svarene er kronologisk kategorisert under disse overskriftene. I denne saksframstillingen presenteres hovedfunnene. Alle sp\u00f8rsm\u00e5l og svar er tilgjengelig i en egen rapport Hovedfunn 1. Reisevei: N\u00e5r det gjelder reisevei svarte 90 % at de er helt eller delvis enig i at de hadde kort vei til helsestasjonen (figur 2), og at reiseveien var under 30 minutter (figur 3). Figur 2. P\u00e5stand: Jeg hadde kort vei til helsestasjonen Figur 3. Sp\u00f8rsm\u00e5l: Hvor lang tid tok reisen din i dag? (alle byomr\u00e5der) 15 N\u00e5r det gjelder parkeringsplasser svarte 53 % \u00abstemmer ikke\u00bb p\u00e5 p\u00e5standen om at parkeringsplasser var tilgjengelig ved helsestasjonene (Figur 4). H\u00f8yest var Familiens hus i Bergenhus/\u00c5rstad med 77 % og Nesttun helsestasjon med 66 % (figur 5 a og b). Figur 4. P\u00e5stand: Det var nok parkeringsplasser ved helsestasjonen. (alle byomr\u00e5der) Figur 5 a og b. P\u00e5stand: Det var nok parkeringsplasser ved helsestasjonen svar fordelt pr lokasjon. Fordeling p\u00e5 antall (Figur 5 a) og prosent (Figur 5 b). Figur 5 a. Antall 16 Figur 5 b. Prosent 2. Kvalitet og tilgjengelighet: Ved rangering av de tre viktigste kvalitetene ved en helsestasjon kom f\u00f8lgende p\u00e5stander p\u00e5 topp (Figur 6): 1. At de som arbeider der er faglig kompetente og oppdaterte, 2. At jeg oppn\u00e5r kontakt og f\u00e5r time n\u00e5r jeg trenger det og 3. At jeg f\u00e5r et godt tilbud til meg og mitt barn. P\u00e5standen \u00abat det er en helsestasjon i min bydel\u00bb ble rangert som nr 4. Figur 6. Kryss av for det du opplever som de 3 viktigste kvalitetene ved helsestasjonstjenesten 17 P\u00e5 sp\u00f8rsm\u00e5l om i hvilken grad brukerne er forn\u00f8yde med den fysiske tilgjengeligheten til helsestasjonen (eks trapp, heis, bilparkering, beliggenhet m.m) er det generelt stor tilfredshet (Figur 7), men der Nesttun og Bergenhus/\u00c5rstad skiller seg noe ut (figur 8 a og b). Det er verdt \u00e5 merke seg at fordelingen av respondenter gj\u00f8r det vanskelig \u00e5 generalisere funnene p\u00e5 de lokasjonene med f\u00e6rrest respondenter. Figur 7. I hvilken grad er du forn\u00f8yd med tilgjengeligheten til helsestasjonen (eks trapp, heis, bilparkering, beliggenhet m.m). Alle byomr\u00e5der. Figur 8 a og b. Fordeling av respondenter p\u00e5 hvilken helsestasjon de bes\u00f8kte i dag, og I hvilken grad de er forn\u00f8yde med den fysiske tilgjengeligheten til helsestasjonen. Fordeling prosent (Figur 8 a) og antall (Figur 8 b). Figur 8 a. Prosent 18 Figur 8 b. Antall 3. Fritt helsestasjonsvalg: P\u00e5 sp\u00f8rsm\u00e5l om dersom de fritt kunne velge helsestasjon ville 79 % av de som bes\u00f8kte Familiens hus den dagen, velge den samme helsestasjonen. For bydelshelsestasjonene var tallet 89 % (tabell 4). Tallet for de som ville valgt en annen helsestasjon var h\u00f8yest i Bergenhus/\u00c5rstad, som har en stor geografisk utstrekning. Tabell 4. Hvilken helsestasjon har du bes\u00f8kt i dag (kolonner), og hvilken ville du bes\u00f8kt om du fikk velge fritt (rader) I alle byomr\u00e5dene totalt oppga 321 av 380 respondenter, 84 %, at de ville bes\u00f8kt samme helsestasjon som i dag dersom de fikk velge fritt. Svarprosent Svarprosenten i unders\u00f8kelsen er sv\u00e6rt lav, og det m\u00e5 derfor utvises forsiktighet i tolking av resultatene. Den ble distribuert via etat for barn og familie p\u00e5 samme m\u00e5te i alle 19 byomr\u00e5dene, med purring p\u00e5 to tidspunkt. Det er spesielt to byomr\u00e5der som er underrepresentert; Arna/\u00c5sane og Fyllingsdalen/Ytrebygda. Merknad 4: Bystyret ber byr\u00e5det unders\u00f8ke om det blir f\u00e6rre som benytter seg av gruppetilbud n\u00e5r reiseveien blir lengre for mange familier. I tidligere arbeid med Familiens hus, ble det samlet en oversikt over de ulike gruppetilbudene ved Barne- og familietjenesten (BFT). Det er flere gruppetilbud fordelt under hvert av tjenestetilbudene. Gruppetilbud kan v\u00e6re fra kurs til gravide/par i svangerskapet, til gruppekonsultasjoner i det faste helsestasjonsprogrammet 0-5 \u00e5r, samt ulike gruppe/kurstilbud til barn og familier p\u00e5 lavterskelomr\u00e5det p\u00e5 helsestasjon og i Barne- og familiehjelpen (BFH). Det er ikke registrert nedgang i antall deltakere p\u00e5 gruppetilbud med \u00e5rsak i lengre reisevei. Det er ulikheter mellom gruppetilbudene som tilbys, ogs\u00e5 etter samlokalisering. Et eksempel kan v\u00e6re gruppekonsultasjoner i helsestasjonsprogrammet 0-5 \u00e5r, ved 4 m\u00e5neder og 7/8 m\u00e5neder. Disse konsultasjonene tilbys p\u00e5 helsestasjoner, ogs\u00e5 p\u00e5 bydelshelsestasjoner i Laksev\u00e5g/Fyllingsdalen og i Arna/\u00c5sane. Ut fra dette er det ikke forskjell i tilbudet av grupper f\u00f8r og etter samlokaliseringen. Gruppetilbud i Barne- og familiehjelpen var lokalisert p\u00e5 et og samme sted i de ulike byomr\u00e5dene ogs\u00e5 f\u00f8r samlokalisering til Familien hus. Tilbudet er flyttet fra tidligere lokale, men fortsatt tilbys denne tjenesten fra \u00e9n lokasjon i hvert byomr\u00e5de. Merknad 5: Bystyret ber byr\u00e5det s\u00f8rge for at det blir tilgjengelig flere parkeringsplasser n\u00e6rmere Familiens hus p\u00e5 M\u00f8llendal. Det er blitt gjort tilgjengelig 5 nye parkeringsplasser for brukere med mobilitetsutfordringer. Det betyr at helsestasjonen kan reservere disse plassene til brukere som av ulike grunner trenger \u00e5 bruke bil. I tillegg er det soneparkering i omr\u00e5det rundt og parkering i Solheimsgarasjen eller ved Bergen Legevakt. Det er ikke optimale parkeringsforhold til alle, men plasseringen er sentral med tanke p\u00e5 at b\u00e5de bybane og buss er i umiddelbar n\u00e6rhet. Byr\u00e5det ser at parkeringsplasser er viktig, spesielt for de med nyf\u00f8dte og mange barn, og vil fortsatt jobbe aktivt med \u00e5 f\u00e5 flere parkeringsplasser tilgjengelig for brukergruppen. Merknad 6: Bystyret ber om en tilbakemelding p\u00e5 hvor mange brukere av helsestasjonen som ber om \u00e5 f\u00e5 hjemmebes\u00f8k og i hvor stor grad man klarer \u00e5 f\u00f8lge opp slike \u00f8nsker. Alle f\u00e5r tilbud om hjemmebes\u00f8k etter f\u00f8dsel av b\u00e5de jordmor og helsesykepleier. Noen f\u00e5r utvidede hjemmebes\u00f8k utover disse, basert p\u00e5 livssituasjon, behov og \u00f8nske. Antall hjemmebes\u00f8k for \u00e5rene 2021, 2022 og 2023 holder seg stabilt med antall hjemmebes\u00f8k utover det som er basistjeneste til alle nyf\u00f8dte. Alts\u00e5 det er ikke registrert flere hjemmebes\u00f8k (etter barselbes\u00f8k av jordmor/helsesykepleier) p\u00e5 grunn av lang reisevei. Merknad 8: Bystyret ber byr\u00e5det evaluere den nye helsestasjonsstrukturen i Bergenhus og \u00c5rstad bydel. Den nye strukturen inneb\u00e6rer betydelig reisevei til helsestasjon for innbyggere i deler av sentrum, i tillegg svekkes tilstedev\u00e6relsen i det nye omr\u00e5desatsingsomr\u00e5det p\u00e5 Sletten. En evaluering leveres til bystyret i l\u00f8pet av h\u00f8sten 2024. I hvor stor grad manglende helsestasjon i Sletten-omr\u00e5det svekker tilstedev\u00e6relsen i omr\u00e5desatsingsomr\u00e5det er vanskelig \u00e5 si. Det er verdt \u00e5 merke seg at helsestasjon 0-5 \u00e5r har 9 konsultasjoner p\u00e5 helsestasjonen det f\u00f8rste leve\u00e5ret, deretter 4 kontroller frem til barnet er 5 \u00e5r. En helsestasjons viktigste oppgave er \u00e5 gi gode kvalitative tjenester, slik ogs\u00e5 sp\u00f8rreunders\u00f8kelsen viste at brukerne mener. At den ogs\u00e5 kan v\u00e6re viktig i et n\u00e6rmilj\u00f8 20 viser engasjementet for opprettholdelse av bydelshelsestasjoner. Samtidig er dette en helsetjeneste der familier har et begrenset antall konsultasjoner over flere \u00e5r, og et sp\u00f8rsm\u00e5l er om helsestasjonen skal fungere som en lokal m\u00f8teplass og brobygger, eller om det er andre tiltak som er viktigere i s\u00e5 henseende. Tjenestene i Familiens hus Bergenhus/\u00c5rstad rapporterer om positive synergieffekter etter samlokaliseringen, der de trekker frem blant annet samarbeidet om de mest s\u00e5rbare familiene, tidligere hjelp av riktig instans og sterkere fagmilj\u00f8. Andre tilbakemeldinger g\u00e5r i hovedsak p\u00e5 parkeringssituasjonen, og det er og har v\u00e6rt et stort \u00f8nske om flere parkeringsplasser. Sp\u00f8rreunders\u00f8kelsen viste at i Bergenhus/\u00c5rstad \u00f8nsker om lag 20 % \u00e5 g\u00e5 til annen helsestasjon. Dette kan tenkes \u00e5 v\u00e6re logisk med tanke p\u00e5 om de bor s\u00f8r eller nord i byomr\u00e5det, og dermed har kortere vei til Nesttun eller \u00c5sane. En ekstern evaluering av hele byomr\u00e5det evt i alle byomr\u00e5dene, kan v\u00e6re en god m\u00e5te \u00e5 f\u00e5 grundigere svar p\u00e5 sp\u00f8rsm\u00e5lene i merknad 8. 21 "
}