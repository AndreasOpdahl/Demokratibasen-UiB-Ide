{
  "dokument_id": "e19837ad-62bf-5097-93bc-accd759e46ca",
  "doc_type": "case_attachment",
  "kommune": 4601,
  "tittel": "Byr\u00e5dets tilleggsinnstilling 1 til Handlings- og \u00f8konomiplan 2025-2028/Budsjett 2025",
  "url": "https://bergen.kommune.no/politikere-utvalg/api/fil/bk360/11621144/Byradets-tilleggsinnstilling-1-til-Handlings-og-okonomiplan-2025-2028-Budsjett-2025",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/64164-22 Byr\u00e5dets tilleggsinnstilling 1 til Handlings- og \u00f8konomiplan 2025- 2028/Budsjett 2025 Hva saken gjelder: Byr\u00e5det fremmer med dette Tilleggsinnstilling 1 til Handlings- og \u00f8konomiplan (H\u00d8P) 2025- 2028/Budsjett 2025. \u00d8konomiske konsekvenser: Det vises til kapitlet Oppsummering i Tilleggsinnstilling 1 hvor samlede effekter av forslagene i denne saken omtales. Byr\u00e5dets vurdering og anbefaling/konklusjon: Byr\u00e5det vil anbefale bystyret \u00e5 fatte vedtak om de endringer som fremg\u00e5r av saksfremstillingen i forbindelse med behandlingen av H\u00d8P 2025-2028/Budsjett 2025. Forslag til endring i lokale retningslinjer for tilskudd til private barnehager Som del av tilleggsinnstillingen fremmes ogs\u00e5 forslag om endring i lokale retningslinjer for private \u00e5pne barnehager. Utdanningsdirektoratet kom i h\u00f8st med en avklaring i forhold til tilskuddsutm\u00e5ling til private \u00e5pne barnehager. De nye retningslinjene baserer seg p\u00e5 denne avklaringen. Endringen vil gi bedre likebehandling av de \u00e5pne barnehagene. Tilskuddet vil med disse retningslinjene i st\u00f8rre grad ta hensyn til reelt antall barn som benytter tilbudet enn tidligere retningslinjer. Det forventes at endringen vil gi en reduksjon i tilskuddsutbetalingen til private \u00e5pne barnehager p\u00e5 om lag 2,5 mill. kroner \u00e5rlig, jf. forslag til nedjustering av budsjettet p\u00e5 tjenesteomr\u00e5de 01A Barnehage. Begrunnelse for framleggelse til bystyret: Kommunelovens \u00a7 14-2. Kommunestyrets og fylkestingets plikter: \u00abKommunestyret og fylkestinget skal selv vedta a) \u00f8konomiplanen og \u00e5rsbudsjettet\u00bb. Kommunelovens \u00a7 14-3. Behandling av \u00f8konomiplan, \u00e5rsbudsjett, \u00e5rsregnskap og \u00e5rsberetning: \u00ab\u00d8konomiplanen for de neste fire \u00e5rene og \u00e5rsbudsjettet for det kommende \u00e5ret skal vedtas f\u00f8r \u00e5rsskiftet.\u00bb Reglement for Bergen bystyre og utvalgene 2023-2027, punkt 5.7 Oppgaver som bystyret ikke kan delegere, punkt 1 a) \u00abBudsjett og \u00f8konomiplan samt budsjettendringer iht. bystyrets budsjettfullmakter og Bergen kommunes \u00f8konomireglement\u00bb, og b) \u00abSkatter, avgifter og andre inntekter til bykassen\u00bb. Byr\u00e5det innstiller til bystyret \u00e5 fatte f\u00f8lgende vedtak: Det vises til forslag til vedtakspunkt 1 i Innstilling 1 til Handlings- og \u00f8konomiplan 2025-2028, som tar h\u00f8yde for endringer som foresl\u00e5s i byr\u00e5dets tilleggsinnstillinger. Det foresl\u00e5s ikke endringer i dette vedtakspunktet n\u00e5. 1 Forslag til justert l\u00e5nevedtak i tr\u00e5d med forslag til endringer i investeringsbudsjettet p\u00e5 avgiftsfinansiert omr\u00e5de (l\u00e5nebel\u00f8pet foresl\u00e5s \u00f8kt fra kr. 2.904.000 til kr. 2.918.000): \u00abDet tas opp l\u00e5n i \u00e5r 2025 i samsvar med vedtatt budsjett for bykassen og kommunens l\u00e5nefond. Dette inneb\u00e6rer l\u00e5n kr. 2.918.000.000 til investeringsform\u00e5l og kr 950.000.000 i Startl\u00e5n fra Husbanken, fordelt p\u00e5 fors\u00f8ksordning og ordin\u00e6r ordning. Byr\u00e5det gis fullmakt til p\u00e5 kommunens vegne \u00e5 inng\u00e5 avtaler om opptak av obligasjonsl\u00e5n, sertifikatl\u00e5n og gjeldsbrevl\u00e5n (herunder l\u00e5n i Husbanken) og til \u00e5 avtale n\u00e6rmere l\u00e5netidspunkt og l\u00e5nevilk\u00e5r og til \u00e5 undertegne l\u00e5nekontrakter innenfor vedtatt l\u00e5neramme. Fullmakten gjelder ogs\u00e5 refinansiering.\u00bb Forslag til nytt vedtakspunkt 12: Lokale retningslinjer for tildeling av tilskudd til \u00e5pne barnehager fastsettes slik det fremg\u00e5r av vedlagte dokument, Tilskuddsmodell \u00e5pne barnehager og lokale retningslinjer for rapportering av gjennomsnittlig fremm\u00f8te gjeldende fra 1. januar 2025. Endringen skal sikre at tilskuddet i st\u00f8rre grad tar hensyn til reelt antall barn som benytter tilbudet. Det foresl\u00e5s ellers ingen endringer i vedtakspunktene som fremg\u00e5r av Innstilling 1. Dato: 5. desember 2024 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: Tilleggsinnstilling 1 til H\u00d8P 2025-2028/Budsjett 2025 Kortversjon av H\u00d8P 2025-2028/Budsjett 2025 Forslag til endrede retningslinjer for tilskudd til \u00e5pne barnehager 2 "
}