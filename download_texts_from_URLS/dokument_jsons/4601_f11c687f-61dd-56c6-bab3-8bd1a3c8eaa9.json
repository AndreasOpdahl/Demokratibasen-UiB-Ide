{
  "dokument_id": "f11c687f-61dd-56c6-bab3-8bd1a3c8eaa9",
  "doc_type": "case_presentation",
  "kommune": 4601,
  "tittel": "Statusrapport for Plan for seksuell helse, seksualopplysning og seksualitetsundervisning",
  "url": "https://bergen.kommune.no/politikere-utvalg/api/fil/bk360/9073170/Framstilling-Statusrapport-for-Plan-for-seksuell-helse-seksualopplysning-og-seksualitetsundervisning",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/238859-1 Statusrapport for \"Plan for seksuell helse, seksualopplysning og seksualitetsundervisning\" Hva saken gjelder: \u00abPlan for seksuell helse, seksualopplysning og seksualitetsundervisning\u00bb ble utarbeidet som f\u00f8lge av vedtak i bystyret 26. april 2017 B-sak 103-17, i et privat forslag om styrket seksualundervisning i Bergen. Form\u00e5let med planen skulle v\u00e6re \u00e5 sikre en helhetlig innsats for \u00e5 styrke barn og unges seksuelle helse. Bystyrets vedtak i saken la hovedvekt p\u00e5 seksualundervisning i skole og barnehage, og derfor ble ansvaret for planen lagt til Byr\u00e5dsavdeling for barnehage, skole og idrett (BBSI)1 . Men siden seksuell helse og seksualopplysning ogs\u00e5 er viktige deler av tjenesteytingen der det gis helsehjelp, ble Byr\u00e5dsavdeling for helse og omsorg (BHO) og Byr\u00e5dsavdeling for sosial, bolig og inkludering (BSBI) aktive deltakere i planarbeidet. Den tredelte bestillingen med seksualitetsundervisning i skole og barnehage, seksualopplysning generelt og utvikling av tjenester knyttet til seksuell helse, medf\u00f8rte at planen hadde kapitler med ansvar for oppf\u00f8lging fordelt p\u00e5 flere byr\u00e5dsavdelinger. Bestillingen var ellers kj\u00f8nnsn\u00f8ytral, slik at betydningen av seksuell helse, seksualopplysning og seksualundervisning hos kj\u00f8nnene ble vektlagt likt. Planen ble vedtatt i bystyret 10.april 2019, B-sak 94-192. Planen skal bidra til \u00e5 gi barn og unge handlingskompetanse slik at de skal v\u00e6re i stand til \u00e5 ivareta god seksuell helse, og p\u00e5 den m\u00e5ten bidra til god livskvalitet og god helse for den enkelte. I tillegg inneholder ogs\u00e5 planen noen tiltak rettet mot den voksne befolkningen i Bergen. Planen har ingen tidsavgrensning, og if\u00f8lge Bergen kommunes planstrategi 2019-2023 skulle ikke planen rulleres/revideres i denne perioden. En del av tiltakene ble gjort rede for i skriftlig sp\u00f8rsm\u00e5l nr. 23, besvart i Utvalg for barnehage, skole og idrett (UBSI) 15. mars 2022 og skriftlig sp\u00f8rsm\u00e5l nr. 85, besvart i Utvalg for helse og omsorg (UHSO) 31. august 2022. Det ble her lovet en oppdatert oversikt i l\u00f8pet av h\u00f8sten 2022. I etterkant av at planen ble vedtatt, har det skjedd endringer i byr\u00e5dsavdelingene, slik at det i perioden 2019-2023 var fire byr\u00e5dsavdelinger som var ansvarlige for tiltakene i planen. Etter 1 Navn p\u00e5 de aktuelle byr\u00e5dsavdelingene i 2017 2 Vedtak og merknader fra den politiske behandlingen er innarbeidet i planen som er publisert p\u00e5 kommunens nettsider 1 omorganisering av byr\u00e5dsavdelingene h\u00f8sten 2023 er det tre avdelinger som har ansvaret for de forskjellige tiltakene i \u00abPlan for seksuell helse, seksualopplysning og seksualitetsundervisning\u00bb: \u2022 Byr\u00e5dsavdeling for barnehage og skole (BBS) \u2022 Byr\u00e5dsavdeling for eldre, helse og omsorg (BEHO) \u2022 Byr\u00e5dsavdeling for barnevern, sosiale tjenester og mangfold (BBSM) \u00d8konomiske konsekvenser: Statusrapporten er kun en rapportering p\u00e5 status for tiltakene i planen og har ingen \u00f8konomiske konsekvenser. I budsjett for 2019 ble det avsatt engangsmidler p\u00e5 1,75 mill. kroner til plan for seksuell helse. Etter at planen ble vedtatt ble tiltakene konkretisert, og midlene fordelt p\u00e5 de ulike tiltakene. Det har ikke v\u00e6rt avsatt ytterligere midler i de f\u00f8lgende handlings- og \u00f8konomiplanene. Byr\u00e5dets vurdering og anbefaling/konklusjon: \u00abPlan for seksuell helse, seksualopplysning og seksualitetsundervisning\u00bb har virket i fem \u00e5r. Planen inneholder \u00e5tte temaer. Under hvert av temaene er det konkrete tiltak, til sammen 34 tiltak som i 2019 ble fordelt p\u00e5 fire forskjellige byr\u00e5dsavdelinger. Statusrapporten som er vedlagt er bygget opp p\u00e5 samme m\u00e5te som planen, og i rapporten gis det tilbakemeldinger p\u00e5 hva som er gjort i de forskjellige tiltakene. Tiltakene har ulik karakter. Noen av tiltakene er fullf\u00f8rt i l\u00f8pet av den tiden som har g\u00e5tt siden planen ble vedtatt, som innkj\u00f8p av refleksjonsgrunnlag til bruk i barnehagesektoren. De fleste tiltakene er imidlertid tiltak som m\u00e5 f\u00f8lges opp kontinuerlig eller videreutvikles, som for eksempel samarbeid mellom skolehelsetjenesten og skolene om seksualitetsundervisning, kompetanseutvikling blant dem som underviser ungdom om seksualitet eller at ungdomsskoler en gang i \u00e5ret skal f\u00e5 tilbud om bes\u00f8k fra FRI Bergen og Hordaland. Noen f\u00e5 tiltak, som \u00e5 arbeide for egenandelsfritak for ungdom hos fastlegen og \u00f8kt engangsst\u00f8nad ved f\u00f8dsel og vurdere en egen kommunal engangsst\u00f8nad, er avhengig av politiske prioriteringer. Verken kvinnehelse eller kj\u00f8nnsinkongruens ble spesielt fokusert i \u00abPlan for seksuell helse, seksualopplysning og seksualitetsundervisning\u00bb, men har v\u00e6rt behandlet i andre planer i ettertid, som \u00abPlan for likestilling i mangfoldsbyen Bergen\u00bb og Regnbuebyen Bergen - plan for kj\u00f8nns- og seksualitetsmangfold 2023-2027. Det m\u00e5 bemerkes at seksuell helse er en viktig del av kvinnehelse. Men kvinnehelse dreier seg om mye mer enn bare seksuell helse. Dersom kvinnehelse skal f\u00e5 det l\u00f8ftet som den fortjener, mener byr\u00e5det at en plan for dette b\u00f8r utarbeides av Byr\u00e5dsavdeling for eldre, helse og omsorg. En slik plan b\u00f8r ha et helhetlig perspektiv p\u00e5 kvinnehelse. Byr\u00e5det mener det er viktig at kompetanse om seksualitet til grupper som funksjonshemmede og utviklingshemmedes \u00f8kes blant dem som underviser ungdom om seksualitet. I skolehelsetjenesten finnes det ressurspersoner innen dette kunnskapsfeltet, og det er behov for at disse deler sin kompetanse til andre i tjenesten Vedlagt denne statusrapporten er ogs\u00e5 en kunnskapsoversikt over aktuelle rapporter og forskning som er kommet siden planen ble vedtatt for fire \u00e5r siden. Rapportene og forskningen kan gi retning for hva som b\u00f8r prioriteres i arbeidet med barn og unges seksuelle helse, seksualopplysning og seksualitetsundervisning i tiden fremover. Ett av feltene som byr\u00e5det har merket seg er barn og unges \u00f8kte eksponering for pornografi p\u00e5 digitale medier. 2 Byr\u00e5det vil derfor at temaet porno blir tatt inn i skolenes seksualitetsundervisning gjennom bruk av L\u00e6replanverkets (LK20) st\u00f8tteressurs \u00abSt\u00f8tte til undervisning om kj\u00f8nn og seksualitet\u00bb, som inneholder undertemaet porno p\u00e5 internett. Et annet tema som byr\u00e5det har merket seg i forskning og rapporter, er skeive og transpersoners d\u00e5rligere levek\u00e5r3. Byr\u00e5det mener at resultatene av de unders\u00f8kelsene det refereres til i kunnskapsoversikten tilsier at det er et stort behov for bedre kunnskap om hvilke utfordringer skeive ungdommer m\u00f8ter og hvilke tiltak som kan gjennomf\u00f8res for m\u00e5lgruppen. Byr\u00e5det vil derfor at Etat for skole ser p\u00e5 muligheten for \u00e5 implementere dette temaet gjennom de nettressursene det vises til i statusrapporten, under tiltaket om innkj\u00f8p av refleksjonsgrunnlag for seksualitetsundervisningen. Det tredje temaet som byr\u00e5det mener det er viktig \u00e5 ha s\u00f8kelys p\u00e5 fremover, er den \u00f8kende forekomsten av seksuell vold og trakassering blant barn og unge. Nasjonale og lokale data fra Ungdata-unders\u00f8kelser i 2021 viser at det er noenlunde samsvar mellom den nasjonale unders\u00f8kelsen og de resultatene som kom frem fra ungdomsskoler i Bergen kommune om opplevd seksuell trakassering. Det har i januar-februar 2024 blitt gjennomf\u00f8rt en ny Ungdata- unders\u00f8kelse p\u00e5 mellomtrinnet (5.-7. trinn), ungdomstrinnet (8.-10. trinn) og p\u00e5 videreg\u00e5ende skoler i Bergen. Resultatene av denne unders\u00f8kelsen er i skrivende stund enn\u00e5 ikke publisert. Den nasjonale Ungdata-unders\u00f8kelsen fra 2022 viser imidlertid en \u00f8kning. Den nasjonale forskningsrapporten \u00abVold og overgrep mot barn og unge\u00bb fra 2023 viser i tillegg at det nasjonalt har v\u00e6rt en sterk \u00f8kning av nesten alle former for seksuell vold, b\u00e5de blant jenter og gutter. Byr\u00e5det vil derfor at temaet seksuell vold og trakassering blir tatt inn i skolenes seksualitetsundervisning knyttet til arbeid med skolemilj\u00f8, gjennom bruk av L\u00e6replanverkets (LK20) st\u00f8tteressurs om seksuelle overgrep og trakassering. Dette inneb\u00e6rer at arbeidet med seksuell helse, seksualopplysning og seksualitetsundervisning er et arbeid som m\u00e5 fortsette og utvikles videre i takt med aktuell forskning som kommer p\u00e5 feltet og hvilke utfordringsbilder en ser i forhold til seksuell helse, seksualopplysning og seksualitetsundervisning. Begrunnelse for framleggelse til bystyret: Reglement for Bergen bystyre og utvalgene 2023-2027. Vedtatt av Bergen bystyre i B-sak 368-23 den 18.10.23. 5.8.3. Politisk tilsyn og kontroll Som et ledd i sitt arbeid med politisk tilsyn og kontroll behandler bystyret f\u00f8lgende saker: a. Rapporteringssaker om oppf\u00f8lging av planer vedtatt av bystyret. Byr\u00e5det innstiller til bystyret \u00e5 fatte f\u00f8lgende vedtak: Bystyret tar Statusrapport for \u00abPlan for seksuell helse, seksualopplysning og seksualitetsundervisning\u00bb til orientering. Dato: 30. april 2024 Christine B. Meyer Daniel C. E. H\u00e4gglund Byr\u00e5dsleder Byr\u00e5d for barnehage og skole 3 Levek\u00e5r kan defineres som \u00ab\u00f8konomiske, sosiale, mellommenneskelige og personlige forhold som utgj\u00f8r betingelser for og uttrykk for hvordan mennesker lever sine liv\u00bb (Anderssen, Buer, Olaniyan og Malterud 2016: 8). 3 Dokumentet er godkjent elektronisk. Vedlegg: - Statusrapport Plan for seksuell helse, seksualopplysning og seksualitetsundervisning - Kunnskapsgrunnlag \u2013 nyere forskning og rapporter 4 "
}