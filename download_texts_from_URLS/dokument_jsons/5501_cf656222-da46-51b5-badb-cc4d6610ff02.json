{
  "dokument_id": "cf656222-da46-51b5-badb-cc4d6610ff02",
  "doc_type": "case_presentation",
  "kommune": 5501,
  "tittel": "Styrevalg i Gr\u00f8tsund Industripark AS",
  "url": "https://innsyn.tromso.kommune.no/application/getMoteDokument?dokid=2001760677",
  "tekst": "Arkivsaksnr. 24/11231-1 Saksbehandler Erling Myrland Saksgang M\u00f8tedato Formannskapet 25.06.2024 Styrevalg i Gr\u00f8tsund Industripark AS Kommunedirekt\u00f8rens innstilling til vedtak: 1. Formannskapet foresl\u00e5r til ordf\u00f8rer som kommunens representant i generalforsamlingen, f\u00f8lgende styre i Gr\u00f8tsund Industripark AS: 1. .................................. valgt for en periode p\u00e5......... 2. .................................. valgt for en periode p\u00e5......... 3. .................................. valgt for en periode p\u00e5......... 4. .................................. valgt for en periode p\u00e5......... 5. .................................. valgt for en periode p\u00e5......... 6. .................................. valgt for en periode p\u00e5......... 2. Styrets godtgj\u00f8relse fastsettes i tr\u00e5d med Troms\u00f8 kommunes eierskapsmelding. Stig Tore Johnsen Kommunedirekt\u00f8r 1 Hva saken gjelder Saken gjelder valg av styremedlemmer til styret i Gr\u00f8tsund Industripark AS til stiftelsen av aksjeselskapet. Saksutredning Kommunestyret har i sak 70/24 den 22.05.2024 vedtatt at Gr\u00f8tsund Industripark AS (GIP) skal etableres slik at kommunen blir eier av 50 % av aksjene i selskapet, med Troms\u00f8 Havn KF, eller selskap eid av Troms\u00f8 Havn Utvikling AS, som eier av de \u00f8vrige 50 % av aksjene. Troms\u00f8 havn KF og Troms\u00f8 kommune som stiftere av selskapet har v\u00e6rt i tett kontakt etter at kommunestyret fattet sitt vedtak den 22.05.2024 for \u00e5 finne mulige kandidater til styret i GIP. I saken til kommunestyret ble det pekt p\u00e5 at viktigheten av et velfungerende og kompetent styre i GIP vil v\u00e6re avgj\u00f8rende for \u00e5 lykkes. Styret b\u00f8r v\u00e6re godt lokalt forankret, men det kan, gitt kompleksiteten i prosjektet, v\u00e6re grunn til ogs\u00e5 \u00e5 se etter styremedlemmer som kan tilf\u00f8re styret erfaring fra lignende prosjekter utenfor regionen. Forhold som b\u00f8r vektlegges i den totale vurderingen av kompetansebehov: \u2022 Kunnskap om og erfaring fra maritimt rettede industrier som mekanisk, fiskeri og havbruk. Erfaring fra komplekse eiendomsutviklingsprosjekter. \u2022 Kompetanse knyttet til finansiering av st\u00f8rre prosjekter. \u2022 Kunnskap om lokalt forankret n\u00e6ringsliv. \u2022 S\u00e6rlig kunnskap om politikk og samfunn i Troms\u00f8. \u2022 Kunnskap om strategisk kommunikasjon og nasjonale politiske prosesser. \u2022 Erfaring med havnevirksomhet og grensesnittet sj\u00f8/land erfaring fra utvikling av n\u00e6ringsparker. \u2022 Kunnskap om den type sirkul\u00e6r prosjektering som man ser for seg p\u00e5 Gr\u00f8tsund. For \u00e5 stifte et aksjeselskap skal den eller de som skal tegne aksjer i selskapet (stifterne), opprette et stiftelsesdokument. Stiftelsesdokumentet skal inneholde selskapets vedtekter jf. Aksjeloven \u00a7 2-2 og de bestemmelser som er nevnt i lovens \u00a7 2-3. Av aksjeloven \u00a7 2-3 fremkommer det videre minstekrav til stiftelsesdokumentet for stiftelsen av et aksjeselskap. Stiftelsesdokumentet skal angi \u201c...5. hvem som skal v\u00e6re medlemmer av selskapets styre\u201d. Kommunestyrets vedtakspunkt 5 i sak 70/24 lyder: \u201cValg av representanter til styret gj\u00f8res av generalforsmalingen og formannskapet gir r\u00e5d til kommunens representant i generalforsamlingen, i tr\u00e5d med reglement til formannskapet vedtatt i kommunestyresak 32/24.\u201d Kommunedirekt\u00f8ren forst\u00e5r kommunestyrets vedtak slik at ordf\u00f8rer som kommunens representant i generalforsamlingen velger styret p\u00e5 vegne av stifterne etter r\u00e5d fra formannskapet som kommunens folkevalgte eierutvalg. Til orientering f\u00f8lger det av kommunestyrets vedtak om etablering av selskapet i sak 70/24 har kommunedirekt\u00f8ren for \u00f8vrig f\u00e5tt de n\u00f8dvendige fullmakter til \u00e5 etablere selskapet i tr\u00e5d med det som fremkommer i saken. Det tas derfor sikte p\u00e5 \u00e5 gjennomf\u00f8re signering av stiftelsesdokumentet og registrering i Foretaksregisteret s\u00e5 snart som mulig etter formannskapet har fattet sitt vedtak i denne saken. 2 Vedtakskompetanse Formannskapet Vedlegg 3 "
}