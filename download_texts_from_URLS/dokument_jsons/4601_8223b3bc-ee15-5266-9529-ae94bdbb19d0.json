{
  "dokument_id": "8223b3bc-ee15-5266-9529-ae94bdbb19d0",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 21.05.2024",
  "url": "https://bergen.kommune.no/politikere-utvalg/api/fil/bk360/10426637/Framstilling-Horingssaker-til-forretningsutvalget-21-05-2024",
  "tekst": " Forretningsutvalget Saksframstilling V\u00e5r referanse: 2023/257837-94 Saksbehandler: Anette Hatlemark Drabl\u00f8s H\u00f8ringssaker til forretningsutvalget 21.05.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring av forslag til program for utredning av forbrenningsutslipp som tillegg til konsekvensutredningene for feltene i Yggdrasil-omr\u00e5det og for Tyrvingfeltet 2. H\u00f8ring \u2013 Forslag til endringer i spillemiddelordningen for anlegg til idrett og fysisk aktivitet Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring av forslag til program for utredning av forbrenningsutslipp som tillegg til konsekvensutredningene for feltene i Yggdrasil-omr\u00e5det og for Tyrvingfeltet Aker BP har sendt p\u00e5 h\u00f8ring forslag til program for utredning av forbrenningsutslipp som tillegg til konsekvensutredningene for feltene i Yggdrasil-omr\u00e5det og for Tyrvingfeltet. Yggdrasil-omr\u00e5det og Tyrvingfeltet har gjennomg\u00e5tt en full formell konsekvensutredningsprosess iht petroleumsloven og petroleumsforskriften. I lys av overnevnte, og den store samfunnsmessige betydningen av den p\u00e5g\u00e5ende Tyrving-utbyggingen, mener Aker BP som operat\u00f8r for nevnte utbygging at det er hensiktsmessig \u00e5 gjennomf\u00f8re en utredning av forbrenningsutslipp (sluttbrukerutslipp) som et tillegg til den allerede gjennomf\u00f8rte konsekvensutredningen for feltet. Denne prosessen er ikke p\u00e5lagt etter petroleumsregelverket for prosjekter som allerede er godkjent. Aker BP \u00f8nsker likevel 1 \u00e5 gj\u00f8re dette for \u00e5 s\u00f8rge for at det etableres et tilsvarende kunnskapsgrunnlag om overnevnte konsekvenser av som det som n\u00e5 er foresl\u00e5tt av departementet for fremtidige prosjekter. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 3.juni. 2. H\u00f8ring \u2013 Forslag til endringer i spillemiddelordningen for anlegg til idrett og fysisk aktivitet Kultur- og likestillingsdepartementet sendte den 08.05.24 forslag til endringer i spillemiddelordningen for anlegg til idrett og fysisk aktivitet p\u00e5 h\u00f8ring. Regjeringen vil ruste opp og bygge flere idrettsanlegg og lage en nasjonal plan for anlegg sammen med idrettsbevegelsen. Tilskuddsordningen fra overskuddet fra Norsk Tippings pengespill til idrettsform\u00e5l til bygging og rehabilitering av anlegg til idrett og fysisk aktivitet i kommunene er et viktig verkt\u00f8y p\u00e5 anleggsomr\u00e5det. En rekke endringer i spillemiddelordningen foresl\u00e5s, blant annet endring i tilskuddsordning for ordin\u00e6re anlegg og alternative modeller for fordeling av rammen til ordin\u00e6re anlegg mellom fylkene. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 20. september 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring av forslag til program for utredning av forbrenningsutslipp som tillegg til konsekvensutredningene for feltene i Yggdrasil-omr\u00e5det og for Tyrvingfeltet\u00bb p\u00e5 vegne av Bergen kommune. 2. Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring \u2013 Forslag til endringer i spillemiddelordningen for anlegg til idrett og fysisk aktivitet p\u00e5 vegne av Bergen kommune. H\u00f8ringen sendes ogs\u00e5 utvalg for finans, kultur og n\u00e6ring til orientering. Dato: 15. mai 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 2 "
}