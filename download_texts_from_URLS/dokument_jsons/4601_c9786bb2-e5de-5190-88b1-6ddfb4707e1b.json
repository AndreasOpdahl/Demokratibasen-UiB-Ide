{
  "dokument_id": "c9786bb2-e5de-5190-88b1-6ddfb4707e1b",
  "doc_type": "case_attachment",
  "kommune": 4601,
  "tittel": "Redegj\u00f8relse om CRPD i kommunens tjenester",
  "url": "https://bergen.kommune.no/politikere-utvalg/api/fil/bk360/10755425/Redegjorelse-om-CRPD-i-kommunens-tjenester",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/109454-1 Redegj\u00f8relse om CRPD i kommunens tjenester Hva saken gjelder: Bergen bystyre behandlet interpellasjon om \u00e5 oppfylle menneskerettighetene for mennesker med nedsatt funksjonsevne (CRPD) fra bystyrerepresentant Katrine N\u00f8dtvedt (MDG) i m\u00f8tet 22.11.2023, og fattet f\u00f8lgende vedtak: Bystyret ber byr\u00e5det levere en sak til bystyret som beskriver hvordan CRPD skal implementeres i kommunens tjenester. Norge har ratifisert konvensjonen og norsk lovverk inneholder plikter som tjener til \u00e5 oppfylle konvensjonens krav. Derfor har Bergen kommune allerede implementert CRPD i sine tjenester for \u00e5 ivareta mennesker med funksjonsnedsettelser sine menneskerettigheter. Denne saken redegj\u00f8r kort for rammene og handlingsrommet for CRPD-arbeidet i kommunen. Under saksfremstilling er det en mer omfattende redegj\u00f8relse med utgangspunkt i de mest sentrale og relevante artiklene i konvensjonen1. CRPD \u2013 menneskerettighetene til mennesker med nedsatt funksjonsevne FNs konvensjon om rettighetene til mennesker med nedsatt funksjonsevne (UN Convention on the Rights of Persons with Disabilities - CRPD) ble vedtatt av FNs generalforsamling i 2006 og tr\u00e5dte i kraft i 2008. Hovedm\u00e5let er \u00e5 sikre at personer med funksjonsnedsettelse f\u00e5r oppfylt sine menneskerettigheter. Rettighetene og pliktene i konvensjonen skal tolkes i lys av \u00e5tte prinsipper: 1. Selvbestemmelse 2. Ikke-diskriminering 3. Deltakelse og inkludering 4. Respekt for forskjeller 5. Like muligheter 6. Tilgjengelighet 7. Likestilling mellom menn og kvinner 8. Respekt for utviklingsmulighetene og identiteten til barn Rettigheter for den enkelte og pliktene for offentlige myndigheter er regulert i artiklene 4 til 32 hvor prinsippene operasjonaliseres i form av mer spesifikke krav. Noen bestemmelser er detaljerte krav til myndighetene, mens andre har mer overordnet karakter. Under saksfremstilling vises det til hvordan Bergen kommune arbeider med bestemmelsene som er knyttet til kommuners ansvarsomr\u00e5der. 1 Bufdir, 2024: CRPD \u2013 veiledning til FN-konvensjonen om rettighetene til mennesker med nedsatt funksjonsevne. 1 CRPD i kommunens tjenester Norge ratifiserte konvensjonen om CRPD i 2013. Norsk lov inneholder flere plikter som tjener til \u00e5 oppfylle konvensjonens krav og kommunene skal etter presumsjonsprinsippet2 s\u00e5 langt det er mulig s\u00f8rge for at lover tolkes og anvendes i tr\u00e5d med konvensjonen. Det vil si at det kommunale selvstyret og rom for skj\u00f8nnsut\u00f8velse er begrenset av konvensjonen, uavhengig av om den er inkorporert eller ikke. S\u00e5 lenge konvensjonen ikke er inkorporert i norsk lov, vil norsk lov g\u00e5 foran ved motstrid. V\u00e5ren 2024 sendte Kultur- og likestillingsdepartementet p\u00e5 h\u00f8ring et juridisk ekspertutvalg sin utredning om inkorporering av FNs konvensjon om rettighetene til mennesker med nedsatt funksjonsevne (CRPD) i norsk lov. Det er ikke avgjort hvorvidt inkorporering vil bli gjennomf\u00f8rt enda. I h\u00f8ringsuttalelsen anbefalte byr\u00e5det \u00e5 st\u00f8tte forslaget om \u00e5 inkorporere konvensjonen i norsk lov da dette vil bidra til \u00e5 fremme personer med funksjonsnedsettelser sine menneskerettigheter. Kommunene er en sentral akt\u00f8r i gjennomf\u00f8ringen av forpliktelsene etter CRPD da det er i den enkelte kommune at innbyggerne f\u00e5r mange av sine rettigheter i praksis. Bergen kommune f\u00f8lger lover og regler innen blant annet helse og omsorg, sosiale tjenester, oppl\u00e6ring, likestilling og diskriminering, og plan og bygg. Lovverket skal sikre at menneskerettighetene f\u00f8lges i norsk forvaltning og at en velger det handlingsalternativet som i st\u00f8rst grad oppfyller m\u00e5lsettingene i CRPD. I tillegg er kommunen forpliktet av artikkel fire i konvensjonen til \u00e5 treffe alle lovgivningsmessige, administrative og andre tiltak som er hensiktsmessige for \u00e5 virkeliggj\u00f8re konvensjonens rettigheter. Ivaretakelse av lovverket gj\u00f8r Bergen kommune blant annet ved \u00e5 knytte til seg ansatte med rett kompetanse og gjennom oppl\u00e6ring til personale som arbeider for mennesker med nedsatt funksjonsevne. I tillegg til kommuneoverlegen som r\u00e5dgivende organ ved helsefaglige sp\u00f8rsm\u00e5l, er det etablert en koordinatorrolle i Byr\u00e5dsavdeling for barnevern, sosiale tjenester og mangfold som er kontaktperson for interne og eksterne henvendelser relatert til CRPD. Lovp\u00e5lagt r\u00e5d for personer med funksjonsnedsettelser (KRPF), jamf\u00f8r kommuneloven \u00a7 5- 12, er et eksempel p\u00e5 en annen forpliktelse for kommuner og fylkeskommuner. R\u00e5det sin funksjon er \u00e5 \u00ab... ta hensyn til at menneskerettighetene til mennesker med funksjonsnedsettelse skal vernes om og fremmes i all politikk og alle programmer\u00bb. Bergen kommune f\u00f8lger denne forpliktelsen med eget r\u00e5d og r\u00e5dssekretariat. Tilsyns- og kontrollmekanismer er ogs\u00e5 viktige element for \u00e5 sikre at rettighetene innfris i tjenestene og ingen diskrimineres p\u00e5 grunn av funksjonsnedsettelser. Likestillings- og diskrimineringsloven fastsl\u00e5r at diskriminering er forbudt, og p\u00e5legger kommunen \u00e5 arbeide aktivt for likestilling i all sin virksomhet gjennom blant annet aktivitets- og redegj\u00f8relsesplikten. Kommunens handlingsrom for implementering av CRPD kan noen ganger p\u00e5virkes av tilgang p\u00e5 ressurser, \u00f8konomiske prioriteringer og fysiske forhold, samt regler knyttet til verneverdige bygg. Et eksempel er knyttet til bestemmelsen om lik mulighet til valg av bosted. Her kan mangel p\u00e5 tilgjengelig og egnet bolig, samt begrensede ressurser p\u00e5 personellsiden, gj\u00f8re at bestemmelsen ved noen tilfeller v\u00e6re utfordrende \u00e5 oppfylle. Det samme gjelder forventninger om tildeling av timer med brukerassistert personlig assistanse 2 Snl.no, 2023. Presumsjonsprinsippet er et prinsipp i jussen som handler om at man legger til grunn at norsk rett er i overensstemmelse med folkeretten. Domstolene etterlever i stor grad dette prinsippet ved \u00e5 tolke norske lovbestemmelser i henhold til Norges folkerettslige forpliktelser. Selv om folkerettsregler formelt sett bare er prim\u00e6re rettsgrunnlag s\u00e5 langt de er inkorporert i norsk rett, er det riktig \u00e5 si at folkerettsregler og grunnprinsipper i folkeretten er en del av v\u00e5rt nasjonale rettssystem. 2 (BPA). Disse utfordringene forventes \u00e5 bli st\u00f8rre i \u00e5rene fremover og kan komme i konflikt med konvensjonens krav om reell valgfrihet for \u00e5 f\u00e5 et selvstendig liv. Bergen kommune tilbyr ogs\u00e5 tjenester som ikke er vedtakspliktig, eller lovfestet, som tiltak for \u00e5 bedre livskvaliteten for barn og unge med varige tilstander. Dette er n\u00f8dvendig og \u00f8nskelig for \u00e5 bidra til reell mulighet for deltakelse p\u00e5 lik linje med andre, og for god helse og livskvalitet for den det gjelder og deres p\u00e5r\u00f8rende. \u00d8konomiske konsekvenser: Saken har ingen \u00f8konomiske konsekvenser. Byr\u00e5dets vurdering og anbefaling/konklusjon: Det er et nasjonalt m\u00e5l at tjenester til innbyggerne i landet skal v\u00e6re likeverdige og at mennesker med funksjonsnedsettelser har mulighet til \u00e5 delta i samfunnet p\u00e5 lik linje med andre. Byr\u00e5det vurderer at kommunen i dag etterlever det norske lovverket, og forutsetter at lovgiver sikrer at norsk lov er i samsvar med konvensjonen. Ratifiseringen av konvensjonen har f\u00f8rt til at CRPD allerede er godt inkorporert i kommunens tjenester. Dette er et arbeid som Bergen kommune kontinuerlig m\u00e5 ivareta og utvikle i tr\u00e5d med endringer i samfunnet, lovverk og befolkningssammensetningen. \u00d8konomiske forhold og tilgang p\u00e5 boliger og ansatte med relevant fagkompetanse, kan i \u00e5rene fremover gj\u00f8re det utfordrende \u00e5 oppfylle bestemmelsene i konvensjonen i tilstrekkelig grad. For \u00e5 oppfylle m\u00e5lsettingene i CRPD p\u00e5 best mulig m\u00e5te, mener byr\u00e5det det er en forutsetning at nasjonale myndigheter i st\u00f8rre grad s\u00f8rger for at kommunene er i stand til \u00e5 implementere CRPD ogs\u00e5 i \u00e5rene fremover. Byr\u00e5det har derfor fremmet noen anbefalinger til statlige myndigheter i forbindelse med h\u00f8ringsuttalelsen til utredning om inkorporering av FNs konvensjon om rettighetene til mennesker med nedsatt funksjonsevne (CRPD) i norsk lov: - Skape en tydelig og felles forst\u00e5else for kommunenes forpliktelser til \u00e5 oppfylle absolutte og relative rettigheter, samt hva som er saklig, n\u00f8dvendig og forholdsmessig forskjellsbehandling. - Informasjon og veiledning fra staten til kommunene for \u00e5 styrke deres arbeid med CRPD slik at mennesker med funksjonsnedsettelser f\u00e5r samme muligheter som andre ogs\u00e5 i praksis. - Sikre nok ressurser til kommunene for \u00e5 styrke gjennomf\u00f8ringen av CRPD-arbeidet. Byr\u00e5dets vurdering er at Bergen kommune allerede har implementert CRPD i kommunens tjenester og vil fortsette \u00e5 forbedre og utvikle dette arbeidet fremover i tr\u00e5d med konvensjonen, norsk lovverk og ulike planer og tiltak p\u00e5 omr\u00e5det. Av s\u00e6rlig relevans vil byr\u00e5det her trekke frem p\u00e5g\u00e5ende arbeid med \u00e5 lage en plan for universell utforming. Planen har en rekke tiltak som vil fremme inkluderende og likeverdige tjenester og byrom for alle byens innbyggere. Tiltakene omfavner alt fra de fysiske omgivelsene til digitale plattformer og kommunens utadrettede tjenester og tilbud til personer med funksjonsnedsettelser. Begrunnelse for framleggelse til bystyret: Bergen bystyre fattet i m\u00f8te 22.11.2023, sak 1/23, f\u00f8lgende vedtak: \u00abBystyret ber byr\u00e5det levere en sak til bystyret som beskriver hvordan CRPD skal implementeres i kommunens tjenester.\u00bb Byr\u00e5det innstiller til bystyret \u00e5 fatte f\u00f8lgende vedtak: Bystyret tar redegj\u00f8relsen om CRPD i kommunens tjenester, til orientering. Dato: 22. oktober 2024 3 Christine B. Meyer Charlotte Spurkeland Byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. 4 Saksframstilling: CRPD i Bergen kommunes tjenester Bergen kommune arbeider kontinuerlig med menneskerettighetene til mennesker med funksjonsnedsettelser (CRPD). Under kommer en redegj\u00f8relse for hvordan det arbeides med artiklene i konvensjonen som er s\u00e6rlig relevant for kommunens arbeid med CRPD. Under artikkelnummer- og navn er hovedelementene i bestemmelsen listet opp, etterfulgt av en redegj\u00f8relse for noe av arbeidet Bergen kommune gj\u00f8r for \u00e5 f\u00f8lge opp bestemmelsene. Artikkel 7: Barn med nedsatt funksjonsevne 1. Likestilt ivaretakelse av menneskerettigheter 2. Barnets beste 3. Barns rett til medvirkning I alle tjenester som f\u00f8lger opp barn og unge er retten til medvirkning fra barn og unge nedfelt i formelle f\u00f8ringer for tjenestene. Kommunen har plikt til \u00e5 vurdere barnets beste i saker som handler om dem, jf. Grunnloven \u00a7 104 og Barnekonvensjonen artikkel 3. Vurderinger av barnets beste er forankret som tiltak i handlingsplan for tjenester til barn og unge, og deres familier3. Gjennom \u00e5 gj\u00f8re en barnerettighetsvurdering f\u00e5r barn og unge mulighet til \u00e5 p\u00e5virke p\u00e5 individ-, tjeneste- og systemniv\u00e5. Medvirkning er ogs\u00e5 nedfelt i kommunens budsjettm\u00e5l og tjenestene m\u00e5 rapportere om fremdrift. Etat for tjenester til utviklingshemmede har brukere i alle aldre. Ved vurdering av s\u00f8knader om tjenester til barn og unge med funksjonsnedsettelse og/eller somatisk sykdom tas det utgangspunkt i gjeldende lovverk og utarbeidede kriterier og arbeidsprosesser. Barn har rett til \u00e5 medvirke og \u00e5 bli h\u00f8rt i denne prosessen. For unge med funksjonsnedsettelser tilbyr etaten boligkartlegging fra 15 \u00e5r. Slik kan bruker, p\u00e5r\u00f8rende og kommunen sammen planlegge for en god overgang til et eget hjem, og ivareta \u00f8nsker som den enkelte og p\u00e5r\u00f8rende har. Kommunens Koordinerende enhet for habilitering og rehabilitering (KE) har overordnet ansvar for arbeidet med individuell plan (IP), koordinator og barnekoordinator4. IP beskriver hvordan de ulike tjenestene skal virke sammen for en helhetlig oppf\u00f8lging og tar utgangspunkt i den enkeltes behov, \u00f8nsker og m\u00e5l. Bruker er selv med p\u00e5 \u00e5 utarbeide planen. En koordinator skal s\u00f8rge for n\u00f8dvendig oppf\u00f8lging, samordning av tjenestetilbudet og framdrift i arbeidet med IP. I forlengelsen av IP, kan barnekoordinator tildeles familier som har eller venter barn med alvorlig sykdom, skade eller funksjonsnedsettelse og som har behov for langvarige og sammensatte eller koordinerte helse- og omsorgstjenester eller velferdstjenester. KE ble 1. september 2024 overf\u00f8rt fra Byr\u00e5dsavdeling for eldre, helse og omsorg (BEHO) til Byr\u00e5dsavdeling for barnevern, sosiale tjenester og mangfold (BBSM), slik at KE blir organisert sammen med barnekoordinatorene. Artikkel 14. Frihet og personlig sikkerhet 1. Frihet og personlig sikkerhet. 2. Frihetsber\u00f8velse kun p\u00e5 lovlig m\u00e5te. Mennesker med nedsatt funksjonsevne er spesielt utsatt for urettmessig frihetsber\u00f8velse. Helse- og omsorgstjenestene i Bergen kommune arbeider etter lovverk som regulerer 3 Se meg, h\u00f8r oss! \u2013 Handlingsplan for tjenenester til barn, unge og deres familier 4 Bergen kommune, 2024. Individuell plan, koordinator/barnekoordinator og Koordinerende enhet. 5 samtykkekompetanse, helsehjelp til pasienter uten samtykkekompetanse og til pasienter uten samtykkekompetanse som motsetter seg helsehjelpen5. Etat for tjenester til utviklingshemmede har utarbeidet kvalitetssikrede prosedyrer og oppl\u00e6ringspakke som sikrer l\u00f8pende overv\u00e5king av tvangsbruk i tjenestene. E-l\u00e6ringskurs om tvang er ogs\u00e5 tilgjengelig for ansatte p\u00e5 KS L\u00e6ring, og det arrangeres kurs for ansatte i helse- og omsorgstjenestelovens kapittel 9 om bruk av tvang og makt overfor personer med psykisk utviklingshemning6. I Byr\u00e5dsavdeling for eldre, helse og omsorg har alle etatene i l\u00f8pet av 2024 f\u00e5tt i oppdrag \u00e5 gi ansatte oppl\u00e6ring for \u00e5 iverksette metodikken \u00abM\u00f8te med aggresjonsproblematikk\u00bb (MAP). Etat for tjenester til utviklingshemmede har gjennomf\u00f8rt en pilot i MAP og har utdannet instrukt\u00f8rer. Form\u00e5let er \u00e5 forebygge og h\u00e5ndtere aggresjons- og voldsproblematikk i helse- og sosialsektoren, slik at pasienter/brukere og personale er trygge. Artikkel 16. Frihet fra utnytting, vold og misbruk 1. Beskytte mot utnytting, vold og misbruk. 2. Restitueringen og reintegreringen. Mange voksne med nedsatt funksjonsevne er i liten eller ingen grad i stand til \u00e5 beskytte seg selv mot vold og overgrep. Tall viser at unge kvinner med nedsatt funksjonsevne er 10 ganger s\u00e5 utsatt for kj\u00f8nnsbasert vold som andre kvinner, og jenter med intellektuelle utfordringer er spesielt utsatt7. Og det er nesten tre ganger st\u00f8rre risiko for at barn med nedsatt funksjonsevne utsettes sammenlignet med andre barn8. Etat for tjenester til utviklingshemmede har utarbeidet to prosedyrer basert p\u00e5 verkt\u00f8y fra Barne-, ungdoms- og familiedirektoratet (Bufdir) om overgrep mot barn og voksne med utviklingshemming. I tillegg har alle tjenestesteder for personer med funksjonsnedsettelser implementert verkt\u00f8y fra Bufdir9. Forebyggende tiltak mot overgrep for m\u00e5lgruppen selv er n\u00e5 i planleggingsfasen i form av kurs om grensesetting og nettvett med den hensikt \u00e5 forebygge overgrep10. Bergen kommune arrangerer ogs\u00e5 jevnlig fagdager for ansatte i flere etater om vold og overgrep. TryggEst-modellen11 er forankret og i bruk administrativt p\u00e5 tvers av alle etater med m\u00e5l om \u00e5 forebygge, avdekke og h\u00e5ndtere vold og overgrep mot voksne mennesker som i liten eller ingen grad er i stand til \u00e5 beskytte seg selv. Beboere p\u00e5 institusjoner kan ogs\u00e5 v\u00e6re utsatt for vold og overgrep fra andre beboere. Institusjonene gj\u00f8r risikovurderinger og iverksetter forebyggende tiltak for \u00e5 forebygge slike tilfeller, og s\u00f8rger for skjerming ved behov. 5 Lovdata, 2021. Lov om kommunale helse- og omsorgstjenester m.m. (helse- og omsorgstjenesteloven). 6 Bergen kommune, 2024. Rullering av temaplanen Et helt liv med mening vekst og utvikling - plan for tjenester til personer med utviklingshemming 2018-2028 7 Regjeringen, 2022. Likestilling for alle. 8 The Lancet, 2012. Prevalence and risk of violence against children with disabilities: a systematic review and meta-analysis of observational studies. 9 Bergen kommune, 2024. Rullering av temaplanen Et helt liv med mening vekst og utvikling - plan for tjenester til personer med utviklingshemming 2018-2028 10 Bergen kommune, 2024. Et helt liv med mening, vekst og utvikling. 11 Bufdir. TryggEst \u2013 vern for risikoutsatte voksne 6 Artikkel 19: Retten til et selvstendig liv og til \u00e5 v\u00e6re en del av samfunnet 1. Selvbestemmelse i boligforhold 2. Individuell bistand til \u00e5 bo og delta i samfunnet 3. Tilgjengelige tjenester, varer og tilbud (inkl. informasjon og ikt) Bergen kommune har som hovedm\u00e5l \u00e5 tilrettelegge for best mulig helse og livskvalitet for alle innbyggere, og at alle skal ha mulighet til \u00e5 mestre hverdagen og leve et mest mulig selvstendig liv. Bolig Bergen kommune vil legge til rette for at innbyggerne, uavhengig av alder og funksjonsniv\u00e5, kan bo i egen bolig, og har plikt til \u00e5 medvirke til \u00e5 skaffe boliger til personer som ikke selv kan ivareta sine interesser p\u00e5 boligmarkedet12. Personer med nedsatt funksjonsevne er en variert gruppe med ulike behov knyttet til bolig. Kommunen har bokollektiv, bofellesskap og omsorgsboliger som er tilpasset brukere/beboere med ulik grad av funksjonsevne og hjelpebehov. Det tilstrebes \u00e5 finne boform og bosted som tar hensyn til den enkeltes \u00f8nsker og behov. I tr\u00e5d med nasjonale f\u00f8ringer13 samarbeider Bergen kommune tett med andre sektorer for et aldersvennlig samfunn der politikk, tjenester, m\u00f8teplasser og infrastruktur st\u00f8tter oppunder og tilrettelegger for en aktiv aldring14. Det stimuleres til at innbyggerne selv tar ansvar for \u00e5 planlegge alderdommen, deriblant ta gode valg om bolig og boform, gjennom egen seniorguide om fysisk aktivitet, ern\u00e6ring, fallforebygging og tilpasning av bolig. Eldre personer som ikke kan bo hjemme kan f\u00e5 tilbud om plass p\u00e5 sykehjem. Dersom personens behov ikke kan ivaretas p\u00e5 ordin\u00e6r sykehjemsavdeling grunnet betydelige utviklings- og funksjonsnedsettelser, kan en f\u00e5 plass p\u00e5 tilrettelagte avdelinger med tettere oppf\u00f8lging og spesialkompetanse. Beboere/pasienter i omsorgsboliger, behandlingssenter og sykehjem f\u00e5r videre tilpasset veiledning, tilrettelegging og hjelpemidler. Det legges vekt p\u00e5 at beboere/pasienter i st\u00f8rst mulig grad kan hjelpe seg selv, ha mulighet for sosial kontakt og for deltakelse i kulturelle aktiviteter. Boligetaten arbeider systematisk med \u00e5 f\u00e5 nok universelt utformede kommunale boliger ved anskaffelser av nye og rehabilitering av boliger. Generelt er det ikke en stor problemstilling \u00e5 f\u00e5 tilpasset boliger til enehusstander, men mer utfordrende n\u00e5r det gjelder store barnefamilier. Boligl\u00f8ftet Bergen, som ble vedtatt av byr\u00e5det i 2018, tar sikte p\u00e5 fjerne boligk\u00f8en for personer med utviklingshemming. I tillegg vil kommunen satse p\u00e5 etablering av boliger i ordin\u00e6re bomilj\u00f815. Gjennom Boligprogrammet jobber kommunen for \u00e5 gi boliger til mennesker med samtidig rusutfordringer og varig kognitiv svikt. Tilgang til st\u00f8ttetjenester Mennesker med funksjonsnedsettelser bor i eget hjem med helse- og omsorgstjenester som kan bidra til mestring, selvstendighet og deltakelse. Noen tjenester er forebyggende og kan bidra til \u00e5 redusere ytterlige funksjonsnedsettelse, som for eksempel fallforebyggende treningstilbud eller sosiale tiltak som dagaktivitetstilbud. Andre tjenester er rehabiliterende og kan reversere funksjonsfallet helt eller delvis, for eksempel hverdagsrehabilitering og annen rehabilitering. 12 Helse- og omsorgstjenestelove \u00a7 3-7, sosialtjenesteloven \u00a7 15. 13 Regjeringen, 2023. Meld. St. 24 (2022\u20132023). Fellesskap og meistring \u2014 Bu trygt heime 14 Et eldrevennlig Bergen Seniorplan for Bergen kommune 2019-2024 15 ET HELT LIV MED MENING, VEKST OG UTVIKLING. Temaplan for tjenester til personer med utviklingshemming 2018-2028 7 Andre tjenester kan kompensere for et funksjonsfall slik at gapet mellom hva en selv klarer, og hva som kreves for \u00e5 bo hjemme, kompenseres med praktisk hjelp i hjemmet, middagslevering, hjelp med medisiner og personlig stell. Velferdsteknologi er andre st\u00f8ttetjenester kommunen tilbyr for \u00e5 bidra til lengre botid i egen bolig, som trygghetsalarm, sensorteknologi, terskeleleminator og trappeheis. Deltakelse p\u00e5 lik linje med andre i samfunnet fordrer at kommunen ogs\u00e5 tilbyr st\u00f8ttetjenester med form\u00e5l om \u00e5 forhindre isolasjon og bidra til deltakelse i aktiviteter som er viktige for den enkelte. St\u00f8ttekontakt og ledsagerbevis er ordninger Bergen kommune tilbyr med dette som form\u00e5l. Brukerstyrt personlig assistanse (BPA) er en alternativ organisering av praktisk og personlig hjelp for personer med funksjonsnedsettelse som har behov for bistand i dagliglivet, b\u00e5de i og utenfor hjemmet16. Tilgjengelighet Tilgjengelighet er det sjette prinsippet i konvensjonen. Gjennom arbeidet med tilgjengelighet blir artikkel 19 s\u00e6rlig relevant for kommunens arbeid med CRPD. Tilgjengelighet sikres best gjennom \u00e5 utforme samfunnet slik at det er f\u00e6rrest mulig barrierer for menneskene som skal leve og bruke det. En slik tiln\u00e6rming kalles universell utforming, og skal v\u00e6re en rettesnor ved utvikling av bygg, fysisk infrastruktur som veier eller friluftsomr\u00e5der, og kommunens tjenester. Som plan- og bygningsmyndighet, har kommunene et hovedansvar for \u00e5 tilrettelegge for et universelt utformet samfunn. Det er et politisk ansvar \u00e5 p\u00e5se at ingen diskrimineres p\u00e5 grunn av manglende universell utforming av omr\u00e5der, bygninger og tjenester. Reglene om universell utforming og tilgjengelighet i plan- og bygningsloven er videre knyttet opp mot diskriminerings- og tilgjengelighetsloven. I byggesaker er det ogs\u00e5 egne bestemmelser i TEK om universell utforming som skal f\u00f8lges. Byggverk for allmennheten som ikke er universelt utformet i tr\u00e5d med kravene i TEK, vil kunne diskriminere personer med nedsatt funksjonsevne fra \u00e5 delta p\u00e5 lik linje med andre. God integrering av universell utforming i den arkitektoniske utforming, samt gode l\u00f8sninger for framkommelighet, orientering, veifinning, lydforhold og inneklima i prosjektering og utf\u00f8relse, vil bidra til likestilt bruk. Prinsippene om universell utforming skal i henhold til form\u00e5lsbestemmelsen i pbl. \u00a7 1-1 gjelde ved utarbeidelsen av arealplaner. Pbl. \u00a7 12-7 Bestemmelser i reguleringsplan angir en rekke forhold som det kan gis bestemmelser om. Av bestemmelsens punkt 4 f\u00f8lger det blant annet at det kan gis bestemmelser om funksjons- og kvalitetskrav til bygninger, anlegg og utearealer, herunder \u00abkrav for \u00e5 sikre hensynet til [...] universell utforming.\u00bb N\u00e5r en skal p\u00e5se at prinsippene for universell utforming er oppfylt i en byggesak, skal en i tillegg til TEK se hen til gjeldende arealplan for eiendommen. Kommuneplanens arealdel er et av kommunens viktige verkt\u00f8y for \u00e5 gj\u00f8re byen tilgjengelig for s\u00e5 mange som mulig. Bergen kommunes KPA 2018 er trukket frem i den nasjonale veilederen for universell utforming, som et godt eksempel p\u00e5 hvordan KPA kan brukes. Implementering av CRPD i kommunens planverk gjennom rullering av KPA, ved \u00e5 ta vare p\u00e5 og videreutvikle bestemmelser fra dagens KPA, vil v\u00e6re et aktuelt tiltak. For \u00e5 gj\u00f8re byen tilgjengelig for flest mulig er det behov for kompetanse b\u00e5de om de ulike, alternative l\u00f8sningene som kan brukes i bygg eller uteomr\u00e5der, men ogs\u00e5 hva som kan utgj\u00f8re barrierer for ulike mennesker. Ofte vil det v\u00e6re behov for dialog med en bredt sammensatt gruppe mennesker for \u00e5 belyse hvordan et bygg eller omr\u00e5de fungerer og hva 16 Lovdata, 2024. Lov om kommunale helse- og omsorgstjenester m.m. (helse- og omsorgstjenesteloven), \u00a7 3-2 f\u00f8rste ledd nr. 6 bokstav b. 8 som m\u00e5 utbedres eller legges vekt p\u00e5 ved utformingen. Slik spesialkompetanse og medvirkningsprosesser er ressurskrevende. Ansatte i Plan- og bygningsetaten og Byantikvaren har viktige oppgaver som faglige veiledere og kompetansemilj\u00f8 for \u00e5 sikre universell utforming og bedre tilgjengelighet. Etatene er sparringspartnere for kommunale og private utbyggere ved nye byggeprosjekter eller rehabilitering av eksisterende bygg. Hvordan vi utformer gater, byrom og friluftsomr\u00e5der kan ha stor p\u00e5virkning p\u00e5 hvor mange som kan delta. Bedre tilgjengelighet for flere er viktig ved utbedring av veinettet. Under er trukket frem noen eksempler p\u00e5 hvordan bedre tilgjengelighet og universell utforming er inkludert i et utvalg p\u00e5g\u00e5ende oppgaver. Ved oppf\u00f8lging av G\u00e5strategi for Bergen vil kommunen s\u00f8ke \u00e5 utforme gangetiltakene med s\u00e5 stor grad av universell utforming som mulig. Hvilke krav kommunen skal stille til gater bestemmes gjennom kommunens gatenorm. En slik gatenorm for Bergen er et tiltak i Handlingsplan for gange. Normen skal bedre ivareta m\u00e5lsettingene for Bergen som en aktiv og attraktiv by, herunder krav som gj\u00f8r gatene mer tilgjengelig for flere. Kommunalt r\u00e5d for personer med funksjonsnedsettelse tildelte i 2022 \"Byen for alle\"-prisen til Barnas byrom. Barnas byrom, som er en del av Bymilj\u00f8etaten, jobber med tiltak som skal gj\u00f8re sentrale bystr\u00f8k attraktive for barn og barnefamilier. Dette omfatter utvikling av lekeplasser og temaparker i sentrum og i bydelene. Juryen begrunnet tildelingen med \u00abat det er stas \u00e5 ta med barnebarn dit hvor en sammen kan gj\u00f8re ting, ha det trivelig og kjekt. Lekeplassene er noe helt nytt med likeverdig lek og aktivitet som m\u00e5 bes\u00f8kes og oppleves.\u00bb Funksjonskrav for veglys i Bergen kommune legges til grunn for arbeider med anlegg som Bergen kommune ved Bymilj\u00f8etaten eier eller nye anlegg som kommunen overtar for videre drift og vedlikehold. Det anbefales videre at ogs\u00e5 legges til grunn for arbeider med belysningsanlegg p\u00e5 andre trafikkarealer som er \u00e5pne for allmenn ferdsel. Funksjonskravene har innarbeidet vurderinger av tilgjengelighet og trygghet. Tilgang til HC-parkering er viktig for deltakelse for en del av byens innbyggere. Det er gjennomf\u00f8rt kartlegging av behov for \u00e5 bedre tjenesten i dialog med brukere av tjenesten. Kartleggingen har munnet ut i flere forbedringstiltak, som bedre og mer detaljert informasjon om utforming av hver av parkeringsplassene. Informasjonen gj\u00f8res tilgjengelig i kommunens parkerings-app. En plan for universell utforming er under arbeid, hvor det vil foresl\u00e5s ytterligere tiltak. Artikkel 21: Ytringsfrihet og meningsfrihet, og tilgang til informasjon 1. Gj\u00f8r informasjon tilgjengelig 2. Mulighet for \u00e5 bruke ulike kommunikasjonsformer i m\u00f8te med det offentlige 3. Oppfordre private virksomheter til \u00e5 levere tilgjengelige tjenester 4. Oppmuntre mediene til \u00e5 gj\u00f8re sine tjenester tilgjengelige for mennesker med nedsatt funksjonsevne Bergen kommune har overordnede f\u00f8ringer som sier at informasjon p\u00e5 nettsidene, til b\u00e5de innbyggere og ansatte, skal v\u00e6re i klart spr\u00e5k og universelt utformet slik at alle innbyggere f\u00e5r tilgang til informasjon som publiseres. Alle ansatte som legger ut informasjon p\u00e5 kommunens nettsider m\u00e5 gjennomg\u00e5 oppl\u00e6ring om klart spr\u00e5k og universell utforming. Det er et m\u00e5l at innbyggerne lett skal finne frem til hvilke tjenester kommunen har og at de som har sammensatte tjenester skal f\u00e5 opplevelsen av at de m\u00f8ter \u00ab\u00e9n kommune\u00bb og ikke 9 m\u00e5 navigere og lete etter informasjon p\u00e5 ulike plattformer og mellom ulike tjenester. Bergen kommune er derfor i gang med \u00e5 utarbeide gode kommunikasjonskanaler om tjenestene, m\u00e5lgrupper og innhold. Det er blant annet gjennomf\u00f8rt et omfattende arbeid med \u00e5 fornye og forenkle elektronisk s\u00f8knadsskjema for helse- og omsorgstjenestene. Bergen kommune arbeider med ulike m\u00e5lgruppeinnganger i innbyggerhjelpen p\u00e5 nettsidene. En av m\u00e5lgruppene som er planlagt er \u00abPersoner med nedsatt funksjonsevne\u00bb. M\u00e5let med denne inngangen er \u00e5 samle informasjon om kommunens tjenester og tilbud til m\u00e5lgruppen p\u00e5 ett sted, og at det dermed blir enklere \u00e5 finne frem p\u00e5 nettsidene til Bergen kommune. Barrierer mot deltakelse i det offentlige liv kan v\u00e6re b\u00e5de fysisk tilgang og digital tilgang til informasjon og ytringsarenaer. \u00c5 kunne ta i bruk ytringsfriheten fordrer tilgang til steder hvor informasjonsformidling, diskusjoner og p\u00e5virkning finner sted. Kommunikasjonsansvaret til kommunen er forankret i Kommuneloven \u00a7 4-1 som sier at kommuner og fylkeskommuner skal aktivt informere om egen virksomhet, og legge til rette for at alle kan f\u00e5 tilgang. Byr\u00e5det har derfor valgt \u00e5 l\u00f8fte klart spr\u00e5k og universell utforming for at viktig informasjon skal n\u00e5 hele befolkningen, uavhengig av funksjonsnedsettelser. Kommunens nettsider, apper og kanaler p\u00e5 sosiale medier, for innbyggere og ansatte, skal v\u00e6re utformet slik at alle skal kunne bruke l\u00f8sningen. Hvis ikke en nettl\u00f8sning er universelt utformet, kan den v\u00e6re vanskelig eller umulig \u00e5 bruke for dem som for eksempel har nedsatt syn, nedsatt h\u00f8rsel, dysleksi, nedsatt motorikk eller kognitive vansker. Her har kommunen ressurssider for ansatte, og tydelige krav til v\u00e5re leverand\u00f8rer om universell utforming ved inng\u00e5else av samarbeid. Klart spr\u00e5k er viktig for at folk skal forst\u00e5 budskapet. Det hjelper lite \u00e5 informere dersom folk ikke forst\u00e5r hva du pr\u00f8ver \u00e5 si. Kommunen skal kommunisere p\u00e5 et klart og korrekt spr\u00e5k som er tilpasset m\u00e5lgruppen. Bergen kommune har en egen spr\u00e5kpolitisk plan17 der klarspr\u00e5k har en sentral plass. Bergen R\u00e5dhus skal v\u00e6re et sted hvor alle kan jobbe eller inneha et folkevalgt verv. Samtlige etasjer oppfyller dagens krav til universell utforming. Likes\u00e5 f\u00f8lger publikumsmottaket Innbyggerservice i Kaigaten kravene til universell utforming. Innbyggere som trenger hjelp til \u00e5 finne frem i kommunen, finne riktig informasjon om tjenester og tilbud eller har bruk for digital veiledning, kan f\u00e5 hjelp ved oppm\u00f8te, per telefon, post, e-post, chat og Facebook. R\u00e5dhuskvartalet har ogs\u00e5 flere historiske bygninger som ikke er universelt utformet. Det gamle r\u00e5dhuset brukes til bystyrem\u00f8ter og utvalgsm\u00f8ter, og m\u00f8ter ikke dagens krav til tilrettelegging. Det jobbes med en egen reguleringsplan for hele r\u00e5dhuskvartalet. I dialog med mediene er kommunen bevisst p\u00e5 \u00e5 ta opp hensynet til mennesker med funksjonsnedsettelser. For eksempel har kommunen samarbeid med NRK om tegnspr\u00e5ktolking av viktige presskonferanser. Universell utforming er viktig ogs\u00e5 ved annonsering i mediene, for eksempel muligheten for \u00e5 f\u00e5 tekst opplest og bruk av kortversjoner av saker. Artikkel 24: Utdanning 1. Inkluderende lokalskole 2. Tilrettelegging og individuell st\u00f8tte for elever med funksjonsnedsettelse 3. Oppl\u00e6ring i ferdigheter og kommunikasjonsformer 4. Kunnskap og kompetanse i skolen 5. H\u00f8yere utdanning og livslang l\u00e6ring 17 Ordet fangar - spr\u00e5kpolitisk plan for Bergen kommune. 10 Bergen kommune har fokus p\u00e5 at barn og foresatte skal m\u00f8tes og inkluderes i felleskapet, enten det omhandler synlige eller usynlige forhold. Gjennom tydelige styringsdokumenter og felles verdier har kommunen f\u00f8ringer som tilsier at vi skal verdsette ulikheter. Dette gjelder for b\u00e5de barnehage og skole og kommer til syne i planer som for eksempel kvalitetsutviklingsplanene18, Skyfritt19 og Sp\u00f8r oss!20. Etat for barnehage f\u00f8lger opp barnehagene gjennom \u00e5 gi tydelige f\u00f8ringer og st\u00f8tte i det systematiske arbeidet som omhandler inkludering i felleskapet. Etaten, som barnehageeier, vil fremover styrke arbeidet med at alle tiltak (tilknyttet inkludering i felleskapet og CRPD) som iverksettes i v\u00e5re barnehager er begrunnet i barnets og familiens behov. Bergen kommune arbeider for \u00e5 sikre universell utforming av IKT i Skolen. Byr\u00e5dsavdeling for barnehage og skole (BBS) har tilpasset portef\u00f8ljen av digitale l\u00e6remidler til et volum som er stort nok til \u00e5 dekke behovet i barnehage og skole, men som skal v\u00e6re lite nok til \u00e5 drive forsvarlig systemforvaltning. I dette ligger at vi skal s\u00f8rge for effektive og trygge digitale ressurser, som ogs\u00e5 etterlever WCAG kravene. WCAG, (Web Content Accessibility Guidelines) er den internasjonale standarden for universell utforming av nettsider og apper. Bergen kommune har en rutine for anskaffelse av nye digitale l\u00e6remidler som er under revisjon. Det vil si at ingen nye digitale l\u00e6remidler, l\u00e6ringsressurser og l\u00e6ringsverkt\u00f8y vil bli tatt i bruk i barnehager eller skoler i Bergen med mindre leverand\u00f8ren har p\u00e5 plass en tilgjengelighetserkl\u00e6ring. Det er ogs\u00e5 en ambisjon \u00e5 gj\u00f8re praktiske vurderinger av etterlevelsen ved anskaffelser og ta stikkpr\u00f8ver i eksisterende portef\u00f8lje. BBS besitter kompetanse p\u00e5 omr\u00e5det knyttet til spesialpedagogikk og har kjennskap til krav om universell utforming for barnehage og skolebygg. Det er i handlings- og \u00f8konomiplanen avsatt midler til bygningsmessige tiltak for \u00e5 tilrettelegge for elever med fysisk funksjonsnedsettelse i skolene. Behovene varierer fra \u00e5r til \u00e5r, men har kort gjennomf\u00f8ringsfrist n\u00e5r de f\u00f8rst oppst\u00e5r. Det gjennomf\u00f8res befaring p\u00e5 den enkelte skole f\u00f8r bestilling av tiltaket iverksettes. Etat for barn og familier med tilh\u00f8rende tjenester har et stort fokus samarbeid rundt barn og unge som trenger det (se artikkel 19). Derfor er samarbeid p\u00e5 tvers av sektorene, \u00ablaget rundt barna\u00bb, ogs\u00e5 s\u00e6rlig vektlagt i nye handlingsplaner for oppveksten. Samarbeid gjennom Individuell Plan og Barnekoordinator er allerede nedfelt i tjenestenes budsjettm\u00e5l, der tjenestene rapporter om fremdrift. Artikkel 25 og 26: Helse, habilitering og rehabilitering 1. Tilgang til best oppn\u00e5elige helsestandard 2. Ikke-diskriminering 3. Rett til helsehjelp, habilitering og rehabiliteringstjenester 4. Fritt og informert samtykke 5. Utvikle utdanning av fagfolk og personell som arbeider i helse-, omsorgs-, habiliterings- og rehabiliteringstjenestene 6. Utvikle helse, habiliterings- og rehabiliteringstjenester basert p\u00e5 en tverrfaglig vurdering 18 Sammen for kvalitet - l\u00e6ring og medvirkning. Kvalitetsutviklingsplan for bergensskolen 2022/2023- 2026/2027. 19 Skyfritt. Plan for inkluderende oppvekstmilj\u00f8 for barn og unge i Bergen. 20 Sp\u00f8r oss! Handlingsplan for inkluderende fellesskap i barnehage, skole og SFO. 11 Gjennom et systematisk folkehelsearbeid, ledet av Byr\u00e5dsavdeling for eldre, helse og omsorg (BEHO), arbeider kommunen for en b\u00e6rekraftig samfunnsutvikling som fremmer folkehelse og livskvalitet i hele befolkningen, samt \u00e5 utjevne sosiale helseforskjeller. M\u00e5lomr\u00e5dene i folkehelsearbeidet er brede og universelle og inkluderer blant annet oppvekst, utdanning, levek\u00e5r, bolig- og n\u00e6rmilj\u00f8 og levevaner21. Kommunen skal s\u00f8rge for at personer som oppholder seg i kommunen, tilbys n\u00f8dvendige helse- og omsorgstjenester22. Retten til tjenester gjelder alle pasient- og brukergrupper, og er dermed uavhengig av diagnose. Pasient og bruker har rettskrav p\u00e5 n\u00f8dvendig hjelp med en forsvarlig standard, basert p\u00e5 en individuell helse- og sosialfaglig behovsvurdering. I dette ligger at tjenesten skal holde tilfredsstillende kvalitet, samt ytes i tide og i tilstrekkelig omfang. Det er i utgangspunktet kommunen som avgj\u00f8r p\u00e5 hvilken m\u00e5te den organiserer sine tilbud innenfor helse- og omsorgstjenesten23. I saksbehandling og tildeling av tjenester legges det vekt p\u00e5 likebehandling ved at alle som s\u00f8ker om tjenester vurderes opp mot samme kriterier. Samtidig legges det stor vekt p\u00e5 brukermedvirkning og individuell vurdering av behov og \u00f8nsker, blant annet ved \u00e5 benytte tiln\u00e6rmingen \u00abhva er viktig for deg\u00bb. Brukermedvirkning skal dokumenteres i saksbehandlingen og i vedtak, i tr\u00e5d med kriterier og arbeidsprosesser. I m\u00f8te med bruker/s\u00f8ker gis det informasjon om tjenester, og en skal sikre at bruker forst\u00e5r hva det inneb\u00e6rer \u00e5 motta tjenestene fra kommunen. Ved behov for d\u00f8vetolk benyttes dette. Ved mistanke om manglende samtykkekompetanse vil ansatte g\u00e5 i dialog med fastlege for \u00e5 f\u00e5 dette vurdert, og eventuelt f\u00e5 opprettet verge. Pasient eller bruker, ogs\u00e5 barn, som mottar helse- og omsorgstjenester har i tillegg rett til \u00e5 medvirke ved gjennomf\u00f8ringen av tjenestene24. BEHO arbeider systematisk med tidlig og m\u00e5lrettet rehabiliteringsinnsats som skal bidra til at flere innbyggere kan gjenvinne funksjonsevne, leve selvstendige liv og delta p\u00e5 omr\u00e5der som er viktig for den enkelte25. Dette gj\u00f8res blant annet gjennom tidlig og tverrfaglig vurdering av alle nye s\u00f8ker av helse- og omsorgstjenester i regi av Vurderingsteamene. Koordinerende enhet for habilitering og rehabilitering (KE) skal bidra til \u00e5 sikre helhetlige og koordinerte tjenester til brukere som har behov for tjenester fra flere omr\u00e5der. KE har overordnet ansvar for arbeid med IP og utnevning, oppl\u00e6ring og veiledning av koordinator/ barnekoordinator. Det vises til redegj\u00f8relse knyttet til artikkel 7 for beskrivelse av IP og koordinator og barnekoordinator. Ny Strategi for folkehelse og Strategi for rehabilitering er forventet politisk behandlet h\u00f8sten 2024. Det planlegges oppstart av arbeid med Strategi for eldre h\u00f8sten 2024 Barn og unge Bergen kommune vedtok h\u00f8sten 2023 en Strategi for oppvekst og to handlingsplaner26 for \u00e5 styrke tidlig innsats og tverrfaglig samarbeid mellom tjenester som f\u00f8lger opp barn og unge og deres familier. M\u00e5lene i planene er f\u00f8rende for alle tjenester og alle barn og unge i kommunen, men s\u00e6rlig relevant for kommunens innsats for barn med nedsatt funksjonsevne: 21 FOLKEHELSEPLAN FOR BERGEN KOMMUNE 2015-2025. Aktiv by - friske bergensere 22 Lovdata, 2024. Lov om kommunale helse- og omsorgstjenester m.m. (helse- og omsorgstjenesteloven), \u00a7 3-1, pasient- og brukerrettighets15loven \u00a7 2-1 a andre ledd). 23 Helsedirektoratet, 2024. Pasient- og brukerrettighetsloven med kommentarer. 24 Lovdata, 2024. Lov om pasient- og brukerrettigheter (pasient- og brukerrettighetsloven), kapittel 3. 25 Mestring og medvirkning. Handlingsplan for habilitering og rehabilitering i Bergen kommune 2018- 2021. 26 Bergen kommune, 2023. Investerer i oppveksten. 12 M\u00e5l 1: Barn og unge opplever inkludering, trivsel og mestring i oppveksten M\u00e5l 2: Barn, unge og deres familier f\u00e5r hjelp som nytter \u2013 n\u00e5r de trenger det M\u00e5l 3: Laget rundt barn, unge og deres familier er styrket M\u00e5l 4: Laget rundt barn, unge og deres familier tar utgangspunkt i felles kunnskapsgrunnlag for oppveksten n\u00e5r satsingsomr\u00e5der skal prioriteres. I disse planene er det foresl\u00e5tt ulike tiltak knyttet til tjeneste- og tiltaksutvikling, tverrfaglig og helhetlig kompetanseutvikling, og styrket samarbeid mellom alle relevante tjenester. Det arbeides med \u00e5 avklare hvilke tiltak som skal prioriteres for iverksetting. Etat for barn og familier med tilh\u00f8rende tjenester har ansvar for vedtakspliktig hjelp og deltar i koordinering og oppf\u00f8lging for barn og unge med varige fysiske funksjonshemminger og kronisk sykdom, samt barn med psykiske lidelser og sammensatte hjelpebehov. Selvbestemmelse er vektlagt i samarbeid og bistand til \u00e5 planlegge egen fremtid. Det er et m\u00e5l at informasjon om, samt tildeling og oppf\u00f8lging av, vedtakspliktig hjelp og bistand skal sikre god kunnskap til m\u00e5lgruppen og bidra til likebehandling. Ergo- og fysioterapitjenesten bidrar med viktig kompetanse i det helsefremmende og forebyggende arbeidet som inkluderer habilitering av barn med fysisk og psykisk funksjonsnedsettelse. N\u00e5r tjenesten kartlegger barn og unges habiliterings- og rehabiliteringsbehov b\u00f8r dette i st\u00f8rre grad foretas i et helhetlig tverrfaglig perspektiv. Tjenestene vil i st\u00f8rst mulig grad legge til rette for at barna f\u00e5r tverrfaglig og samordnet hjelp p\u00e5 ett sted. Bergen kommune tilbyr avlastningstjenester til familier med s\u00e6rlig tyngende omsorgsoppgaver for barn og unge med psykiske helseutfordringer og langvarige og sammensatte behov. Det milj\u00f8terapeutiske innholdet i avlastningen skal v\u00e6re tilpasset det enkelte barn og ungdom for \u00e5 fremme l\u00e6ring, mestring og sosial fungering. Aktivitetene skal v\u00e6re meningsfylte og stimulere til utvikling. Det \u00e5 utvikle b\u00e5de helse-, habiliterings- og rehabiliteringstjenestene til barn og unge med CRPD-rettigheter krever betydelig samarbeid og samordning p\u00e5 tvers av flere tjenester. Gjennom samlokalisering av de aller fleste tjenestene for alle barn og unge i Familiens Hus (etablert i tre av fire byomr\u00e5der) er det tilrettelagt for et godt tverrfaglig samarbeid mellom aktuelle tjenester og faggrupper med relevant kompetanse. Samarbeid og oppf\u00f8lging p\u00e5 tvers av tjenester og sektorer m\u00e5 ogs\u00e5 foreg\u00e5 utenfor Familiens hus. Dette blir fulgt opp i arbeidet med iverksetting av prioriterte tiltak i ovennevnte og flere av kommunens handlingsplaner. Artikkel 27: Arbeid og sysselsetting 1. Hindre diskriminering i alle sp\u00f8rsm\u00e5l som ang\u00e5r arbeidsforholdet 2. Verne om et rettferdig og godt arbeidsforhold 3. Yrkesveiledning, arbeidsplassering og videreutdanning 4. Rimelig tilrettelegging p\u00e5 arbeidsplassen 5. Fremme rehabilitering, bevaring av arbeidsforhold og reintegrering i arbeidslivet Bergen kommune skal v\u00e6re en inkluderende arbeidsgiver og en organisasjon som legger til rette for at medarbeidere med ulik bakgrunn har en plass i arbeidslivet. Bergen kommune skal arbeide aktivt med \u00e5 rekruttere medarbeidere med en mangfoldig bakgrunn p\u00e5 alle niv\u00e5 i organisasjonen. HR konsern har konsernansvar for \u00e5 tilrettelegge for, utvikle og f\u00f8lge opp kommunens arbeid med likestilling og inkludering p\u00e5 arbeidsgiveromr\u00e5det. 13 CRPD og Bergen kommune som arbeidsgiver Bergen kommune som arbeidsgiver forholder seg til lov og avtaleverk innen arbeidsgiver- og arbeidslivsomr\u00e5det. B\u00e5de arbeidsmilj\u00f8loven og likestillings- og diskrimineringsloven er tydelige p\u00e5 arbeidsgivers plikter i viktige prosesser som rekruttering, medvirkning, tilrettelegging og oppf\u00f8lging. Dette lovverket ligger til grunn for vedtatte planer og tiltak i kommunen og er integrert i ulike styrende dokumenter og oppl\u00e6ring av ledere og medarbeidere. Tilrettelegging for medarbeidere med nedsatt funksjonsevne eller andre helseutfordringer er et omr\u00e5de som f\u00e5r stor oppmerksomhet i kommunen. I arbeidsmilj\u00f8lovens \u00a71.1., som beskriver lovens form\u00e5l, stilles det strenge krav til arbeidsgivere for \u00e5 sikre trygge ansettelsesvilk\u00e5r og likebehandling, legge til rette for tilpasninger knyttet til den enkelte arbeidstakers forutsetninger og livssituasjon og \u00e5 bidra til et inkluderende arbeidsliv. Tilretteleggingsplikten understrekes ytterligere i lovens kapittel 4. I tr\u00e5d med likestillings- og diskrimineringslovens \u00a7 26 har Bergen kommune som arbeidsgiver en plikt til \u00e5 arbeide aktivt, m\u00e5lrettet og planmessig for \u00e5 fremme likestilling og hindre diskriminering i sin virksomhet. Dette arbeidet omfatter omr\u00e5dene rekruttering, l\u00f8nns- og arbeidsvilk\u00e5r, forfremmelse, utviklingsmuligheter, tilrettelegging og mulighet for \u00e5 kombinere arbeid og familieliv og gjelder alle diskrimineringsgrunnlag som loven omfatter, ogs\u00e5 funksjonsnedsettelse. Kommunen som arbeidsgiver har ogs\u00e5 plikt til \u00e5 redegj\u00f8re for hvordan vi oppfyller aktivitetsplikten. Denne redegj\u00f8relsen finnes i kommunens \u00e5rsmelding. Overordnede planer og m\u00e5l Det er stor variasjon i arbeidshverdagen til kommunens medarbeidere. De m\u00f8ter ulike arbeidsoppgaver, tjenestemottakere, kompetansekrav, og fysiske og psykososiale arbeidsforhold. Etisk standard (bystyresak 31/15), HR- meldingen (bystyresak 283/19), personal- og arbeidsreglementet (byr\u00e5dssak 1361/22) og byr\u00e5dssak om systematisk HMS- arbeid i Bergen kommune (byr\u00e5dssak 1090/23) er sentrale dokumenter som legger rammer for inkludering og tilrettelegging for alle ansatte i hele kommunen. Disse beskriver b\u00e5de m\u00e5lsettinger og \u00f8nsket praksis i viktige prosesser som blant annet rekruttering og ansettelser, tilrettelegging og oppf\u00f8lging av medarbeidere. Bergen kommune har ogs\u00e5 v\u00e6rt en IA- bedrift siden 2002 og arbeider fremdeles for \u00e5 f\u00f8lge opp intensjonsavtalen mellom partene i arbeidslivet om et inkluderende arbeidsliv (IA- avtalen). Ulike fokusomr\u00e5der og tiltak \u2022 Bergen kommune \u00f8nsker \u00e5 rekruttere bredt. Det er s\u00f8kernes kvalifikasjoner som skal v\u00e6re avgj\u00f8rende n\u00e5r vi vurderer hvem som skal ansettes i en stilling. Det er viktig \u00e5 v\u00e6re oppmerksom p\u00e5 hvordan vi formulerer kvalifikasjonskrav i stillingsannonser og hvordan vi gjennomf\u00f8rer rekrutteringsprosessene. Dette er et tema i oppl\u00e6ring i rekrutteringsverkt\u00f8yet og i utviklingsprogrammet for kommunens ledere. \u2022 Det er et krav i personalreglementet om at s\u00f8kere med innvandrerbakgrunn og/eller nedsatt funksjonsevne skal vurderes spesielt hvis de er kvalifisert til stillinger i kommunen. Det er mulig for s\u00f8kere \u00e5 krysse av for dette i rekrutteringsverkt\u00f8yet dersom de \u00f8nsker det. \u2022 Bergen kommune har tradisjon for \u00e5 sysselsette personer i ulike arbeidsmarkedstiltak. I 2023 fikk 472 personer spr\u00e5k- eller arbeidspraksis ved ulike tjenestesteder. Avdelingen Arbeidsinkludering koordinerer dette. \u2022 Bergen kommune har lang erfaring med \u00e5 ha medarbeidere i tilrettelagte stillinger. Noen av disse er ansatt via ordningen varig tilrettelagt arbeid i ordin\u00e6r virksomhet (VTA-O). Arbeidsinkludering f\u00f8lger opp 26 ansatte i tilrettelagte stillinger. De jobber innenfor bygg, vedlikehold, barnehage, skole, sykehjem, arkiv og kontor. 14 Det er flere personer i varig tilrettelagt arbeid i kommunen, men det f\u00f8res ikke en sentralisert oversikt over antallet. \u2022 Tilretteleggingsplikten er et tema som stadig blir tatt opp i ulike fora, b\u00e5de for kommunens HR- medarbeidere og sammen med tillitsvalgte og verneombud. \u2022 I 2024 startet byr\u00e5det opp N\u00e6rv\u00e6rsprosjektet (byr\u00e5dssak 1032/24) for \u00e5 redusere sykefrav\u00e6ret og \u00f8ke n\u00e6rv\u00e6ret i kommunen. Dette arbeidet kan i det store bildet bidra til \u00e5 arbeidsdeltakelse og hindre frafall fra arbeidslivet. Artikkel 29: Deltakelse i det politiske og offentlige liv 1. Det skal v\u00e6re lett \u00e5 stemme 2. Frihet til \u00e5 stemme p\u00e5 det man vil 3. Frihet til selv \u00e5 bli valgt og til \u00e5 inneha offentlige stillinger 4. Hjelp til \u00e5 avlegge stemme ved behov 5. Deltakelse i politiske prosesser, partier og organisasjoner og interesseorganisasjoner Kommunen er forpliktet til \u00e5 legge til rette for at alle med stemmerett skal f\u00e5 mulighet til \u00e5 stemme. Dette er en grunnleggende forutsetning for oppfyllelsen av demokratiet. Det er valgmyndighetene og kommunenes ansvar \u00e5 bidra til \u00e5 fjerne hindringer som gj\u00f8r det vanskelig \u00e5 stemme for personer med funksjonsnedsettelser. God tilgjengelighet og universelt utformede l\u00f8sninger er gode l\u00f8sninger for alle velgere. Norske kommuner har siden 2003 v\u00e6rt underlagt krav til tilgjengelighet og tilrettelegging i valgregelverket. Ny valglov tr\u00e5dte i kraft 1. mai 2024, og ny valgforskrift antas \u00e5 bli gjeldende fra 1. oktober. Det skal v\u00e6re lett \u00e5 stemme Valgstyret skal s\u00f8rge for at valglokalene er universelt utformet (Valgloven \u00a7 6-7). Tilgjengelige valglokaler for alle er sentralt for \u00e5 sikre at alle velgere skal ha mulighet til \u00e5 ut\u00f8ve sin demokratiske rett til \u00e5 stemme. Velgere med funksjonsnedsettelse skal i minst mulig grad v\u00e6re avhengig av s\u00e6rl\u00f8sninger som hjemmestemming eller stemming umiddelbart utenfor valglokalet. Kravet til universell utforming fremg\u00e5r av likestillings- og diskrimineringsloven \u00a7 17. Velgere skal ha valgfrihet n\u00e5r det gjelder hvilket lokale de \u00f8nsker \u00e5 stemme i og n\u00e5r de \u00f8nsker \u00e5 stemme. Universell utforming av valglokalene stiller krav til fremkommelighet inn i valglokalet (inngangspartiet og trapper, ganger etc. som velgeren m\u00e5 passere p\u00e5 vei til valglokalet), skilting og merking, m.m. Plikten rommer ogs\u00e5 krav til den fysiske utformingen inne i valglokalet. Dette inkluderer blant annet krav til fremkommelighet inne i valglokalet, skilting/merking, at det er et tilstrekkelig antall universelt utformede stemmeavlukker, god belysning inne i stemmeavlukkene og at informasjonen i valglokalet er i stor nok skrift til at den kan leses av alle. Velgerne skal kunne ta seg inn i valglokalene uten hjelp. Dette inneb\u00e6rer at som hovedregel skal velgeren egenhendig kunne komme seg inn i valglokalet uten \u00e5 m\u00e5tte p\u00e5kalle assistanse fra valgmedarbeidere eller andre velgere. Velgere som ikke har mulighet til \u00e5 komme seg inn i et valglokale, kan p\u00e5 valgdagen stemme til to stemmemottakere umiddelbart utenfor valglokalet. Det er sjelden denne stemmem\u00e5ten benyttes. Kommunene skal sikre tilgjengelighet gjennom hovedl\u00f8sningen. En hovedinngang med b\u00e5de trapper og ramper vil v\u00e6re en likeverdig l\u00f8sning. Kommende valgforskrift (som trer i kraft ca. 1. oktober) konkretiserer kravene til valglokalene ved \u00e5 vise til bestemmelsene i byggteknisk forskrift (TEK17). Det er valgstyret selv som m\u00e5 bestemme hvilke valglokaler som skal benyttes. Valgstyret er et folkevalgt organ og skal dermed s\u00f8rge for at Kommunalt r\u00e5d for personer med funksjonsnedsettelser og Eldrer\u00e5det blir forelagt saker om hvilke valglokaler som er aktuelle 15 \u00e5 benytte. Med endringene departementet foresl\u00e5r i ny forskrift er det uklart hvilket detaljniv\u00e5 valgstyret skal forholde seg til f\u00f8r det fattes vedtak om hvilke valglokaler som skal benyttes. Det er sannsynlig at noen av valglokalene som tidligere har blitt benyttet i kommunen, ikke lenger kan brukes, eller at det er n\u00f8dvendig med tilpasninger i byggene f\u00f8r de kan godkjennes som valglokale. Likestilt deltakelse ved valg inneb\u00e6rer ogs\u00e5 lik tilgang til \u00e5 avgi stemme. Utformingen av valgutstyr, som valgavlukker, stemmesedler og urner, er sentralt for lik deltakelse ved valg for alle velgere uavhengig av funksjonsevne. Kravet om at valglokalene skal v\u00e6re tilrettelagt slik at flest mulig skal kunne stemme alene, inneb\u00e6rer at det m\u00e5 v\u00e6re et tilstrekkelig antall universelt utformede valgavlukker. Valgavlukkene har fastmontert lys og veiledning om hvordan man g\u00e5r frem for \u00e5 stemme, samt kassett til stemmesedler i en h\u00f8yde som gj\u00f8r det lettere \u00e5 n\u00e5 stemmesedlene for alle velgere. Avlukkene har to ulike bordh\u00f8yder, slik at det kan ivareta b\u00e5de velgere som st\u00e5r og velgere som sitter. Hvert avlukke har en gardin med en oransje styrestang med en h\u00f8yde alle skal kunne n\u00e5. I Bergen benyttes n\u00e5 kun universelt utformede avlukker i valglokalene. Alle stemmeseddelhyllene merkes med punktskrift Det benyttes ogs\u00e5 universelt utformede valgurner. \u00c5pningen p\u00e5 urnen er oransje og er utformet som en trakt, noe som er en fordel for svaksynte og personer med motorisk funksjonsnedsettelse. Det er i dag ikke praktisk mulig \u00e5 tilrettelegge slik at blinde og svaksynte kan stemme alene, uten \u00e5 bruke punktskrift. De m\u00e5 da f\u00e5 hjelp til \u00e5 stemme, jf. bestemmelse om rett til assistanse. Velgere som er beboere eller pasienter p\u00e5 helse- og omsorgsinstitusjoner, eller innsatte i fengsler, skal kunne forh\u00e5ndsstemme der (Valgloven \u00a7 7-2 (3)). Dette omfatter institusjoner b\u00e5de innen somatikk, psykisk helsevern og behandling for rusmiddelmisbruk, og offentlige s\u00e5 vel som private institusjoner. Ved stemmemottak p\u00e5 helse- og omsorgsinstitusjoner kan stemmer ogs\u00e5 mottas hjemme hos personer som oppholder seg i omsorgsboliger med umiddelbar tilknytning til institusjonen. Valgstyret i Bergen har gjennom flere valg vedtatt at det i tillegg til de lovp\u00e5lagte stedene skal gjennomf\u00f8res forh\u00e5ndsstemmegiving ved en del eldresentre og ved boliger for eldre der det har v\u00e6rt hensiktsmessig. Siden 2017 har det ogs\u00e5 v\u00e6rt tilrettelagt for forh\u00e5ndsstemming i de kommunale Omsorg Pluss-boligene. Ved kommunestyre- og fylkestingsvalget i 2023 ble det tatt imot stemmegivninger p\u00e5 over 80 institusjoner i Bergen. Velgere som p\u00e5 grunn av sykdom eller uf\u00f8rhet ikke kan forh\u00e5ndsstemme p\u00e5 de stedene valgstyret har bestemt at det skal v\u00e6re forh\u00e5ndsstemming, kan etter s\u00f8knad forh\u00e5ndsstemme der de oppholder seg (Valgloven \u00a7 7-2 (4)). Det ble ved valget i 2023 gjennomf\u00f8rt over 200 hjemmebes\u00f8k. Alle velgere som s\u00f8ker om hjemmestemming f\u00e5r s\u00f8knaden innvilget. Frihet til \u00e5 stemme p\u00e5 det man vil Valglovens form\u00e5lsbestemmelse fremhever at valgene skal v\u00e6re frie og hemmelige, og at velgernes tillit til valggjennomf\u00f8ringen skal opprettholdes (Valgloven \u00a7 1-1). Velgere skal avskjermet og usett kunne velge stemmeseddel og gj\u00f8re eventuelle endringer (Valgloven \u00a7 6-9). Valgloven skal sikre at de overordnede prinsippene om frie og hemmelige valg overholdes. Velgerne kan ha tillit til at valget er gjennomf\u00f8rt korrekt. Dette vil kunne gjelde blant annet i sp\u00f8rsm\u00e5l om tilgjengelighet, orden, valgmedarbeidernes opptreden, opptelling av stemmesedler mv. Hvis en velger ikke kan ta seg inn i valglokalet, skal to valgmedarbeidere ta imot velgerens stemme rett utenfor valglokalet. Velgeren skal ogs\u00e5 her kunne stemme usett. Dette skjer i 16 praksis ved at velger f\u00e5r utlevert en konvolutt med \u00e9n stemmeseddel for hver valgliste i valgdistriktet samt en blank stemmeseddel, og slik kan legge den seddelen som velger \u00f8nsker \u00e5 avgi i valgurnen (Valgloven \u00a7 6-12). Slike stemmeseddelkonvolutter benyttes ogs\u00e5 ved stemming p\u00e5 institusjoner (Valgforskriften \u00a7 7-3). N\u00e5r velgere har rett p\u00e5 assistanse i valgavlukket, vil valgmedarbeidere eller andre hjelpere kunne f\u00e5 kjennskap til hva velger stemmer. Disse personene har taushetsplikt om dette. En valgmedarbeider skal alltid gj\u00f8re velgerens hjelper oppmerksom p\u00e5 denne taushetsplikten. En utfordring knyttet til dette er at valgavlukkene ikke er lydtette slik at n\u00f8dvendig assistansekommunikasjon inne i avlukket kan fanges opp hvis noen st\u00e5r utenfor. Hjelp til \u00e5 avlegge stemme ved behov Assistanse under stemmegiving inne i avlukket er en del av det st\u00f8rre bildet som omhandler tilgjengelighet for velgere med s\u00e6rskilte behov for tilrettelegging ved valg. Velgere som p\u00e5 grunn av funksjonsnedsettelse ikke kan stemme alene, har rett til assistanse. Alle velgere har ogs\u00e5 rett til veiledning om hvordan de kan stemme (Valgloven \u00a7 6-8). Velgere som trenger assistanse, kan etter eget \u00f8nske f\u00e5 hjelp av en valgmedarbeider eller en annen person som velgeren peker ut. Det er viktig at alle valgmedarbeidere er informert om assistansebestemmelsen og retten til selvvalgt hjelper. Dette stiller krav til kommunens oppl\u00e6ring og kursing av valgmedarbeidere, men det er vanskelig \u00e5 f\u00f8re kontroll med hvordan dette f\u00f8lges opp i praksis ute i lokalene. Det er valgmedarbeiderne som m\u00f8ter velgerne, og de trenger god kunnskap om hvilke rettigheter velgerne har og hvordan alle velgere kan m\u00f8tes p\u00e5 en respektfull og likeverdig m\u00e5te. Artikkel 30: Deltakelse i kulturliv, fritidsaktiviteter, forn\u00f8yelser og idrett 1. Tilgang til kultur 2. Mulighet til \u00e5 utvikle sitt kreative potensial 3. Likestilte muligheter for \u00e5 delta i idrett 4. Tilgang til arenaer for idrett og fritid 5. Generelt om individuell bistand og st\u00f8tte En aktiv fritid legger til rette for et godt liv med sosiale relasjoner, muligheter for alternative mestringsarenaer og forebygger inaktivitet. For dem som ikke har dagtilbud som skole eller jobb, kan fritidsaktiviteter v\u00e6re avgj\u00f8rende for hverdager med mening, mestring og utvikling. Kulturbyen Bergen har et rikt og mangfoldig kulturliv best\u00e5ende av aktiviteter i b\u00e5de kommunal, ideell og kommersiell regi. Mange ordin\u00e6re aktiviteter er tilgjengelig for personer med utviklingshemming, men en del personer har behov for aktiviteter som er spesielt tilrettelagt og hvor en kan delta sammen med andre personer som har en funksjonsnedsettelse eller utviklingshemming. Bergen kommune tilbyr et stort utvalg aktiviteter som er spesielt tilrettelagt for personer med utviklingshemming. Kulturetaten og Etat for idrett tilbyr et utvalg tilrettelagte aktiviteter. I tillegg gis det tilskudd til en rekke ulike frivillige organisasjoner som arrangerer aktiviteter og arrangementer spesielt tilrettelagt for m\u00e5lgruppen. Utvalget av faste ukentlige eller m\u00e5nedlige aktiviteter spesielt tilrettelagt for personer med utviklingshemming er flere, noen i kommunal drift og andre driftet av ideelle organisasjoner - med eller uten kommunale tilskudd. Det var i 2023 totalt 52 ulike tilrettelagte tilbud fordelt p\u00e5 17 ulike aktivitetstyper innen kultur og idrett, flest innen aktivitetstypene fritidsklubber og kreative verksteder (10 tilbud), band og musikk (8 tilbud), fotball (8 tilbud), h\u00e5ndball (8 tilbud), teater/musikal (3 tilbud), dans (2 tilbud), klatring (2 tilbud) og kor (2 tilbud). 17 Her er noen eksempler p\u00e5 hvordan Bergen arbeider med artikkel 30: - Kulturtilbud og fritidstilbud til personer med utviklingshemming - Paraidrett i Bergen - Infoposten - S\u00f8ke om fast treningstid og terminfestede arrangementer i idrettshaller - Kommuneplanens samfunnsdel \u00abBergen 2030\u00bb: Den aktive byen skal stimulere til bruk av byens kulturtilbud, parker, byfjell, turstier og idrettsanlegg: Den aktive byen skal tilrettelegges med universell utforming for alle aldergrupper og personer med nedsatt funksjonsevne - Et helt liv med mening, vekst og utvikling. Temaplan for tjenester til personer med utviklingshemming 2018-2028. - Kulturplan for mennesker med utviklingshemming 2023-2027 Planens hovedm\u00e5lsetting er \u00abMennesker med utviklingshemming skal f\u00e5 kvalitativt gode kunst- og kulturopplevelser og v\u00e6re medvirkende i et reelt mangfold av kunst- og kulturaktiviteter\u00bb. Den er videre bygget opp rundt fem b\u00e6rebjelker: mangfold, relevans, livskvalitet, infrastruktur/tilgjengelighet og kommunikasjon. Gjennom m\u00e5l og tiltak i planen skal kommunen legge til rette for \u00e5 styrke kulturtilbudet for personer med utviklingshemming og sikre universell utforming av kulturbygg. Bergen offentlige bibliotek - I \u00c5sane har biblioteket ved flere anledninger gitt elever fra spesialklassene ved \u00c5sane vgs. praksisplass ved biblioteket. - Bibliotekene har noen tilrettelagte arrangementer for mennesker med utviklingshemming. 680 deltok p\u00e5 tilrettelagte arrangementer i 2023. - I Fyllingsdalen planlegges det et tilbud i form av litteraturformidling til unge demente i biblioteket. Dette vil bli et lukket arrangement tilrettelagt for m\u00e5lgruppen. - P\u00e5 hovedbiblioteket er det blitt gjennomf\u00f8rt shared reading for demente i samarbeid med Bergen sanitetsforening - Bergen Offentlige Bibliotek har arbeidet systematisk med digital tilgjengelighetserkl\u00e6ring, samt forbedrede nettsider og grafisk profil som tilfredsstiller krav til universell utforming - Det jobbes kontinuerlig med best mulig tilgjengelighet for alle innenfor dagens rammer; f.eks. ved \u00e5 gj\u00f8re det lettest mulig \u00e5 forflytte seg og orientere seg i lokalene. Tilskudd til kultur- og fritidsaktiviteter for mennesker med utviklingshemming 2024 - Tilskuddsordningen skal bidra til at mennesker med utviklingshemming i Bergen tilbys et variert kultur- og aktivitetstilbud. Mennesker med utviklingshemming skal i st\u00f8rst mulig grad ha et kulturtilbud i eget lokalmilj\u00f8. Tilskuddsordningen skal tilrettelegge for at frivillige kulturorganisasjoner og kunstnere skal kunne \u00f8ke sin innsats og engasjement for \u00e5 skape et kvalitativt godt og variert kulturtilbud for m\u00e5lgruppen. - Tilskuddsordningen retter seg mot alle organisasjoner, lag, frie grupper, enkeltpersoner og kunstnere som driver kultur- og fritidsaktiviteter for mennesker med utviklingshemming i Bergen kommune. - P\u00e5 vedtatt budsjett for Bergen kommune 2024 er det avsatt kr. 262 000,- til tilskudd til kultur- og fritidsaktiviteter for mennesker med utviklingshemming. 18 "
}