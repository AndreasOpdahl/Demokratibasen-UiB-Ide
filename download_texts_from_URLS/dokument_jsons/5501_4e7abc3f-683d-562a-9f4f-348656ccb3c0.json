{
  "dokument_id": "4e7abc3f-683d-562a-9f4f-348656ccb3c0",
  "doc_type": "case_presentation",
  "kommune": 5501,
  "tittel": "1906 Detaljregulering Ringvegen n\u00e6ringspark",
  "url": "https://innsyn.tromso.kommune.no/application/getMoteDokument?dokid=2001812672",
  "tekst": "Arkivsak-dok. PLAN-19/00607-43 Saksbehandler Erik Eidesen Saksgang M\u00f8tedato Milj\u00f8-, idrett-, kultur-, og samfunnsutviklingsutvalg Kommune- og byutviklingsutvalget 1906 Detaljregulering Ringvegen n\u00e6ringspark Kommunedirekt\u00f8rens/R\u00e5dmannens innstilling: Forslag til detaljreguleringsplan 1906 \u2013 Detaljregulering Ringvegen n\u00e6ringspark, med plankart av 20.02.2024, og planbestemmelser av 11.03.2024, sendes ikke p\u00e5 h\u00f8ring og legges ikke ut til offentlig ettersyn. Planforslaget f\u00f8lger ikke i tilstrekkelig grad opp nasjonale f\u00f8ringer og kommunens klimam\u00e5l. Saken sendes tilbake til administrasjonen for videre bearbeiding i dialog med forslagsstiller. F\u00f8lgende punkter skal f\u00f8lges opp i det videre arbeidet: \u2022 Reduksjon av klimagassutslipp \u2022 Reduksjon av gr\u00f8nne areal som bygges ned \u2022 Reduksjon av uttak av masser \u2022 Rekkef\u00f8lgekrav knyttet til samtlige tiltak innenfor planomr\u00e5det Vedtaket er hjemlet i plan- og bygningsloven \u00a7 12-10. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r, bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder P\u00e5 vegne av Ringveien n\u00e6ringspark AS og Troms\u00f8 kommune v/seksjon for eiendom, fremmes et forslag til privat detaljreguleringsplan for Ringvegen n\u00e6ringspark. Planforslagets hovedform\u00e5l er \u00e5 regulere n\u00e6ringsomr\u00e5der for plasskrevende varer, industri- og lagervirksomhet. Planomr\u00e5det er lokalisert \u00f8st for og p\u00e5 \u00f8versiden av Ringvegen, og er totalt p\u00e5 om lag 165 daa. Av dette utgj\u00f8r foresl\u00e5tte byggeomr\u00e5der 84 daa. Foresl\u00e5tt tillatt bruksareal i byggeomr\u00e5dene er 120.000 m2 BRA. Realisering av planen omfatter ogs\u00e5 betydelig offentlig, teknisk infrastruktur i form av vann-, avl\u00f8ps- og overvannssystemer samt etablering av ny, offentlig vei fra \u00d8rnevegen til Ringvegen. Arbeid med regulering av omr\u00e5det har p\u00e5g\u00e5tt over lang tid, og forslagsstiller har i all hovedsak forholdt seg til de overordnete rammer som gjelder for detaljregulering og utbygging av planomr\u00e5det. Samtidig har samfunnshensyn, nasjonale forventninger, samt lover og regler endret seg betraktelig i \u00e5rene som har g\u00e5tt. Den arealplan- og klimafaglige konteksten i dag gj\u00f8r det n\u00f8dvendig \u00e5 vurdere omfanget av denne detaljreguleringsplanen annerledes enn hva var tilfelle ved oppstart av planarbeidet. Administrasjonen er positiv til n\u00e6ringsutvikling i omr\u00e5det, men kan ikke anbefale forslaget til reguleringsplan lagt ut til h\u00f8ring og offentlig ettersyn. Saksutredning Sammendrag Administrasjonen stiller seg bak at det kan og b\u00f8r etableres n\u00e6ringsvirksomhet i dette omr\u00e5det, men ikke i det omfang, eller med de konsekvensene som planforslaget legger opp til. Klimaavtrykket m\u00e5 reduseres for \u00e5 ivareta de b\u00e5de nasjonale og lokale forventinger om \u00e5 redusere klimagassutslipp samt redusere nedbygging av naturomr\u00e5der. En detaljregulering m\u00e5 derfor legge opp til mindre byggeomr\u00e5der, samt redusert st\u00f8rrelse p\u00e5 byggeomr\u00e5dene. Planarbeidet er gjennomf\u00f8rt i flere faser fra 2007 til 2024. Planforslaget som fremmes n\u00e5 er siste fase i et arbeid som startet opp i 2018 etter mange \u00e5rs opphold. Omr\u00e5det har v\u00e6rt helt eller delvis avsatt til fremtidig n\u00e6ringsareal i kommuneplanens arealdel (KPA) siden 2002. Planforslaget bygger p\u00e5 tidligere planforslag som ikke ble endelig vedtatt grunnet innsigelser fra Avinor mht. sikthinderplan langs Troms\u00f8 lufthavn. Dette, og andre forhold knyttet til planomr\u00e5dets lokalisering n\u00e6r flyplassen, er n\u00e5 s\u00f8kt ivaretatt, og et nytt planforslag \u00f8nskes lagt ut til h\u00f8ring og offentlig ettersyn. Planforslaget legger til rette for 120.000 m2 BRA til ulike n\u00e6ringsform\u00e5l. Hovedvekten er lagt p\u00e5 lager/produksjon, men ogs\u00e5 handel med plasskrevende varer, og noe detaljhandel. Omfanget og konsekvensene av utbyggingen som n\u00e5 foresl\u00e5s er like fullt sv\u00e6rt omfattende, blant annet et tillatt uttak av masser p\u00e5 minimum 1.000.000 m3. Strengere nasjonale krav og forventinger til reduksjon av klimagassutslipp og mindre nedbygging av ubebygde, gr\u00f8nne areal medf\u00f8rer at planmyndigheten m\u00e5 vurdere planforslaget i en annen kontekst enn ved oppstart av reguleringsplanarbeidet. I tillegg tillater planforslaget et 2 masseuttak med tilh\u00f8rende anleggsaktivitet som verken er avgrenset i tid eller st\u00f8rrelse. Intensjonen er \u00e5 begrense seg til 1000 000 m3, men planforslaget \u00e5pner for vesentlig mye mer. Alle rekkef\u00f8lgekrav trer inn ved etablering av ny bebyggelse, ikke ved etablering eller drift av masseuttaket. Administrasjonen har stor forst\u00e5else for at det stilles sp\u00f8rsm\u00e5l ved forutsigbarheten for planlegging og investering, men finner det likevel n\u00f8dvendig \u00e5 ikke anbefale at planforslaget legges ut til offentlig ettersyn slik det foreligger i dag. Saken b\u00f8r returneres til administrasjonen og forslagsstiller for bearbeiding og tilpasning til statlige og kommunale f\u00f8ringer og forventninger Dato: 01 Saksdokumenter 01. Forslag til reguleringsplankart 20.02.2024 02. Forslag til reguleringsbestemmelser 11.03.2024 03. Forslagstillers planbeskrivelse 14.12.2023 04. Lokaliseringkart Udatert 05. ROS-analyse 07.07.2023 06. Trafikkanalyse 28.04.2023 07. St\u00f8yvurdering av SWECO 26.06.2020 08. St\u00f8yvurdering anleggsperiode 29.11.2023 09. VAO-rammeplan 03.03.2023 10. Fjernvirkning Udatert 11. Grunnunders\u00f8kelse 28.08.2008 12. Situasjonsplan A 22.02.2024 13. Situasjonsplan B - utsnitt 22.02.2024 14. Planprogram \u2013 fastsatt 19.03.2019 05.02.2019 Ber\u00f8rte planer og Kommuneplanens arealdel 2017 \u2013 2026 29.03.2017 planstrategiske Forslag til revidert KPA 2023-2034 dokument \u2013 ikke vedlagt Kommuneplanens samfunnsdel med arealstrategi 2020-2032 Regional plan for handel og service Klima-, milj\u00f8-, og energiplan for Troms\u00f8 kommune Statlige planretningslinjer for klima- og energiplanlegging og klimatilpasning 3 02 Planfakta Reguleringsform\u00e5l Areal N\u00e6ringsarealer Av dette: Forretning \u2013 detalj: 3000 m2 BRA Forretning plasskrevende 27.000 m2 BRA Tomteareal. 84 036m2 Lager/produksjon 90.000 m2 BRA Totalt 120.000 m2 BRA Offentlige trafikkarealer (veg, gang og sykkelstier og annen veggrunn) 48 806m2 Gr\u00f8ntstruktur 7 295m2 Vann og avl\u00f8psanlegg 10 023m2 Eksisterende lufthavnsform\u00e5l 14 389m2 Total arealbruk i planforslaget Ca. 164 558m2 03 Planprosessen Dato: Naboskapsm\u00f8te Oppstartsm\u00f8te med byutvikling 27.06.2018 Annonsert oppstart av planarbeid (og tilskrevet 02.11.2018 partene) Fastsetting av planprogram 19.03.2019 Komplett forslag til reguleringsplan - f\u00f8rste gang 30.10.2020 Komplett forslag til reguleringsplan \u2013 andre gang 11.07.2023 Planprosessens Arbeidet med reguleringsplan for Ringvegen n\u00e6ringspark startet opprinnelig spesielle sider i 2007, med offentlig ettersyn i 2009. Arbeidet stanset opp i nesten ti \u00e5r grunnet uenigheter internt hos ulike luftfartsmyndigheter. Mye av dokumentasjonsgrunnlaget fra den opprinnelige plansaken har latt seg videref\u00f8re i gjeldende plansak (oppstart 2018). F\u00f8rste planforslag for plan 1906 ble sendt inn i 2020. Endelig, komplett planforslag ble oversendt kommunen i 2023. 4 04 Planvurdering Utsnitt av forslag til plankart for plan 1906 Ringvegen n\u00e6ringspark Kommunale f\u00f8ringer Forhold til KPA Arealbruken som \u00f8nskes detaljregulert er i tr\u00e5d med vedtatte f\u00f8ringer i kommunens overordnete arealplan, og f\u00f8lger opp intensjonene som har ligget til grunn for Ringvegen n\u00e6ringspark siden oppstart. Omr\u00e5det som foresl\u00e5s detaljregulert har v\u00e6rt helt eller delvis avsatt til n\u00e6ringsutvikling i KPA siden 2002. Omr\u00e5det er videref\u00f8rt i alle KPA- behandlinger siden 2002. I de tre foreg\u00e5ende behandlingene er arealet videref\u00f8rt uten konkrete vurderinger annet enn at form\u00e5let videref\u00f8res. Kommunestyrevedtaket i 2017 var i all hovedsak samme planforslag som ble fremmet i 2015, men opphevet grunnet saksbehandlingsfeil ved selve kommunestyrevedtaket. Behov for nye n\u00e6ringsareal Kommunen har utarbeidet en ABC-analyse av areal for \u00e5 kartlegge hvor ulike typer n\u00e6ringsvirksomhet kan og b\u00f8r lokaliseres. ABC-metodikken er et verkt\u00f8y som i hovedsak benyttes for \u00e5 planlegge hvordan ulike virksomheter kan lokaliseres p\u00e5 \u00abrett sted\u00bb med tanke p\u00e5 virksomhetenes trafikkgenerende egenskaper 5 ABC-kartet viser at Ringvegen n\u00e6ringspark er et omr\u00e5de med god tilgjengelighet for bil, og med n\u00e6rhet til hovedveinettet. Omr\u00e5det anbefales som et areal for n\u00e6ringer som er bil- og transportavhengig. Planforslaget f\u00f8lger dette opp med tilrettelegge for plasskrevende varer, industri og lager. Det legges ikke opp til bes\u00f8ksintensive n\u00e6ringer. Troms\u00f8 kommune har identifisert et behov for n\u00e6ringsareal for relokalisering og nyetableringer tilsvarende 350 000m2 i overskuelig fremtid, og Ringvegen n\u00e6ringspark vil v\u00e6re en viktig bidragsyter med hensyn til dette. Muligheten for samlokaliseringer og klyngedannelse er ogs\u00e5 en fordel. N\u00e6ringsfaglig anses det som sv\u00e6rt gunstig for overordnet n\u00e6ringsutvikling at det tilrettelegges for n\u00e6ringsetableringer i Ringvegen n\u00e6ringspark. Troms\u00f8 kommune har identifisert et behov for n\u00e6ringsareal for relokalisering og nyetableringer tilsvarende 350 000m2 i overskuelig fremtid, og Ringvegen n\u00e6ringspark vil v\u00e6re en viktig bidragsyter med hensyn til dette. Muligheten for samlokaliseringer og klyngedannelse er ogs\u00e5 en fordel. N\u00e6ringsfaglig anses det som sv\u00e6rt gunstig for overordnet n\u00e6ringsutvikling at det tilrettelegges for n\u00e6ringsetableringer i Ringvegen n\u00e6ringspark. H\u00f8ringsforslag KPA 2023 Forslag til revisjon av KPA ble lagt ut til offentlig ettersyn sommeren 2023, og ble m\u00f8tt med innsigelser fra flere statlige sektormyndigheter. Det foreligger ingen konkrete innsigelser p\u00e5 omr\u00e5det Ringvegen n\u00e6ringspark. Samtidig er Statsforvalteren er tydelig p\u00e5 at nasjonale forventninger til kommunal planlegging m\u00e5 f\u00f8lges opp i arbeidet med kommuneplanens arealdel: \u00abI nye nasjonale forventinger til regional og kommunal planlegging er det en tydelig forventing til kommunene om \u00e5 vurdere tidligere vedtatt arealbruk ved revidering av kommuneplanens arealdel for \u00e5 hensynta klima, naturmangfold, kulturmilj\u00f8, jordvern, reindrift, klimatilpasning, samfunnssikkerhet og et hensiktsmessig utbyggingsm\u00f8nster\u00bb (s. 4 i Samordnet h\u00f8ringsuttalelse fra Statsforvalteren i Troms og Finnmark ved h\u00f8ring av revidert KPA, datert 28.06.24) Planforslaget f\u00f8lger opp arealbruken i KPA, men kommuneplanen tar ikke stilling til en detaljplan av den st\u00f8rrelse eller omfang som plan 1906 legger til grunn. Forslaget til detaljreguleringsplan utfordrer vedtatte og omforente prinsipper for spesielt nullvekst, klima og naturmangfold. Administrasjonen st\u00f8tter at det kan etableres n\u00e6ringsvirksomhet, men ikke i det omfang som detaljreguleringsplanen legger opp til. For \u00e5 f\u00e5 klarlagt bedre rammer for utvikling av omr\u00e5dene tilknyttet Ringvegen n\u00e6ringspark vil man derfor konsekvensutrede dette i det videre arbeidet med KPA. 6 Forhold til KPS Planforslaget f\u00f8lger i for liten grad opp kommunens egne forpliktelser og intensjoner i kommuneplanens samfunnsdel med arealstrategi, vedtatt sommeren 2020. Verken samfunnsdelen eller arealstrategien er vurdert eller kommentert i forslag til detaljregulering. Samfunnsdelen ble vedtatt i l\u00f8pet av planprosessen, og burde blitt implementert underveis i arbeidet. Administrasjonen skulle ha p\u00e5pekt dette tidligere, og det er beklagelig at dette ikke har blitt fulgt opp i planprosessen. Sakens omfang, negative klimaavtrykk, samt at etablering av nye virksomheter ligger sv\u00e6rt lang frem i tid gj\u00f8r at man likevel m\u00e5 legge samfunnsdelen til grunn. De siste \u00e5rene har behovet for stadig st\u00f8rre hensyn til klima og milj\u00f8 gjort seg gjeldende. B\u00e5de staten og samfunnet generelt stiller stadig h\u00f8yere krav og forventinger til at klima- og milj\u00f8hensyn ivaretas p\u00e5 en bedre og strengere m\u00e5te enn tidligere. Administrasjonen vurderer at det er flere vedtatte f\u00f8ringer og m\u00e5l som planforslaget i for liten grad f\u00f8lger opp. I kommunens arealstrategi er det vedtatt: \u00abBevisst gjenbruk og transformasjon av areal er viktig for \u00e5 ta vare p\u00e5 naturlig milj\u00f8. Potensialet for gjenbruk og transformasjon av bebygde areal skal vurderes sammen med potensialet i nye bolig- og n\u00e6ringsarealer med m\u00e5l om \u00e5 f\u00e5 til en variert og b\u00e6rekraftig arealutvikling. Allmenheten er sikret tilgang til natur, gr\u00f8ntomr\u00e5der og fj\u00e6ra. Naturmangfoldet er sikret p\u00e5 land, i sj\u00f8 og vassdrag. Byomr\u00e5det har en kompakt struktur. Gjennom samordnet bolig-, areal-, og transportplanlegging skal \u00f8kningen i persontransporten tas gjennom gange, sykkel og kollektiv. Eksisterende og nye n\u00e6ringsarealer utvikles med henblikk p\u00e5 sambruk, samlokalisering, god arealutnyttelse og redusert transportbehov. (KPS s. 16) Delm\u00e5l 4.2 under arealstrategien understreker at Troms\u00f8 kommune skal ha en arealbruk som styrker samfunnets klima- og milj\u00f8messige b\u00e6rekraft. Uttak av minimum 1000 000 m3 masser, samt etablering av 120 000 m2 BRA vil utfordre mange av de vedtatte m\u00e5lsetningene under pkt. 4.2. Oppsummering \u2013 Planforslaget er i tr\u00e5d med arealdelen til kommuneplanen. Planforslaget er kommunale f\u00f8ringer utarbeidet i tr\u00e5d med vedtatt planprogram, og konsekvensutredet i tr\u00e5d med vedtatte krav. Samtidig vurderes planforslaget \u00e5 utfordre flere premisser gitt i samfunnsdelen. Statsforvalterens innsigelse til revidert KPA i 2023 omfatter ogs\u00e5 disse forholdene, og omr\u00e5det tilknyttet Ringvegen n\u00e6ringspark vil bli konsekvensutredet som en del av kommuneplanarbeidet. Administrasjonen vurderer forslaget i for liten grad bidrar til at man innfrir m\u00e5lsetningene i den vedtatte arealstrategien. Kunnskaps- og vurderingsgrunnlaget for gjeldende KPA ikke er tilstrekkelig, spesielt m\u00e5lt opp mot skjerpete nasjonale f\u00f8ringer. Nasjonale f\u00f8ringer 7 Nasjonale Planforslaget f\u00f8lger i for liten grad opp krav, forventinger og intensjoner i forventninger til regjeringens forventinger til kommunal planlegging. Gjeldende tiln\u00e6rming til regional og kommunal klima, milj\u00f8, og trafikksituasjonen har endret seg vesentlig siden man startet planlegging planlegging av Ringvegen n\u00e6ringspark. Planforslagets trafikknotat er tydelig p\u00e5 at ved full utbygging vil Ringvegen n\u00e6ringspark produsere vesentlige mengder trafikk uten at man vurderer dette Statsforvalterens innsigelse til KPA vedr\u00f8rende nullvekst og samordnet bolig-, areal-, og transportplanlegging understreker det samme. Det anf\u00f8res fra Statsforvalteren at kommunen legger opp til konkret arealbruk som er i strid med disse f\u00f8ringene. Videre arbeid med revisjon av KPA f\u00f8lger opp dette, og vil utrede sammenhenger mellom blant annet arealbruk og befolkningsvekst, og hvordan dette p\u00e5virker trafikkproduksjon og kj\u00f8rem\u00f8nster. Nasjonale forventninger til regional og kommunal planlegging 2023-2027 ble vedtatt 20.06.2023. De nye forventningene viser en tydelig innstramming med hensyn til klima-, natur- og milj\u00f8forhold. \u00abRegjeringen mener helhetlig samfunns- og arealplanlegging m\u00e5 bidra til at innsatsen for klima og milj\u00f8 ses i sammenheng og p\u00e5 tvers av sektorene. Viktige tema i regionale og kommunale planer framover vil v\u00e6re hensyn til naturmangfold, omstilling til et klimarobust lavutslippssamfunn, langsiktige arealvurderinger for \u00e5 minimere arealtapet av natur og helhetlig forvaltning av vannressursene.\u00bb (Nasjonale forventninger s. 24) Noen viktige forhold b\u00f8r det nevnes (ikke utt\u00f8mmende): Regjeringens forventinger, pkt 47 \u00abVed revidering av kommuneplanens arealdel, vurderer kommunen om tidligere godkjent arealbruk skal endres av hensyn til klima, naturmangfold, kulturmilj\u00f8, jordvern, reindrift, klimatilpasning, samfunnssikkerhet og et hensiktsmessig utbyggingsm\u00f8nster.\u00bb Regjeringens forventinger, pkt 48 \u00abOmdisponering og nedbygging av karbonrike arealer, inkludert myr, tidevannssump og andre typer v\u00e5tmark og skog, unng\u00e5s s\u00e5 langt som mulig, slik at arealenes evne til lagring og opptak av karbon opprettholdes.\u00bb Regjeringens forventinger, pkt 53 \u00abViktig naturmangfold, jordbruksareal, vannmilj\u00f8, friluftslivsomr\u00e5der, overordnet gr\u00f8nnstruktur, kulturmilj\u00f8 og landskap kartlegges og sikres i planleggingen. Samlede virkninger av eksisterende og planlagt arealbruk vektlegges.\u00bb Ettersom nye nasjonale forventinger f\u00f8rst ble vedtatt sommeren 2023 s\u00e5 er det ikke unaturlig at dette ikke var implementert i planforslaget datert i 2023. Samtidig er dette forhold som man ikke kan se bort fra, jf. blant annet p\u00e5 grunn av Statsforvalterens innsigelse til KPA. I tillegg kommer det at presiseringen av statlige planretningslinjer avviker p\u00e5 ingen m\u00e5te fra kommunens vedtatte m\u00e5lsetninger i kommuneplanens samfunnsdel, og dette f\u00f8lges opp i det videre arbeidet med KPA. Statlige Nye statlige planretningslinjer for klima og energi er for tiden p\u00e5 h\u00f8ring i regi planretningslinjer for av Milj\u00f8direktoratet. Prinsipielt sett er det f\u00e5 nye forhold som foresl\u00e5s tatt inn i klima og energi forhold til gjeldende planretningslinjer. Men kravene til lavest mulig utslipp, og klimavennlige l\u00f8sninger forsterkes. P\u00e5 lik linje med de nasjonale forventingene inneholder h\u00f8ringsforslaget betydelig innstramming med hensyn til reduksjon av klimagassutslipp. Omdisponering og nedbygging av karbonrike arealer (blant annet myr og skog) skal unng\u00e5s s\u00e5 langt som mulig, og konsekvenser av dette skal belyses. 8 Det er ikke forventet at forslagsstiller har innarbeidet foresl\u00e5tte f\u00f8ringer i retningslinjene som er p\u00e5 h\u00f8ring n\u00e5. Samtidig signalene fra direktoratet noe den lokale planmyndigheter ikke kan se bort fra da disse bygger videre p\u00e5 vedtatte f\u00f8ringer i andre planretningslinjer. St\u00f8rrelsen p\u00e5 planforslagets byggeomr\u00e5der (b\u00e5de fotavtrykk og bruksareal) samt omfanget av tillatt masseuttak bryter i for stor grad med gjeldende og foresl\u00e5tte statlige planretningslinjer. Planforslaget m\u00e5 derfor reduseres betydelig i omfang f\u00f8r det kan legges ut til h\u00f8ring og offentlig ettersyn. Oppsummering - Planlegging og regulering av Ringvegen n\u00e6ringspark har p\u00e5g\u00e5tt over lang tid. statlige f\u00f8ringer Parallelt med dette har det skjedd en vesentlig endring i samfunnets fokus p\u00e5 klima og milj\u00f8, da s\u00e6rlig i arealplanleggingen. Forutsetningene som l\u00e5 til grunn i 2007 og i 2019 har endret seg, og planforslaget utfordrer disse i for stor grad. Planforslaget m\u00e5 revideres for \u00e5 oppfylle nasjonale og lokale forventinger til fremtidsrettet og klimavennlig arealbruk, transport og utbygging. Planforslagets innhold \u2013 utfordringer med hva planen Forslag til plan 1906 Detaljregulering for Ringvegen n\u00e6ringspark tilrettelegger for store, nye n\u00e6ringsareal. Potensialet planforslaget representerer er noe kommunen b\u00e5de \u00f8nsker og trenger. P\u00e5 den annen side er planforslaget en plan som inneholder to store tiltak: \u2022 Et masseuttak (steinbrudd) p\u00e5 1 000 000 m3, pluss en udefinert mengde masser dersom man \u00f8nsker \u00e5 etablere kjelleretasjer (se forslag til planbestemmelser pkt 3.1.1 k).) \u2022 Etablering av 120 000 m2 n\u00e6rings- og forretningsareal Felles utfordring for begge disse forhold er mengden ubebygd mark som beslaglegges, og de milj\u00f8messige konsekvensene av dette. For masseuttaket spesielt f\u00e5r man klimautfordringer (se redegj\u00f8relse nedenfor), samt en drift- og anleggsfase uten tidsbegrensninger. Risikoen for lang driftstid p\u00e5 uttak av masser vil v\u00e6re utfordrende for n\u00e6rliggende boliger, barnehage, skole og fotballbane. For n\u00e6ringsetablering spesielt f\u00e5r man utfordringer med hensyn til trafikkproduksjon, nullvekst, og avhengighet til andre, krevende infrastrukturtiltak i Langnesomr\u00e5det (se forslag til planbestemmelser, kap. 5 Rekkef\u00f8lgebestemmelser). Dette vil ogs\u00e5 gjelde omfattende transport av masser i forbindelse med drift av masseuttaket. Trafikk, transport, og Anstrengt trafikksituasjon og manglende kapasitet i Gi\u00e6verbukta er besvart i mobilitet planforslaget med at utbygging ikke kan skje f\u00f8r nytt veisystem er etablert. I tr\u00e5d med tilbakemeldinger fra statlige sektormyndigheter er planforslaget avhengig av nye, trafikale l\u00f8sninger og tiltak i Langnes-/Gi\u00e6verbuktaomr\u00e5det. Det er stilt rekkef\u00f8lgekrav til at utbygging i Ringvegen n\u00e6ringspark ikke kan skje f\u00f8r det er etablert nytt kryss p\u00e5 Erling Kjeldsens veg, og \u00c6rfuglvegen er etablert fra E.K. veg til Ringvegen (se illustrasjon) 9 Nytt kryss p\u00e5 Erling Kjeldsens veg er planlagt etablert etter at dagens trafikk er flyttet til ny flyplasstunnel. Et slikt rekkef\u00f8lgekrav vil i praksis bety at utbygging ikke skal skje f\u00f8r ny E8 i tunnel Breivika-Langnes er etablert. Det er knyttet stor usikkerhet til n\u00e5r etablering ny flyplasstunnel og nytt kryss p\u00e5 Erling Kjeldsens veg vil skje. I forslag til Nasjonal transportplan er E8 Flyplasstunnelen foresl\u00e5tt finansiert i siste periode, alts\u00e5 2031-2036. Med en ansl\u00e5tt anleggsperiode p\u00e5 tre til fem \u00e5r kan man ikke forvente at utbygging i Ringvegen n\u00e6ringspark kan realiseres f\u00f8r om tidligst ti \u00e5r. Dette medf\u00f8rer b\u00e5de et sp\u00f8rsm\u00e5l om planen slik den foreligger er realiserbar, men ogs\u00e5 en vesentlig risiko for at planens betingelser medf\u00f8rer at det s\u00f8kes dispensasjon fra dette rekkef\u00f8lgekravet. Med en reduksjon av byggeomr\u00e5der og bruksareal (bilturproduksjon), samt en reduksjon av masseuttaket, vil avhengighetsforholdet til \u00c6rfuglvegen reduseres. Masseuttak og Detaljreguleringsplanen forutsetter et vesentlig uttak av masser f\u00f8r bygg og klimagassutslipp virksomheter kan etableres. For \u00e5 unng\u00e5 \u00e5 havne i konflikt med restriksjoner knyttet til flyplassen (hinderflate) m\u00e5 det tas ut masser for \u00e5 muliggj\u00f8re bebyggelse i den h\u00f8yden planforslaget forutsetter. Planforslaget tillater uttak av minimum 1.000.000 m3 masser. Slike mengder forutsetter lengre uttaks- og anleggsperioder, og at det aller meste m\u00e5 transporteres ut av omr\u00e5det. Hvor langt massene m\u00e5 transporteres avhenger av kvalitet p\u00e5 masser, og ettersp\u00f8rsel etter masser p\u00e5 selve uttakstidspunktet. 10 To mindre omr\u00e5der innenfor planomr\u00e5det inneholder ogs\u00e5 myr som forutsettes fjernet. Et grovt overslag over over hvilke klimagassutslipp en kan forvente knyttet til arealendring og masseuttak er utf\u00f8rt ved bruk av Statens vegvesens beregningsverkt\u00f8y \u00abVegLCA v5.13a\u00bb. Resultat: Det gj\u00f8res oppmerksom p\u00e5 at beregningene er meget grove og beheftet med betydelig usikkerhet. Dette kan eksemplifiseres ved at en tilsvarende beregning av konsekvensene av arealbruksendring gjort med Milj\u00f8direktoratets beregningsverkt\u00f8y, gir omtrent 20% lavere utslipp enn tallene angitt her. Resultatene vil i stor grad kunne p\u00e5virkes av ulike former for avb\u00f8tende tiltak, f.eks. gjennom bruk av utslippsfri anleggsdrift og transport, og/eller bevaring av skogomr\u00e5der. 11 Samtidig understrekes det at utslippet uansett er anselig, uavhengig av valg av beregningsverkt\u00f8y. Utslipp p\u00e5 mer enn 50 tonn CO2-ekvivalenter per dekar anses som h\u00f8ye utslipp. For planomr\u00e5det som helhet vil overslaget utgj\u00f8re et utslipp p\u00e5 ca 57 tonn per daa. For byggeomr\u00e5dene vil utslippet utgj\u00f8re ca 111 tonn per daa. Troms\u00f8 kommunes forpliktelse til reduksjon i klimagassutslipp, medf\u00f8rer at tiltak som f\u00f8rer til \u00f8kte utslipp, som plan 1906, forutsettes kompensert ved at andre utslipp begrenses. Dette er en betydelig utfordring. Gjennomf\u00f8ring av tiltak, og medf\u00f8lgende utslipp innenfor planomr\u00e5det vil skje over tid. Men planforslaget inneholder ingen bestemmelser som sikrer rekkef\u00f8lge eller tilsvarende reduksjon i klimagassutslipp, og de samlete utslippene vurderes som for omfattende. Administrasjonen vurderer at planforslaget tillater for stort klimagassutslipp, og at uttaksmengde (m3) og st\u00f8rrelsen p\u00e5 byggeomr\u00e5dene m\u00e5 reduseres. Forhold som m\u00e5 Det er flere forhold og virkemidler i selve planmaterialet som administrasjonen revideres i forslag til finner utfordrende, og derfor underbygger vurderingen om ikke \u00e5 anbefale at detaljreguleringspla planforslaget legges ut p\u00e5 h\u00f8ring og offentlig ettersyn. Det ble gitt n 1906 Ringvegen tilbakemelding p\u00e5 flere, konkrete forhold til plankonsulent i januar 2024 (se n\u00e6ringspark vedlegg 15), som ble svart ut av plankonsulent i mars 2024. Plankonsulentens tilbakemelding inkluderte ogs\u00e5 revidert plankart og bestemmelser (se vedlegg 1 og 2). Fleksibilitet En sentral \u00e5rsak til planforslagets manglende detaljering er at det ikke planlegges for spesifikke prosjekt, men man vil skape et handlingsrom med mange muligheter. Det blir samtidig sv\u00e6rt vanskelig \u00e5 f\u00e5 oversikt over, og kontroll p\u00e5 konsekvensene av fremtidig utbygging. Intensjonene i planforslaget stemmer ikke overens med hva reguleringsplanen juridisk sett tillater, som skaper en vesentlig grad av uforutsigbarhet for omgivelsene. Planbeskrivelsen legger gjennomg\u00e5ende til grunn intensjoner for planen, samtidig som dette ikke er sikret gjennom bestemmelser og krav til godkjenning (se tidligere avsnitt om masseuttak). Rekkef\u00f8lgekravene i planforslaget stilles kun til etablering av ny bebyggelse. Det vil si at masseuttak og tilrettelegging av byggetomter (inkludert eventuelle midlertidige etableringer) vil kunne tillates uten krav til infrastruktur innenfor eller utenfor planomr\u00e5det. Administrasjonen ga tilbakemelding p\u00e5 dette konkrete forholdet i januar 2024, men det er ikke endret i det reviderte planmaterialet som ble oversendt mars 2024. Dette gir spesielt utslag p\u00e5 forhold som trinnvis utbygging, mengde p\u00e5 masseuttak, og en udefinert lengde p\u00e5 anleggsperioder (uttak og bygging). Forslagsstiller \u00f8nsker at dette skal l\u00f8ses med dokumentasjonskrav knyttet til fremtidige byggesaker. Forslaget legger til grunn at man tillater masseuttak umiddelbart, uten tiltak p\u00e5 omkringliggende infrastruktur. Det er sv\u00e6rt krevende \u00e5 ta ut masser i de mengder som utbyggingen forutsetter, og masseuttak vil p\u00e5g\u00e5 i flere \u00e5r uten at planen legger noen begrensninger i tid p\u00e5 dette. N\u00e6rhet til boliger, skoler, barnehage og friomr\u00e5der forutsetter bedre forutsigbarhet for hva omgivelsene m\u00e5 akseptere for \u00e5 realisere n\u00e6ringsvirksomhet. Slik bestemmelsene og plankartet st\u00e5r i dag kan ikke administrasjonen anbefale den juridiske risikoen for at planens intensjoner ikke f\u00f8lges opp slik de beskrives. 12 Tidspunkt for realisering All aktivitet i den fremtidige Ringvegen n\u00e6ringspark vil v\u00e6re avhengig av infrastruktursystemet i Gi\u00e6verbukta. Utfordringene for Langnesomr\u00e5det generelt, og Gi\u00e6verbukta spesielt, har v\u00e6rt kjent i en \u00e5rrekke. Flere, store p\u00e5g\u00e5ende planprosesser (blant annet E8 Flyplasstunnelen og Tiltakspakke Langnes) s\u00f8ker \u00e5 l\u00f8se dette. Kommunen utarbeider for tiden en overordnet trafikkanalyse for hele Langnesomr\u00e5det som et resultat av en uoversiktlig plansituasjon med mange parallelle planprosesser med samme avhengighet til et fungerende trafikksystem. Et forel\u00f8pig utkast av trafikkanalysen konkluderer med at summen av utbyggings\u00f8nskene forutsetter etablering av blant annet nytt kryss p\u00e5 Erling Kjeldsens veg, og at \u00c6rfuglvegen etableres gjennomg\u00e5ende frem til \u00d8rnevegen. Et nytt kryss p\u00e5 Erling Kjeldsens veg kan vanskelig realiseres f\u00f8r ny flyplasstunnel er etablert. Illustrasjon: Byplan Anstrengt trafikksituasjon og manglende kapasitet i Gi\u00e6verbukta er besvart i planforslaget med at utbygging ikke kan skje f\u00f8r nytt vegsystem er etablert (rekkef\u00f8lgekrav til etablering av forlengelse av \u00c6rfuglvegen, samt nytt kryss p\u00e5 Erling Kjeldsens veg). Ettersom nytt kryss p\u00e5 Erling Kjeldsens veg er planlagt etablert etter at dagens trafikk er flyttet til ny flyplasstunnel vil et slikt rekkef\u00f8lgekrav i praksis bety at utbygging ikke vil skje f\u00f8r ny E8 i tunnel Breivika-Langnes er etablert. Det vil si at etablering av n\u00e6ringsvirksomhet i Ringvegen n\u00e6ringspark ikke kan finne sted f\u00f8r flyplasstunnelen er etablert, og at \u00c6rfuglvegen er forlenget fra Tverrforbindelsen til Ringvegen. Planforslaget stiller ingen vilk\u00e5r knyttet til uttak, bearbeiding og transport av masser, eller tilrettelegging og klargj\u00f8ring av tomter. Forslagsstiller har ikke endret dette etter administrasjonens tilbakemelding. I forslag til Nasjonal transportplan er E8 Flyplasstunnelen foresl\u00e5tt finansiert i siste periode, alts\u00e5 2031-2036. Dette medf\u00f8rer b\u00e5de et sp\u00f8rsm\u00e5l om planen slik den foreligger er realiserbar, og om man da \u00e5pner for en vesentlig risiko for at det vil s\u00f8kes dispensasjon fra dette rekkef\u00f8lgekravet. Dispensasjon fra rekkef\u00f8lgebestemmelser er et avvik fra reglene for utbygging av et omr\u00e5de, og risiko for dette er ikke noe som kan planfaglig forsvares. 13 Dokumentasjonskrav Planforslaget er basert p\u00e5 en forutsetning av at flere sentrale, planfaglige forhold skal l\u00f8ses gjennom dokumentasjonskrav knyttet til fremtidige byggesaker. Man plasserer da et uforholdsmessig stort ansvar for kvalitetssikring p\u00e5 enhet for byggesak. Dette forutsetter kompetanse og ansvar som byggesak i dag ikke har, da dette tilligger planprosessen. Dokumentasjonskrav til fremtidige byggesaker sikrer kun at et dokument vedlegges en s\u00f8knad, ikke at denne er verken kvalitetssikret eller omforent. Det er med andre ord ingen juridisk sikkerhet for at viktige, planfaglige forhold er ivaretatt i planforslaget. Forhold som i planforslaget skal skyves til byggesaker omfatter blant annet: \u2022 Sikker byggegrunn (bestemmelse 2.1.8) \u2022 Ras- og skredfare (bestemmelse 2.1.7) \u2022 Anleggsplan - plan for gjennomf\u00f8ring og drift av masseuttak (bestemmelse 2.1.9) \u2022 Helheltig plan for gjennomf\u00f8ring/utbygging av hele n\u00e6ringsparken (bestemmelse 2.1.4) \u2022 Helhetlig konsept med utformingsveileder og landskapsplan knyttet til bebyggelse og terrenginngrep (bestemmelse 2.1.5) 14 07 Konklusjon Planforslaget er i tr\u00e5d med arealform\u00e5let i KPA, og det vurderes som gunstig og \u00f8nskelig \u00e5 utvikle flere n\u00e6ringsareal i Langnesomr\u00e5det. Kommunen har et definert behov for flere n\u00e6ringsareal for den type virksomheter som planforslaget legger opp til. N\u00e6ringsfaglig \u00f8nsker kommunen \u00e5 tilrettelegge for samlokalisering og klyngedannelser, og det vil en reguleringsplan i dette omr\u00e5det bidra til. Etter oppstart av planarbeidet har b\u00e5de kommunen og staten skjerpet sine intensjoner og forpliktelser med hensyn til klima og milj\u00f8. Det stilles tydeligere krav til blant annet nullvekst i biltrafikken, reduksjon av klimagassutslipp, og mindre nedbygging av gr\u00f8nne omr\u00e5der. Dette tydeliggj\u00f8res ytterligere i forslaget til nye statlige planretningslinjer for klima og energi som for tiden er p\u00e5 h\u00f8ring og m\u00e5 hensyntas ogs\u00e5 i denne planbehandlingen. Alle disse forholdene er sentrale i arbeidet med kommuneplanens arealdel, og skal innarbeides i denne. Administrasjonen har p\u00e5pekt behov for endringer og justeringer tilbakemelding gitt tidlig i 2024, hvor spesielt mengden p\u00e5 masseuttaket og mangel p\u00e5 forutsigbare bestemmelser er vektlagt. Dette har forslagsstiller og plankonsulent ikke fulgt opp i sitt reviderte planforslag i mars 2024. Forslagsstiller legger til grunn at det skal kunne drives et vesentlig masseuttak i p\u00e5vente av realisering av infrastrukturtiltak i Langnesomr\u00e5det. Uttak og behandling av steinmasser har ingen vilk\u00e5r knyttet til seg foruten det som eventuelt vil fremkomme av dokumentasjonskrav i byggesaker. Avstanden mellom innsendt planforslag og en plan som administrasjonen kan anbefale vedtatt i tr\u00e5d med egne krav i KPS og nasjonale f\u00f8ringer og forventninger, anses som for stor til \u00e5 l\u00f8se i p\u00e5g\u00e5ende planprosess. Administrasjonen er positiv til n\u00e6ringsetablering i omr\u00e5det, men ikke p\u00e5 de premissene planforslaget 1906 Detaljregulering Ringvegen n\u00e6ringspark forutsetter. Fremtidig utvikling og utbygging forutsetter at man reduserer klimagassutslippet, inkludere rekkef\u00f8lgekrav til alle tiltak i planen, og reduserer byggeomr\u00e5dene for \u00e5 i st\u00f8rre grad ivareta eksisterende gr\u00f8ntomr\u00e5der. Administrasjonen anbefaler derfor at planforslaget ikke legges ut til offentlig ettersyn. I videre arbeid med utvikling av omr\u00e5det, m\u00e5 derfor planen sendes tilbake til administrasjonen og bearbeides med hensyn til: \u2022 Klimagassutslipp m\u00e5 reduserer \u2022 Rekkef\u00f8lgekrav knyttet til alle tiltak innenfor planomr\u00e5det, med innslagspunkt for etablering av n\u00e6ringsvirksomhet \u2022 Reduksjon av gr\u00f8nne areal som bygges ned \u2022 Mengde masser som tillates tatt ut m\u00e5 reduseres, og planen m\u00e5 ha en bindende, tidsavgrenset plan for trinnvist masseuttak Vedtakskompetanse Kommune- og byutviklingsutvalget 15 Vedlegg Vedlegg 1 Plankart 20240220 Vedlegg 2 Reguleringsbestemmelser 20240311 Vedlegg 3 Planbeskrivelse 20231214 Vedlegg 4 Lokaliseringskart Vedlegg 5 ROS-analyse Vedlegg 6 Trafikkanalyse Ringvegen n\u00e6ringspark Vedlegg 7 St\u00f8yvurdering 20200626 Vedlegg 8, St\u00f8yvurdering anleggsperiode 20231129 Vedlegg 9 VAO rammeplan 20230303 Vedlegg 10 Fjernvirkning Vedlegg 11 Grunnunders\u00f8kelse 20080828 Vedlegg 12 Situasjonsplan A Vedlegg 13 Situasjonsplan B - utsnitt Vedlegg 14 1906 Planprogram Vedlegg 15 Plankonsulents tilbakemelding til byplan 16 "
}