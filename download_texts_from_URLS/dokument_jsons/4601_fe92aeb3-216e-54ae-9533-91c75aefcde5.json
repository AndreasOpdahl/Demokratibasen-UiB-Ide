{
  "dokument_id": "fe92aeb3-216e-54ae-9533-91c75aefcde5",
  "doc_type": "case_attachment",
  "kommune": 4601,
  "tittel": "Kommunal mottagelse.pdf",
  "url": "https://bergen.kommune.no/politikere-utvalg/api/fil/bk360/9953041/Kommunal-mottagelse-pdf",
  "tekst": "Bergen kommune/Bystyrets kontor Bergen 22.02.2024 Urfolkshistorier// Indigenous Histories Foresp\u00f8rsel om kommunal mottakelse i Sch\u00f8tstuene, torsdag 25 april. Fredag 26. april 2024 \u00e5pner Kode den omfattende gruppeutstillingen Urfolkshistorier // Indigenous Histories, et samarbeid med MASP i S\u00e3o Paulo (Museu de Arte de S\u00e3o Paulo Assis Chateaubriand), et av de ledende kunstmuseene i Brasil. Utstillingen er en sjelden begivenhet som kun vises i Bergen og S\u00e3o Paulo, og presenterer, gjennom kunst og visuell kultur, beretninger om urfolkserfaringer fra syv verdensregioner: Brasil, Peru, Mexico, Canada, New Zealand, Australia og S\u00e1pmi/Norden. Utstillingen viser 285 verk av mer enn 170 kunstnere, fra f\u00f8r den europeiske koloniseringen og frem til i dag, og er kuratert av en gruppe p\u00e5 12 fremragende kunstnere og forskere med urfolkopphav fra de syv regionene. Kode har organisert avdelingen fra Norden/S\u00e1pmi med kurator Irene Snarby. Vi opplever stor interesse for utstillingen fra de ulike regionene, og vi er i kontakt med Utenriksdepartementet, konsulater, ambassader og diverse samarbeidsinstitusjoner som har meldt at de vil sende representanter til \u00e5pningen og et p\u00e5f\u00f8lgende seminar knyttet til utstillingen. I den forbindelse \u00f8nsker vi \u00e5 invitere v\u00e5re norske og internasjonale gjester, b\u00e5de kunstnere, kuratorer og tilreisende representanter fra samarbeidende institusjoner, ambassader, r\u00e5d og konsulater til en offentlig mottakelse i Sch\u00f8tstuene P\u00e5 selve mottakelsen forventer vi omtrent 80 deltagere (maksimum 100). Representanter fra Sametinget, den norske ambassaden i Brasil og den brasilianske ambassaden i Norge har allerede meldt sin ankomst til byen i tilknytning til \u00e5pningen. Bergen har alltid hatt en viktig rolle som internasjonal kulturby. Vi h\u00e5per Bergen kommune \u00f8nsker \u00e5 v\u00e6re vertskap for en mottagelse, og vi h\u00e5per at Ordf\u00f8reren har anledning til \u00e5 v\u00e6re til stede. Vennlig hilsen Petter Snare, direkt\u00f8r Kode kunstmuseer og komponisthjem For n\u00e6rmere informasjon, kontakt: kate.haavardstun@kodebergen.no, mob: 94496000 post@kodebergen.no | Tlf: +47 53009704 | Vestre Str\u00f8mkaien 7, N-5008 Bergen | Bank 36336851054 | Org.nr. 990 269 343 "
}