{
  "dokument_id": "0bd9ac57-9be5-5a47-8a14-4296c718995d",
  "doc_type": "case_attachment",
  "kommune": 4601,
  "tittel": "Fagnotat",
  "url": "https://bergen.kommune.no/politikere-utvalg/api/fil/bk360/11705060/Fagnotat",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20579-48 Saksbehandler: Caroline Giezendanner Lygren Dato: 11.10.2024 Forslag til detaljregulering \u2013 offentlig ettersyn Fana. Gnr. 40 bnr. 24 m.fl. Steinerskolen Skjold arealplan-ID 66490000 Om planforslaget Holon Arkitektur AS foresl\u00e5r p\u00e5 vegne av Stiftelsen Steinerskolen p\u00e5 Skjold detaljregulering for et ca. 47 dekar stort omr\u00e5de p\u00e5 Skjold i Fana bydel. Figur 1: Oversiktskart med planavgrensning markert i med gr\u00f8nt omriss. Form\u00e5let med reguleringsplanen er \u00e5 tilrettelegge for at Steinerskolen og -barnehagen kan etablere tilbygg, utvide eksisterende undervisningsbygg og bygge et nybygg etter brann. Utvidelsene skal im\u00f8tekomme dagens lovp\u00e5lagte krav til skoler og barnehager, det er ikke intensjon om \u00e5 \u00f8ke elevkapasiteten. Planforslaget legger ogs\u00e5 opp til at eneboligtomten gnr/bnr 121/21 fortettes med inntil to nye boliger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planforslaget inneb\u00e6rer omregulering hovedsakelig fra arealform\u00e5l erverv og allmennyttig form\u00e5l til barnehage og undervisningsform\u00e5l. Eksisterende gr\u00f8nnstruktur sikres i planen. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 28.06.2019. Komplett planforslag til behandling ble mottatt 19.09.2024. Merknader til kunngj\u00f8ring og varsling av oppstart Til varsel om oppstart ble det mottatt 1 privat merknad og 8 uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 19.09.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Samferdsel: Det oppfordres til hjertesone-prinsipp, parkeringsplass m\u00e5 v\u00e6re offentlig og gj\u00f8res attraktiv for brukere av friluftsomr\u00e5det for \u00e5 hindre parkering innen friluftsomr\u00e5det, planomr\u00e5det b\u00f8r utvides for \u00e5 utvide kj\u00f8reveg og fortau, trafikalvurdering b\u00f8r utarbeides, ulykkespunkt b\u00f8r vurderes, m\u00e5 vurdere om planen f\u00f8rer til \u00f8kt trafikksikkerhetsrisiko i anleggsfase og etter utbygging, se p\u00e5 kryssutforming Fanavegen x Harald Skjolds veg, skille ulike trafikantgrupper, trafikksikringstiltak, nabo uenig med forslag om gangbro. \u2022 Medvirkning: Innspill fra barn er viktig, barnetr\u00e5kks\u00f8k b\u00f8r gjennomf\u00f8res for oversikt over ulike tilkomstveier. \u2022 Natur og biologisk mangfold: Viser til at Apeltunvassdraget er det beste \u00f8rretvassdraget i kommunen, viktig \u00e5 bevare sammenhengende bl\u00e5gr\u00f8nn infrastruktur og biologisk mangfold, m\u00e5 beholde en gr\u00f8nn lunge, m\u00e5 f\u00f8lge KPAs form\u00e5lsgrenser, plassering av bebyggelsen m\u00e5 vurderes i lys av eksisterende gr\u00f8ntomr\u00e5der og andre uteoppholdsareal. \u2022 Kulturmilj\u00f8: Det har v\u00e6rt automatiske fredede kulturminner i planomr\u00e5det, det m\u00e5 gjennomf\u00f8res arkeologisk registrering jf. \u00a7 9 kulturminneloven. \u2022 Uteoppholdsareal: m\u00e5 tilpasses ulike aldersgrupper og behov. Utvidet plangrense Plangrensen har blitt utvidet etter varsel om oppstart, for \u00e5 legge til rette for fortetting p\u00e5 naboeiendommer gnr. 121, bnr. 882/21, og utbedring av forholdene for myke trafikanter langs Harald Skjolds vei. Se planbeskrivelse kap. 3.1 for redegj\u00f8relse. Utvidelsen av plangrensen har ikke blitt varslet gjennom begrenset h\u00f8ring, men varsles herved gjennom offentlig ettersyn. Saksnummer PLAN-2022/20579 Side 2 av 22 Figur 2: Til venstre: plangrense i oppstartsvarsel. Til h\u00f8yre: plangrense til offentlig ettersyn. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss i utgangspunktet til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangsbehandling). Forholdet til overordnede planer Kommuneplanens arealdel (KPA) Planomr\u00e5det ligger i ytre fortettingssone \u2013 bebyggelse og anlegg, samt gr\u00f8nnstruktur i KPA, og omfattes av f\u00f8lgende hensynssoner: H410 konsesjonsomr\u00e5de fjernvarme Flesland- Sentrum, H550 funksjonell strandsone, gul og r\u00f8d st\u00f8ysone fra henholdsvis Harald Skjolds veg og E39 Fritz C. Riebers veg, H310 faresone \u2013 aktsomhetsomr\u00e5der for steinsprang, jord- og flomskred og sn\u00f8dskred og H320 faresone flomfare. Planforslaget er hovedsakelig i tr\u00e5d med KPA. Barnehageform\u00e5let reguleres i tr\u00e5d med dagens situasjon, det inneb\u00e6rer at noe areal avsatt til gr\u00f8nnstruktur i KPA blir omregulert til barnehageform\u00e5l. Det samme gjelder infrastruktur langs Harald Skjolds vei. Til hensynssone H550 funksjonell strandsone har KPA retningslinje som sier at blant annet kvaliteter knyttet til biologisk mangfold skal tas vare p\u00e5 og videreutvikles. Tiltak skal plasseres og utformes slik at ikke forvaltningsm\u00e5let for strandsonen p\u00e5virkes negativt. Det er ogs\u00e5 angitt byggegrenser til sj\u00f8 og vassdrag, jf. KPA \u00a7 6. Innenfor hensynssone H550 foresl\u00e5s det utbedring av offentlig veianlegg, etablering av gangbro og sykkelvei samt infrastruktur i tilknytning de nye boligene i felt BK. Vurderinger av konsekvenser for vassdraget kommer frem under temaene. Saksnummer PLAN-2022/20579 Side 3 av 22 Figur 3: Funksjonell strandsone markert med r\u00f8d linje. Kommuneplanens samfunnsdel (KPS) KPS har et m\u00e5l om \u00e5 legge til rette for en attraktiv og aktiv g\u00e5by. Sykkelstrategien 2020-2030 har en m\u00e5lsetting om flere syklende og at sykkelnett skal sikres ved all utbygging. Det nasjonalt politiske nullvekstm\u00e5let inneb\u00e6rer at veksten i persontransport i byomr\u00e5der skal tas med kollektivtransport, sykkel og gange. Planforslaget legger til rette for f\u00e6rre sykkelparkeringsplasser enn kravet i KPA, fordi Steinerskolen er en privat skole hvor mange av elevene kommer langveis fra med bil og kollektivtransport. Det er foresl\u00e5tt utbedringer av fortau og regulering av nytt sykkelfelt o_SA. Planforslaget regulerer ogs\u00e5 turveier som i dag benyttes av elever og turg\u00e5ere. Areal til frivillighet, kultur og idrettsaktiviteter I plan- og bygningsetatens \u00e5rsoppdrag bes etaten vurdere areal til frivillighet, kultur og idrettsaktiviteter. I planforslaget reguleres nytt areal til Skjold speidergruppe i felt UN2. Skoleomr\u00e5det med ballbinge og turnbasseng kan brukes av allmennheten etter skoletid. Til 2.gangsbehandling kan det vurderes om gymsalen i felt UN5 kan gj\u00f8res offentlig tilgjengelig for idrettsaktiviteter p\u00e5 kveldstid. Arkitektonisk utforming og byggeh\u00f8yder I plankartet er eksisterende og foresl\u00e5tt ny bebyggelse delt inn i ulike felt: \u2022 Felt BH: Barnehage. Her blir det foresl\u00e5tt mindre tilbygg/utvidelse. \u2022 Felt UN2: Tidligere stod det en sveitservilla fra 1936 som ble totalskadet i brann i 2019. Villaen ble brukt av skolen til ulike aktiviteter. Her er det foresl\u00e5tt et nytt undervisnings- og SFO-bygg. \u2022 Felt UN3: Grunnskolens hovedbygg, som brukes til undervisning og kontorer. Bygget foresl\u00e5s utvidet. \u2022 Felt UN4: Undervisningsbygg som brukes av barnetrinnet. Det blir foresl\u00e5tt en utvidelse av bygget for garderobe/oppbevaring og takutstikk. \u2022 Felt UN5: Eksisterende gymsal. Foresl\u00e5tt utvidet mot vest. \u2022 Felt UN6: Videreg\u00e5ende skole. Foresl\u00e5tt ombygget ved at ett bygg rives og erstattes av et nytt. \u2022 Felt BK: Privat eiendom med en enebolig, foresl\u00e5tt fortettet med to nye boenheter. Saksnummer PLAN-2022/20579 Side 4 av 22 Vi har ingen innvendinger mot foresl\u00e5tte tiltak p\u00e5 bebyggelsen i felt BH og UN5. For beskrivelse av disse tiltakene vises det til planbeskrivelsen. Til oppstart ble det utarbeidet en stedsanalyse til planforslaget, datert 21.02.2019. Her ble det anbefalt p\u00e5bygg og nybygg, droppsone ved grunnskolens parkeringsplass og en gangbro over vassdraget, hvilket vi ser igjen i foreliggende planforslag. De st\u00f8rste endringene ifra stedsanalysen er at det n\u00e5 ogs\u00e5 foresl\u00e5s tiltak p\u00e5 boligtomten gnr/bnr 121/ 21 og den videreg\u00e5ende skolen. Videre er to nybygg som ble anbefalt tatt ut av planforslaget. Felt UN2: Nytt undervisnings- og SFO-bygg Utnyttelsesgraden til det foresl\u00e5tte bygget i nordvest er satt til 70 % BRA, som \u00e5pner for et nytt bygg p\u00e5 inntil 791 m2 BRA. Ny bebyggelse skal f\u00f8lge kurven til eksisterende nabobygg i felt UN4 og ha samme byggeh\u00f8yde. Det er sikret at fargebruk og plassering av bygg skal hensynta nabobygget, men det tillates at takform og materialbruk skiller seg fra nabobebyggelsen. Taket skal utformes som b\u00e5de pulttak og flatt tak, og gesims skal senkes mot Nord\u00e5svannet. Snittene viser at bygget senkes ned i terrenget og vil ha en synlig etasje mot g\u00e5rdsrommet i s\u00f8r og to synlige etasjer fra nord. Figur 4: Utklipp fra illustrasjonsplan. Lilla stiplet linje viser byggegrenser, rosa stiplet linje mellom UN4 og UN2 markerer siktlinje. Figur 5: Utklipp fra 3D-modell sett fra nord mot s\u00f8r. I front vises nytt undervisnings- og SFO-bygg. Saksnummer PLAN-2022/20579 Side 5 av 22 PBE er positive til foresl\u00e5tt volum og at det hensyntar nabobygg i felt UN4 i form av plassering og h\u00f8yde. Det er vist noe overbygd areal p\u00e5 nybygget. Dette vurderer vi som positivt, dette m\u00e5 sikres i bestemmelsene. Videre m\u00e5 materialitet sikres i bestemmelsene. I h\u00f8ringsperioden \u00f8nsker vi innspill p\u00e5 foresl\u00e5tt takform, med tanke p\u00e5 \u00e5 skape harmoni med takformene p\u00e5 eksisterende bygninger i feltene UN4 og BH. Vi har gjennom planprosessen bedt om at siktlinjen mot Nord\u00e5svannet ivaretas. Forslagsstiller vurderer at siktlinjen er ivaretatt ved at bygget foresl\u00e5s nedsenket i terrenget og at det er lagt opp til mellomrom mellom nytt bygg i felt UN2 og eksisterende bygg i felt UN4. I bestemmelse 3.1.5.a \u00e5pnes det for at sm\u00e5bygg og installasjoner kan plasseres utenfor byggegrenser, forutsatt at \u00e5pningen mellom bebyggelse i feltene UN2 og UN4 ikke stenges, og sikt til Nord\u00e5svannet mellom bebyggelse i feltene UN2 og BH ivaretas. PBE er uenig i at siktlinjen til Nord\u00e5svannet er tilstrekkelig sikret, og holder p\u00e5 tidligere anbefalinger. Byggegrensene til bygget i felt UN2 vurderes til \u00e5 v\u00e6re for romslige og gi for stor fleksibilitet i plassering av bygg, se figur over. Foresl\u00e5tt byggegrense \u00e5pner for at det kun blir ca. \u00e9n meter mellom byggene i felt UN4 og UN2, noe vi ikke kan anbefale. Til 2.gangsbehandling m\u00e5 byggegrensen trekkes n\u00e6rmere foresl\u00e5tt bygg i felt UN2 og en eksakt bredde p\u00e5 siktlinjen mellom feltene UN2 og UN4 m\u00e5 sikres i bestemmelsene. Vi er negative til at det \u00e5pnes opp for mindre bygg mellom feltene UN2 og UN4. Dette er viktig, b\u00e5de for \u00e5 ivareta siktlinje, men ogs\u00e5 for \u00e5 avb\u00f8te risiko for brannspredning. I planforslagets 3D-modell er det vist en \u00e5pning med trappeforbindelse gjennom bebyggelsen, noe vi vurderer som et godt grep og \u00f8nsker sikret i bestemmelsene. Felt UN3: Utvidelse av grunnskolens hovedbygg Grunnskolens hovedbygg er 55 meter langt. Bygningen ligger fint i terrenget med avtrappende byggeh\u00f8yder, hvor midtpartiet er h\u00f8yest med m\u00f8neh\u00f8yde + 22,3. Terrenget i bakkant er h\u00f8yere, og er brattest bak s\u00f8ndre fl\u00f8y og byggets midtparti. I s\u00f8r er det anlagt en inngjerdet buet bygningskonstruksjon som inneholder en rampe fra grunnplan til andre etasje, med et tilliggende bygg. Figur 6: Dagens hovedbygg, grunnskolen. Rampe til h\u00f8yre. Skr\u00e5foto. Det er foresl\u00e5tt tilbygg til nordre og s\u00f8ndre fl\u00f8y og p\u00e5bygg p\u00e5 den midtre delen av bygget. Ny totallengde p\u00e5 bygget blir ca. 95 meter. Utnyttingsgrad for feltet er satt til 130 % BRA, hvilket utgj\u00f8r 1088 m2 BRA ny bebyggelse. Saksnummer PLAN-2022/20579 Side 6 av 22 Dagens hovedinngang foresl\u00e5s flyttet fra midtpartiet til tilbygg i nordre fl\u00f8y. For \u00e5 treffe tilst\u00f8tende terreng mot nord, vil etablering av tilbygget medf\u00f8re terrenginngrep (se figur 7). Tiltaket muliggj\u00f8r etablering av heis, som vil gi universell tilkomst til eksisterende bygg. Tilbygget i s\u00f8r foresl\u00e5s revet og erstattes med et st\u00f8rre tilbygg. Dagens rampe kan videref\u00f8res og innpasses i tilbygget. Hovedbygget og de nye tilbyggene vil f\u00e5 varierte h\u00f8yder. Tilbygget i nord foresl\u00e5s med maks m\u00f8neh\u00f8yde k+ 23, p\u00e5bygget i midtpartiet maks m\u00f8neh\u00f8yde k+24,5 og i s\u00f8r maks gesimsh\u00f8yde p\u00e5 k +19, her er det sikret i bestemmelsene at taket skal v\u00e6re flatt. Byggeh\u00f8ydene er hovedsakelig satt for \u00e5 m\u00f8te dagens tekniske krav, samt for bedre tilretteleggelse av l\u00e6rernes arbeidsplasser. Figur 7: Snitt som viser foresl\u00e5tt tiltak i felt UN3. Gr\u00e5 felt viser planlagte tiltak, hvit er eksisterende bygg. Vi har i planprosessen p\u00e5pekt at bygget er langt og fremst\u00e5r som massivt og monotont. Sett i forhold til terrenget bak, vil s\u00e6rlig den nordre fl\u00f8yen med tilbygg bli fremtredende. Forslagsstiller har fors\u00f8kt \u00e5 im\u00f8tekomme v\u00e5re tilbakemeldinger ved \u00e5 legge inn variasjon i byggeh\u00f8yde og bestemmelse 3.1.6.f som sier \u00abNy bebyggelse skal utformes med en vertikal oppdeling som bidrar til \u00e5 bryte ned lengdevirkningen. Virkemidlene skal v\u00e6re sprang i fasaden, skifte i fasademateriale og/eller ulik fargebruk.\u00bb. PBE vurderer at bygget fremdeles fremst\u00e5r for massivt. Vi anbefaler at det etableres en \u00e5pning for gjennomgang mellom dagens nordre fl\u00f8y og foresl\u00e5tt tilbygg, som ogs\u00e5 kan ivareta behovet for en tverrforbindelse mellom skoleplassen og det offentlige gr\u00f8ntarealer med stier i \u00f8st. Det m\u00e5 ogs\u00e5 sikres at det skal v\u00e6re inngang til bygget i felt UN3 fra stiene o_TV3 og o_TV6, slik at stiene kan fungere som alternativ og trafikksikker tilkomst til skolen og skoleplassen. Saksnummer PLAN-2022/20579 Side 7 av 22 Figur 8: Utklipp fra illustrasjonsplan som viser m\u00f8tet mellom stier i \u00f8st og bygget. PBE er positive til intensjonen om \u00e5 sikre universell tilkomst til bygget fra hovedadkomsten til skoleomr\u00e5det, men vi vurderer at den nye inngangsfl\u00f8yen fremst\u00e5r som massiv fra dette perspektivet. Vi stiller sp\u00f8rsm\u00e5l ved nordre fl\u00f8ys volum og h\u00f8yde sett i forhold til terrenget i \u00f8st. Det m\u00e5 vurderes om tilbygget i nord kan trekkes lenger s\u00f8r for bedre landskapstilpasning. Fysisk og visuell forbindelse mellom bygget og stiene i \u00f8st, samt utearealet foran hovedinngangen m\u00e5 sikres. I vedlagte perspektiv vises det mulighet for etablering av trappeforbindelse mellom framsiden av nybygget og terrenget bak, dette vurderer vi som et godt grep, se. figur 9. Vi ber om at trappel\u00f8sningen sikres. Figur 9: Til venstre: Utklipp fra perspektiv. Sett fra nord. Til h\u00f8yre: Utklipp av plankart med terrengkoter. I bestemmelse 3.1.6.c \u00e5pnes det opp for at det kan etableres takterrasse i nord, dette er vi negativ til, da det bryter med omr\u00e5dets karakter. Vi vurderer at dagens rampe i s\u00f8r gir et massivt inntrykk og bryter med arkitekturen. Vi anbefaler at forslagstiller vurderer en mer tilpasset og transparent utforming til 2.gangsbehandling. Saksnummer PLAN-2022/20579 Side 8 av 22 Det m\u00e5 redegj\u00f8res for hvilke konsekvenser tiltaket vil f\u00e5 for utsikten fra foreningens hus som ligger i skr\u00e5ningen \u00f8st for skolebygget til 2. gangsbehandling. Vi ber om uttale fra Bergen kommune, som grunneier i h\u00f8ringsperioden. Da foresl\u00e5tt tiltak er omfattende, m\u00e5 arkitektonisk utforming konkretiseres ytterligere i bestemmelser og formingsveileder. Vi savner tydelige bestemmelser for materialbruk. Felt UN4: Utvidelse av barnetrinnets undervisningsbygg Feltet foresl\u00e5s med en utnyttelsesgrad p\u00e5 85 % BRA, som muliggj\u00f8r 125 m2 BRA ny bebyggelse p\u00e5 areal som i dag brukes som uteoppholdsareal. Vi er positive til at det er sikret at det tillates overbygget areal langs byggets nord\u00f8stre fasade, og at dette ikke skal hindre ferdsel til bygg i felt UN2. Det b\u00f8r vurderes om det er mulig \u00e5 sikre kvaliteter som funksjoner for lek og opphold under tak, for eksempel sitteplasser. Det er sikret at arkitektonisk uttrykk p\u00e5 tilbygget skal tilpasses eksisterende bygg i formuttrykk, farge- og materialbruk. PBE har ingen innvendinger mot foresl\u00e5tte utvidelser, men bestemmelsene om arkitektonisk utforming m\u00e5 konkretiseres ytterligere. Felt UN6: Utvidelse av videreg\u00e5ende skole Feltet foresl\u00e5s med en utnyttingsgrad p\u00e5 45 % BRA, og muliggj\u00f8r nytt tilbygg p\u00e5 328 m2 BRA. Det legges opp til at foresl\u00e5tt tilbygg kan erstatte midtbygget, som har brakkelignende karakter. Intensjonen er at tilbygget skal bedre tilpasses de \u00f8vrige volumene. Nybygget skal plasseres p\u00e5 samme sted som midtbygget, med en utvidelse mot nord. Maks gesimsh\u00f8yde er k+9, hvilket tilsvarer \u00e9n h\u00f8y etasje (5 meter). Vi har ogs\u00e5 bedt forslagsstiller om \u00e5 sikre maks m\u00f8neh\u00f8yde. Dette er ikke im\u00f8tekommet. I bestemmelsene er det kun sikret at nytt bygg skal tilpasses eksisterende bygg i takform, uttrykk, fargebruk og materialbruk. PBE ber om at disse bestemmelsene konkretiseres og at maks m\u00f8neh\u00f8yde sikres til 2.gangsbehandling. Det fremg\u00e5r av planbeskrivelsen at det foreligger en privat avtale mellom forslagsstiller og eier av naboeiendommen gnr/bnr. 121/12 (felt BK). Foresl\u00e5tt byggeh\u00f8yde p\u00e5 UN6 er \u00e9n meter h\u00f8yere enn hva som tillates i avtalen. PBE tar ikke stilling til privat rettslige forhold. Dette anses kun som en saksopplysning. Vi vurderer at foresl\u00e5tt byggeh\u00f8yde, som vist i snitt, ikke vil f\u00f8re til vesentlige ulemper for nabo i felt BK, hva gjelder sol- og utsiktsforhold. Av hensyn til forutsigbarhet for omkringliggende naboer, m\u00e5 kvaliteter sikres i prosjektet. Felt BK: Boligutbygging (Gnr. 121 bnr. 21) Etter \u00f8nske fra grunneier foresl\u00e5s det oppf\u00f8rt to nye rekkehus p\u00e5 eksisterende eneboligtomt. I henhold til KPA skal grad av utnytting tilpasses omgivelsene, og v\u00e6re mellom 30% og 120% BRA. Planforslaget foresl\u00e5r en utnyttingsgrad p\u00e5 20 % BRA, som utgj\u00f8r en lavere utnytting enn det KPA \u00e5pner opp. Dette med hensyn til eksisterende bygg og utearealer, hensynssone funksjonell strandsone, faresone flom og byggegrense mot vassdrag. Utnyttelsesgraden \u00e5pner for 262 m2 BRA ny bebyggelse. Det legges ikke opp til videreutvikling av eksisterende enebolig. Ny bebyggelse foresl\u00e5s med maks m\u00f8neh\u00f8yde k+14,1 og k+ 15, som utgj\u00f8r to etasjer. Da terrenget skr\u00e5r nedover fra s\u00f8r mot nord, vil boligene ligge p\u00e5 ulike planeringsh\u00f8yder. PBE vurderer at det er positivt at de nye boligene f\u00f8lger terrenget og ikke utfordrer h\u00f8yden til eksisterende enebolig. Saksnummer PLAN-2022/20579 Side 9 av 22 Figur 10: Snitt D-D. Felt BK sett fra \u00f8st. Eksisterende enebolig er oppf\u00f8rt i 1918 og har klassiske trekk med saltak og et stort ark. For \u00e5 gjenspeile eneboligen er det sikret at ny bebyggelse skal ha takvinkel mellom 30-40 grader og at takarker/kobbhus tillates. Materialbruken skal hovedsakelig best\u00e5 av tre og fasader skal v\u00e6re hvite eller ha jordfarger. Taket skal v\u00e6re r\u00f8dt. PBE er positiv til at arkitektonisk utforming ses i sammenheng med eksisterende bolig. Vi anbefaler at takarker ikke overstiger mer enn 1/3 av takflaten, dette m\u00e5 sikres i bestemmelsene. Figur 11: Eksisterende enebolig i felt BK. Planforslagets bestemmelser om arkitektur PBE bemerker at planforslagets bestemmelser som omhandler arkitektur og utforming generelt er lite spesifikke. I Steinerskolene og -barnehagene kan en gjenkjenne Waldorf- arkitekturen, som et alternativ til den tradisjonelle bygningsutformingen. Dette kjennetegnes ved bruk av organiske former, naturlige materialer, varierte farger og fokus p\u00e5 lys. PBE st\u00f8tter en slik tiln\u00e6rming, men kan ikke vurdere om det legges opp til en videref\u00f8ring av dette ut fra mottatt planmateriell. Vi har forst\u00e5else for at forslagsstiller \u00f8nsker et handlingsrom i byggeprosessen. Takform, farge- og materialvalg vil imidlertid ha stor betydning for \u00e5 skape harmoni (alternativt kontrast) til eksisterende bebyggelse. For \u00e5 sikre et godt samspill og helhetlig utforming av skoleanlegg b\u00f8r arkitektonisk utforming sikres ytterligere i bestemmelsene. Vi anbefaler \u00e5 se til kommunens arkitektur- og byformingstrategi \u00abArkitektur +\u00bb, samt eksempelsamling for bestemmelser. Vi vurderer at det b\u00f8r utformes en enkel formingsveileder som viser prinsipper for utforming, material- og fargepallett. Dette gir noe fleksibilitet i utforming i byggefasen, samtidig som man i planprosessen f\u00e5r sikret harmoni i planomr\u00e5det. Det m\u00e5 ogs\u00e5 utarbeides flere snitt og perspektiver som synliggj\u00f8r alle foresl\u00e5tte tiltak fra flere kritiske punkt. Vi ber om innspill om temaet fra aktuelle h\u00f8ringsparter. Saksnummer PLAN-2022/20579 Side 10 av 22 Uteoppholdsareal Av utdanningsdirektoratet (udir) er grunnskolen (UN1-UN5) godkjent for \u00e5 drive skole for totalt 230 elever; 200 i ordin\u00e6r grunnskole og 30 i helsepedagogisk grunnskole. Skolen er imidlertid bare helseverngodkjent for 220 elever. Utregning av arealkrav til uteareal for grunnskolen Det oppgis at planforslaget oppn\u00e5r 7011 m2 uteoppholdsareal eksklusive friomr\u00e5det ved Skjoldbukta og naturomr\u00e5det med bestemmelsesomr\u00e5de 4 i plankartet. For utregning av uteoppholdsareal har forslagsstiller tatt utgangspunkt i rapport fra NMBU Uteomr\u00e5der i barnehager og skoler \u2013 hvordan sikre kvalitet i utformingen? (2020), hvor det er anbefalt 30m2 uteareal per elev p\u00e5 skoler med mellom 100-499 elever. Med godkjenning p\u00e5 230 elever utgj\u00f8r det et arealbehov p\u00e5 6900 m2 (230 x 30m2). Det vises til planbeskrivelsen s.44 for hvordan arealkravet l\u00f8ses. Bergen kommune forholder seg til anbefalinger gitt av Helsedirektoratet, vi viser her til rapport (2003) og veileder til forskrift om helse og milj\u00f8 i barnehager, skoler og skolefritidsordninger (2023). Generelt blir det anbefalt minimum 50 m2 per barn for nye skoleanlegg. For skoler med 100-300 elever anbefales det minimum 10.000 m2 uteareal p\u00e5 egen tomt, hvilket ikke er oppfylt i planforslaget. Helsedirektoratet skiller mellom nye og eksisterende skoler. For eksisterende skoler med sm\u00e5 arealer m\u00e5 minstekravene tilfredsstilles innenfor 200 m fra skolebygningen. Steinerskolen har \u00f8nsket \u00e5 benytte friomr\u00e5dene; Skjoldbukta og naturomr\u00e5det rundt skolen, som ligger innenfor 200 meter radius. PBE aksepterer dette, og anser det som positivt at skolen ligger i direkte tilknytning til de ovenfornevnte naturomr\u00e5dene, som utgj\u00f8r ekstra 5921 m2 og som lett kan benyttes for utflukter. I planbeskrivelsen savner vi en redegj\u00f8relse for hvordan planforslagets arealkrav til uteareal forholder seg til gjeldene skolebruksplan for Bergen kommune. Felt UN1: Grunnskolens prim\u00e6re uteareal Grunnskolens prim\u00e6re uteoppholdsareal planlegges med en utnyttingsgrad p\u00e5 5 % BRA, hvilket \u00e5pner for inntil 183 m2 BRA ny bebyggelse. I form\u00e5let inng\u00e5r to bygninger, med utvidet byggegrense, hvor det \u00e5pnes opp for at det kan etableres bod og redskapshus. Utenfor byggegrensene \u00e5pnes det opp for etablering av frittst\u00e5ende sm\u00e5bygg, som lekehus- og installasjoner, overbygde arealer som gir ly for v\u00e6r og vind, fors\u00f8ksbyggeri i undervisningssammenheng o.l. PBE er opptatt av \u00e5 sikre sammenhengende utearealer. Det er utydelig for oss hva som inng\u00e5r i BRA og hvor mange m2 bebyggelse som tillates utenfor byggegrensene, og det er da vanskelig \u00e5 ta stilling til om uteoppholdsarealet er tilstrekkelig sammenhengende. PBE vurderer at tiltak som kan oppf\u00f8res utenfor byggegrense, og som inng\u00e5r i beregning av minste uteoppholdsareal (MUA) m\u00e5 v\u00e6re forbeholdt tiltak for lek og opphold. Til 2.gangsbehandling m\u00e5 dette konkretiseres i bestemmelsene, ordlyd som \u00abog lignende\u00bb m\u00e5 utg\u00e5. Det m\u00e5 fremg\u00e5 hvor mange m2 bygg/tiltak som tillates utenfor byggegrense. Videre m\u00e5 det settes et avstandskrav til byggegrensen. Vi er ikke negative til at elevene f\u00e5r et \u00e5pent overbygd areal som vern mot v\u00e6ret, men i utgangspunktet skal overbygde utearealer regnes Saksnummer PLAN-2022/20579 Side 11 av 22 som bruksareal (BRA), jf. grad_av_utnytting.pdf (regjeringen.no). Det kan, etter s\u00e6rskilt vurdering, fastsettes i bestemmelser at et \u00e5pent overbygget areal inng\u00e5r som del av utearealene. Vi trenger flere opplysninger om st\u00f8rrelse og plassering. Forholdet m\u00e5 besvares til 2.gangsbehandling. Felt f_UTE: Grunnskolens uteareal i s\u00f8r Feltet som er plassert p\u00e5 kommunal grunn, er 692 m2 og inkludert ved utregning av MUA. Det foreligger en avtale, datert 21.03.1997, mellom Bergen kommune og Steinerskolen om bruk av arealet til skolehage for pedagogisk aktivitet. Se vedlagt avtale \u00abbruksavtale skolehagen\u00bb. I bestemmelsene \u00e5pnes det for redskapsbod, drivhus, lekehus og andre installasjoner relatert til lek og pleie av skolen. Det er videre sikret at det hovedsakelig skal brukes naturmaterialer og at det ikke tillates bruk av gummidekker, hvilket vi vurderer som positivt. Vi ber grunneier, Bergen kommune, om \u00e5 uttale seg til ordlyden i foresl\u00e5tt bestemmelse og ta stilling til foresl\u00e5tte tiltak i felt f_UTE. Figur 12. Skolehage, skr\u00e5foto, Mapaid AS Felt f_AUT: Grunnskolens uteareal i \u00f8st Feltet ligger p\u00e5 kommunal grunn. Arealet utgj\u00f8r 387 m2 og inng\u00e5r i MUA. Arealet gir tilkomst til VA-tunnel. Bergen Vann har bedt om at adkomsten til tunellen opprettholdes, hvilket er sikret i b\u00e5de plankart (bestemmelsesomr\u00e5de #2) og bestemmelse. Utforming og funksjoner i arealet m\u00e5 sikres i bestemmelsene, og dette m\u00e5 avklares med Bergen Vann. Det vises til avsnittet varelevering og renovasjon, senere i fagnotatet. Dersom ikke foresl\u00e5tt l\u00f8sning for varelevering til grunnskolen aksepteres av aktuelle h\u00f8ringsparter, \u00f8nsker PBE at f_AUT vurderes til dette form\u00e5let. Felt UN6: Videreg\u00e5ende skoles uteareal Skolen har godkjenning p\u00e5 inntil 50 elever. Det er illustrert at planforslaget oppn\u00e5r totalt 1103 m2 uteareal i felt UN6, hvilket er lavere enn b\u00e5de anbefalingene fra Helsedirektoratet p\u00e5 minst 2500 m2 (50 elever x 50m2) og NMBU p\u00e5 1500m2 (50 elever x 30m2). Skissert uteoppholdsareal er vist under. Saksnummer PLAN-2022/20579 Side 12 av 22 Figur 13: MUA for VGS. Da skolen ligger i n\u00e6r tilknytning til naturomr\u00e5dene, som nevnt over om grunnskolen, aksepterer PBE at utearealet p\u00e5 egen tomt er mindre enn anbefalingene. Det forutsettes at det gj\u00f8res en vurdering av feltet, slik at det oppn\u00e5s uteoppholdsarealer med god brukskvalitet for elevene. De smale partiene mellom bebyggelsen vurderes \u00e5 ikke ha akseptabel kvalitet og kan dermed ikke medregnes i MUA. I det videre arbeidet m\u00e5 m\u00f8blering ses i sammenheng med sol- og skyggestudiene. Utearealet s\u00f8r for tilbygget er solfylt, og b\u00f8r vies s\u00e6rlig oppmerksomhet ved utforming. Felt BH: Barnehagens uteareal Barnehagen er helseverngodkjent for maksimalt 52 barn, dersom kun 20 av disse barna er under 3 \u00e5r. Med veilederen fra Helsedirektoratet \u00abMilj\u00f8 og helse i barnehagen\u00bb (2014) lagt til grunn, gir det krav om 1260 m2 uteoppholdsareal. Planforslaget sikrer 2097 m2 uteareal. Det vises til planbeskrivelsen figur 37. Det \u00e5pnes for mindre tiltak utenfor byggegrensen, herunder lekehus, bod, redskapshus o.l. Til 2.gangsbehandling m\u00e5 areal som inng\u00e5r i MUA sikres. Bestemmelsene m\u00e5 konkretiseres og ordlyd som \u00abog lignende\u00bb m\u00e5 utg\u00e5. Felt BK: Boligens uteareal Minste arealkrav i KPA med minimum 75 m2 uteoppholdsareal per boenhet er sikret i planens bestemmelser. Vedlagt illustrasjonsplan og sol- og skyggeillustrasjoner viser at planforslaget oppfyller kravene gitt av KPA for ny og eksisterende bebyggelse. Det fremg\u00e5r av bestemmelsene at privat uteareal kan plasseres utenfor byggegrense, men innenfor form\u00e5lsgrensen. Vi har ingen innvendinger mot dette. Universell utforming (UU) Det legges opp til etablering av gangvei med stigning 1:15, som vil gi universell utformet tilkomst til bygg i feltene UN2, UN4 og eksisterende del av bygg i felt UN3. I planforslaget skal tilbygg i nord i felt UN3 gi UU-tilkomst fra parkeringsplassen f_PP og det legges til rette for heis fra tilbygget til eksisterende bygg. Tiltakene er sikret i bestemmelsene. PBE aksepterer foresl\u00e5tt tilkomst til skolebyggene. I bestemmelsene er illustrasjonsplanen gjort retningsgivende for utforming av universell tilkomst. Dersom det i detaljprosjekteringen kan vise en tilsvarende eller bedre l\u00f8sning for UU-tilkomst skal denne inng\u00e5 i utomhusplan som skal legges ved s\u00f8knad i byggesaken. PBE har ingen innvendinger til at det kan detaljeres ut en bedre l\u00f8sning for UU-tilkomst i s\u00f8knad til byggesak. Ved et eventuelt forslag til ny tras\u00e9, m\u00e5 konsekvenser for skolens uteoppholdsarealer redegj\u00f8res for, det vises til at planforslaget ikke tilfredsstiller anbefaling til arealkrav for uteoppholdsareal. PBE vurderer at planforslaget bedrer situasjonen med hensyn til universell utforming. Saksnummer PLAN-2022/20579 Side 13 av 22 Parkering Felt f_PP: Bilparkering for grunnskole og barnehage Parkeringsplassen er i Bergen kommunes eie, og er parkering for friluftsomr\u00e5det i Skjoldbukta. Steinerskolen og Bergen kommune sambruker arealet. Parkeringsplassen benyttes av skolen og barnehagen i skoletid, og av gjester av friluftsomr\u00e5det p\u00e5 ettermiddagstid. Parkeringsdekningen p\u00e5 41 plasser er derfor h\u00f8yere enn KPAs krav for skole og barnehage. Gjennom planforslaget vil antall parkeringsplasser p\u00e5 kommunal grunn blir \u00f8kt fra dagens 37 oppmerkede plasser (inkl. de to plassene f_SAA). \u00d8kningen skyldes hovedsakelig at planforslaget forutsetter riving av den midlertidige brakkeskolen. Det foresl\u00e5s droppsone for henting og levering av barn, samt at det etableres gangareal rundt hele parkeringsplassen, og i vest settes det av fire HC-plasser med noe st\u00f8rre bredde enn ordin\u00e6re plasser. I felt f_SAA, \u00f8st for gymsalen er det i dag HC-plasser. PBE er positiv til at dette arealet ikke lenger skal brukes til parkering, men til for eksempel lagring av kajakker. L\u00f8sningen vurderes som mer trafikksikker n\u00e5r barnehagebarn og SFO-barn skal hentes og leveres. PBE har ingen innvendinger til parkeringsl\u00f8sningen og er positive til at det foreligger en avtale om sambruk av eksisterende parkeringsareal. Felt UN6: Bilparkering for videreg\u00e5ende skole For VGS er det sikret 1,5 parkeringsplasser per 10 \u00e5rsverk, med 20 \u00e5rsverk tilsier dette tre parkeringsplasser, hvilket er lavere enn parkeringskrav i KPA. Etter v\u00e5r vurdering b\u00f8r parkeringsplassen f_PP ha tilstrekkelig antall plasser for \u00e5 kunne ivareta behovet. Det vises her til n\u00e6rheten mellom skolebyggene og kollektivtransport. Det er imidlertid ikke vist andel HC-parkering ved VGS. I henhold til KPA skal minst 10% av parkeringsplassene reserveres til HC-parkering. Vi ber om at dette sikres i bestemmelsene og vises i illustrasjonsplanen. Sykkelparkering for grunnskole, VGS og barnehage For barnehagen er det sikret minimum fire sykkelparkeringsplasser per 10 barn, som tilsvarer 20 plasser. Dette er i henhold til krav i KPA. For grunnskolen og VGS har forslagsstiller valgt \u00e5 halvere parkeringsdekningen i forhold til KPA. Planen har sikret minst 16 sykkelparkeringer per 10 \u00e5rsverk, som tilsier 66 plasser. Redusertantall plasser er begrunnet i at andelen syklende er lavere for Steinerskolen enn for andre skoler, da opptaksomr\u00e5det ikke begrenser seg til n\u00e6romr\u00e5det. Elevene kommer fra hele Bergen kommune, samt omegnskommuner. De fleste elever blir kj\u00f8rt eller tar kollektiv transport til skolen. Det vises til 5.8 Samferdsel i planbeskrivelsen for redegj\u00f8relse for mobilitet. PBE har forst\u00e5else for at forslagsstiller har valgt \u00e5 redusere antall sykkelparkeringsplasser for skolen. Vi legger til grunn kunnskapsgrunnlaget som viser at en stor andel av elevene har for lang reisevei til at sykkel er et reelt alternativ som transportmiddel. Vi har ingen innvendinger mot dette. Felt BK: Boligparkering (sykkel og bil) I planforslagets bestemmelser er det sikret at det tillates inntil to nye bilparkeringsplasser og 2,5 sykkelparkeringsplasser per 100 m2 BRA bolig, hvilket er i henhold til krav i KPA for ytre fortettingssone. Boligfortettingen krever utbedring av infrastruktur, herunder parkeringsplasser, snuhammer og utvidelse av tilkomstvei. Disse tiltakene planlegges innenfor KPAs hensynssone Saksnummer PLAN-2022/20579 Side 14 av 22 funksjonell strandsone (H550) og 20 meters byggegrense mot vassdrag. Tilkomstveien foresl\u00e5s utvidet for \u00e5 ivareta krav til veibredde for brannbil. Utvidelsen er hovedsakelig lagt mot vest, for \u00e5 minimere konsekvenser for vassdraget. Illustrasjonsplanen viser ogs\u00e5 at parkeringsplassene og snuhammer er plassert i vest langs tilkomstveien. Det foresl\u00e5s overflateparkering for \u00e5 redusere inngrep innenfor byggegrensen til vassdrag. PBE vurderer at tiltakene er n\u00f8dvendig ved fortetting av tomten. Vi kan ikke se at tiltaket kommer i direkte konflikt med hensynet til Apeltunvassdraget og det biologiske mangfoldet knyttet til vannet. I bestemmelse 2.8.3 er det sikret at kantvegetasjon langs Apeltunvassdraget/Nord\u00e5selva skal bevares i st\u00f8rst mulig grad. Bestemmelsen oppfattes \u00e5 hovedsakelig v\u00e6re knyttet til tiltak innenfor bestemmelsesomr\u00e5de #1. Til 2.gangsbehandling ber vi om at bestemmelse 2.8.3 ogs\u00e5 knyttes til infrastrukturtiltak: vei (V), snuhammer og parkeringsplasser i tilknytning til felt BK. Det er sikret at snuhammer og parkeringsplasser vist i illustrasjonsplan skal v\u00e6re opparbeidet f\u00f8r bebyggelsen tas i bruk. Illustrasjonsplanen er imidlertid kun gjort retningsgivende. I det videre arbeidet m\u00e5 det vurderes om illustrasjonsplanen skal v\u00e6re bindene for disse tiltakene og om det b\u00f8r settes et minste avstandskrav til vassdraget i bestemmelsene. \u00c5 sikre plassering er viktig med hensyn til vassdraget. I h\u00f8ringsperioden \u00f8nsker vi innspill p\u00e5 temaet. Trafikksikkerhet Trafikksikkerhet har v\u00e6rt et viktig tema gjennom planprosessen. Steinerskolen p\u00e5 Skjold har elever fra hele Bergen og fra nabokommunene. Omtrent halvparten av elevene ved grunnskolen reiser med bil/drosje og over en tredjedel av elevene kommer g\u00e5ende fra bybane/busstopp. Resten av elevene kommer g\u00e5ende eller syklende. For den videreg\u00e5ende skolen er andelen med bil/drosje omtrent en tredjedel, resten kommer g\u00e5ende fra bybane/busstopp. Kommunal vei Harald Skjolds veg har fortau langs hele strekket og fartsgrense 30 km/t frem til broen over Apeltunvassdraget. Planen regulerer utbedringer for deler veien med tilh\u00f8rende fortau, uten krav om opparbeidelse av dette. Det vises til vedlagte lengde- og tverrprofiler. I bestemmelsene er det sikret at det strekket av kv. Harald Skjolds veg som er enveiskj\u00f8rt i dag, felt o_KV5, forblir enveiskj\u00f8rt. Videre reguleres det et nytt sykkelfelt (o_SA) langs det enveiskj\u00f8rte strekket, uten krav om opparbeiding. Her er det i dag skiltet sykkelvei. Redegj\u00f8relse for utforming av sykkelfeltet fremg\u00e5r p\u00e5 s.17 i trafikkanalysen (datert 27.06.2023). Ved planoppstart opplyste Statens vegvesen at to fotgjengere ble alvorlig skadet i en trafikkulykke i Harald Skjolds veg i 2015, og at ulykkespunktet b\u00f8r vurderes spesielt. Forholdet er omtalt i vedlagt trafikkanalyse og ROS-analyse. I sistnevnte rapport anbefales det et overgangsfelt mellom skoleomr\u00e5det og Harald Skjolds veg. Etter trafikkulykken er deler av Harald Skjolds veg blitt enveiskj\u00f8rt, inkludert ulykkespunktet. I trafikkanalysen fremkommer det ogs\u00e5 at trafikkmengden rundt planomr\u00e5det er redusert etter Statens Vegvesens trafikktellinger fra 2016, og at trafikkmengden i den enveiskj\u00f8rte delen er halvert. Det aktuelle ulykkespunktet er ikke lenger omtalt i Kommunes trafikksikringsplan 2022-2025 eller i h\u00f8ringsutkastet til Handlingsplan for trafikksikkerhet 2022-2025, kommunale veier. Den videreg\u00e5ende skolen i s\u00f8r driver kantine for grunnskolen i nord, hvilket betyr gangtrafikk mellom de to skolene. Apeltunvassdraget danner en naturlig barriere mellom skolene, og Saksnummer PLAN-2022/20579 Side 15 av 22 gangtilkomst skjer via sti langs elvens nordside og videre via dagens bro over elven. Elevene m\u00e5 derfor velge mellom \u00e5 g\u00e5 i veibanen eller krysse kj\u00f8rebanen to ganger. Figur 14 viser hvordan gangstien m\u00f8ter kj\u00f8rebanen, p\u00e5 motsatt side av fortau. Fartsgrensen p\u00e5 30 km/t oppheves der stien m\u00f8ter kj\u00f8rebanen f\u00f8r broen. P\u00e5 grunn av veikurvatur og vegetasjon er det d\u00e5rlige siktforholdene i begge retninger. Sti Figur 14: Til venstre: Harald Skjolds veg sett mot nord. Til h\u00f8yre: Harald Skjolds veg sett mot s\u00f8r. Som avb\u00f8tende tiltak, foresl\u00e5r forslagsstiller \u00e5 etablere en gangbro p\u00e5 s\u00f8rsiden av veien og sykkelveien, for \u00e5 gi en tryggere ferdsel mellom skolene. En slik l\u00f8sning vil resultere i inngrep i privat eiendom gnr/bnr 121/882. Det har v\u00e6rt dialog med grunneier og vedkommende har gitt innspill til plassering av gangbro, det vises til vedlagt merknadsskjema, merknad nr.1 side 1-3. Figur 15 viser at gangbroen i hovedsak er foresl\u00e5tt plassert i samsvar med grunneiers innspill og skisse, innenfor bestemmelsesomr\u00e5de #1. Figur 15: Til venstre: Grunneiers forslag til gangbro. Til h\u00f8yre: Planforslaget. Foresl\u00e5tt gangbro vil inng\u00e5 i hensynssone funksjonell strandsone og vil ber\u00f8re kantvegetasjonen til Apeltunvassdraget. Ny gangbro vil plasseres innenfor 20 meters byggegrense langs vassdrag. Det vises til KPA \u00a7 6.2.2. Forslagsstiller har fors\u00f8kt \u00e5 avb\u00f8te ulempene tiltaket vil ha for vassdraget med bestemmelsen 2.8.3 som sikrer blant annet at kantvegetasjonen langs Apeltunvassdraget/Nord\u00e5selva skal bevares i st\u00f8rst mulig grad. Videre sikrer bestemmelse 2.12.4 at det ved eventuell fare for forurensing i vassdrag skal utarbeides en tiltaksplan med avb\u00f8tende tiltak. Saksnummer PLAN-2022/20579 Side 16 av 22 Figur 16: Kantvegetasjon langs vassdraget. I h\u00f8ringsperioden \u00f8nsker vi innspill p\u00e5 om gangbroen blir ansett \u00e5 v\u00e6re et n\u00f8dvendig trafikksikkerhetstiltak, herunder om fordelen for myke trafikanter vil v\u00e6re st\u00f8rre enn de konsekvenser tiltaket vil ha for vassdraget. Vi \u00f8nsker ogs\u00e5 innspill p\u00e5 om veieier kan trygge de myke trafikanter med enklere tiltak. PBE vil etter h\u00f8ringsperioden vurdere behov for gangbro, og rekkef\u00f8lgekrav m\u00e5 da fastsettes til 2.gangsbehandling. I det videre arbeidet m\u00e5 det ogs\u00e5 utarbeides bedre illustrasjoner av planlagt tiltak. Forslagstiller foresl\u00e5r \u00e5 utvide gymsalen i felt UN5 mot vest, som ligger i tilknytning til felt f_AUT, som benyttes av Bergen Vann. Det m\u00e5 f\u00f8r 2. gangsbehandling legges inn siktlinjer i plankart. Dagens sikt er ikke optimal, og m\u00e5 ikke innskrenkes ytterligere. Renovasjon og varelevering Grunnskole og barnehage Renovasjonsl\u00f8sning med 660 liters dunker videref\u00f8res i planen, og bosshus flyttes til felt RA. Her kan dunkene st\u00e5 fast. Det tilrettelegges for en rampe med stigning 1:15 for g\u00e5ende, slik at det er mulig \u00e5 trille dunker til/fra bosshus ved behov. Renovasjonspunktet er lagt i tilknytning til eksisterende busslomme, som ikke er i bruk, (felt o_SK1). L\u00f8sningen gj\u00f8r at renovasjonsbilen slipper \u00e5 rygge i forbindelse med t\u00f8mming, men m\u00e5 krysse motg\u00e5ende veibane. Busslommen kan ogs\u00e5 benyttes til mindre vareleveringer. PBE er positiv til foresl\u00e5tt renovasjonsl\u00f8sning. L\u00f8sningen hensyntar trafikksikkerheten for barna. Vi aksepterer at lastebilene m\u00e5 krysse motsatt kj\u00f8rebane, fordi det er lite motg\u00e5endetrafikk, som f\u00f8lge av at veien er delvis enveiskj\u00f8rt. I forbindelse med varetransport via o_SK1 vurderer vi at det f\u00f8rst og fremst vil v\u00e6re aktuell for barnehagen. Levering til SFO-byggets kj\u00f8kken vil inneb\u00e6re varelevering med stor bil, jf. krav om kj\u00f8ling. Forslagsstiller opplyser at vareleveranser til skole og barnehage hovedsakelig dreier seg om lette varer i sm\u00e5 volum, som kan skje med mindre kj\u00f8ret\u00f8y via snuplass/droppsone (f_KV1) foran gymsalen (UN5). Det legges opp til at st\u00f8rre leveranser avtales p\u00e5 forh\u00e5nd og leveres s\u00e5 n\u00e6rt mottaksstedet som mulig, med ryggehjelp. Vi vurderer at levering via f_KV1 ikke vil kunne skje uten rygging p\u00e5 skoleplassen, hvilket er i strid med kommunens m\u00e5l om hjertesone. Vi har akseptert l\u00f8sningen under tvil, da vi ikke kan se at det er andre l\u00f8sninger. Det vurderes \u00e5 v\u00e6re for langt for transport\u00f8r \u00e5 trille varer fra renovasjonslomme langs hovedveien. Det forutsettes at personale p\u00e5 skolen dirigerer bilen, og s\u00f8rger for at det ikke er Saksnummer PLAN-2022/20579 Side 17 av 22 barn til stede ved varelevering. I h\u00f8ringsperioden \u00f8nsker vi innspill fra LUKS om foresl\u00e5tt varelevering. Videreg\u00e5ende skole Det planlegges at avfall samles i dunker i et skur p\u00e5 tomten (felt UN6). Felt f_SK2 skal benyttes som snuhammer ved bosst\u00f8mming og varelevering. Figur 17: Vareleveringslomme og droppsone utenfor VGS L\u00f8sningen inneb\u00e6rer at lastebiler kommer kj\u00f8rende fra \u00f8st og rygger tilbake i lommen (f_SK2). Forslagsstiller opplyser at skolen har kontakt med firmaene som leverer varer, og derfor kan avtale at lastebilene kun kommer fra \u00f8st, selv om det er mulig \u00e5 komme fra vest. Tidspunkt for varelevering kan ogs\u00e5 avtales slik at lastebilen ikke vil blokkere utkj\u00f8ring fra droppsonen (f_KV4) under man\u00f8vrering. Vi viser til at det erfaringsmessig ikke alltid vil fungere i praksis og er derfor skeptisk til foresl\u00e5tt l\u00f8sning. Vi avventer h\u00f8ringsinnspill f\u00f8r vi tar endelig stilling til temaet. Det er ikke vanlig med droppsone ved VGS, men Steinerskolen har elever med s\u00e6rlige behov som blir transportert til og fra skolen i bil, og det er derfor foresl\u00e5tt en droppsone (f_KV3) der dagens parkering ligger. I tillegg til droppsone, snuhammer for varelevering og avfallshenting, er det en egen innkj\u00f8ring til en parkeringsplass med tre oppstillingsplasser. I planprosessen har den trafikale situasjonen ved VGS v\u00e6rt diskutert og PBE har anbefalt sambruk av avkj\u00f8ring til parkering og vareleveringslomme for \u00e5 redusere antall avkj\u00f8rsler. Forslagsstiller har begrunnet skillet mellom parkering og areal for varelevering i trafikksikkerhet for myke trafikanter. Bymilj\u00f8etaten har p\u00e5pekt at vinkelen p\u00e5 vareleveringslommen m\u00e5 rettes opp mot kommunal vei for \u00e5 hindre blindsoneproblematikk. Knappe arealer gj\u00f8r at vinkelen ikke lar seg rette opp, if\u00f8lge forslagsstiller. PBE har forst\u00e5else for at det er utfordringer med arealknapphet, men blindsoner bidrar ikke til trafikksikkerhet, det \u00f8ker risikoen for trafikkulykker. PBE forventer at elever p\u00e5 en videreg\u00e5ende skole skal kunne vurdere risiko for egen trafikksikkerhet bedre enn elever ved en grunnskole. I dette tilfellet er det gange mellom VGS og grunnskolen, i tillegg har skolen elever med s\u00e6rlige behov. De tre avkj\u00f8rslene ligger tett ved et tidligere registrert ulykkepunkt. Foresl\u00e5tt gangbro vil ikke redusere antallet elever som ferdes i omr\u00e5det. Vi st\u00e5r forel\u00f8pig fast ved tidligere anbefalinger om \u00e5 redusere antall avkj\u00f8rsler. I h\u00f8ringsperioden \u00f8nsker vi innspill p\u00e5 foresl\u00e5tte l\u00f8sninger. Vi ber ber\u00f8rt veimyndighet om \u00e5 vurdere muligheten for \u00e5 etablere HC-parkering p\u00e5 skolens omr\u00e5de i lomme langs Nord\u00e5sdalen. En slik l\u00f8sning kan muliggj\u00f8re et fortau/gangareal fra Harald Skjolds veg og frem til skolebygget. Saksnummer PLAN-2022/20579 Side 18 av 22 Felt BK: renovasjon for boliger For boligene i felt BK er det foresl\u00e5tt tradisjonell avfallsl\u00f8sning. Da forslagsstiller henvendte seg til BIR for uttale til foresl\u00e5tt hentested, var det foresl\u00e5tt tre nye boenheter, dette er i ettertid redusert til to. I tillegg kommer dagens bolig. Vi viser her til BIRs uttale til RTP. PBE registrerer at det i illustrasjonsplan er vist 3 x 240 liters avfallsdunker, dette m\u00e5 justeres. Vann og avl\u00f8p Boenhetene i felt BK og nybygget for den videreg\u00e5ende skolen, i felt UN6, er ikke omtalt i VA-rammeplan, datert 12.06.2020. Vi ber Bergen Vann uttale seg om det er behov for \u00e5 oppdatere VA-rammeplanen. Det er planlagt overf\u00f8ringsledning for vann mellom Os og Bergen gjennom planomr\u00e5det (jf. ROS-analyse, datert 05.07.2024). Vi ber Bergen Vann redegj\u00f8re for om planlagt ledning vil kunne f\u00e5 konsekvenser for gjennomf\u00f8ring av planforslaget, og om det b\u00f8r legges inn en hensynssone med planbestemmelser. Til 2.gangsbehandling ber vi om at det i ROS- analysen blir vist til gjeldende hovedplan for vannforsyning: Hovedplan for vannforsyning 2019\u20132028 | Bergen Vann. Det er utarbeidet et utkast til plan for perioden 2024-2033. Naturmangfold Det utarbeidet en naturmangfoldsrapport. Kunnskapsgrunnlaget er basert p\u00e5 befaring utf\u00f8rt av fagkyndig og kunnskap fra offentlig tilgjengelig databaser. I rapporten er det kartlagt viktige naturverdier; h\u00f8gstaude edell\u00f8vskog (s\u00e5rbar) og ask (truet). Gr\u00f8ntomr\u00e5dene som ikke er preget av tekniske inngrep eller fremmede arter, vurderes \u00e5 ha verdi som habitat for vanlige arter. Vassdraget har gode habitatkvaliteter for anadrom fisk og dens kantvegetasjon er viktig for planter og dyr. Den \u00f8kologiske korridoren som inng\u00e5r i planomr\u00e5det, vurderes \u00e5 v\u00e6re viktig for organismer som ferdes i lokalomr\u00e5det. Det er ogs\u00e5 registrert en eldre eik, som har verdi som funksjonsomr\u00e5de for ulike organismegrupper. I rapporten fremkommer det ogs\u00e5 at planomr\u00e5det domineres av flere fremmedarter. Vurdering etter naturmangfoldsloven Etter naturmangfoldloven (nml.) \u00a7 7 skal prinsippa i \u00a7\u00a7 8 til 12 legges til grunn som retningslinjer ved ut\u00f8ving av offentlig myndighet. Videre st\u00e5r at denne vurderingen skal g\u00e5 frem av beslutningen. \u00a7 8 \u2013 Kunnskapsgrunnlaget Nml sier at offentlige beslutninger som ber\u00f8rer naturmangfold skal bygge p\u00e5 et kunnskapsgrunnlag som st\u00e5r i forhold til sakens karakter og risiko for skade p\u00e5 naturmangfoldet. PBE vurderer at naturmangfoldsrapporten gir et godt kunnskapsgrunnlag for plansaken. \u00a7 9 \u2013 F\u00f8re-var-prinsippet Nml stiller krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Foreligger en risiko, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. Planlagt tiltak holder seg hovedsakelig utenfor omr\u00e5det som er vurdert som verdifullt med hensyn til naturmangfold. Ved vassdraget er det imidlertid planlagt tiltak, og det er derfor lagt Saksnummer PLAN-2022/20579 Side 19 av 22 inn bestemmelser med avb\u00f8tende tiltak (se bestemmelsene 2.12.4, 2.8.2 og 5.1). P\u00e5 grunn av funn av parkslirekne er det lagt inn en bestemmelse om tiltak mot spredning av arten (2.11.2). PBE vurderer at dette f\u00f8lger opp \u00abf\u00f8re var\u00bb prinsippet i \u00a7 9, men det er behov for ett sterkere vern av eiketreet (som ligger innenfor hensynssone H60 i plankartet) slik at dette er fulgt opp i tilstrekkelig grad. Til 2.gangsbehandling m\u00e5 dette f\u00f8lges opp ved at treet markeres med punktsymbol \u00abeksisterende tre som skal bevares\u00bb i plankartet og at det knyttes bestemmelser til denne. \u00a7 10 \u2013 \u00d8kosystemtiln\u00e6rming og samlet belastning Nml sier at p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for. De planlagte tiltakene vil f\u00f8re til noe arealbeslag av gr\u00f8ntomr\u00e5der og redusert habitat for arter som bor og ferdes i omr\u00e5det. Dette vil ha negative konsekvenser for organismene som har tilhold i planomr\u00e5det. Omr\u00e5det ved Steinerskolen b\u00e6rer allerede preg av menneskelig p\u00e5virkning. Planforslaget legger til rette for noe arealbeslag, men hovedsakelig i omr\u00e5der som allerede er bygd ut. I kommunens kartlag er det registrert \u00f8kologisk korridor gjennom planomr\u00e5det. Vi kan ikke se at tiltaket vil komme i konflikt med denne. Det vurderes dermed at er liten sannsynlighet for at den samlede belastningen i \u00f8kosystemet vil \u00f8ke i nevneverdig grad. \u00a7 11 \u2013 Kostnadene ved milj\u00f8forringelse skal b\u00e6res av tiltakshaver Nml krever at tiltakshaver selv skal b\u00e6re kostnadene ved \u00e5 hindre eller begrense tiltakets naturskader. Det oppgis i naturmangfoldsrapporten at tiltakshaver er kjent med dette. \u00a7 12 \u2013 Milj\u00f8forsvarlige teknikker og driftsmetoder Nml sier at for \u00e5 unng\u00e5 eller begrense skade p\u00e5 naturmangfoldet skal det tas utgangspunkt i driftsmetoder, teknikk og lokalisering som gir beste samfunnsmessige resultater. De avb\u00f8tende tiltakene som er anbefalt i naturmangfoldsrapporten er sikret i bestemmelsene, og i plankartet er naturomr\u00e5det sikret med hensynssone 560 naturmilj\u00f8. Bestemmelsen for hensynssonen sier at tiltak som kan forringe hensyn til naturmangfold ikke er tillatt i denne sonen. Videre er det sikret at det ikke tillates sprengningsarbeid i hekketiden. PBE vurderer at planforslaget har sikret intensjonen om milj\u00f8forsvarlige teknikker og driftsmetoder. Klima og energi Planomr\u00e5det ligger i konsesjonsomr\u00e5de for fjernvarme, men BKK varme (n\u00e5 Eviny) har uttalt at BKK Varme ikke kommer til \u00e5 bygge ut fjernvarme til dette omr\u00e5det, da energibehov i tiltaket er estimert til \u00e5 v\u00e6re s\u00e5 lavt. Det er utarbeidet klimagassberegninger for nybygg, men det er ikke utarbeidet beregning for valg mellom riving og bevaring samt for inngrep i natur. Planforslaget legger opp til \u00e5 rive deler av VGS, til fordel for et nybygg p\u00e5 318 m2 BRA, men det er forel\u00f8pig ingen konkrete planer om dette. PBE har forst\u00e5else for at det er vanskelig \u00e5 gj\u00f8re vurderinger av fremtidig behov, men det skal alltid beregnes for et bevaringsalternativ inkludert rehabilitering og ombygging av disse ved riving. Klimagassberegningene m\u00e5 oppdateres f\u00f8r 2.gangsbehandling. If\u00f8lge arealressurskartet omfattes en mindre del av planlagt bebyggelse Saksnummer PLAN-2022/20579 Side 20 av 22 i felt UN3 av skog med s\u00e6rs h\u00f8y bonitet (50-60 m2). Det opplyses at foresl\u00e5tt bebyggelse hovedsakelig ligger p\u00e5 gressareal. Det aksepteres at arealet ikke beregnes for. Figur 18: Foresl\u00e5tt utbyggingsareal, som er registrert som skog med s\u00e6rs h\u00f8y bonitet. De st\u00f8rste klimautslippene i planforslaget er knyttet til materialbruk og transport i drift. For \u00e5 redusere klimagassutslipp er det sikret at det skal velges materialer som har lave utslipp samt velges fremtidsrettet energil\u00f8sning og andre tekniske l\u00f8sninger. Det er videre intensjoner om at det skal tilstrebes sm\u00e5 terrenginngrep, vurdere mulighet for egenproduksjon av energi samt tilstrebe etasjeh\u00f8yder som muliggj\u00f8r flere typer bruk. Planforslagets klimanorm f\u00e5r en totalscore p\u00e5 0,8 av 3 poeng. Dette tilsier at tiltaket i snitt ikke har klimaambisjoner utover minimumskravet i KPA. Forslagsstillers kommentarer til klimanormen, fremg\u00e5r av planbeskrivelsen s. 70-71. Her vises det til bl.a. at det er for tidlig \u00e5 ta stilling til enkelte av punktene samt at reduksjon av parkeringsdekning ikke kan oppn\u00e5s i forbindelse med den offentlige parkeringsplassen. PBE har forst\u00e5else for dette, men \u00f8nsker h\u00f8yere klimaambisjoner. Vi oppfordrer til \u00e5 vurdere solenergi, gr\u00f8nne vegger/tak og etterstrebe utslippsfri anleggsplass. Klimareduserende tiltak m\u00e5 sikres i bestemmelsene. ROS-analyse ROS-analysen, datert 05.07.2024, identifiserer ni aktuelle tema som kan f\u00f8re til u\u00f8nskede hendelser. Kvikkleire og st\u00f8y er vurdert til ikke \u00e5 utgj\u00f8re noen risiko. For de \u00f8vrige syv risiko- omr\u00e5dene er f\u00f8lgende tiltak tatt inn i planforslaget: Flom, hensynssone flomfare er p\u00e5f\u00f8rt plankartet. Det er sikret at det ikke tillates tiltak innenfor hensynssonen, med unntak av etablering av infrastruktur i samsvar med plankart. Faresoner for steinsprang er p\u00e5f\u00f8rt plankartet. I ROS-analysen anbefales det at grotteinngangen sikres med stengsel eller gjerde, grunnet fare for steinsprang. Da dette er et kulturminne, ber vi om at sikringstiltak gj\u00f8res i samr\u00e5d med byantikvaren. Temaene trafikkulykke og naturmangfold, er redegjort for tidligere i fagnotatet. Videre er det identifiseres u\u00f8nsket hendelse knyttet til brann og ekstremv\u00e6r, det er ikke n\u00f8dvendig med ytterligere tiltak enn kravene i TEK 17. PBE har ingen innvendinger til dette. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: Saksnummer PLAN-2022/20579 Side 21 av 22 a. Detaljregulering, Fana. Gnr. 40, bnr. 24 mfl., Steinerskolen Skjold, arealplan-ID 66490000 vist p\u00e5 plankart, datert 19.09.2024. b. Tilh\u00f8rende reguleringsbestemmelser, datert 18.09.2024. Plan- og bygningsetaten Avdelingsleder Aslaug Aalen Etatsdirekt\u00f8r Tarje I. Wanvik Dette dokumentet er godkjent elektronisk. Vedlegg: Plankart datert 19.09.2024 Reguleringsbestemmelser datert 18.09.2024 Planbeskrivelse datert 18.09.2024 Merknadsskjema datert 19.09.2024 Illustrasjonsplan datert 18.09.2024 Snitt og oppriss datert 17.09.2024 Sol- og skyggeillustrasjoner datert 17.09.2024 Perspektiver datert 17.09.2024 VA-rammeplan datert 12.06.2020 VA-etatens uttale datert 20.08.2020 Kulturminnedokumentasjon datert 30.04.2020 Kulturminnedokumentasjon Byantikvarens uttale datert 28.05.2020 Naturmangfoldsrapport datert 19.08.2024 ROS-analyse datert 05.07.2024 St\u00f8yrapport datert 12.10.2020 Vurderinger knyttet til kvikkleire datert 08.11.2023 Skredfareutredning datert 03.07.2024 Trafikkanalyse datert 27.06.2023 Lengde- og tverrprofiler veg datert 19.10.2022 Mobilitetsplan datert 17.09.2024 Klimagassberegninger 04.07.2024 Informasjon om parkeringsplass datert 11.01.2021 Bruksavtale skolehagen Stedsanalyse datert 21.09.2019 Forenklet RTP med uttale fra BIR datert 22.03.2023, 03.04.2024 Helseverngodkjenning for skole og barnehage E-post uttale BKKvarme as datert 01.06.2021 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20579 Saksnummer PLAN-2022/20579 Side 22 av 22 "
}