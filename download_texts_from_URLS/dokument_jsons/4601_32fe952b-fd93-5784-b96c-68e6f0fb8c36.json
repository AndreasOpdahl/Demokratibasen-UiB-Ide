{
  "dokument_id": "32fe952b-fd93-5784-b96c-68e6f0fb8c36",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Andreas Madsen Berg (SV) og Jarle Brattespe (SV) om mer trafikksikker sykkell\u00f8sning ved Florida",
  "url": "https://bergen.kommune.no/politikere-utvalg/api/fil/bk360/9067816/Svar-pa-representantforslag-fra-Andreas-Madsen-Berg-SV-og-Jarle-Brattespe-SV-om-mer-trafikksikker-sykkellosning-ved-Florida",
  "tekst": " BKMB - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2023/71508-5 Saksbehandler: Amalie Hilde Fra Dato: 17. oktober 2023 Byr\u00e5d for klima, milj\u00f8 og byutvikling Svar p\u00e5 representantforslag fra Andreas Madsen Berg (SV) og Jarle Brattespe (SV) om mer trafikksikker sykkell\u00f8sning ved Florida Forretningsutvalget har i m\u00f8te 6. juni 2023 i sak 164/23 fattet f\u00f8lgende vedtak: 1. Representantforslagene slik de g\u00e5r fram av saken oversendes byr\u00e5det for videre utredning. 2. Byr\u00e5det bes om \u00e5 vurdere forslagene og \u00e5 utarbeide notater til de enkelte forslagene slik at bystyreutvalgene kan behandle sakene senest i uke 45. 3. Det foresl\u00e5s at f\u00f8lgende utvalg avgir innstilling i sakene om representantforslagene som er omtalt i denne saken: UMBY: Jarle Brattespe (SV) og Andreas Madsen Berg (SV) fremsatte representantforslag om mer trafikksikker sykkell\u00f8sning ved Florida. Representantene Andreas Madsen Berg (SV) og Jarle Brattespe (SV) har fremmet f\u00f8lgende representantforslag: Sykkelstrategi for Bergen 2020 til 2030 har som hovudm\u00e5l at fleire skal sykle meir og konkret at sykkelandelen i 2030 skal vere 10% av reisene i byen. For \u00e5 n\u00e5 m\u00e5let er det avgjerande \u00e5 f\u00e5 til eit samanhengande sykkelnett som opplevast trygt og forst\u00e5eleg for dei syklande, eller for \u00e5 l\u00e5ne orda fr\u00e5 delm\u00e5l sykkelnett: \u00abBergen skal ha et sammenhengende og sikkert sykkelnett med god tilgjengelighet og sykkelvennlig utforming.\u00bb. Skal ein rekruttere nye syklistar er det sv\u00e6rt viktig at sykkelinfrastrukturen b\u00e5de er og vert opplevd som trafikksikker og at konflikter med andre trafikkantgrupper vert minimert. For \u00e5 f\u00e5 til god trafikktryggleik m\u00e5 infrastrukturen ha god lesbarheit. Om ikkje infrastrukturen er intuitivt forst\u00e5eleg for dei ulike trafikkgruppene vil den ikkje fungere etter intensjonen. Det vil fort oppst\u00e5 situasjonar der trafikkantar, til fots, eller p\u00e5 to eller fire hjul, gjer feile val og dermed bidreg til \u00e5 redusere tryggleiken for seg sj\u00f8lv eller andre. Sykkelvegen/-felta ved Florida slik den er i dag er, etter representantane sitt syn, for lite trafikksikker. Ved Marineholmen/Florida bybanestopp er det lagt opp til eit systemskifte der syklande skal skifte fr\u00e5 sykkelveg p\u00e5 vestsida av vegen til sykkelfelt p\u00e5 begge sider. Syklande mot sentrum skal nytte fotgjengarfelt til \u00e5 bytte side av veg og bybane. Mange syklande les ikkje dette systemskiftet rett og held fram p\u00e5 vestsida av vegen og endar dermed opp mot k\u00f8yreretninga i sykkelfeltet i Nyg\u00e5rdsgaten. Etter representantane sitt syn er l\u00f8ysinga ein har valt p\u00e5 Florida i strid med sykkelstrategien sin visjon: \u00abVisjonen er at det skal v\u00e6re attraktivt og sikkert \u00e5 sykle i Bergen. Det skal bli enkelt \u00e5 velge sykkelen i hverdagen, til jobb, skole/studie og p\u00e5 fritiden. [...] I den fremtidige byen er det godt samspill mellom trafikantgruppene. [...] Hverken de syklende eller andre opplever at et \u00f8kende antall syklister gir konflikt mellom trafikantgrupper.\u00bb Representantane meiner difor at ein burde byggje om kryssinga av veg og bane slik systemskiftet for dei syklande f\u00e5r betre lesbarheit. Forslag til vedtak: 1) Bystyret ber byr\u00e5det bestille ei utgreiing av korleis sykkell\u00f8ysinga ved Florida kan byggjast om for \u00e5 betre trafikktryggleiken for syklande. 2) Bystyret ber byr\u00e5det leggje fram ei sak om ombygging av sykkell\u00f8ysinga seinast eit \u00e5r etter dette vedtaket. Byr\u00e5dets vurdering av representantforslaget: Byr\u00e5det er kjent med at det er ei utfordring at enkelte syklistar og sparkesyklistar hamnar i motg\u00e5ande sykkelfelt ved Florida. Byr\u00e5det ser at sykkell\u00f8ysinga her kan medverke til at dei som ikkje er kjent i omr\u00e5det og som syklar her for f\u00f8rste gong, har utfordringar med \u00e5 lese systemskiftet og kome seg til rett side av vegen. Sykkelfelta i Nyg\u00e5rdsgaten er merka opp med piler som indikerer k\u00f8yreretninga, og det er skilta sykkelrute ved krysset ved systemskiftet som viser veg til sentrum. Det er difor grunn til \u00e5 tru at enkelte ogs\u00e5 med vilje vel \u00e5 k\u00f8yre i motsett sykkelfelt av ulike \u00e5rsaker. Nyg\u00e5rdsgaten er fylkesveg, og dersom ein utgreiing av sykkell\u00f8ysinga skal gjennomf\u00f8rast, b\u00f8r dette skje i regi av Vestland fylkeskommune eller Milj\u00f8l\u00f8ftet. Ombygging av sykkeltilbodet ved Florida ligg ikkje inne i Milj\u00f8l\u00f8ftet si prosjektportef\u00f8lje, og det er heller ikkje sett av midlar til nokon utgreiing i Milj\u00f8l\u00f8ftet sitt handlingsprogram for 2024-2027 som vart behandla i bystyret 21.06.2023. Byr\u00e5det anerkjenner at sykkell\u00f8ysinga ved Florida ikkje er ideell. Samtidig er sykkelvegen og sykkelfelta ved Florida tilstrekkeleg trygg og samanhengande tilrettelagt. Byr\u00e5det meiner derfor at det er andre sykkeltiltak som b\u00f8r prioriterast f\u00f8r ein ombygging ved Florida, til d\u00f8mes der det ikkje finnes noko tilrettelegging i dag. I Milj\u00f8l\u00f8ftet si portef\u00f8lje finst det fleire prosjekt som Byr\u00e5det meiner vil gje h\u00f8gare m\u00e5loppn\u00e5ing, b\u00e5de med tanke p\u00e5 sykkelstrategiens m\u00e5l om \u00e5 f\u00e5 fleire til \u00e5 sykle meir, og utbygging av eit trafikksikkert tilbod p\u00e5 det vedtekne sykkelnettet. Rune Bakervik - Byr\u00e5dsleder Ruth Grung - Byr\u00e5d for klima, milj\u00f8 og byutvikling Dokumentet er godkjent elektronisk. "
}