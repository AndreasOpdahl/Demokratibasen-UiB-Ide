{
  "dokument_id": "5380f61f-504a-5124-aa8f-a58167468b0f",
  "doc_type": "case_minutes",
  "kommune": 4601,
  "tittel": "Saksprotokoll UMBY, 29012025, Sak 30/25, H\u00f8ringsuttalelse - H\u00f8yring av meldingar om ny 420 kV kraftleidning Sauda \u2013 Bl\u00e5falli \u2013 Mauranger \u2013 Samnanger \u2013 \u00d8ygarden",
  "url": "https://bergen.kommune.no/politikere-utvalg/api/fil/bk360/11996191/Innstilling-vedtak-Horingsuttalelse-Hoyring-av-meldingar-om-ny-420-kV-kraftleidning-Sauda-Blafalli-Mauranger-Samnanger-Oygarden",
  "tekst": "H\u00f8ringsuttalelse - H\u00f8yring av meldingar om ny 420 kV kraftleidning Sauda \u2013 Bl\u00e5falli \u2013 Mauranger \u2013 Samnanger \u2013 \u00d8ygarden Utvalg for milj\u00f8 og byutvikling behandlet saken i m\u00f8tet 29.01.2025 sak 30/25 og avga f\u00f8lgende innstilling: 1. Bystyret returnerer saken til byr\u00e5det. 2. Bystyret ber byr\u00e5det trekke tilbake innsendt h\u00f8ringsuttalelse. Utvalg for milj\u00f8 og byutviklings behandling Trond Tystad (BL) og Per Harald Storli (FrP) ba begge om habilitetsvurdering da saken skulle behandles av utvalget den 16. januar. Utvalget kjente da Trond Tystad inhabil og Per Storli habil. Det har siden utvalgets m\u00f8te ikke kommet nye momenter i saken som tilsier en annen konklusjon, og utvalget kjente p\u00e5 nytt Trond Tystad inhabil og Per Storli habil til \u00e5 behandle sak 30/25. Kristin Opdahl (BL) m\u00f8tte. F\u00f8lgende representanter tok ordet: Reidar Staalesen (A), Lillian Blom (SV), Ingrid Nergaard Fjeldstad (V), Katrine Berg N\u00f8dtvedt (MDG), Mailiss Solheim-\u00c5kerblom (R), Chris J\u00f8rgen Knudsen R\u00f8dland (H), Thomas Modulv Flesland (Sp), Per Harald Storli (FrP). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: 1. Bystyret returnerer saken til byr\u00e5det. 2. Bystyret ber byr\u00e5det trekke tilbake innsendt h\u00f8ringsuttalelse. Reidar Staalesen (A) fremsatte p\u00e5 vegne av A, SV, MDG og V f\u00f8lgende alternative forslag: Bergen kommune vil takke for muligheten til \u00e5 komme med innspill til h\u00f8ringen. Etter en gjennomgang av h\u00f8ringsbrevet og sakens dokumenter, ser Bergen kommune positivt p\u00e5 at Statnett n\u00e5 er godt i gang med planene om \u00e5 etablere 420 kV kraftledning p\u00e5 Vestlandet. Bergen kommune mener at styrking av forsyningskapasiteten for n\u00e6ring, industri og husholdninger i Bergensomr\u00e5det m\u00e5 velges med bakgrunn i de beste l\u00f8sninger for samfunn og natur uavhengig av kommunegrenser. Str\u00f8m er en forutsetning for et velfungerende samfunn og verdiskaping. I forbindelse med det gr\u00f8nne skiftet er det viktig med tilstrekkelig tilgang p\u00e5 fornybar energi og framf\u00f8ringslinjer i Bergensomr\u00e5det. Dette m\u00e5 imidlertid gj\u00f8res b\u00e5de til rett tid, og til priser som gj\u00f8r det attraktivt \u00e5 drive n\u00e6ringsvirksomhet i Bergen og p\u00e5 Vestlandet. For \u00e5 sikre en gr\u00f8nn omstilling, er det viktig \u00e5 prioritere kraften bedre og energieffektivisere. N\u00e5r det gjelder de tre meldingene som Statnett n\u00e5 har sendt til NVE om ny 420 kV kraftledning fra Sauda i Rogaland via Bl\u00e5falli, Mauranger og Samnanger til \u00d8ygarden i Vestland fylke, er det meldingen om 420 kV Samnanger\u2013\u00d8ygarden som vil v\u00e6re relevant for Bergen kommune \u00e5 knytte kommentarer til. Statnett har vurdert spenningsoppgradering i Bergensomr\u00e5det til 420kV, men har kommet til at dette ikke er et alternativ \u00e5 g\u00e5 videre med. Begrunnelsen er i hovedsak d\u00e5rligere forsyningssikkerhet, h\u00f8yere avbruddskostnader med dagens to forbindelser i forhold til foresl\u00e5tte tre forbindelser, og at en oppgradering har lavere kapasitet og forsyningssikkerhet. Bergen kommune deler Statnetts vurdering om spenningsoppgradering. Bergen kommune stiller seg bak l\u00f8sningen med nettforsterkninger i form av bygging og oppgradering av ny forbindelse mellom Samnanger og \u00d8ygarden stasjoner. Dette synes \u00e5 ivareta hensynta forsterkning av nettet, og er vurdert som samfunns\u00f8konomisk rasjonelt. L\u00f8sningen vil ogs\u00e5 kunne legge til rette for tilknytning av ny produksjon. For \u00e5 \u00f8ke tilgangen p\u00e5 kraft og sikre natur m\u00e5 legitimiteten til kraft- og nettutbygging sikres i prosessen. N\u00e5r det er p\u00e5krevd \u00e5 bygge nytt b\u00f8r staten v\u00e6re raus med \u00e5 velge l\u00f8sninger som kan koste noe mer, men som sikrer b\u00e5de natur, friluftsliv og tilgang p\u00e5 kraft samtidig. Slik kan en bedre forene utfordrende motsetninger som naturvern og \u00f8kt kraftbehov for ny gr\u00f8nn industri. I Strategi 9 i Utviklingsplanen for Vestland Fylkeskommune sies det at Vestland skal f\u00f8lge opp Montrealavtalen fra 2022, med m\u00e5l for bevaring og restaurering av natur. Dette er ogs\u00e5 i tr\u00e5d med Bergen kommune sine uttalte m\u00e5l. Bergen kommune legger derfor til grunn at en ved konsesjon fremmer l\u00f8sninger med minst mulig negativ p\u00e5virkning, men p\u00e5peker at kraftbehovet p\u00e5 Vestlandet m\u00e5 tas p\u00e5 alvor, og at det haster med \u00e5 f\u00e5 p\u00e5 plass nettforsterkninger i regionen. Bergen kommune ser behovet for \u00e5 trekke frem at Statnett tidligere har vurdert ytterligere alternativer for etablering av ny kraftlinje mot Kollsnes. En linje som har v\u00e6rt vurdert som et hovedalternativ er 6.0, som i stor grad ville blitt f\u00f8rt gjennom Bergen og Ask\u00f8y kommuner. Bergen kommune mener at \u00abalternativ 6.1\u00bb, som fremmet av Naturvernforbundet, Forum for Natur og Friluftsliv (FNF) og Bergen og Hordaland Turlag, er et bedre alternativ enn 6.0, og 6.1 alternativet m\u00e5 derfor bli gjenstand for en grundig utredning p\u00e5 linje med de meldte trasealternativene. Alternativet virker \u00e5 ha et stort potensial for \u00f8kt samfunnsnytte, s\u00e5 vel som for mindre konflikter med andre viktige samfunnsverdier. Det \u00e5 ta i bruk sj\u00f8kabling p\u00e5 deler av strekket kan medvirke til \u00e5 ta ned noe av konflikten knyttet til st\u00f8rre inngrep i ur\u00f8rt natur. Bergen kommune forutsetter at en blir involvert tett sammen med v\u00e5re omegnskommuner i de videre valg og utredninger. Bergen kommune vil s\u00f8ke \u00e5 samordne arbeidet med traseer sammen med v\u00e5re ber\u00f8rte omegnskommuner og det tas initiativ til samordningsm\u00f8ter med de \u00f8vrige ber\u00f8rte kommunene. Bystyret i Bergen vedtar f\u00f8lgende: 1. Bystyret i Bergen vedtar h\u00f8ringsuttalelse i tr\u00e5d med ovennevnte. 2. Den innsendte h\u00f8ringsuttalelsen fra Byr\u00e5det i Bergen trekkes tilbake. 3. Bystyret i Bergen ber om at alternativ 6.1, som fremmet av Naturvernforbundet, Forum for Natur og Friluftsliv (FNF) og Bergen og Hordaland Turlag blir utredet Didrik Lexau (INP) fremsatte p\u00e5 vegne av BL og INP f\u00f8lgende alternative forslag: 2 Det avgis slik h\u00f8ringsuttalelse 1. Bergen Kommune mener at valg for styrking av forsyningskapasiteten for Bergensomr\u00e5det og Industri ved Bergen m\u00e5 velge de beste l\u00f8sninger for samfunn og natur uavhengig av kommunegrenser, slik at l\u00f8sningen framst\u00e5r samlet best for Bergensregionen. 2. Dersom det skal etableres en tredje linje med trafoanlegg i Samnanger og \u00d8ygarden mener Bergen Kommune at det beste alternativet er mest mulig sj\u00f8kabling. Derfor ber en om at to alternativ tas inn. Det ene er en sammenhengende sj\u00f8kabling s\u00f8r fra Samnanger og helt til \u00d8ygarden. Det andre alternativet er at en g\u00e5r i sj\u00f8kabling lengst mulig \u00f8st i S\u00f8rfjorden. Bergensomr\u00e5det er verdensledende innen subsea elektroanlegg og et slikt anlegg forutsettes lagt med og utredet med mest moderne og sikre teknologi. Dersom en for fleksibilitet av anlegget \u00f8nsker \u00e5 se p\u00e5 tilkopling til \u00f8vrig nett langs kabeltraseen, kan det ses p\u00e5 ilandf\u00f8ring og tilbakef\u00f8ring til kabel via en koblingsstasjon/trafoanlegg underveis. 3. Samlet oppgradering av eksisterende nett til h\u00f8yere spenningsniv\u00e5 i Bergen utredes ogs\u00e5 videre som et alternativ til tredje linje. Dette alternativet har forsyning til industri i vest og gjennomf\u00f8ringstid som sin svakeste side. En ber om at dette alternativet p\u00e5 grunn av samlet milj\u00f8gevinst utredes, og der en ser p\u00e5 alternative mindre inngrep for \u00e5 styrke forsyning til industri i vest. 4. Det anbefalte alternativet for ny nordlig tredje linje og tilh\u00f8rende varianter med stor grad av landframf\u00f8ring og store nye omr\u00e5der som blir tatt inn som kraftframf\u00f8ringsomr\u00e5der frar\u00e5des og det arbeides for \u00e5 unng\u00e5 disse av hensyn til samfunn og natur. Punkt 5, kun INP 5. Naturvernforbundet og andre har arbeidet med varianter av alternativ 6.1 Alternativene baserer seg p\u00e5 etablering av ny linje ved \u00e5 f\u00f8lge eksisterende linjer og anlegg fram til sj\u00f8kabling fra Bergen Nord. Bergen Kommune ber om at en ser p\u00e5 slike alternativ, men da i kombinasjon med landkabling i s\u00e5rbare omr\u00e5der. Dette betyr at en ikke \u00f8nsker et delalternativ 6 som g\u00e5r helt til fjorden i landbasert anlegg, men der en har elektroanlegg og nedgraving av kabel slik at synlig inngrep skjules mest mulig. Et slikt alternativ kan gi \u00f8kt forsyningssikkerhet for Bergen. 6. Bergen kommune forutsetter at en blir involvert tett sammen med v\u00e5re omegnskommuner i de videre valg og utredninger. Bergen kommune vil s\u00f8ke \u00e5 samordne arbeidet med traseer sammen med v\u00e5re ber\u00f8rte omegnskommuner og det tas initiativ til samordningsm\u00f8ter med de \u00f8vrige ber\u00f8rte kommunene. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bergen kommune avgir f\u00f8lgende h\u00f8ringsuttalelse til \u00abH\u00f8yring av meldingar om ny 420 kV kraftleidning Sauda\u2013 Bl\u00e5falli\u2013Mauranger\u2013Samnanger\u2013\u00d8ygarden\u00bb: Nok fornybar kraft er viktig for \u00e5 kutte klimagassutslipp og sikre det gr\u00f8nne skiftet. Bergen kommune mener likevel at kraftbehovet ikke er utredet godt nok til \u00e5 sl\u00e5 fast at det trengs nye kraftlinjer. All kraftutbygging og alle kraftlinjer vil ha milj\u00f8konsekvenser. Det viktigste vi gj\u00f8r for \u00e5 sikre en gr\u00f8nn omstilling, er \u00e5 prioritere kraften bedre og energieffektivisere. Det bekymrer bl.a kommunen at en av de sentrale driverne for \u00f8kt kraftforbruk er elektrifisering av norsk olje og gass, med kraft fra land. Bergen kommune viser til at Klimautvalget 2050 frar\u00e5der elektrifisering med kraft fra land, og mener derfor det er uklokt \u00e5 flytte fornybar kraft fra land til \u00e5 produsere fossil energi p\u00e5 sokkelen. Utslippskutt p\u00e5 norsk sokkel m\u00e5 skje p\u00e5 andre m\u00e5ter enn ved elektrifisering fra land. 3 Bergen kommune vil likevel ikke avvise behovet for nye kraftlinjer, og legger til grunn at valg av eventuelle nye kraftlinjer m\u00e5 gj\u00f8res etter et f\u00f8re-var-prinsipp og med minst mulig naturinngrep. Foresl\u00e5tte tras\u00e9 skaper stort, lokalt engasjement, og det med rette: Til tross for at Nordhordland er valgt ut som UNESCOs biosf\u00e6reomr\u00e5de i Norge, nettopp p\u00e5 grunn av sitt \u00f8kosystem, foresl\u00e5s det n\u00e5 \u00e5 bygge monstermaster tvers gjennom verdifull natur, fra Samnanger gjennom Vaksdal, Oster\u00f8y, Alver og Ask\u00f8y, hele veien til Kollsnes i \u00d8ygarden. Dette kan ikke Bergen kommune st\u00f8tte. Hovedregelen for nettutbygging i Norge er at transmisjonsnettet skal bygges i luftlinje. Bergen kommune mener at det er p\u00e5 overtid \u00e5 endre denne hovedregelen, slik at man tar st\u00f8rre hensyn til naturen og velger sj\u00f8- og jordkabel som hovedregel for nye linjer. Bergen kommune vil peke p\u00e5 at da det skulle bygges luftledninger mellom Oslo og B\u00e6rum, bestemte regjeringen \u00e5 heller legge denne i jord. Dette skjedde etter betydelig press fra b\u00e5de lokalpolitikere og Storting. Bergen kommune mener at det er minst like viktig \u00e5 vise varsomhet med vestlandsnaturen som med boligsituasjonen p\u00e5 Oslos vestkant, og at argumentene for jord- og sj\u00f8kabel for potensielle nye kraftlinjer p\u00e5 vestlandet dermed er styrket. Bergen kommunes konklusjon er at om det skal bygges nye kraftlinjer, m\u00e5 det alternativet som er mest sk\u00e5nsom mot naturen velges. Dette tilsier at sj\u00f8- og jordkabel b\u00f8r v\u00e6re hovedregelen, og at det er behov for \u00e5 utrede tras\u00e9 gjennom Bergen kommune for \u00e5 sk\u00e5ne mest mulig natur. Bergen ber derfor om at Alternativ 6.1 ogs\u00e5 utredes, i tillegg til at muligheten for \u00e5 legge hele tras\u00e9en som sj\u00f8kabel ogs\u00e5 utredes. Votering: Alternativt forslag fra BL og INP, fremsatt av Didrik Lexau (INP), fikk 2 stemmer (BL, INP). Alternativt forslag fra R, fremsatt av Mailiss Solheim-\u00c5kerblom (R), fikk 4 stemmer (SV, MDG, R). Alternativt forslag avsnitt 1, 5, 6 og 9 fra A, SV, MDG og V, fremsatt av Reidar Staalesen (A), fikk 7 stemmer (A, SV, MDG, V). Alternativt forslag avsnitt 2, 3, 4, 7, 8, 10, 11, 12 og punkt 1-3 fra A, SV, MDG og V, fremsatt av Reidar Staalesen (A), fikk 8 stemmer (A, SV, MDG, V, R). Alternativt forslag punkt 1 og 2 fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble tiltr\u00e5dt med 9 stemmer (H, FrP, BL, INP, Sp). Innstillingen fikk 0 stemmer. Utvalg for milj\u00f8 og byutvikling behandlet saken i m\u00f8tet 16.01.2025 sak 26/25 og fattet f\u00f8lgende vedtak: Saken utsettes til et ekstra m\u00f8te i UMBY, i forkant av bystyrem\u00f8tet 29. januar. Kl. 11.00 Utvalgsleder orienterte om at byr\u00e5dets innstilling kommer til \u00e5 bli innsendt i f\u00f8rste omgang og at supplering fra bystyrebehandlingen vil bli ettersendt. Byr\u00e5det behandlet saken i m\u00f8tet 10.01.2025 sak 15/25 Byr\u00e5det innstiller til bystyret \u00e5 fatte f\u00f8lgende vedtak: 4 Bystyret avgir h\u00f8ringsuttalelse til \u00abH\u00f8yring av meldingar om ny 420 kV kraftleidning Sauda\u2013 Bl\u00e5falli\u2013Mauranger\u2013Samnanger\u2013\u00d8ygarden\u00bb slik den fremkommer av byr\u00e5dets vurdering og forslag. 5 "
}