{
  "dokument_id": "bce36c4e-b2a5-5609-9719-fc7503b6e2ad",
  "doc_type": "case_attachment",
  "kommune": 4601,
  "tittel": "Klage datert 27.05.2024",
  "url": "https://bergen.kommune.no/politikere-utvalg/api/fil/bk360/10575518/Klage-datert-27-05-2024",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Sigmund B\u00f8dal / 45611029 23/125778-18 27.05.2024 Klage p\u00e5 vedtak. Rammetillatelse, Drotningsvikveien 131, utomhusanlegg. Vi viser til tidligere saksgang og til brev i fra Bergen kommune mottatt hos Statens vegvesen 08.05.24 med utstedelse av rammetillatelse i saken ovenfor. Det er i vedtaket gitt rammetillatelse til f\u00f8lgende tiltak p\u00e5 gnr 136 bnr 143: Plan og bygningsetaten i Bergen kommune har gitt rammetillatelse for 1) Utenomhusplan for oppf\u00f8ring av i alt 8 eneboliger 2) Felles parkeringsanlegg / Carport 3) Riving av eksisterende bolig Rammetillatelsen er gitt p\u00e5 bakgrunn av Byr\u00e5dens vedtak av 17.03.24. (saksnr. 2023/256796-5) der det ble gitt dispensasjon fra KPA2018 \u00a7 26.5.1. Av vedtakets pkt. 6 f\u00f8lger det at det overlates til Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. Byr\u00e5dens vedtak er p\u00e5klaget av Statens vegvesen den 09.04.24. Klage Statens vegvesen klager med dette p\u00e5 vedtaket som Plan og bygningsetaten i Bergen kommune har fattet om Rammetillatelse for Drotningsvikvegen 131 av 08.05.24. Klagen er fremmet med bakgrunn i forvaltningsloven \u00a7 28 og plan og bygningsloven \u00a7 1-9. Frist for \u00e5 fremme klage er 3 uker etter at vedtaket er mottatt, i dette tilfelle blir det 29.05.24. Klagen er s\u00e5ledes framsatt tidsriktig. Klagerett Utgangspunktet er at Statens vegvesen har klagerett ettersom vedtaket treffer vegvesenet sitt saksomr\u00e5de, jf. Plan- og bygningsloven \u00a71 -9, f\u00f8rste setning. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 N\u00e6rmere begrunnelse for at Statens vegvesen p\u00e5klager vedtak om rammetillatelse Det aktuelle omr\u00e5det ligger i byggeomr\u00e5det for Sotrasambandet, som er Norges st\u00f8rste veganlegg. I Byr\u00e5dens vedtak om dispensasjon (p\u00e5klaget av Statens vegvesen) er hensynet til den nasjonale interessen som ligger i prosjektgjennomf\u00f8ring av Sotrasambandet bagatellisert. Saksfremstillingen synliggj\u00f8r en sv\u00e6rt forenklet tiln\u00e6rming til hvordan tiltaket kan p\u00e5virke vegprosjektet med nasjonale interesser og det er konkludert med at \u00abByr\u00e5den anser problematikken som begrenset\u00bb. Dispensasjonen er gitt og Plan og bygningsetaten har f\u00e5tt i oppgave \u00e5 stille de n\u00f8dvendige vilk\u00e5r. Vi kan ikke se at rammetillatelsen hensyntar utfordringene med prosjektgjennomf\u00f8ringen p\u00e5 noen m\u00e5te. Vi vurderer at selv med bare 8 eneboliger som er \u00f8nsket realisert innenfor tidsrammen av vegprosjektet, s\u00e5 vil dette v\u00e6re utfordrende for prosjektet, noe Sotrasambandet flere ganger har p\u00e5pekt ovenfor oss. Allerede i dag er det stillest\u00e5ende k\u00f8er fra Kolltveit i \u00d8ygarden kommune til Storavatnet i Bergen kommune. Vegprosjektet er enn\u00e5 i en tidlig fase og de trafikale utfordringene knyttet til anleggsgjennomf\u00f8ringen vil \u00f8ke. Denne situasjonen vil ogs\u00e5 inneb\u00e6re vesentlige utfordringer for utrykningsetatene og samfunnssikkerheten i Bergen vest og i \u00d8ygarden kommune. Det er sv\u00e6rt utfordrende at Bergen kommune legger opp til at et nytt tiltak skal realiseres samtidig med Sotrasambandet, selv om det denne gangen bare gjelder 8 eneboliger. Det bygges i dag et st\u00f8rre anlegg lokalt med rundkj\u00f8ring ved Stiavatnet. Spesielt for dette regulerte omr\u00e5det, er at rigg og anleggsomr\u00e5det for Sotrasambandet overlapper med areal p\u00e5 reguleringsplanen fra 1987. Dette vil helt klart vanskeliggj\u00f8re og forsinke Sotrasambandet sin framdrift, dersom begge prosjektene skal operere samtidig, da all parallell anleggstrafikk vil kreve tilpasninger fra v\u00e5r leverand\u00f8r Sotra Link sin side. Vi mener de samfunnsmessige interessene knyttet til realisering av et slikt vegprosjektet med nasjonale interesser m\u00e5 prioriteres. Statens vegvesen er i utgangspunktet ikke imot boligprosjektet, men gjennomf\u00f8ring p\u00e5 n\u00e5v\u00e6rende tidspunkt er i direkte konflikt med nasjonale interesser knyttet til Sotrasambandet og tiltaket kan ikke realiseres f\u00f8r etter at Sotrasambandet har gjort seg ferdig i dette omr\u00e5det. I arbeidet med utforming av rammetillatelse burde Plan- og bygningsetaten innhentet uttale fra Statens vegvesen om tidshorisont for ferdigstilling av Drotningsvikomr\u00e5det og deretter utformet vilk\u00e5r i rammetillatelsen som i varetar de samfunnsmessige interessene her. I tillegg er anleggsaktiviteten knyttet til Sotrasambandet en stor nok utfordring for Drotningsvikomr\u00e5det n\u00e5r det gjelder trafikksikkerhet. S\u00e6rlig utfordrende er det for myke trafikanter som skal passere anleggsomr\u00e5det ved Stiavatnet til skole, fritidsaktiviteter, Drotningsvik senter og annet. Andre aktiviteter/utbygginger med tilh\u00f8rende anleggsaktiviteter vil gi enda st\u00f8rre utfordringer mhp. trafikksikkerheten i omr\u00e5det og b\u00f8r ikke tillates. Vi har et overordnet sektoransvar for \u00e5 ivareta trafikksikkerheten i vegsystemet. 3 Med bakgrunnen i hensynet til nettopp trafikksikkerheten skulle det v\u00e6rt hentet inn uttale fra Statens vegvesen. Statens vegvesen har tatt kontakt med Sotrasambandet for \u00e5 se om det kan v\u00e6re mulig \u00e5 starte opp boligprosjektet tidligere enn sluttdato for Sotrasambandet. Vi forst\u00e5r Sotrasambandet slik at det vil kunne v\u00e6re mulig \u00e5 ta opp til vurdering 2. kvartal 2027, mulighetene for oppstart av dette boligprosjektet. Her vil b\u00e5de trafikksikkerhet og kapasiteten p\u00e5 vegnettet v\u00e6re sentrale moment. Realiseringen av boligprosjektet m\u00e5 avvente inntil ny vurdering er tatt. N\u00e5r det gjelder pkt. 3.6 i Rammetillatelsen som gjelder atkomst og avkj\u00f8rsel s\u00e5 forholder denne seg til en reguleringsplan fra 1987. Tilkomsten isolert sett slik den viser i kartvedlegg vil nok kunne h\u00e5ndtere framtidig trafikk ut og inn av planomr\u00e5det. Likevel er det trafikalt utfordrende at denne i n\u00e6rheten av riggomr\u00e5de der Sotrasambandet skal etablere en rundkj\u00f8ring. Vegvesenet har tidligere orientert om dette utfordrende forholdet, b\u00e5de ved v\u00e5r uttale til dispensasjonss\u00f8knaden 08.08.23 og ved v\u00e5r klage p\u00e5 dispensasjonsvedtaket 09.04.24. Kj\u00f8ring til og fra planomr\u00e5det for boligene (ogs\u00e5 anleggsvirksomhet) m\u00e5 finne sted, etter at Sotrasambandet har gjort seg ferdig i Drotningsvik. Vestland fylkeskommune har ogs\u00e5 gitt uttale som peker i samme retning uten at vi kan se at Plan og bygningsetaten har hensyntatt dette p\u00e5 noen m\u00e5te. Oppsummering Statens vegvesen understreker at vi ikke er imot det planlagte boligprosjektet, men at igangsetting av dette m\u00e5 tilpasses fremdriften av prosjektet Sotrasambandet som er et vegprosjekt av nasjonal betydning. Statens vegvesen klager p\u00e5 Plan og bygningsetatens vedtak av 08.05.2024 (saksnr. BYGG- 2023/14084-19) Vi har allerede klaget p\u00e5 dispensasjonsvedtaket i denne saken 09.04.24, som er grunnlaget for rammetillatelsen. Vi ber om at vedtak av 08.05.24 blir opphevet, og at det fattes et nytt vedtak der f\u00f8lgende ordlyd er innarbeidet som et 4. punkt i rammetillatelsen: Det kan ikke gis tillatelse til tiltak innenfor planomr\u00e5det f\u00f8r det foreligger en vurdering fra Statens vegvesen / Sotrasambandet for at slike tiltak kan aksepteres. En slik vurdering kan f\u00f8rst innhentes fra Statens vegvesen / Sotrasambandet i 2. kvartal av 2027. Subsidi\u00e6rt ber vi om at vedtak om rammetillatelse av 08.05.2024 gis oppsettende virkning frem til v\u00e5r klage p\u00e5 Byr\u00e5dens vedtak av 17.03.24. (saksnr. 2023/256796-5) er ferdig behandlet. 4 Transport-vest/Transportforvaltning Vest 3 Med hilsen Tone M. Oppedal Avdelingsdirekt\u00f8r Kjell Erik Myre Fungerende seksjonsleder Dokumentet er godkjent elektronisk og har derfor ingen h\u00e5ndskrevne signaturer. Kopi STATSFORVALTAREN I VESTLAND, Nj\u00f8savegen 2, 6863 LEIKANGER VESTLAND FYLKESKOMMUNE INFRASTRUKTUR OG VEG BERGEN, Postboks 7900, 5020 BERGEN "
}