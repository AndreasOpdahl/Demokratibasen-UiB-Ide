{
  "dokument_id": "90c70d38-f169-566e-a207-a9ac9d769116",
  "doc_type": "case_attachment",
  "kommune": 5501,
  "tittel": "Sp\u00f8rsm\u00e5l og svar til formannskapets m\u00f8te 11.06.2024",
  "url": "https://innsyn.tromso.kommune.no/application/getMoteDokument?dokid=2001758264",
  "tekst": "SP\u00d8RSM\u00c5L OG SVAR TIL FORMANNSKAPETS M\u00d8TE 11.06.2024 Sp\u00f8rsm\u00e5l fra representant Rolleiv Lind, H\u00f8yre: Sp\u00f8rsm\u00e5l vedr\u00f8rende parkering i strandsonen p\u00e5 s\u00f8rsiden av flyplassvegen Etter hvert har det blitt parkering i strandsonen p\u00e5 noen steder p\u00e5 s\u00f8rsiden av flyplassvegen mellom rundkj\u00f8ringen ved innkj\u00f8ringen til flyplassterminalen og mot selve flystripen i vest. Dette har \u00f8ket noe i omfang og det har periodevis st\u00e5tt mange bobiler der spesielt siste helgen i mai, men ogs\u00e5 ellers st\u00e5r det forskjellige typer biler der. Dette er en sterkt trafikkert 4 felts veg hele \u00e5ret og b\u00e5de inn og utkj\u00f8ringen kan inneb\u00e6re en risiko for uhell. Dessuten kan det inneb\u00e6re en betydelig forurensningsrisiko for det er ikke mulig \u00e5 kunne kontrollere hva som m\u00e5tte kastes i sj\u00f8en fra de bilene/bobilene som er parkert der. Det formodes at de kj\u00f8ret\u00f8yene som er der st\u00e5r gratis da ingen innkrever noen form for avgift, mens vi har regulerte avgiftsbelagte plasser og campingplasser for b\u00e5de bobiler og andre kj\u00f8ret\u00f8yer i Troms\u00f8. Inntil videre kan ikke Troms\u00f8 Parkering f\u00f8re noen kontroll med denne parkeringen og ilegge gebyr som forhindrer slik parkering. Kan ordf\u00f8rer ta et initiativ til Byutvikling/ Bydrift gj\u00f8r et vedtak som hindrer parkering i dette omr\u00e5det og med n\u00f8dvendig skilting og som hjemler oppf\u00f8lgning fra Troms\u00f8 Parkering sin side? Svar Dette er en kjent problemstilling, som byplan allerede har jobbet med. Plassen brukes til sn\u00f8deponi p\u00e5 vinteren, og vi plages da med parkerte biler. Plassen er heller ikke regulert til parkering. Det vil bli fattet skiltvedtak (om mulig, da dette ikke er kommunens eiendom) og satt opp parkering- forbudt skilt. Sp\u00f8rsm\u00e5l fra representant Rolleiv Lind, H\u00f8yre: Sp\u00f8rsm\u00e5l vedr\u00f8rende beredskapssituasjonen. Vi lever en urolig tid hvor det er viktig at vi alle er best mulig forberedt. Nasjonal Sikkerhetsmyndighet anbefaler at alle privatpersoner har et beredskapslager for 7 dager best\u00e5ende av alt fra mat til andre n\u00f8dvendighetsartikler inkl vann. Troms\u00f8 kommune er som instans ansvarlig for at alle tjenester til innbyggerne fungerer best mulig i en krisesituasjon. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 4 Spesielt situasjonen p\u00e5 sykehjemmene og i hjemmetjenesten er det viktig funger godt da mange av tjenestemottakerne er sv\u00e6rt s\u00e5rbar og utsatt, men ogs\u00e5 andre grupper er s\u00e5rbare. Harstad kommune har for \u00e5 v\u00e6re best mulig forberedt i en krisesituasjon, inng\u00e5tt avtale med Troms\u00f8firmaet Drytech AS for levering av fryset\u00f8rret mat. Har Troms\u00f8 kommune noen avtale om levering av mat i en krisesituasjon? Hvis ikke, arbeides det med \u00e5 inng\u00e5 en slik avtale for levering av mat, og er dette noe som ordf\u00f8rer vil p\u00e5se skjer spesielt n\u00e5r vi har mulige leverand\u00f8rer innen kommunen. Svar Troms\u00f8 kommune har i dag rammeavtaler med ASKO Nord, Servicegrossistene og Bama Storkj\u00f8kken. Disse rammeavtalene tar ikke spesifikt hensyn til beredskapssituasjonen, men leverand\u00f8rene har store lokale lager i Ramfjordbotn og Narvik. Vi har god kapasitet til \u00e5 produsere mat i egen regi p\u00e5 sentralkj\u00f8kkenet, i tillegg til reservel\u00f8sninger i samarbeid med andre store virksomheter i kommunen. Troms\u00f8 kommune har v\u00e5ren 2024 hatt en rekke m\u00f8ter med lokalt n\u00e6ringsliv hvor vi har diskutert beredskapssituasjonen lokalt og regionalt. Vi opplever at dette er et tema som engasjerer og at n\u00e6ringslivet har en stor vilje og motivasjon til \u00e5 bidra for \u00e5 bygge en god beredskap i Nord-Norge. Blant annet hadde vi m\u00f8te med Drytech i januar 2024 for \u00e5 f\u00e5 mer informasjon om avtale til Harstad kommune. P\u00e5 bakgrunn av den \u00f8konomiske situasjonen i kommunen m\u00e5 en slik beredskapsavtale inng\u00e5 i de ordin\u00e6re budsjettprosessene som gjennomf\u00f8res h\u00f8sten 2024, og vektes opp i mot andre viktige prioriteringer i budsjettet for 2025. Sp\u00f8rsm\u00e5l fra representant Sigrid Bj\u00f8rnhaug Hammer, SV: Sp\u00f8rsm\u00e5l vedr\u00f8rende lovlighetsoppf\u00f8lging AirBNB I l\u00f8rdagens avisa Nordlys kan vi lese om Ola Gi\u00e6ver jr. som har en ny id\u00e9 for \u00e5 l\u00f8se konflikten knyttet til at husene hans i O.L. Aunes gate ikke f\u00e5r brukstillatelse f\u00f8r fortauet er godkjent. I saken kommer det fram at Gi\u00e6ver har leid ut husene p\u00e5 AirBNB de siste \u00e5rene - uten godkjent brukstillatelse. Tilbake i april i \u00e5r kj\u00f8rte avisa iTroms\u00f8 en tilsvarende sak om boligene og den ulovlige utleien. Da var svaret fra Troms\u00f8 kommune at det skulle vurderes om det skulle igangsettes en sak om forholdene. I f\u00f8rste omgang skulle det unders\u00f8kes om det bodde noen i boligene. Allerede i samme artikkel vises det til fire annonser for husene p\u00e5 AirBNB, der de leies ut for mellom 6000 og nesten 12 000 kroner per natt. Er det n\u00e5 unders\u00f8kt hvorvidt boligene leies ut? \u2022 Har Troms\u00f8 kommune gjennomf\u00f8rt sanksjoner mot boligeier? \u2022 Hvordan kan Troms\u00f8 kommunes ulovlighetsoppf\u00f8lging bidra til at huseiere ikke kan drive ulovlig utleie over flere \u00e5r? Svar Er det n\u00e5 unders\u00f8kt hvorvidt boligene leies ut? Side 3 av 4 Eier har som det fremg\u00e5r av sak i itroms\u00f8 selv bekreftet at boligene leies ut. Har Troms\u00f8 kommune gjennomf\u00f8rt sanksjoner mot boligeier? Vi har per n\u00e5 ikke gjennomf\u00f8rt sanksjoner mot boligeier. Det p\u00e5g\u00e5r n\u00e5 dialog i byggesaken. Dersom denne stopper opp vil vi starte ulovlighetsoppf\u00f8lging. N\u00e5r saken er avsluttet vil kommunen vurdere behov for overtredelsesgebyr. Hvordan kan Troms\u00f8 kommunes ulovlighetsoppf\u00f8lging bidra til at huseiere ikke kan drive ulovlig utleie over flere \u00e5r? Kommunen vedtok strategi for tilsyn og ulovlighetsoppf\u00f8lging i januar (KOBY). Av denne fremg\u00e5r det at ulovlig utleie skal v\u00e6re et prioritert tilsynsomr\u00e5de. Som en f\u00f8lge av dette har vi flere p\u00e5g\u00e5ende saker tilknyttet ulovlig utleie. Sp\u00f8rsm\u00e5l vedr\u00f8rende Cora Sandels gate Utbedringa av Storgata s\u00f8r og n\u00e5 Storgata nord er et positivt l\u00f8ft som forskj\u00f8nner og tilgjengeliggj\u00f8r Troms\u00f8 sentrum for mange. Prosjektet er kostbart og det er derfor flere omkringliggende omr\u00e5der som burde v\u00e6rt gjort noe med, men som i denne omgang havner utenfor, som for eksempel Stortorget og Cora Sandels gate. Sistnevnte er ei gate som binder sammen Storgata og et av Troms\u00f8s signalbygg - biblioteket. Gata har de siste \u00e5rene blitt benyttet til sn\u00f8deponi, gratis motorsykkelparkering og henteplass for Foodora-sj\u00e5f\u00f8rer. If\u00f8lge reguleringsplan fra 1980-tallet, er slik jeg leser plankartet det nordre kj\u00f8refeltet og det nordre fortauet avsatt til gangareal. Det er et \u00f8nske fra n\u00e6ringsdrivende i gata at den benyttes etter opprinnelig plan, ved at halvdelen av vegen som er regulert til gange, ogs\u00e5 benyttes til dette. Forslag til l\u00f8sninger kan v\u00e6re at det settes opp blomsterkasser for \u00e5 danne et tydelig skille. \u2022 Kan ordf\u00f8rer eller administrasjon si noe om \u00f8nsket utvikling for Cora Sandels gate framover? Svar Det ble nylig sendt ut oppdatert info om stenging av gaten for bil- og varetransport.. Samtlige g\u00e5rdeiere og bedrifter er varslet om dette. Skiltregulering Storgata sommer og h\u00f8st 2024: Med hjemmel i vegtrafikklovens \u00a77 er det truffet vedtak om bruk av trafikkregulerende tiltak. - Cora Sandels gate stenges for biltrafikk og motorsykkelparkering fjernes Underskilt: Gjelder ikke avfallsh\u00e5ndtering kl 06-09 eller varelevering 09-12 - Fysiske sperringer blir satt opp i nedre del av Cora Sandels gt. og Erling Bangsunds plass (ved Rakettkiosken) samt i passasjer inn fra Stortorget. - Dersom en n\u00f8dsituasjon oppst\u00e5r vil n\u00f8detater utf\u00f8re sine operasjoner som vanlig. Enhet for veg har f\u00e5tt l\u00e5ne/gjenbruke to av blomsterurnene som vanligvis st\u00e5r p\u00e5 Stortorget til \u00e5 sperre av nederst i Cora Sandels gate. Disse er beplantet og blir satt ut i dag tirsdag 11. juni som fysiske sperrer for biltrafikk. Videre plan for Cora Sandels gate vil avklares i Gatebruksplan som utarbeides av Byplan og i Tenk Troms\u00f8s prosjekt for tilrettelegging for g\u00e5ende, syklende og kollektiv i sentrum. Det er \u00f8nskelig at Side 4 av 4 Cora Sandels gate skal ha mer preg av \u00e5 v\u00e6re et forlenget byrom av Storgata enn det fremst\u00e5r som i dag, samtidig som det m\u00e5 tilrettelegges for varetransport og andre behov i omr\u00e5det. "
}