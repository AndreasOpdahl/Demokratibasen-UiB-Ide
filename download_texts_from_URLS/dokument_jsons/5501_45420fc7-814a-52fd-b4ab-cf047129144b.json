{
  "dokument_id": "45420fc7-814a-52fd-b4ab-cf047129144b",
  "doc_type": "case_presentation",
  "kommune": 5501,
  "tittel": "Veiledere for barnehage-hjem og skole-hjem samarbeidet",
  "url": "https://innsyn.tromso.kommune.no/application/getMoteDokument?dokid=2001572068",
  "tekst": "Arkivsaksnr. 24/00101-1 Saksbehandler Tina Berntsen Hole Saksgang M\u00f8tedato Kommunalt r\u00e5d for mennesker med nedsatt 22.01.2024 funksjonsevne Oppvekst- og utdanningsutvalget 26.01.2024 Veiledere for barnehage hjem og skole hjem samarbeidet Kommunedirekt\u00f8rens innstilling til vedtak: Veileder til barnehage \u2013 hjem samarbeidet tas til orientering Veileder til skole \u2013 hjem samarbeidet tas til orientering Stig Tore Johnsen Kari Henriksen Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Veileder til barnehage-hjem samarbeidet. Veileder til skole-hjem samarbeidet. Saksutredning Seksjon barnehage og skole har besluttet \u00e5 utarbeide veiledere for barnehage-hjem samarbeidet og skole-hjem samarbeidet. Bakgrunnen for beslutningen er \u00e5 ivareta bestemmelser i kvalitetsutviklingsplan, samt sikre en tiln\u00e6rmet lik praksis og kvalitet i foreldresamarbeid i alle kommunale barnehager og skoler. Barnehageloven, Overordnet del i l\u00e6replan 2020 og \u00abDu og jeg og vi to\u00bb - VI VIL, Kvalitetsutviklingsplan for barnehage og skole 2021-2025\u00bb har lagt f\u00f8ringer i utarbeidelsen av veilederne. Barnehageloven: Barnehagen skal i samarbeid og forst\u00e5else med hjemmet ivareta barnas behov for omsorg og lek, og fremme l\u00e6ring og danning som grunnlag for allsidig utvikling, jf. barnehageloven \u00a7 1. Betegnelsene \u00abhjemmet\u00bb og \u00abforeldrene\u00bb omfatter ogs\u00e5 andre foresatte. Barnehagen skal ivareta foreldrenes rett til medvirkning og arbeide i n\u00e6rt samarbeid og forst\u00e5else med foreldrene, jf. barnehageloven \u00a7 1 og \u00a7 4. Samarbeidet mellom hjemmet og barnehagen skal alltid ha barnets beste som m\u00e5l. Foreldrene og barnehagens personale har et felles ansvar for barnets trivsel og utvikling. (udir.no) Overordnet del i l\u00e6replan 2020: Oppl\u00e6ringen skal skje i samarbeid og forst\u00e5else med hjemmet, og samarbeidet skal bidra til \u00e5 styrke elevenes l\u00e6ring og utvikling. God kommunikasjon mellom hjem og skole bidrar positivt til skolens arbeid med l\u00e6ringsmilj\u00f8et og til elevenes oppvekstmilj\u00f8. Foreldrene og foresatte har hovedansvaret for barnets oppdragelse og utvikling. De er barnas og ungdommenes viktigste omsorgspersoner og har kunnskap som skolen kan bruke for \u00e5 st\u00f8tte elevens danning, l\u00e6ring og utvikling. Skolen har det overordnede ansvaret for \u00e5 ta initiativet til og tilrettelegge for samarbeid. Dette inneb\u00e6rer \u00e5 s\u00f8rge for at foreldre og foresatte f\u00e5r n\u00f8dvendig informasjon, og for at de gis mulighet til \u00e5 ha innflytelse p\u00e5 sine barns skolehverdag. (udir.no) Kommunalt planverk: I \u00abDu og jeg og vi to\u00bb - VI VIL, Kvalitetsutviklingsplan for barnehage og skole 2021-2025, st\u00e5r det f\u00f8lgende under kvalitetsutviklingsomr\u00e5de 3. \u00abLaget rundt barnet\u00bb: \u00abUtarbeide og videreutvikle Troms\u00f8 kommune-standarder som beskriver kommunens like rutiner, slik at gjensidige forventninger og forpliktelser i samarbeid blir tydelig uttalt og beskrevet. Dette gjelder for samarbeidet mellom barnehage - hjem/skole \u2013 hjem og felles standarder for det formelle samarbeidet med foreldrekontakter.\u00bb 2 Prosess I utarbeidelse av veiledere for barnehage \u2013 hjem og skole \u2013 hjem samarbeidet har det v\u00e6rt to arbeids- og referansegrupper, en for barnehage og en for skole. I gruppene har det v\u00e6rt representanter fra administrasjon, sektor og HTV. Medvirkningsperspektivet fra barnehager, skoler, foreldre og elever har hatt prioritet i utarbeidelsesprosessen. Det har v\u00e6rt gjennomf\u00f8rt workshop for alle enhetsledere og fagledere i barnehage og skole. Foreldreperspektivet har v\u00e6rt ivaretatt ved at det er gjennomf\u00f8rt samarbeidsutvalgsm\u00f8ter (SU- m\u00f8ter) i barnehagene og foreldrer\u00e5dets arbeidsutvalgsm\u00f8ter (FAU-m\u00f8ter) i utvalgte skoler. SU i barnehagene har jobbet med f\u00f8lgende sp\u00f8rsm\u00e5l: 1. Hva trenger foreldre fra barnehagen i et godt barnehage-hjem samarbeid? 2. Hva tenker dere barnehagen trenger fra dere foreldre for \u00e5 skape et godt barnehage-hjem samarbeid? 3. Hvilke arenaer bidrar til et godt barnehage-hjem samarbeidet? Innspill fra foreldre er sendt inn til arbeidsgruppen og ivaretatt i veilederen. FAU i utvalgte skoler har jobbet med f\u00f8lgende sp\u00f8rsm\u00e5l: 1. Hvilke forventninger har dere til skolen i samarbeidet om barnet ditt? 2. Hva tenker dere skolen kan forvente av dere som foreldre? 3. Hvilken informasjon er det viktig at dere som foreldre f\u00e5r fra skolen? 4. Hva tenker dere er viktig at en veileder til foreldre om skole-hjem samarbeidet inneholder? Det er innhentet innspill til veileder fra utvalgte skolers elevr\u00e5d. Alle barnehager, skoler og hovedtillitsvalgte, samt skolenes FAU har hatt mulighet til \u00e5 gi h\u00f8ringsinnspill. Videre saksgang: Veilederne skal universelt utformes i samarbeid mellom avdeling for oppvekst, utdanning og kultur og Kommunikasjonsavdelingen. Veiledere skal trykkes opp og deles ut til foreldre, implementeres i kommunale barnehager og skoler, publiseres p\u00e5 nettsidene til Troms\u00f8 kommune, deler av veilederne presenteres til foreldre p\u00e5 foreldrem\u00f8ter, i tillegg til at den skal danne grunnlag for samarbeid i SU/FAU- gruppem\u00f8ter. Konklusjon Veileder til barnehage \u2013 hjem samarbeidet tas til orientering Veileder til skole \u2013 hjem samarbeidet tas til orientering. 3 Vedtakskompetanse Oppvekst- og utdanningsutvalget Vedlegg Vedlegg 1. Veileder for barnehage-hjem samarbeid Vedlegg 2. Veileder for skole-hjem samarbeid Vedlegg 3. Oppsummering h\u00f8ring - barnehage Vedlegg 4. Samlet punkter h\u00f8ringssvar Skole-hjemsamarbeid Vedlegg 5. Referat dr\u00f8ftingsm\u00f8te Veileder for barnehage-skole hjem samarbeidet 4 "
}