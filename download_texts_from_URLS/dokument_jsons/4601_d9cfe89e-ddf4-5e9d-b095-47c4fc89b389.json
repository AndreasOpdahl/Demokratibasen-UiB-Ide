{
  "dokument_id": "d9cfe89e-ddf4-5e9d-b095-47c4fc89b389",
  "doc_type": "case_presentation",
  "kommune": 4601,
  "tittel": "\u00c5sane gnr 199 bnr 124 Steinest\u00f8vegen 279. S\u00f8knad om oppf\u00f8ring av skilt/reklame",
  "url": "https://bergen.kommune.no/politikere-utvalg/api/fil/bk360/11260215/Framstilling-Asane-gnr-199-bnr-124-Steinestovegen-279-Soknad-om-oppforing-av-skilt-reklame",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/130060-7 \u00c5sane gnr 199 bnr 124 Steinest\u00f8vegen 279. S\u00f8knad om oppf\u00f8ring av skilt/reklame Hva saken gjelder: Saken gjelder s\u00f8knad om samtykke til unntak fra midlertidig forbud mot tiltak for omprofilering av bensinstasjon fra Shell til ST1. Dette inneb\u00e6rer endring av 3 stk. fasadeskilt (gesims) og 1 stk. prismast. Tiltakshaver er ST1 Norge AS v/Marcus L\u00f6fstedt, ansvarlig s\u00f8ker er Dr Ing A Aas-Jakobsen AS. Eiendommen er omfattet av reguleringsplan for Hauk\u00e5s N\u00e6ringspark, planid: 16740001, og p\u00e5g\u00e5ende planprosess for omr\u00e5deregulering av Hauk\u00e5smyrane og Hauk\u00e5svassdraget, planid: 66140000. Bergen bystyre har den 20.06.2019 vedtatt midlertidig forbud mot tiltak etter plan- og bygningsloven \u00a7 13-1, for omr\u00e5det som omfattes av reguleringsplan for Hauk\u00e5s n\u00e6ringspark. Forbudet ble forlenget med 2 \u00e5r i bystyrets vedtak av 31.05.2023, sak 185/23, slik at det l\u00f8per til 20.06.2025. Tiltaket krever samtykke til unntak fra det midlertidige forbudet. Oppf\u00f8ring av skilt behandles for \u00f8vrig etter \u00a7 25 i bestemmelsene til kommuneplanens arealdel (KPA 2018). Ansvarlig s\u00f8ker opplyser at det ikke er foretatt nabovarsling etter pbl. \u00a7 21-3, da det er vurdert at tiltaket ikke er til sjenanse, eller av vesentlig interesse for naboene, da man i prinsippet bytter likt mot likt p\u00e5 eksisterende bensinstasjon. S\u00f8knaden: S\u00f8kers redegj\u00f8relse: I 2015 kj\u00f8pte St1 alle Shell sine bensinstasjoner i Norge (over 300 stk.). Samtidig ble det inng\u00e5tt en lisensavtale om \u00e5 benytte Shell som merkevare i 10 \u00e5r. St1 har besluttet \u00e5 ikke fornye lisensavtalen ang\u00e5ende bruk av Shells merkevare. Dette medf\u00f8rer at alle Shells bensinstasjoner i Norge skal skiltes om til St1 innen utgangen av 2025. Denne s\u00f8knaden gjelder endring av gesims p\u00e5 tak over pumper og endring av eksisterende prismast fra standard Shell, til standard St1 p\u00e5 nevnte adresse. De nye St1 skiltene f\u00f8lger St1 sin skiltmanual og er vist p\u00e5 vedlagte tegninger. Ny prismast vil plasseres p\u00e5 eksisterende fundament \u2013 plassering vil med andre ord v\u00e6re uforandret. Prismasten oppfyller kravene iht. NA rundskriv 2021/2 hva gjelder st\u00f8rrelse og utforming. P\u00e5 oms\u00f8kte prismast er det medtatt ett infofelt om lading. P\u00e5 denne stasjonen er pr. i dag ikke lading, s\u00e5 dette feltet vil v\u00e6re blendet med gul folie inntil stasjonen eventuelt f\u00e5r lading. Det s\u00f8kes om fritak for nabovarsling da ansvarlig s\u00f8ker mener at dette ikke er til sjenanse, eller av vesentlig interesse for naboene, siden det i prinsippet byttes likt mot likt p\u00e5 eksisterende bensinstasjon. Skulle kommunen v\u00e6re av annen oppfatning, h\u00e5per vi p\u00e5 snarlig tilbakemelding. 1 Med hjemmel i veglovens \u00a733 har vi mottatt godkjenning fra Statens vegvesen for oms\u00f8kte masteskilt (reklame) og \u00f8vrig profilering for St1. Tillatelsen gjelder europaveg/riksveg. Godkjenningen er vedlagt denne s\u00f8knaden. Fagetatens vurdering og anbefaling: Plan- og bygningsetaten som fagetat har vurdert s\u00f8knaden og anbefaler at det gis samtykke til unntak fra bygge- og deleforbudet p\u00e5 n\u00e6rmere angitte vilk\u00e5r. Hensynet bak det midlertidige bygge- og deleforbudet er \u00e5 ta hensyn til bestand av elvemuslinger i Hauk\u00e5svassdraget og behov for tiltak for \u00e5 ta vare p\u00e5 eksisterende muslinger og hindre ytterligere muslingd\u00f8d. Fagetaten legger til grunn at et samtykke til unntak m\u00e5 vurderes p\u00e5 samme m\u00e5te, eller sterkere enn en eventuell dispensasjonss\u00f8knad. Hensikten med forbudet kan ikke p\u00e5 noen m\u00e5te tilsidesettes, samtidig som fordelene m\u00e5 v\u00e6re betydelig st\u00f8rre enn ulempene. Tiltaket m\u00e5 heller ikke vanskeliggj\u00f8re p\u00e5g\u00e5ende planprosess. Tiltaket gjelder fasadeskilt og prismast, og vil ikke omfatte gravearbeid eller annet lignende arbeid som kan v\u00e6re til skade for elvemuslingbestanden i omr\u00e5det. Det er i overkant av 120 meters avstand til selve vassdraget. Det vises ogs\u00e5 til at tillatelser til oppf\u00f8ring av skilt blir blitt som midlertidig tillatelse, slik at det kan kreves endret eller fjernet p\u00e5 gitte vilk\u00e5r. Det vises ellers til komplett fagnotat. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert s\u00f8knaden, og kan anbefale at det gis samtykke til unntak fra bygge- og deleforbudet p\u00e5 n\u00e6rmere angitte vilk\u00e5r. Det vurderes at tiltaket kan unntas nabovarsling, jf. pbl. \u00a7 21-3, da omprofilering av eksisterende skilt i liten grad p\u00e5virker naboenes interesser. Bergen bystyre vedtok 20.06.2019 et midlertidig forbud mot tiltak etter plan- og bygningsloven \u00a7 13-1, for omr\u00e5det som er omfattet av reguleringsplan for Hauk\u00e5s n\u00e6ringspark. Forbudet ble forlenget for to \u00e5r ved bystyrets vedtak datert 31.05.2023, slik at det varer til 20.06.2025. S\u00f8knaden om endring av skilt omfattes av det midlertidige forbudet mot tiltak. Det fremg\u00e5r av pbl. \u00a7 13-1 tredje avsnitt at kommunen kan samtykke til at tiltak som rammes av forbudet blir gjennomf\u00f8rt, dersom det etter en skj\u00f8nnsmessig vurdering ikke vil vanskeliggj\u00f8re planleggingen. Det legges til grunn at samtykke til unntak fra midlertidig forbud mot tiltak kan gis der det aktuelle tiltaket ikke vil tilsidesette hensikten med forbudet, alts\u00e5 p\u00e5virke eller forurense vassdraget, og ellers ikke vil vanskeliggj\u00f8re planleggingsarbeidet. Etter byr\u00e5dets vurdering er det grunnlag for \u00e5 samtykke til unntak fra forbud mot tiltak i denne saken. Byr\u00e5det viser s\u00e6rlig til at skiltene inneb\u00e6rer omprofilering av eksisterende skilt, p\u00e5 et bygg plassert ca. 120 meter fra vassdraget. Prismast vil ogs\u00e5 erstattes p\u00e5 eksisterende fundament. Arbeidene med endring av skilt medf\u00f8rer ikke inngrep i grunn, og faren for forurensning fremst\u00e5r som liten. Likevel finner byr\u00e5det i likhet med fagetaten grunn til \u00e5 anbefale at det stilles vilk\u00e5r til samtykket om at etableringen av skilt f\u00e5r 0-utslipp til vassdraget i anleggsfasen og etter oppf\u00f8ringen av skiltet. Begrunnelse for framleggelse til bystyret: Bergen bystyre vedtok midlertidig bygge- og deleforbud i m\u00f8te 20.06.2019, jf. sak 215/19. Forbudet ble forlenget for to \u00e5r ved vedtak i m\u00f8te 31.05.2023, jf. sak 185/23. Samtykke til unntak fra bygge og deleforbudet m\u00e5 derfor gis av bystyret, jf. pbl \u00a7 13-1. 2 Byr\u00e5det innstiller til bystyret \u00e5 fatte f\u00f8lgende vedtak: 1. Med hjemmel i plan- og bygningsloven \u00a7 13-1 tredje ledd blir det gitt samtykke til unntak fra bygge- og deleforbudet til omprofilering/oppf\u00f8ring av skilt og prismast som oms\u00f8kt, p\u00e5 vilk\u00e5r av null-utslipp til Hauk\u00e5svassdraget i anleggsfasen og etter oppf\u00f8ring av skilt. 2. Det overlates til Plan- og bygningsetaten \u00e5 behandle s\u00f8knad om tiltak etter reglene i Plan- og bygningsloven, samt etter gjeldende forskrifter og arealplaner. Dato: 22. oktober 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 01.10.2024 med f\u00f8lgende vedlegg: 1. Ortofoto 2. Skr\u00e5foto 3. Situasjonsplan 4. Statens vegvesen, godkjenning av s\u00f8knad, datert 27.06.2024 5. Tegning ny fasade St1 6. Tegning ny fasade, skilt 7. Tegning eksisterende fasade 8. Ettrinnss\u00f8knad 3 "
}