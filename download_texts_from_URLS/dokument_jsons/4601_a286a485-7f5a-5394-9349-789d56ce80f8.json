{
  "dokument_id": "a286a485-7f5a-5394-9349-789d56ce80f8",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/8436929/Klage",
  "tekst": " Hamre 01.03.2023. Bergen kommune, Plan- og bygningsetaten, P.b. 7700, 5020 Bergen. REF.: DELE-2022/27210-11. Viser til avslag p\u00e5 s\u00f8knad om deling av eiendom og vil herved avvise begrunnelsene for avslag. 2.1 Dispensajson. Det skal etter vanlig forst\u00e5else IKKE opprettes ny eiendom i strid med gjeldende arealform\u00e5l. Tvert om. Det s\u00f8kes om DELING av en eiendom for \u00e5 aktivere og drive en langsiktig og milj\u00f8riktig skogsdrift i et omr\u00e5de som i dag ligger brakk. Dette har heller ikke ber\u00f8rt av \u00abbyggegrensen langs vassdrag\u00bb da det ikke skal bygges noe som helst. 3.1: Parsellene ligger der de alltid har lagt, og ingenting i s\u00f8knaden endrer situasjonen innenfor \u00abhensynssonene\u00bb det vises til. 3.2: OK og i orden uten innsigelser. Kun positivt mottatt. 3.3: OK. Som 3.1. Ingen endringer. 3.4: OK. Som 3.1. Ingen endringer. 3.5: Vestland fylkeskommune har s\u00e5 langt ingen innsigelser s\u00e5 lenge fredet kulturminne ikke blir ber\u00f8rt. Dette ber\u00f8res ikke. Bymilj\u00f8etaten: Bymilj\u00f8etaten har skj\u00f8nt at oms\u00f8kte deling ikke endrer de lokale forhold vedr. friluftsverdiene, spredning av fremmede arter, biologisk mangfold, vassdrag m.m. \u2013 Tvert om, kultivering og aktiv skogsdrift p\u00e5 st\u00f8rre omr\u00e5de vil bare v\u00e6re positivt for hele omr\u00e5det. FRAR\u00c5DER IKKE. Etat for landbruk. Det er IKKE S\u00d8KNAD OM FRADELING. Det er s\u00f8knad om DELING for \u00e5 f\u00e5 en langsiktig og fremtidsrettet skogsdrift i omr\u00e5det. Tiltak som dette er til og med nevnt spesielt i Hurdalsplattformen, som et satsningsomr\u00e5de for fremtiden. P\u00e5 Hamre vil skogsdrift v\u00e6re den eneste b\u00e6rekraftige driftsformen med langsiktig satsing. Vurderinger: G\u00e5rdsbruket 83-5, og parsellene etter deling, ligger der de alltid har lagt, og vil ikke p\u00e5virke hensynssonene som er ramset opp. Det er til alt overm\u00e5l nevnt at det er hensynssone/aktsomhetsomr\u00e5de for steinsprang, jord- og flomskred og sn\u00f8skred. Eier av 83-5 har bod her i 75 \u00e5r og har aldri sett et steinskred, jordskred eller sn\u00f8skred, og vil p\u00e5st\u00e5 at dette er teoretiske \u00abantagelser\u00bb fra kart og ikke basert p\u00e5 kunnskap etter befaringer. Videre er det vel n\u00e5 nedgradert st\u00f8ysone etter at ny tunell og vei til Os er kommet. Nesten ingen trafikk lenger. Parsellen ligger langs Kalandsvatnet. Jada. Parsellen skal fortsatt ligge langs Kalandsvatnet, akkurat som f\u00f8r, med gode muligheter for friluftsliv, naturmangfold, kulturminner, mulig landbruk og drikkevannforsyningen skal v\u00e6re den samme b\u00e5de for parsellene og alle naboer. Det presiseres at det skal ut\u00f8ves streng forvaltningspraksis ved behandling av saker etter landbrukslovverket ved \u00abarealendringer.\u00bb S\u00f8ker skal ikke endre noe av arealet, men f\u00e5 mesteparten av g\u00e5rden avgitt som TILLEGGSJORD til nabo med langsiktig drift. Osvassdraget er vel ikke p\u00e5virket? Dette g\u00e5r vel fra Haugsdalen og til Os? Delingen har uansett ingen innvirkning verken p\u00e5 Osvassdraget eller Kalandsvatnet. Vurdering etter jordloven: \u00abIngen kan dele en eiendom som er benyttet til dyrket jord, eller til skogbruk, uten tillatelse...... Eiendommen skal deles, nettopp for \u00e5 benytte den til skogbruk som er eneste realistiske driften av jorden. Dette er variert, tjenlig bruksstruktur, og eneste mulige bevaring av en allerede redusert bosetting. Videre vil dette gi sikkerhet for videre drift og langsiktig bevaring av omr\u00e5det som friluftsomr\u00e5de, aktivt bruk av arealressursene og trygghet for naboer og nabobrukene. Driftsmessige konsekvenser for landbruket: Det vises til at eiendommen har 53,4 da. Fulldyrka jord, 7,5 da. Overflatedyrka jord, og 49,3 da. Innmarksbeite og 175,4 da SKOG. Disse arealst\u00f8rrelsene er i dag ikke riktig, og eier har etterlyst oppdaterte arealangivelser fra NIBIO i mars 2022. Fikk da oppgitt at dagens arealoppgaver er basert p\u00e5 flyfoto fra 2014. I ettertid er arealene p\u00e5 alle g\u00e5rdene p\u00e5 Hamre blitt stadig mer gjengrodd og ubrukelig, og dette er det landbrukskontorets ansvar \u00e5 f\u00e5 oppdatert til realistiske st\u00f8rrelser. Det har ikke v\u00e6rt befaring eller kontroll av fagpersonell p\u00e5 Hamre de siste 30 \u2013 40 \u00e5r s\u00e5 lenge undertegnede har drevet g\u00e5rden. Basert p\u00e5 realistiske forhold og dagens krav til \u00abmaskinell\u00bb drift og b\u00e6rekraft, er det helt feile arealst\u00f8rrelser som vektlegges. Det sies i avslaget fra landbruksetaten at fradelt jord ikke skal legges til en eiendom i drift. Dette er jo fullstendig feil, ja n\u00e6rmest en l\u00f8gn. Hele grunnlaget for s\u00f8knaden er at fradelt jord, mesteparten av g\u00e5rden, skal tillegges en naboeiendom, 83-14, Fana Skoganlegg, som driver og har drevet skogbruk i over 100 \u00e5r, b\u00e5de p\u00e5 Hamre og andre g\u00e5rder/teiger i Vestland. Delingen vil s\u00e5ledes IKKE gj\u00f8re det utfordrende \u00e5 drive l\u00f8nnsom skogsdrift. Det vil verken med eller uten deling, IKKE v\u00e6re mulig \u00e5 drive l\u00f8nnsomt jordbruk. Eiendommen skal ikke selges til andre, eller selges til annen drift. Fana skoganlegg har et stort \u00f8nske og et vedtak p\u00e5 \u00e5rsm\u00f8te, om \u00e5 kj\u00f8pe g\u00e5rden for aktiv skogsdrift. Eiendommene skal IKKE bebygges og en utvidet skogsdrift av Fana skoganlegg vil aldri kreve nye bygninger. Dette er en vinn \u2013 vinn for alle parter. Dagens eier med familie, Fana skoganlegg, bymilj\u00f8etaten og den vanlig innbyggers tilgang og bruk av omr\u00e5det til friluftsaktiviteter og rekreasjon. Det p\u00e5st\u00e5s ogs\u00e5 at den delen som \u00f8nskes beholdt er for stor til boligeiendom, men s\u00e5 liten at den ikke har konsesjonsdrift, og dermed kan selges p\u00e5 det frie marked. Er det virkelig forbudt \u00e5 eie en slik eiendom i Bergen kommune. Slik jeg leser dette argumentet er dette forbudt og til ulempe for driften av denne og av andre eiendommer. Tiltaket er jo stikk motsatt. Stabilitet og uendrede forhold for alle som bor p\u00e5 Hamre. Den delen av eiendommens som \u00f8nskes beholdt er ganske riktig for stor som boligeiendom, og skal heller ikke bebygges. Den skal v\u00e6re en eiendom som skal brukes av hele familien, til vedhogst, kanskje en gr\u00f8nnsakhage, og fiske og friluftsliv. St\u00f8rrelsen er slik at br\u00f8nn/vannkilde, bygninger, og litt vegetasjon kan nyttiggj\u00f8res i fremtiden. Driveplikten vil gjelde den delen som sl\u00e5s sammen med bruk 14, og vil bli opprettholdt i lang tid med skogsdrift. Fulldyrka areal er i dag s\u00e5 lite at det ikke kan kreves jordbruk p\u00e5 omr\u00e5det. Dersom dette blir aktuelt kan det igangsettes produksjon av pyntegr\u00f8nt m.m. som er akseptert som utnyttelse av fulldyrka areal. Det omr\u00e5det som \u00f8nskes fradelt til skogsdrift er jo ikke st\u00f8rre enn det som vanligvis kan tillates! Det er tilleggsjord uten bygninger, og skal det v\u00e6re tilleggsjord for drift, er det jo et \u00f8nske at mest mulig skal legges til driftsenheten som skal drive vider, alts\u00e5 bruk nr. 14. Jeg anser tiltaket for meget gunstig for fremtidig bevaring og milj\u00f8riktig, b\u00e6rekraftig drift, av det lille som er av landbruksareal p\u00e5 Hamre. Konklusjon: Tiltaket er ikke i strid med bestemmelsen i kommuneplanens arealdel. En landbruksfaglig vurdering, dersom man hadde v\u00e6rt p\u00e5 befaring og gjort seg kjent med de lokale forhold, ville tvert imot v\u00e6re at dette er en ny og god l\u00f8sning p\u00e5 utnyttelse av et omr\u00e5de som i dag er helt brakk, og truet av total fraflytting. Alle g\u00e5rden er eid av gamle mennesker fordi de unge ikke kan overta og opprettholde bo- og driveplikten. Ingen innsigelser fra statsforvalteren i Vestland. Dispensasjon: Det vises til at tiltaket er i strid med \u00abbestemmelsene med hensyn til arealform\u00e5let landbruks- natur og friluftsform\u00e5l, og at det ligger innenfor byggegrensen langs vassdrag i LNF-omr\u00e5det p\u00e5 50 m.\u00bb Dette er jo meningsl\u00f8st. Ingenting skal forandres av landskap, bygningsmasser eller eksisterende grenser. Alt skal tvert i mot bevares som det er, og ingenting skal bygges. Videre oppgis det at det er i strid med \u00abByggegrensen langs vassdrag.\u00bb Det er jo ikke s\u00f8kt om, eller skal bygges noe som helst, og da er det vel ikke i strid med dette. \u00abHovedhensynet er \u00e5 sikre allmenne ferdsels- og friluftsinteresse, bevare landskaps- og jordbrukshensyn \u2013 SKOGBRUKSHENSYN ogs\u00e5?\u00bb Ved sammensl\u00e5ing av to skogbrukseiendommer sikres vel dette virkelig p\u00e5 lang sikt!! Hvorfor vises det til byggeforbud langs sj\u00f8 og vassdrag, vern av strandsone, terrenginngrep, sikre natur- og kulturmilj\u00f8, friluftsliv, landskap og allmennhetens interesser? Det skal jo ikke bygges eller endres noe som helst. Tiltaket er oms\u00f8kt for \u00e5 bevare alt slik som det er i dag. Det vises til at \u00abplan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsen.\u00bb Javel?? Tiltaket har jo en helt klar forutsigbarhet, \u00e5penhet og langsiktig l\u00f8sning for alle, og barn og unge er hjertelig velkommen b\u00e5de f\u00f8r og etter en deling av eiendommen. Oppvekstmilj\u00f8et og den estetiske utformingen skal bevares. Fagetatens vurdering: Det vises igjen til at tiltaket er i strid med byggeforbudet i \u00abbyggegrensen langs vassdrag\u00bb. Jeg gjentar, det skal ikke bygges, og delingen har et klart form\u00e5l om sammensl\u00e5ing av drivverdige arealer. Det vises videre til at, \u00abdet er ikke tillatt med annen bygge- og anleggsvirksomhet enn den som er direkte tilknyttet landbruk eller stedbunnen n\u00e6ring.\u00bb Det er ikke s\u00f8kt om noe av dette. Det er s\u00f8kt om \u00e5 sl\u00e5 sammen arealer til fremtidig drift og stedbunnen n\u00e6ring i form av skogsdrift, og bare skogsdrift. Skogsdrift er vel det eneste som kan kalles et langsiktig perspektiv opp mot 100 \u00e5rs drift. Uttalelsen om at s\u00f8knad om deling vil v\u00e6re utfordrende for l\u00f8nnsom drift er jo helt feil. Det er ikke mulig \u00e5 drive l\u00f8nnsom drift p\u00e5 noen av g\u00e5rdene p\u00e5 Hamre i dag. Det har derfor ikke v\u00e6rt drift de siste 40- 50 \u00e5r, uten 100 % stilling i annet arbeid. Skogsdrift vil derimot kunne gi en inntekt p\u00e5 lang sikt og dersom arealene er store nok. Derfor \u00f8nskes sammensl\u00e5ing av mesteparten av bruk 5 og bruk 14. Det gjentas igjen i vurderingen at parsellen dagens eier sitter igjen med, er s\u00e5 liten at den kan selges p\u00e5 det \u00e5pne marked. ER DETTE VIRKELIG FORBUDT \u00c5 HA OG EIE?? Oppfatter denne innsigelsen som meningsl\u00f8s. Skal ikke endre eller selge denne delen. Vil p\u00e5 sikt overdra den til v\u00e5r datter som har odel p\u00e5 g\u00e5rden, men som ikke kan oppfylle bo- og driveplikten. Resten og majoriteten av g\u00e5rden, som \u00f8nskes sl\u00e5tt sammen med bruk nr. 14, oppgis igjen \u00e5 v\u00e6re uten driftsbygning og v\u00e5ningshus, likes\u00e5 bruk nr. 14. Landbruksetaten s\u00e5r tvil om en landbrukseiendom uten bygninger vil v\u00e6re i tr\u00e5d med vern av arealressursene. Praksis er at dersom det skal fradeles st\u00f8rre areal og dette skal legges til en eksisterende eiendom, m\u00e5 denne v\u00e6re i drift. Bruk nr. 14 er i aller h\u00f8yeste grad i drift med skogsdrift, og det forventes \u00e5 fortsette med dette i \u00e5rtier fremover. Skogsdrift er vel ogs\u00e5 god landbruksdrift? Tiltaket vurderes til VESENTLIG \u00e5 tilsidesette de hensyn og bestemmelser som skal ivaretas. Hva er det som er tilsidesatt ved dette tiltaket? 3.7. Konklusjon: Konklusjonen er jo fullstendig meningsl\u00f8s med de argumentene som fremsettes og ikke i tr\u00e5d med langsiktig og fremtidsrettet planlegging. Parsell 2 ligger innenfor innenfor landbruks-, natur- og friluftsomr\u00e5de (LNF-omr\u00e5de) og hensynssone H570_5-Kalandsvannet og gul og r\u00f8d st\u00f8ysone vei. Ja, og det har den alltid gjort uten problemer eller ulemper for noen. N\u00e5 er vel i tillegg st\u00f8ysone vei nedskalert. Parsellen grenser mot Kalandsvatnet. Kalandsvatnet ligger innenfor arealform\u00e5l friluftsomr\u00e5de og hensynssone H560_140-Naturmilj\u00f8 \u2013 viltomr\u00e5de. Jada. Igjen ligger den slik den har gjort i generasjoner, uten \u00e5 tilsidesette hensyn bestemmelser skal ivareta. Videre er ingenting tenkt endret eller s\u00f8kt endret, slik at ulemper vil v\u00e6re st\u00f8rre enn fordelene n\u00e5, eller i lang tid frem. Tiltaket krever dispensasjon fra kommuneplanens arealdel KPA2018 bestemmelse \u00a7 31 med hensyn til deleforbud innenfor arealform\u00e5let Landbruks,- natur- og friluftsform\u00e5l (LNF-omr\u00e5de) og ligger innenfor \u00a7 6.2.2 Byggegrenser langs vassdrag som i LNF omr\u00e5der er minimum 50 meter. Som allerede nevnt gjentatte ganger er omr\u00e5det som \u00f8nskes beholdt, ikke tenkt endret, bebygd eller p\u00e5 annen m\u00e5te brukt forskjellig fra slik det har v\u00e6rt, er og skal v\u00e6re i fremtiden. P\u00e5 bakrunn av dette forventes at delingss\u00f8knaden kan godkjennes og n\u00f8dvendige dispensasjoner kan gis snarest for \u00e5 f\u00e5 fortgang i skogsdriften og aktivitet i et ellers d\u00f8dt omr\u00e5de og landskap. Insekter, fugle- og dyreliv, naboer, friluftsmennesker og fiskeglade, vil ha stor glede av en velpleid skog med opparbeidete stier, veier og fiskeplasser. Det er etter flere \u00e5rs vedhogst n\u00e5 god tilgang til \u00e5 fiske og nyte utsikten til vann og fjell. Dette er det intensjonen \u00e5 videref\u00f8re og pleie omr\u00e5det til beste for alle, inklusive eierne av dette bruket, og alle naboene. Forventer at klagen tas til f\u00f8lge og at det kan gis de n\u00f8dvendige dispensasjoner, for \u00e5 f\u00e5 p\u00e5 plass fremtidige grenser for bruk nr. 5 og tilleggsjorden til bruk nr. 14. Frode Hatlestad. "
}