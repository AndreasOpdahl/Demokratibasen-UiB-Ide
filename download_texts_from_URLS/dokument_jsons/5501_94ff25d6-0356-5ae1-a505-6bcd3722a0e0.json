{
  "dokument_id": "94ff25d6-0356-5ae1-a505-6bcd3722a0e0",
  "doc_type": "case_attachment",
  "kommune": 5501,
  "tittel": "Planbestemmelser E8 Flyplasstunnelen. H\u00f8ringsutgave 15.12.2023. Rev. 15.03.2024 med forside",
  "url": "https://innsyn.tromso.kommune.no/application/getMoteDokument?dokid=2001676134",
  "tekst": " Statens vegvesen OMR\u00c5DEREGULERING - PLANBESTEMMELSER H\u00f8ringsutgave Statens vegvesen E8 Flyplasstunnelen Troms\u00f8 kommune Utbygging Plan-ID 1886 Troms\u00f8 kontorsted 15.12.2023 Reguleringsbestemmelser REGULERINGSPLAN FOR E8 FLYPLASSTUNNELEN - PLAN ID NR. 1886 Dato: 15.12.2023 Dato for siste revisjon: .................. Dato for kommunestyrets vedtak: ................... 1. Planens hensikt 1.1 Form\u00e5l Reguleringen skal legge til rette for bygging av ny europaveg i tunnel fra Breivika til Langnes med ny vegarm til lufthavnen, samt rullebaneforlengelse for Troms\u00f8 lufthavn Langnes. Reguleringsplanen tilpasser seg eksisterende infrastruktur og bebyggelse. 1.2 Planavgrensning Det regulerte omr\u00e5det er vist med plangrense p\u00e5 plankart, datert 15.12.2023, med nasjonal arealplan-ID 1886, i m\u00e5lestokk 1:3000 i A1-format. 1.3 Planens arealform\u00e5l I medhold av plan- og bygningslovens \u00a7 12-5 er omr\u00e5det regulert til f\u00f8lgende arealform\u00e5l: BEBYGGELSE OG ANLEGG. Pbl \u00a7 12-5, nr.1 1.1 Boligbebyggelse \u2013 frittliggende sm\u00e5husbebyggelse (1111) 1.2 N\u00e6ringsbebyggelse (1300) 1.3 Forretning/kontor (1810) SAMFERDSELSANLEGG OG TEKNISK INRASTRUKTUR. Pbl. \u00a712-5, nr. 2 1.1. Kj\u00f8reveg (2011) 1.2. Fortau (2012) 1.3. Gang- og sykkelveg (2015) 1.4. Annen veggrunn \u2013 tekniske anlegg (2018) 1.5. Annen veggrunn \u2013 gr\u00f8ntareal (2019) 1.6. Lufthavn (2030) 1.7. Havn (2040) 1.8. Kollektivholdeplass (2073) 1.9. Parkeringsplasser (2082) 1.10. Kombinert form\u00e5l for samferdselsanlegg og/eller teknisk infrastrukturtraseer GR\u00d8NNSTRUKTUR. Pbl. \u00a712-5, nr. 3 1.11. Friomr\u00e5de (3040) 1.12. Park (3050) 1.13. Vegetasjonsskjerm (3060) 1.14. Kombinert gr\u00f8nnstrukturform\u00e5l (3800) BRUK OG VERN AV SJ\u00d8 OG VASSDRAG MED TILH\u00d8RENDE STRANDSONE. Pbl. \u00a712-5, nr. 6 6.1 Havneomr\u00e5de i sj\u00f8 (6220) 1 6.2 Friluftsomr\u00e5de i sj\u00f8 og vassdrag med tilh\u00f8rende strandsone (6720) I medhold av plan- og bygningslovens \u00a7\u00a7 12-6 og 12-7, jf. \u00a7 11-8 tredje ledd, er det fastsatt f\u00f8lgende hensynssoner/bestemmelsesomr\u00e5der: Sikrings-, st\u00f8y- og faresoner 1) Sikringssone \u2013 byggeforbud rundt rullebane (H130) 2) Sikringssone \u2013 frisikt (H140_1-25) 3) Sikringssone \u2013 andre sikringssoner: a. Sikringssone \u2013 kulverter (H190_1-2) b. Sikringssone \u2013 tunnel (H190_1-3) c. Sikringssone \u2013 restriksjoner omkring flyplassen (H190_4) d. Sikringssone \u2013 tunnel (H190_3) 4) St\u00f8ysoner (H210 og H220) 5) Krav vedr\u00f8rende infrastruktur: Infrastruktursone - Vann og avl\u00f8p (H410_1-2) 6) B\u00e5ndlegging etter andre lover (H740), jf. pbl. \u00a7 11-8, f. 7) Hensynssone - reguleringsplan skal fortsatt gjelde (H910), jf. pbl. \u00a711-8, f). 2. Fellesbestemmelser for hele planomr\u00e5det a) Utforming jf. pbl. \u00a7 12-7 nr. 1 Terrenginngrep skal skje mest mulig sk\u00e5nsomt og innordnes i \u00f8vrig landskap. Det skal utarbeides en rigg- og marksikringsplan i prosjekteringsfasen av veganlegget for \u00e5 sikre viktig gr\u00f8nnstruktur. a) Bestemmelsesomr\u00e5der 1) Midlertidig bygge- og anleggsomr\u00e5de 2) DR Krav om detaljregulering b) Kulturminner jf. pbl. 12-7 nr. 2. Kommer det fram gjenstander eller spor etter menneskelig aktivitet ved gravearbeid som omfattes av kulturminnelovgivningen skal arbeidet stanses og melding sendes Sametinget og Troms og Finnmark fylkeskommune. c) St\u00f8y jf. pbl. \u00a7 12-7 nr. 3 \u00abRetningslinje for behandling av st\u00f8y i arealplanlegging\u00bb T-1442/2021, med grenseverdier for utend\u00f8rs st\u00f8yniv\u00e5 i tabell 2, skal overholdes. Tiltakshaver skal tilby \u00e5 gjennomf\u00f8re st\u00f8ydempende tiltak p\u00e5 st\u00f8yf\u00f8lsom bebyggelse som f\u00e5r st\u00f8yniv\u00e5 fra vegtrafikk over Lden 55 dB utenfor rom til st\u00f8yf\u00f8lsom bruk, og der detaljert vurdering i byggeplanfasen viser at innend\u00f8rs st\u00f8yniv\u00e5 fra vegtrafikk blir over Lp,A,24t 30 dB. Tiltakshaver skal tilby \u00e5 st\u00f8yskjerme \u00e9n eksisterende uteplass i n\u00e6r tilknytning til st\u00f8yf\u00f8lsom bygning dersom uteplassen f\u00e5r et st\u00f8yniv\u00e5 fra vegtrafikk over Lden55 dB. St\u00f8y i anleggsperioden skal h\u00e5ndteres i samsvar med kap. 6 i T-1442/2021, med grenseverdier gitt i tabell 4, sammen med veileder M- 2061. d) Krav om n\u00e6rmere dokumentasjon VAO-rammeplan datert 09.09.2020 legges til grunn for prosjektering av den totale utbyggingen av reguleringsplanen. Det tillates trinnvis utbygging av VAO-l\u00f8sning i takt med realiseringen av de enkelte delene av reguleringsplanen. 2 F\u00f8r anleggsstart skal det utarbeides en ytre-milj\u00f8plan.Tema som skal inng\u00e5 er st\u00f8y, vibrasjoner, forurensning av jord, vann og luft, landskap, naturmilj\u00f8 inkl. vassdrag/sj\u00f8, energiforbruk, materialvalg og avfallsh\u00e5ndtering. F\u00f8r anleggsstart skal det utarbeides en plan for hvordan trafikken langs eksisterende veger skal avvikles gjennom byggeperioden. Det skal utarbeides plan og rutiner for tiltak som hindrer forurensning i grunnen f\u00f8r anleggsarbeidet igangsettes. F\u00f8r anleggsstart skal det i planomr\u00e5det kartlegges fremmede plantearter. Det skal utarbeides planer for tiltak som skal bekjempe og hindre spredning av disse. F\u00f8r anleggsstart skal det gj\u00f8res en kartlegging av ber\u00f8rte bebyggelsesomr\u00e5der og behov for tiltak for \u00e5 forebygge luftforurensning fra bygge- og anleggsarbeidene, i samsvar med Retningslinje T-1520 for behandling av luftkvalitet i arealplanlegging. F\u00f8r anleggsstart skal del av byggeplan, anleggsgjennomf\u00f8ringsplan og ytre-milj\u00f8plan som vedr\u00f8rer Troms\u00f8 lufthavn Langnes forelegges Avinor for godkjenning. e) Universell utforming Bussholdeplasser og gang- og sykkelveger innenfor planomr\u00e5det skal utformes etter prinsippene om universell utforming. f) Grunnforhold I omr\u00e5der under marin grense der kvikkleirefaren ikke er utredet, m\u00e5 det en geoteknisk utredning av kvikkleireskredfaren. Dersom det p\u00e5vises kvikkleire i planomr\u00e5det, m\u00e5 omr\u00e5destabiliteten dokumenteres. Eventuelle risikoreduserende tiltak m\u00e5 beskrives, virkningen av dem dokumenteres og avb\u00f8tende tiltak innarbeides i planvirkemidlene. g) Havniv\u00e5 Bygg og anlegg skal plasseres og sikres slik at tidevannsniv\u00e5et opp til og med stormflo, ikke vil f\u00f8re til skade. Offentlige veganlegg skal ikke plasseres p\u00e5 terreng lavere enn kote +2,7. Bygninger (inklusiv tilh\u00f8rende plan under terrengniv\u00e5) eller anlegg skal ikke tillates etablert lavere enn kote + 3,5 (NN2000), uten at dokumenteres og gjennomf\u00f8res avb\u00f8tende tiltak mot konsekvenser av havniv\u00e5stigning og stormfloniv\u00e5. 3. Krav om detaljregulering 3.1 Krav om detaljregulering (#DR) Innenfor bestemmelsesomr\u00e5dene benevnt #DR stilles det krav om utarbeidelse av detaljregulering som grunnlag for fremtidig utbygging av omr\u00e5dene, jfr. \u00a7 12-7, 1. ledd nr. 11. Alle nye utbyggingsprosjekter m\u00e5 avklare behov for nettutbygging og utforming av nettl\u00f8sning med nettselskapet i detaljreguleringsplan. 4. Bestemmelser til arealform\u00e5l 4.1 Bebyggelse og anlegg (\u00a7 12-5 nr. 1) 4.1.1 Generelt for byggeomr\u00e5dene 3 4.1.1.1 Grad av utnytting a) Bebyggelsen kan maksimalt oppf\u00f8res med den utnyttelsesgrad, % BYA som er angitt p\u00e5 plankartet, og med de bestemmelser som gis om byggeh\u00f8yde (3.1.1.3). Kvadratmeter BRA skal vurderes og fastsettes i detaljreguleringsplan for de arealene som er merket #DR. b) Areal til parkering er inkludert i faktorene for grad av utnytting. Unntaket er parkering under bakken, som ikke skal medregnes i utnyttelsesgraden. c) Andelen av et byggeomr\u00e5de som ikke bebygges (Jf. % BYA) skal fremst\u00e5 med gr\u00f8nn/myk overflate/naturlig vegetasjon/beplantning. 4.1.1.2 Byggeh\u00f8yde a) Byggeh\u00f8yder er fastsatt for det enkelte felt. Der byggeh\u00f8yder ikke er angitt skal de tilpasses restriksjoner og hensynssoner rundt Troms\u00f8 lufthavn som framg\u00e5r av plankartet og kapittel 6, Bestemmelser til hensynssoner. 4.1.1.3 Bebyggelsens plassering a) Bebyggelsen skal oppf\u00f8res innenfor byggegrensene som angitt p\u00e5 plankartet. Der byggegrense ikke er gitt i plankartet skal byggegrense fastsettes i detaljreguleringsplan for arealene merket med #DR. 4.1.1.4 Bebyggelsens utforming a) Bebyggelsen skal utformes med robuste materialer, og med \u00e5pne fasader mot publikumsarealer og fortau. b) Det tillates ikke utelagring av anleggsmaskiner og avfall. c) Bebyggelsens utforming skal bestemmes ut ifra forhold til lokalklima (nedb\u00f8r, vind) i detaljreguleringsplan for omr\u00e5dene merket med #DR. d) Arbeid med detaljreguleringsplaner av byggeomr\u00e5der merket med #DR skal forelegges Avinor for en radioteknisk vurdering. 4.1.1.5 Parkeringsnorm a) Parkeringsnorm til omr\u00e5dereguleringsplan for Langnes (plan nr. 1728) videref\u00f8res for Langnesomr\u00e5det i denne planen. 4.1.2 Om s\u00e6rskilte form\u00e5l og felt 4.1.2.1 Boligbebyggelse \u2013 frittliggende sm\u00e5husbebyggelse (BFS3-12) Generelt: a) Innenfor omr\u00e5det BFS tillates det oppf\u00f8rt frittliggende bolighus med tilh\u00f8rende garasje. b) Grad av utnytting for feltene skal ikke overstige BYA 30 %. Adkomst a) Gnr. 119 bnr. 3852 har adkomstrettigheter via eiendom gnr. 119, bnr. 2492, markert med avkj\u00f8rselspil i plankart. Byggeh\u00f8yder: a) Alle h\u00f8yder skal m\u00e5les fra gjennomsnittlig planert terreng rundt bygget. b) Maks gesims- og m\u00f8neh\u00f8yde, henholdsvis 8 og 9 m. 4 4.1.2.2 N\u00e6ringsbebyggelse (BN) Generelt: a) Det tillates etablert varmesentral innenfor byggeomr\u00e5der avsatt til n\u00e6ringsform\u00e5l. b) N\u00e6ringsform\u00e5l skal v\u00e6re kompatibel med tilgrensende forretnings- og boligomr\u00e5der. Detaljreguleringsplan for arealene merket med #DR skal vurdere kompatibilitet med tilgrensende form\u00e5l mht. st\u00f8y, lukt og forurensning. c) Det skal etableres buffersone mellom produksjonsbasert-/lagerbasert n\u00e6ring, og publikumsrettede form\u00e5l som forretning og bolig. 4.1.2.3 Om s\u00e6rskilte felt BN1 a) Grad av utnytting for feltene skal ikke overstige BRA=95 % og BYA=60 %. b) Overvannsh\u00e5ndtering m\u00e5 ses i sammenheng med ny Flyplasstunnel og regulert lokalvegnett. c) For felt BN1 tillates gesims- og m\u00f8neh\u00f8yde maksimum 12 m m\u00e5lt fra gjennomsnittlig planert terrengniv\u00e5 rundt bygningen. Maks byggeh\u00f8yde i feltene er kote + 41. d) Det kan ikke etableres industrivirksomhet som p\u00e5 grunn av lukt, st\u00f8y eller r\u00f8yk vil v\u00e6re sjenerende for omkringliggende bebyggelse. BN2: a) Grad av utnytting for felt BN2 skal ikke overstige BRA=90 % og BYA=65 %. b) Det tillates bygget med gesims- og m\u00f8neh\u00f8yde p\u00e5 maksimum 12 m m\u00e5lt fra gjennomsnittlig planert terrengniv\u00e5 rundt bygningen. c) Langs ytre kant av industriarealet skal det i en bredde p\u00e5 2-3 m beplantes for \u00e5 skjerme mot innsikt til industriomr\u00e5det fra Kval\u00f8yvegen. BN4, BN5, BN6, BN7, BN8 og BN9: a) Felt BN4-BN9 er avsatt til n\u00e6ringsvirksomhet i Breivika. For BN5 og BN6 tillates videref\u00f8ring av eksisterende form\u00e5l: Bensinstasjon. Det tillates bygget med gesims- og m\u00f8neh\u00f8yde p\u00e5 maksimum 12 m m\u00e5let fra opparbeidet terreng. b) Innenfor form\u00e5let n\u00e6ring inng\u00e5r industri-, lager- og kontorvirksomhet, terminalanlegg, arealer og anlegg for logistikkvirksomhet inkl. oppstilling av containere og kj\u00f8ret\u00f8y samt havn og annen havnerelatert bebyggelse og anlegg. c) Det skal etableres sykkelplasser for bes\u00f8kende lett tilgjengelig fra inngangspartier. 4.1.2.4 Kombinerte form\u00e5l: Forretning/Kontor (BKB) a) Felt skal benyttes til kontor/forretningsbebyggelse. b) Grad av utnytting for BKB2 skal ikke overstige BRA=100 % og BYA=65 %. c) BKB1-2 har fordeling 50 % kontor og 50 % forretning. 5 d) Areal til forretning for felt BKB2 kan bare nyttes til omsetning av plasskrevende varer (biler, motorkj\u00f8ret\u00f8yer, landbruksmaskiner, trelast, b\u00e5ter og andre st\u00f8rre byggevarer og salg fra planteskoler/hagesenter). e) BKB2 tillates bygget med en gesims- og m\u00f8neh\u00f8yde p\u00e5 maksimum 12 m fra gjennomsnittlig planert terrengniv\u00e5 rundt bygningen. f) Langs ytre kant av kontor/forretningsarealet skal det i en bredde, 2-3 m beplantes for \u00e5 skjerme mot innsikt fra Kval\u00f8yvegen. 4.2 Samferdselsanlegg og teknisk infrastruktur (\u00a7 12-7 nr. 1-14) 4.2.1 Veganlegg og vegteknisk infrastruktur a) Banketter, vegskj\u00e6ringer og fyllinger skal tils\u00e5s / beplantes. b) Bredder og plassering angitt p\u00e5 reguleringskartet er bestemmende for veg, kj\u00f8reveg, fortau, gang- og sykkelveg og sykkelveg/-felt. 4.2.2 Offentlig veg (o_SKV) Samtlige omr\u00e5der for kj\u00f8reveg (o_SKV) skal benyttes til offentlig kj\u00f8reveg, med f\u00f8lgende inndeling: \u2022 Omr\u00e5der merket o_SKV1 omfatter Europaveg/riksveg. Avgrensing av anleggseiendom-tunnel under bakken gj\u00f8res juridisk bindende, se pkt. 4.2.7, tredje avsnitt. \u2022 Omr\u00e5der merket o_SKV2 omfatter fylkeskommunal veg. \u2022 Omr\u00e5der merket o_SKV3 omfatter kommunal veg. N\u00e6rmere detaljering av arealbruk fremkommer i tegningsgrunnlaget, datert 13.12.2023. Der ny Europaveg/riksveg krysser rullebaneforlengelse, merket o_SL p\u00e5 plankartet, kan ingen del av veganlegget, herunder kulvert, ha byggeh\u00f8yde over kote 9,00 moh. Dersom veg etableres f\u00f8r rullebanen forlenges, og vegen etableres uten at vegkulverten bygges samtidig, skal vegutbyggingen gjennomf\u00f8res slik at den legger til rette for senere etablering av vegkulvert under kote 9,00 moh. Ved tiltak innenfor planomr\u00e5det skal avkj\u00f8ringene vurderes innenfor hvert enkelt byggefelt. 4.2.3 Privat veg (SKV) Omr\u00e5der merket SKV1-3 omfatter felles kj\u00f8reveg. Form\u00e5let omfatter areal til private atkomster med tilh\u00f8rende anlegg. \u2022 Omr\u00e5det merket med SKV5 er felles adkomst for eiendommene p\u00e5 feltene BKB1, BKB2 og BN2. \u2022 Omr\u00e5det merket med SKV6 er felles adkomst for eiendommene p\u00e5 feltene BKB1 og BKB2 \u2022 Omr\u00e5det merket med SKV3 er felles adkomst for eiendommer p\u00e5 felt BN2. 4.2.5 Fortau (o_SF) Fortau tilknyttet kj\u00f8reveg skal opparbeides i samsvar med plankartet. 4.2.6 Gang- og sykkelveg (o_SGS) Gang- og sykkelveger skal opparbeides i samsvar med plankartet og iht. kommunalteknisk norm. 4.2.7 Annen veggrunn \u2013 tekniske anlegg (o_SVT) I anleggsfasen kan arealet benyttes til anleggsbelte og riggomr\u00e5de. 6 I tilknytning til tunneler tillates oppf\u00f8rt permanent bygg for tekniske installasjoner til tunneldriften. For omr\u00e5der av annen veggrunn-teknisk anlegg som ligger under bakken skal volumet benyttes til tunnel, bergtekniske sikringstiltak og r\u00f8mningstunneler og nisjer. Dette volumet, som blir en anleggseiendom, har en bredde p\u00e5 10 meter over, under og ut til siden av begge tunnelrom. Tegning anleggseiendom- tunnel W001 viser anleggseiendommens avgrensning i horisontal- og vertikalplanet, og er juridisk bindende. Etter tunnelen er bygget er det i denne sonen ikke tillatt med tiltak i grunnen som f.eks. sprengning, peleramming, boring m.m. som kan medf\u00f8re skade p\u00e5 tunnelen eller sonen rundt. 4.2.8 Annen veggrunn \u2013 gr\u00f8ntareal (o_SVG) Omr\u00e5det merket o_SVG er offentlig form\u00e5l og skal benyttes til annet trafikkareal som senter\u00f8yer, fyllinger, skj\u00e6ringer, gr\u00f8fter og andre sidearealer, beplantning, murer, st\u00f8yvoller, st\u00f8yskjermer, bomsnitt, stabiliserende tiltak etc. Det tillates oppf\u00f8rt mindre bygninger til tekniske installasjoner knyttet til drift av veganlegget. I anleggsfasen kan arealet benyttes til anleggsbelte og riggomr\u00e5de. Innenfor omr\u00e5dene tillates mellomlagring av masser der dette er hensiktsmessig og mulig. I tilknytning til tunneler tillates oppf\u00f8rt permanent bygg for tekniske installasjoner til tunneldriften. 4.2.9 Lufthavn (o_SL) Omr\u00e5det merket o_SL skal benyttes til rullebane, taksebane, sikkerhetsomr\u00e5de, flyoppstillingsomr\u00e5de, parkeringsplasser for biler, driftsomr\u00e5de, utrykningsveg, driftsveg, b\u00e5tutsettingsrampe, navigasjonsanlegg (inkl. instrumenthytter), innflygingslys og annet n\u00f8dvendig areal for flytrafikk. Videre skal omr\u00e5det benyttes til bygninger og utomhusanlegg direkte knyttet til lufthavnens drift samt operative og beredskapsmessige behov. Inngjerding av omr\u00e5det er tillatt. Steinmassene fra planlagt tunnel for o_SKV1 som ikke benyttes til etableringen av kj\u00f8reveg felt o_SKV1 tillates plassert innenfor omr\u00e5det for rullebaneforlengelsen o_SL. Detaljerte planer for anleggsgjennomf\u00f8ringen som ber\u00f8rer o_SL skal godkjennes av Avinor. Der omr\u00e5de regulert til form\u00e5l lufthavn (o_SL) grenser mot omr\u00e5de regulert til form\u00e5l friluftsomr\u00e5de i sj\u00f8 (VFS), f\u00f8lger byggegrensen for form\u00e5l lufthavn form\u00e5lsgrensen. Tilsvarende gjelder der omr\u00e5de regulert til form\u00e5l lufthavn (o_SL) grenser mot omr\u00e5de regulert til form\u00e5l gr\u00f8nnstruktur og omr\u00e5de regulert til andre samferdselsform\u00e5l. 4.2.10 Breivika havn (o_SHA) a. Omr\u00e5dene er avsatt til offentlig havneanlegg. b. Innenfor omr\u00e5det tillates etablert terminalanlegg, kaier og annen havnerelatert bebyggelse. c. All etablering av kaier, flytebrygger eller andre anlegg/tiltak i sj\u00f8 krever s\u00e6rskilt tillatelse fra rette havnemyndighet. d. Omr\u00e5de tillates inngjerdet. 4.2.11 Kollektivholdeplass (o_SKH) Arealer avsatt til kollektivholdeplass skal benyttes til busstopp med tilh\u00f8rende publikumsarealer. 7 4.2.12 Kombinerte form\u00e5l samferdsel og teknisk infrastruktur (o_SKF): Offentlig kj\u00f8reveg/offentlig gang og sykkelveg/annen veggrunn, gr\u00f8ntareal/kollektivfelt Omr\u00e5dene er regulert til offentlig kj\u00f8reveg med kollektivfelt, gang og sykkelveg, annen veggrunn samt lufthavn. Endelig vegl\u00f8sning skal inneholde fire kj\u00f8refelt, hvorav to kollektivfelt, gang- og sykkelveg og n\u00f8dvendig annet vegform\u00e5l for framtidig drift og vedlikehold av veglenken. L\u00f8sningene skal v\u00e6re iht. Statens vegvesens h\u00e5ndb\u00f8ker, kommunal teknisk norm og i samsvar med gjeldende EASA-regelverk for lufthavnutforming og \u2013drift. I anleggsfasen kan arealet benyttes til anleggsbelte og riggomr\u00e5de. 4.2.13 Parkeringsplasser (SPP) a) Areal avsatt til f_SPP1 skal benyttes til felles parkering og er felles for arealene Offentlig eller privat tjenesteyting BOP1, BOP2 og BOP3 regulert i detaljregulering Ishavsbyen, gnr./bnr. 119/9 med flere, plan-ID 1931, vedtatt 29.09.2021. Det kan etableres maksimalt 75 parkeringsplasser for bil innenfor omr\u00e5det, samt parkeringsplasser for moped, slik som vist p\u00e5 utenomhusplan 1 datert 16.03.2021, revidert 25.08.2021, plan-ID 1931. b) Areal avsatt til O_SPP2 reguleres til offentlig parkeringsanlegg. 4.3 Gr\u00f8nnstruktur (\u00a7 12-5 nr. 3) 4.3.1 Gr\u00f8nnstruktur Omr\u00e5der avsatt til gr\u00f8nnstruktur skal fremst\u00e5 med gr\u00f8nne kvaliteter, enten naturlig vegetasjon eller beplantning. 4.3.2 Friomr\u00e5de (GF) a) Omr\u00e5der avsatt til friomr\u00e5der skal fremst\u00e5 med naturlig vegetasjon. b) Det tillates opparbeiding av gang- og sykkelveger, som fremmer bruken av friomr\u00e5dene. c) For \u00e5 redusere risikoen for kollisjon med fugler mellom sj\u00f8en og Gi\u00e6verbukta, skal arealene GF1 og GF2 ikke ha overflate eller vegetasjon som tiltrekker seg st\u00f8rre fugler. d) Innenfor arealet p\u00e5 Langnes tillates etablering av framtidig pumpestasjon med parkeringsarealer og vegsystem som sikrer tilgang til pumpestasjon og planlagt overvannskanal og kulvert. 4.3.3 Park (o_GP) a) Eventuelle inngrep skal planlegges og utf\u00f8res slik at skadevirkningene blir s\u00e5 sm\u00e5 som mulig. Eksisterende vegetasjon skal ikke fjernes utover det som er n\u00f8dvendig for \u00e5 tilrettelegge for bruk av omr\u00e5det, og i st\u00f8rst mulig grad tilbakef\u00f8res etter anleggsvirksomheten. Tiltakenes visuelle kvaliteter skal utformes av landskapsarkitekt. Hensynet til den botaniske hagens virksomhet og landskap skal vektlegges. Det forutsettes generelt at terreng reetableres etter eventuelle tiltak i omr\u00e5det. 4.3.4 Vegetasjonsskjerm (GV) a) I areal avsatt til vegetasjonsskjerm (GV3) skal eksisterende vegetasjon pleies og suppleres slik at den til enhver tid har skjermende effekt. 4.3.5 Kombinert gr\u00f8nnstrukturform\u00e5l med offentlig privat tjenesteyting (urbant friluftsliv / undervisning) (o_GKG) 8 a) Felt kan benyttes til urbant friluftsliv, ferdsel og rekreasjon, samt den botaniske hagens virksomhet. b) Grad av utnytting skal ikke overstige BYA 15%. c) Det tillates etablering av mindre stier/driftsveger til ferdsel og drift av omr\u00e5det. d) Revegetering av omr\u00e5det skal gj\u00f8res i samarbeid med den botaniske hagen. e) I anleggsfasen skal det etableres en terrengtilpasning/voll mot den botaniske hagen, slik at Hagen er beskyttet mot st\u00f8y og st\u00f8v under bygging. Vollen tas i bruk etter ferdigstilt prosjekt og revegeteres for fremtidig bruk som st\u00f8yskjerm. Det skal foreligge utomhusplan med illustrasjoner i forbindelse med prosjekteringen av vegen. f) Tilbakef\u00f8ring av omr\u00e5det skal gj\u00f8res i samr\u00e5d med den botaniske hagen. 4.4 Bruk og vern av sj\u00f8 og vassdrag med tilh\u00f8rende strandsone (\u00a7 12-5 nr. 6) 4.4.1 Havneomr\u00e5de i sj\u00f8 (o_VHS) a) Omr\u00e5det er avsatt til havneomr\u00e5de i sj\u00f8. b) Fylling/fundamentering for kai tillates. 4.4.2 Friluftsomr\u00e5de i sj\u00f8 og vassdrag med tilh\u00f8rende strandsone (o_VFS) a) Sj\u00f8arealet utenfor flyplassen settes av til bruk og vern av sj\u00f8 og vassdrag med tilh\u00f8rende strandsone. Det tillates utfylling/motfylling i forbindelse med etablering av kj\u00f8reveg og rullebane. 5. Bestemmelser til hensynssoner (\u00a7\u00a7 12-6, 12-7 og 11-8) I medhold av plan- og bygningslovens \u00a7 12-7 er det gitt f\u00f8lgende bestemmelser til planens hensynssoner: Sikrings-, st\u00f8y- og faresoner (\u00a7 11-8 a) 5.1 Sikringssone \u2013 byggeforbud rundt rullebane (H130) Innenfor rullebanens sikkerhetsomr\u00e5de tillates det ikke oppf\u00f8rt bygg, anlegg eller andre innretninger. Dette gjelder ogs\u00e5 midlertidige tiltak. Bestemmelsen gjelder ikke navigasjonsanlegg og annet utstyr som m\u00e5 st\u00e5 der p\u00e5 grunn av sin n\u00e6rhet til rullebanen. Terreng kan ikke rage h\u00f8yere enn 3 meter over korresponderende niv\u00e5 p\u00e5 rullebanens senterlinje. Forebyggende tiltak mot \u00abbirdstrike\u00bb ved Troms\u00f8 lufthavn: Anlegg og annen arealbruk skal ikke tilrettelegge for hvile, mat eller hekking for fugler. 5.2 Sikringssone \u2013 frisikt (H140_1-25) I omr\u00e5der som reguleres til frisiktsone tillates det ikke plassert gjenstander eller vegetasjon som er h\u00f8yere enn 0,5 m over vegens niv\u00e5. 5.3 Sikringssone \u2013 kulverter (H190_1-2) Sikringssone langs ny og framtidig kulvert under rullebanen har en bredde som vist p\u00e5 plankart. Det tillates ikke utf\u00f8rt sprenging, boring i fjell, peleramming eller andre arbeider som kan skade kulvertene eller innredningen av disse. 5.4 Sikringssone \u2013 tunnel (H190_3) Sikringssone over tunnel har en bredde som vist p\u00e5 plankart. 9 Det tillates ikke utf\u00f8rt sprenging, boring i fjell, peleramming, boring etter grunnvann eller jordvarmeanlegg, eller andre arbeider som kan skade tunnelen eller innredningen av disse. F\u00f8r slike arbeider kan utf\u00f8res skal tillatelse fra Statens vegvesen innhentes. 5.5 Sikringssone \u2013 restriksjoner omkring flyplassen (H190_4) a) Rundt rullebanen er det fastsatt hinderfrie inn-, utflygings og sideflater, vist p\u00e5 temakart datert 12.03.2021, jf. EASA regelverk CS ADR-DSN, Chapter H og J, gjeldende fra 08.12.2017. Innenfor hensynssonen kan det ikke etableres hinder (bygninger, anlegg eller andre innretninger) som overstiger hinderflater som angitt p\u00e5 temakartet. Dette omfatter ogs\u00e5 midlertidige tiltak. Vegetasjon skal holdes under hinderflatene. For omr\u00e5der mellom viste koter for regulerte h\u00f8yde, skal h\u00f8ydebegrensning beregnes ved interpolasjon. b) Bygninger, anlegg eller andre innretninger innenfor hensynssonen som vil f\u00e5 en h\u00f8yde over rullebanen st\u00f8rre enn 1/35-del av avstanden vinkelrett til rullebanens senterlinje eller dennes forlengelse, skal forelegges Avinor for turbulensvurderinger og eventuell godkjenning. Dersom tiltaket ligger p\u00e5 terreng som er lavere enn rullebanen, skal tiltaket forelegges Avinor dersom det i seg selv er h\u00f8yere enn 1/35-del av avstanden vinkelrett til rullebanens senterlinje eller dennes forlengelse. Dersom Avinor finner at det er n\u00f8dvendig med en mer detaljert turbulensanalyse, skal tiltakshaver s\u00f8rge for og bekoste slik analyse fra anerkjent leverand\u00f8r, jf. EASA-krav CS ADR-DSN.B.015 med tilh\u00f8rende veiledning GM1 ADR-DSN.B.015 (b) samt AMC1 ADR. OPS.B.075. c) Avinor skal varsles om s\u00f8knadspliktige tiltak etter plan- og bygningsloven som endrer lyssetting i omr\u00e5det og som kan f\u00e5 innvirkning p\u00e5 sikkerheten for luftfarten. Det skal utarbeides en belysnings- plan for bebyggelsen og uteomr\u00e5dene som oversendes Avinor for vurdering og godkjenning. Belysningsplanen m\u00e5 ogs\u00e5 omhandle anleggsperioden. d) F\u00f8r etablering av bygninger, p\u00e5bygg eller anlegg innenfor hensynssonen m\u00e5 det gjennomf\u00f8res en radioteknisk vurdering av tiltakets p\u00e5virkning p\u00e5 lufthavnens navigasjonsanlegg. Dette omfatter ogs\u00e5 midlertidige tiltak og innretninger, som bruk av kraner. S\u00f8knad om radioteknisk vurdering sendes til Avinor. Med s\u00f8knaden m\u00e5 det f\u00f8lge koordinatfestet situasjonsplan, fasadetegninger, tegninger av tak og informasjon om materialvalg, jf. \u00a7 6 i Forskrift om kommunikasjons-, navigasjons- og overv\u00e5kingstjeneste, BSL G 6-1 av 27.06.2011. e) Forebyggende tiltak mot \u00abbirdstrike\u00bb ved Troms\u00f8 lufthavn: Bygninger, anlegg og annen arealbruk m\u00e5 utformes p\u00e5 en m\u00e5te som ikke tilrettelegger for hvile, mat eller hekking for fugler. 5.6 St\u00f8ysoner (H210 og H220) Innenfor r\u00f8d og gul st\u00f8ysone gjelder Milj\u00f8verndepartementets retningslinjer T-1442 om utnyttelse av areal innenfor de definerte flyst\u00f8ysoner for st\u00f8yf\u00f8lsomme bruksform\u00e5l. Ved s\u00f8knad om byggetiltak etter plan- og bygningsloven \u00a7 20-1 innenfor st\u00f8ysoner som angitt p\u00e5 plankart, skal det utarbeides rapport som viser de st\u00f8yreduserende tiltak som skal gjennomf\u00f8res for \u00e5 oppn\u00e5 tilfredsstillende st\u00f8yforhold i henhold til byggeforskriftene. N\u00f8dvendige st\u00f8yreduserende tiltak p\u00e5 st\u00f8yf\u00f8lsom bebyggelse skal v\u00e6re ferdige f\u00f8r brukstillatelse gis. 5.7 Infrastruktursone \u2013 Vann og avl\u00f8p (\u00a7 11-8 b) (H410_1-2) 5.7.1 VAO: Delomr\u00e5de Breivika 5.7.1.1 Vannforsyning a) Eksisterende hovedvannledning erstattes med ny hovedvannledning. Ved etablering av den nye hovedvannledningen benyttes samme tras\u00e9 som a) flomvannkulvert Nord/avl\u00f8pspumpeledning fra ny pumpestasjon og b) ny avl\u00f8pspumpeledning/trykkavl\u00f8ps-ledning videre inn mot Breivika avl\u00f8psrenseanlegg. Ledningsanleggene legges i planlagt fortau i Terminalgata s\u00e5 langt dette er hensiktsmessig. 10 b) Ny vannledning til Botanisk hage m\u00e5 etableres senest samtidig med gjennomf\u00f8ring av veg- og tunnelarbeidene i Breivika. For \u00e5 oppn\u00e5 tilknytning til kommunalt vannledningsnett skal vannledningen legges i traseen som skal benyttes for etablering av flomvannkulvert s\u00f8r og sammenfallende med tras\u00e9 for a) flomvannkulvert S\u00f8r og b) kombinert flomvannkulvert S\u00f8r og Midten. 5.7.1.2 Avl\u00f8psh\u00e5ndtering a) Eksisterende avl\u00f8pspumpestasjon PA 81 Breivika havn fases ut og erstattes med ny avl\u00f8pspumpestasjon som plasseres i tilknytning til flomvannsinntaket til flomvannkulvert Nord. b) Det legges ny avl\u00f8pspumpeledning fra den nye avl\u00f8pspumpestasjonen og fram til Breivika avl\u00f8psrenseanlegg. Ved etablering av avl\u00f8pspumpeledningen benyttes samme tras\u00e9 som a) flomvannkulvert Nord/hovedvannledning og b) hovedvannledning/trykkavl\u00f8psledning videre inn mot Breivika avl\u00f8psrenseanlegg. Ledningsanleggene legges i planlagt fortau i Terminalgata. c) Ny avl\u00f8psledning fra Botanisk hage m\u00e5 etableres senest samtidig med gjennomf\u00f8ring av veg- og tunnelarbeidene i Breivika. Etablering av avl\u00f8psledning fra Botanisk hage skal skje samtidig med etablering av vannledning til Botanisk hage. For \u00e5 oppn\u00e5 tilknytning til kommunalt vannledningsnett skal avl\u00f8psledningen legges i traseen som skal benyttes for etablering av flomvannkulvert s\u00f8r og sammenfallende med tras\u00e9 for a) flomvannkulvert S\u00f8r og b) kombinert flomvannkulvert S\u00f8r og Midten. 5.7.1.3 Overvannsh\u00e5ndtering a) Kulvertene S\u00f8r, Midten og Nord med tilh\u00f8rende inntaksarrangement skal dimensjoneres for \u00e5 kunne h\u00e5ndtere en klimajustert 200-\u00e5rs flom. Klimap\u00e5slaget i forhold til gjeldende IVF-kurve skal v\u00e6re p\u00e5 40 %. b) L\u00f8sning for h\u00e5ndtering/behandling av overvann- og vaskevann i tunnelene skal inng\u00e5 som del av tunnelprosjekteringen. c) N\u00f8dvendige ledning(er) for \u00e5 f\u00f8re overvann/vaskevann fra tunnelene til sj\u00f8, skal legges i traseen for etablering av flomvannkulvert S\u00f8r. Det forutsettes at disse ledningene etableres samtidig med etablering av flomvannkulvert S\u00f8r. d) Tras\u00e9ene til Kulvertene S\u00f8r, Midten og Nord skal ha en bredde som sikrer tilfredsstillende avstand mellom ledningsanlegg og faste installasjoner. e) Tras\u00e9en for etablering av kulvert S\u00f8r skal inneholde et kulvertsystem med to ledninger i kombinasjon med vann- og avl\u00f8psledninger til/fra Botanisk hage, jf. VAO-rammeplan Breivika, datert 09.09.2020. f) Tras\u00e9en for etablering av kombinert kulvert S\u00f8r og kulvert Midten skal inneholde et kulvertsystem med tre ledninger i kombinasjon med overvanns-/vaskevannsledning fra tunnell\u00f8pene mellom Breivika og Langnes og vann- og avl\u00f8psledninger til/fra Botanisk hage, jf. VAO-rammeplan Breivika, datert 09.09.2020. g) Tras\u00e9en for etablering av kulvert Nord skal inneholde et kulvertssystem med to ledninger, jf. VAO- rammeplan Breivika, datert 09.09.2020. 5.7.2 VAO: Delomr\u00e5de Langnes 5.7.2.1 Generelt 11 a) VAO-rammeplan datert 09.09.2020 legges til grunn for prosjektering av den totale utbyggingen av reguleringsplanen. Det tillates trinnvis utbygging av VAO-l\u00f8sning i takt med realiseringen av de enkelte delene av reguleringsplanen. b) Areal for ny flomkanal for overvann langs \u00f8stsiden av flyplassens utvidelse. Flomvannet ledes i kulverter under kryssende veg og flyplassens sikkerhetsomr\u00e5de i s\u00f8r. c) For \u00e5 redusere risikoen for kollisjon med fugler mellom sj\u00f8en og Gi\u00e6verbukta, skal arealene ikke ha overflate eller vegetasjon som tiltrekker seg st\u00f8rre fugler. 5.7.2.2 Avl\u00f8psh\u00e5ndtering a. N\u00f8dvendig omlegging av avl\u00f8psledning fra pumpestasjoner i omr\u00e5det skal vurderes n\u00e6rmere i forbindelse med prosjektering av veganlegget. 5.7.2.3 Overvannsh\u00e5ndtering For utbygging av veganlegget og rullebaneutvidelsen skal VAO-rammeplan datert 09.09.2020 legges til grunn for detaljert planlegging og prosjektering. Utbyggingsfaser for veganlegget/rullebaneutvidelsen og realisering av a) endelig valgt overvannsl\u00f8sning i Gi\u00e6verbukta og b) nytt avskj\u00e6rende overvannsanlegg ovenfor og s\u00f8r for tunnelportalen med tilknytning til overvannsl\u00f8sning i Gi\u00e6verbukta, m\u00e5 ses i sammenheng. 5.8 Reguleringsplan skal fortsatt gjelde (910), jf. pbl. \u00a711-8, bokstav f. Areal som er ber\u00f8rt av sikringssone over tunnelen reguleres med hensynssonen 910, jf. plan- og bygningsloven \u00a7 11-8, bokstav f. Innenfor denne sonen skal arealplaner p\u00e5 terrengoverflaten fortsatt gjelder. Disse har f\u00f8lgende plan-ID: 0578, 0639, 1238, 1728, 1098, 0513, 0515, 0592, 1250, 0513, 1250, 0071, 1810, 1811, 1322, 1441, 1319, 1535-001, 1142, 1144, 1685, 1440, 1321, 1438, 1281, 1250, 1185, 1109, 0900. 6. Bestemmelser til bestemmelsesomr\u00e5der (\u00a7 12-7) I medhold av plan- og bygningslovens \u00a7 12-7 er det gitt f\u00f8lgende bestemmelser vedr\u00f8rende bestemmelsesomr\u00e5der: 6.1 Bestemmelsesomr\u00e5de Form\u00e5lene midlertidig bygge- og anleggsomr\u00e5de opph\u00f8rer n\u00e5r kommunen har f\u00e5tt skriftlig melding om at anlegget eller deler av det er ferdigstilt. Kommunen kan deretter fatte vedtak om opph\u00f8r av midlertidigheten, jfr. pbl \u00a7 12-7, 1. ledd nr. 10. 6.2 Midlertidig bygge- og anleggsomr\u00e5de (#1 og #2) Arealene kan benyttes til rigg, anleggsomr\u00e5de, midlertidig vegomlegging og anleggstrafikk under bygge- og anleggsperioden for b\u00e5de vegprosjektet og rullebaneutvidelsen. Arealet kan benyttes til all virksomhet som er n\u00f8dvendig for gjennomf\u00f8ring av veg- og rullebaneutvidelsesanlegget, og tilh\u00f8rende utbedring, omlegging eller legging av nye kabler/ kanaler, ledninger og gr\u00f8fter. Rene masser tilsvarende tilstandsklasse 1 i TA-2553/2009 (Helhetsbaserte tilstandsklasser for forurenset grunn) kan mellomlagres. Ved behov for mellomlagring av masser i tilstandsklassene 2-4 i TA- 2553/2009, som kan gjenbrukes innenfor planomr\u00e5det, skal lagringsomr\u00e5det sikres mot avrenning til undergrunn og sideterreng. Mellomlagring av masser i tilstandsklasse 5 i TA-2553/2009 er ikke tillatt. Disse skal behandles som farlig avfall, og kj\u00f8res direkte til godkjent mottak/deponi. 12 Riggomr\u00e5dene skal sikres f\u00f8r de tas i bruk. Det skal etableres rutiner som hindrer avrenning av olje, kjemikalier og andre forurensende stoffer i grunnen. Det kan gj\u00f8res permanente terrengtilpasninger p\u00e5 arealet, men landskap og vegetasjon skal ikke ber\u00f8res mer enn n\u00f8dvendig. Detaljerte planer for anleggsgjennomf\u00f8ringen som ber\u00f8rer Langnesomr\u00e5det skal godkjennes av Avinor. Omr\u00e5dene skal tilbakef\u00f8res til den opprinnelig stand i samr\u00e5d med grunneier og Troms\u00f8 kommune. Der anleggsbeltet krysser kommunale vann-, avl\u00f8ps- og overvannsanlegg, skal anleggsdriften planlegges og utf\u00f8res slik at det ikke f\u00f8rer til skade p\u00e5 disse. Tilstandsvurdering f\u00f8r/etter avsluttet anleggsarbeid legges til grunn for \u00e5 avklare om skade er blitt p\u00e5f\u00f8rt. 6.3 Krav om detaljregulering (DR) Innenfor omr\u00e5dene benevnt DR1-4 stilles det krav om utarbeidelse av detaljregulering som grunnlag for fremtidig utbygging av omr\u00e5dene, jfr. \u00a7 12-7, 1. ledd nr. 11. 6.4 B\u00e5ndlegging etter andre lover (740) Areal b\u00e5ndlagt til etablering av energianlegg. 7. Rekkef\u00f8lgebestemmelser I medhold av plan- og bygningslovens \u00a7 12-7 er det gitt f\u00f8lgende bestemmelser vedr\u00f8rende vilk\u00e5r og rekkef\u00f8lge: 7.1 Felles for baneforlengelse og vegutbygging a) Etter avsluttede anleggsperioder, og senest i l\u00f8pet av andre sommerhalv\u00e5r etter ferdigstillelse av henholdsvis veganlegget og baneforlengelsen, skal alle ber\u00f8rte omr\u00e5der tilknyttet anleggene istandsettes og tilbakef\u00f8res til regulerte arealform\u00e5l. b) F\u00f8r anleggsstart skal faseplaner for omlegging av trafikk i byggefasen v\u00e6re ferdig detaljert, herunder ogs\u00e5 vurdering av trafikksikkerhetstiltak for g\u00e5ende og syklende. c) Uavhengig av utbyggingsrekkef\u00f8lge skal infrastrukturtiltak ikke v\u00e6re til hinder for p\u00e5f\u00f8lgende realisering av nye infrastrukturtiltak i senere byggefaser. 7.2 Vilk\u00e5r for vegutbygging a) St\u00f8y- og st\u00f8vreduserende tiltak skal utf\u00f8res samtidig med vegbyggingen, og ferdigstilles f\u00f8r E8 kan \u00e5pnes for normal trafikk. b) Tiltak for overvannsh\u00e5ndtering p\u00e5 Langnes omfattet av punkt 5.7.2.3, for strekningen frem til og med E8(o_SKV1), m\u00e5 etableres senest samtidig med at E8 jf. punkt 4.2.1 \u2013 4.2.8 (o_SKV1) etableres gjennom omr\u00e5det for rullebaneforlengelsen (o_SL). Dersom det planlagte veganlegget for ny E8 gjennom omr\u00e5det for rullebaneforlengelsen etableres f\u00f8r rullebaneforlengelsen blir gjennomf\u00f8rt, kan overvannsanlegget gis en avslutning ut i sj\u00f8 like p\u00e5 s\u00f8rsiden av veganlegget. c) Planlagt gangfelt over Erling Kjeldsens veg, Breivika, kan ikke etableres f\u00f8r etter at E8 Flyplasstunnelen er bygd og \u00e5pnet for trafikk. 13 7.3 Vilk\u00e5r for baneforlengelse a) Tiltak for overvannsh\u00e5ndtering omfattet av punkt 5.7.2.3 m\u00e5 etableres senest samtidig med baneforlengelsen jf. punkt 4.2.9 Lufthavn (o_SL). 8. Dokumenter som gis juridisk virkning gjennom henvisning i bestemmelsene VEDLEGG TIL BESTEMMELSENE: 1. VAO-rammeplan Breivika, datert 09.09.2020 (Norconsult) 2. VAO-rammeplan Langnes, datert 09.09.2020 (Norconsult) 3. Geoteknisk rapport, datert, 17.09.2020 (Statens vegvesen) 4. Tegningshefte Statens vegvesen datert 13.12.2023 5. Tegningshefte Avinor november 2023 6. Tegning: Anleggseiendom-tunnel W001, datert 05.12.2023 14 Statens vegvesen Pb. 1010 Nordre \u00c5l 2605 Lillehammer Tlf: (+47) 22 07 30 00 firmapost@vegvesen.no vegvesen.no Tryggere, enklere og gr\u00f8nnere reisehverdag "
}