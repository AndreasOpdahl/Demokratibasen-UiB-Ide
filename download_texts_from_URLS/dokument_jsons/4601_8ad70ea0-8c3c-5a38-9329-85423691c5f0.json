{
  "dokument_id": "8ad70ea0-8c3c-5a38-9329-85423691c5f0",
  "doc_type": "case_attachment",
  "kommune": 4601,
  "tittel": "4-11 MIKS - ressursenter for integrering og samhandling, STEP (Skills, Training, Entrepreneurship & Participation) - Entrepren\u00f8rskapsprogram som metode for \u00e5 hjelpe utsatt ungdom ut av",
  "url": "https://bergen.kommune.no/politikere-utvalg/api/fil/bk360/11636972/4-11-MIKS-ressursenter-for-integrering-og-samhandling-STEP-Skills-Training-Entrepreneurship-Participation-Entreprenorskapsprogram-som-metode-for-a-hjelpe-utsatt-ungdom-ut-av",
  "tekst": "#731698 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 731698 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 24.10.2024 Innsendt 01.11.2024 Innsendt av Rudi Bakken S\u00f8kerorganisasjon MIKS - RESSURSSENTER FOR INTEGRERING OG SAMHANDLING Organisasjonsnummer 913 060 644 Informasjon om prosjektet Kort beskrivelse av dere som s\u00f8kerorganisasjon. MIKS Ressurssenter for integrering og samhandling er en frivillig organisasjon etablert i 2014, som arbeider for sosial inkludering og \u00f8konomisk selvstendighet for s\u00e5rbare grupper, spesielt innvandrere og ungdom som st\u00e5r utenfor utdanning og arbeidsliv. Vi utvikler og implementerer prosjekter og tiltak som styrker deltakelsen av utsatte grupper i samfunns- og arbeidslivet. Gjennom blant annet KIME Gr\u00fcnderprogram og samarbeid med Hyssingen produksjonsskole og Bergen kommune v/Ny-Krohnborg senter for oppvekst, idrett og kultur har vi opparbeidet erfaring og god innsikt i utfordringene for disse gruppene. V\u00e5rt m\u00e5l er \u00e5 gi deltakere i v\u00e5re prosjekter og tiltak verkt\u00f8y og ferdigheter for mestring og sosial deltakelse, med et spesielt fokus p\u00e5 entrepren\u00f8rskap og tilpasset oppl\u00e6ring. Navn p\u00e5 prosjektet. STEP (Skills, Training, Entrepreneurship & Participation) - Entrepren\u00f8rskapsprogram som metode for \u00e5 hjelpe utsatt ungdom ut av utenforskap Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-11 Annen lokal aktivitet Beskrivelse av prosjektet Fyll ut informasjon om aktivitetstypen dere har valgt. \u00a74-11 Annen lokal aktivitet Dette s\u00f8knadsskjemaet skal dere kun bruke dersom de andre aktivitetstypene ikke er dekkende for prosjektet dere \u00f8nsker \u00e5 gjennomf\u00f8re. Vi gj\u00f8r oppmerksom p\u00e5 at Bufdir stiller strenge krav til s\u00f8knader om denne aktivitetstypen. Aktivitetstypen er tiltenkt helt spesielle prosjekter som ikke passer inn under noen av de andre aktivitetstypene. Hvis prosjektet innehar en kombinasjon av to av de andre aktivitetstypene er ikke det tilstrekkelig \u00e5 velge denne aktivitetstypen. Da skal dere i stedet sende inn to ulike s\u00f8knader til hver av de passende aktivitetstypene. Dersom du er i tvil om hvilken aktivitetstype prosjektet deres h\u00f8rer inn under, eller hvilket skjema du skal bruke, anbefaler vi at du tar kontakt med Bufdirs tilskuddsavdeling for veiledning: tilskudd@bufdir.no eller 466 15 580. S\u00f8knaden gjelder et prosjekt som oppfyller f\u00f8lgende kriterier: Dere skal tilby aktivitet i m\u00e5lgruppens fritid som ikke passer inn under de andre aktivitetstypene i ordningen. Prosjektet skal inneholde aktivitet for m\u00e5lgruppen og v\u00e6re organisert som et gruppetilbud. Dere s\u00f8ker om minimum 200 000 kroner per \u00e5r i tilskudd til dette prosjektet. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja Utskriftsdato: 11.11.2024 Skjemaid: 481709918 Side 1 av 10 Forklar hvorfor dere mener dette prosjektet ikke passer inn under noen av de andre aktivitetstypene. STEP-prosjektet (Skills, Training, Entrepreneurship, Participation) er et nyskapende entrepren\u00f8rskapsprogram rettet mot ungdom som st\u00e5r utenfor utdanning og arbeidsliv (NEET - Not in Education, Employment, or Training). Prosjektet er utformet som et sm\u00e5skala samarbeidsprosjekt gjennom Erasmus+-programmet, sammen med v\u00e5r prosjektpartner Associacao para a Educacao de Segunda Oportunidade i Portugal. MIKS Ressurssenter, som har utviklet KIME Gr\u00fcnderprogram for flerkulturelle entrepren\u00f8rer (se: www.miks-norge.no/1-grunderprogram/), er initiativtager til Erasmus+ prosjektet, og ansvarlig for gjennomf\u00f8ringen. Gjennom dette samarbeidet s\u00f8ker vi \u00e5 utvikle et program som kombinerer entrepren\u00f8rskap og utvikling av \"soft skills\", som selvtillit, kommunikasjon, samarbeid, probleml\u00f8sning og sosial mestring, for s\u00e5rbare ungdommer i Norge og Portugal. I tillegg til Erasmus+ midlene s\u00f8ker vi herved Bufdir om delfinansiering for \u00e5 kunne gjennomf\u00f8re prosjektet i Norge og sikre oppskalering. Innovasjonen i STEP ligger i kombinasjonen av entrepren\u00f8rskapsoppl\u00e6ring for ungdom (praktisk og teoretisk), samt utvikling av \"soft skills\", som et verkt\u00f8y for \u00e5 adressere b\u00e5de ungdom i risikosonen for utenforskap og de som allerede har falt utenfor. Programmet vil gi ungdommene b\u00e5de praktiske ferdigheter og personlige verkt\u00f8y som kan bidra til at de er bedre rustet til \u00e5 forme sin egen fremtid. STEP tar i bruk entrepren\u00f8rskap kombinert med utvikling av \"soft skills\" for \u00e5 gi ungdommene verkt\u00f8yene de trenger for \u00e5 delta aktivt i samfunnet. Dette er en nyskapende tiln\u00e6rming til \u00e5 jobbe med ungdom i risikosonen, ettersom den kombinerer praktiske ferdigheter som er etterspurt i arbeidslivet med personlig utvikling. I stedet for \u00e5 fokusere kun p\u00e5 arbeidstrening eller fritidsaktiviteter, gir STEP ungdommene en verkt\u00f8ykasse med ferdigheter som gj\u00f8r dem rustet til \u00e5 bygge en selvstendig og b\u00e6rekraftig fremtid. Den innovative strukturen i prosjektet er n\u00f8kkelen til \u00e5 inkludere s\u00e5rbare ungdommer p\u00e5 en mer varig m\u00e5te. I utviklings\u00e5ret 2025 vil ungdomsteam fra Bergen og Porto v\u00e6re aktivt involvert i \u00e5 forme programmet. Gjennom workshops, testing av moduler og direkte medvirkning vil de bidra til utviklingen av et program som er tilpasset m\u00e5lgruppens behov. Gjennom denne medvirkningen vil de tilegne seg verdifull erfaring og ferdigheter, samtidig som det sikrer at programmet blir forankret i ungdommenes virkelighet. Disse aktivitetene vil foreg\u00e5 p\u00e5 fritiden deres. Ungdommenes deltakelse vil v\u00e6re en sentral st\u00f8ttefunksjon i utviklingsfasen, og de vil v\u00e6re sentrale akt\u00f8rer i \u00e5 utvikle l\u00f8sninger som vil ha en varig effekt b\u00e5de lokalt, nasjonalt og internasjonalt. 2025 er dedikert til metodeutvikling, og ungdomsteamene vil v\u00e6re aktive deltakere i en rekke fritidsbaserte aktiviteter gjennom faste gruppesamlinger der de vil v\u00e6re med \u00e5 utvikle moduler og delta i ulike workshops. Dette gir ungdommene muligheten til \u00e5 utvikle ferdigheter entrepren\u00f8rskap og \"soft skills\" i en reell setting. Deltakerne vil aktivt bidra til \u00e5 skape et program som skal hjelpe andre ungdommer, samtidig som de selv f\u00e5r direkte nytte av prosessen. I 2026 vil STEP g\u00e5 fra utviklingsfasen til testing og implementering, med fokus p\u00e5 \u00e5 rekruttere ungdom fra utsatte bydeler i Bergen. De modulene som ble utviklet i samarbeid med ungdomsteamene i 2025, vil da bli testet i st\u00f8rre skala. Denne strukturerte tiln\u00e6rmingen til opptrapping sikrer at programmet hele tiden kan justeres og forbedres, slik at det er best mulig tilpasset m\u00e5lgruppen. Fra 2027 planlegger vi \u00e5 skalere tiltaket ytterligere, slik at flere ungdommer kan dra nytte av programmet. Bufdirs tilskuddsordning har som m\u00e5l \u00e5 fremme sosial inkludering og deltakelse blant barn og unge, og vi mener STEP er et innovativt bidrag til dette. Gjennom aktiv medvirkning og utvikling av b\u00e5de \"hard\" og \"soft skills\", vil programmet kunne gi ungdommene mulighet til \u00e5 utvikle viktig kompetanse for \u00e5 bli aktive samfunnsdeltakere. En slik helhetlig tiln\u00e6rming sikrer at ungdommene ikke bare deltar i aktiviteter, men at de ogs\u00e5 utvikler ferdigheter som gir dem langsiktige fordeler. Etter v\u00e5r oppfatning vil en slik innovativ metodikk passe godt innenfor rammene av \u00a74.11, som gir fleksibiliteten vi trenger for \u00e5 realisere prosjektet. Utskriftsdato: 11.11.2024 Skjemaid: 481709918 Side 2 av 10 Gi en konkret beskrivelse av innholdet i aktivitetstilbudet i dette prosjektet. STEP-prosjektet er strukturert som et sm\u00e5skala samarbeidsprosjekt gjennom Erasmus+ programmet og fokuserer p\u00e5 utvikling av et entrepren\u00f8rskapsprogram som metode for \u00e5 hjelpe s\u00e5rbare ungdommer (NEET) mellom 17 og 24 \u00e5r som er i risikosonen for utenforskap og de som allerede har falt utenfor. Dette oppn\u00e5s gjennom en kombinasjon av praktisk entrepren\u00f8rskapsoppl\u00e6ring og utvikling av \"soft skills\", som inkluderer selvtillit, kommunikasjon, samarbeid og probleml\u00f8sing. Prosjektet g\u00e5r over tre faser: 2025: Metodeutvikling I 2025 vil MIKS Ressurssenter i Norge og AE2O i Portugal samarbeide tett om utvikling av entrepren\u00f8rskapsmoduler og l\u00e6ringsressurser for ungdom i NEET-kategorien. Hovedfokuset dette \u00e5ret vil v\u00e6re \u00e5 utvikle og kvalitetssikre pedagogiske metoder og innhold som kombinerer entrepren\u00f8rskapsoppl\u00e6ring med soft-skills, spesielt tilpasset m\u00e5lgruppens behov. Dette arbeidet vil inkludere b\u00e5de digitale ressurser og interaktive \u00f8velser, slik at materialet kan tilpasses ulike kontekster og gis bred anvendelighet. Arbeidsdeling mellom MIKS Ressurssenter og AE2O MIKS Ressurssenter vil lede arbeidet med \u00e5 tilpasse l\u00e6ringsmodulene til den norske konteksten, med s\u00e6rlig vekt p\u00e5 hvordan entrepren\u00f8rskap kan fremme sosial inkludering blant ungdom i risikosonen. Vi vil blant annet ta utgangspunkt i v\u00e5r erfaring fra KIME Gr\u00fcnderprogram for \u00e5 forme metodene som brukes i prosjektet. Samtidig vil AE2O trekke p\u00e5 sin erfaring med yrkesrettet oppl\u00e6ring og kunstbaserte prosjekter, som har vist seg effektive for \u00e5 st\u00f8tte ungdom som har falt ut av det tradisjonelle skolesystemet. AE2O vil bidra med utvikling av moduler som fremmer selvtillit, samarbeid, og kommunikasjon, basert p\u00e5 metoder de har implementert tidligere i Portugal. Sentrale aktiviteter og metoder I l\u00f8pet av \u00e5ret vil vi gjennomf\u00f8re flere fysiske og digitale m\u00f8ter for \u00e5 dele innsikt og videreutvikle innholdet: - Kickoff-m\u00f8te i Bergen: Dette m\u00f8tet markerer starten p\u00e5 samarbeidet, hvor begge organisasjonene vil utveksle erfaringer og avklare prosjektm\u00e5l og forventninger. - Metodeutviklingsm\u00f8te i Portugal: Her vil AE2O lede interaktive workshops der vi jobber sammen om \u00e5 utvikle og teste l\u00e6ringsressurser. M\u00f8tet vil ogs\u00e5 gi rom for tilbakemelding p\u00e5 p\u00e5g\u00e5ende arbeid og tilpasning av innholdet til m\u00e5lgruppen i begge land. - Digitale planleggingsm\u00f8ter: Disse m\u00f8tene vil sikre kontinuitet i samarbeidet, og gj\u00f8re det mulig \u00e5 justere metoder basert p\u00e5 tilbakemeldinger fra ungdomsteamene. Ungdomsmedvirkning Ungdomsteamene fra Bergen og Porto vil spille en avgj\u00f8rende rolle i metodeutviklingen. Gjennom workshops og testing vil de gi direkte tilbakemelding p\u00e5 modulene og innholdet som utvikles, og dette sikrer at materialet er relevant og tilpasset deres behov. Som en del av dette vil ungdommene delta p\u00e5 to fysiske utvekslinger \u2013 \u00e9n i Norge og \u00e9n i Portugal \u2013 hvor teamene f\u00e5r mulighet til \u00e5 arbeide direkte med hverandre. Disse utvekslingene gir deltakerne muligheter til \u00e5 bygge nettverk, dele erfaringer og samarbeide om utviklingen av prosjektet. I tillegg vil ungdommene holde kontakten gjennom en digital plattform som er dedikert til prosjektet, hvor de kan dele ideer, erfaringer og gi l\u00f8pende tilbakemeldinger. Plattformen vil ogs\u00e5 gj\u00f8re det mulig for dem \u00e5 delta i digitale m\u00f8ter mellom de to teamene. Dette vil sikre kontinuitet og samhold i periodene mellom utvekslingene. Denne strukturerte medvirkningen gir ungdommene en unik l\u00e6ringsmulighet, der de f\u00e5r erfaring med prosjektarbeid, digitale samarbeidsverkt\u00f8y og entrepren\u00f8rskapskompetanse. 2026: Testing og implementering I 2026 vil prosjektet g\u00e5 fra utvikling til testing og implementering. Da vil vi rekruttere ungdom fra utsatte bydeler i Bergen, som vil delta i testingen av de ferdigutviklede modulene. Her vil deltakerne gjennomf\u00f8re en serie praktiske entrepren\u00f8rskapsaktiviteter, kombinert med personlig utvikling innen soft-skills. Aktivitetene vil foreg\u00e5 etter skoletid og p\u00e5 kveldstid, og deltakerne vil f\u00e5 veiledning og st\u00f8tte gjennom hele prosessen. Dette \u00e5ret vil fungere som en pilot for den videre oppskaleringen av prosjektet. 2027: Oppskalering og deling av resultater Fra 2027 planlegger vi \u00e5 utvide prosjektet ytterligere, med m\u00e5l om \u00e5 tilby programmet til flere ungdommer. Programmet vil fortsette \u00e5 ha en modulbasert struktur med gruppeaktiviteter, med fokus p\u00e5 \u00e5 gi ungdommene ferdigheter til \u00e5 delta aktivt i samfunns- og arbeidslivet. P\u00e5 dette tidspunktet vil erfaringene fra de f\u00f8rste \u00e5rene bli brukt til \u00e5 forbedre oppl\u00e6ringen ytterligere og tilpasse programmet til flere lokale og nasjonale kontekster. I tr\u00e5d med Erasmus+ kravene vil vi dele resultater og metode gjennom Erasmus+ sine prosjektplattformer for \u00e5 sikre bredere tilgjengelighet av materialet og for \u00e5 bidra til kunnskapsdeling p\u00e5 tvers av land og organisasjoner. Dette vil gj\u00f8re det mulig for andre akt\u00f8rer \u00e5 benytte seg av metodikken og tilpasse den til sine lokale forhold. Utskriftsdato: 11.11.2024 Skjemaid: 481709918 Side 3 av 10 Hvor ofte skal aktiviteten gjennomf\u00f8res og hvor lenge skal aktivitetene vare? I utviklings\u00e5ret 2025 vil aktivitetene i STEP-prosjektet best\u00e5 av b\u00e5de faste m\u00f8ter og deltakelse i mobilitetsrelaterte aktiviteter. De to ungdomsteamene fra Bergen og Porto vil delta p\u00e5 et fast m\u00f8te i uken, hver med en varighet p\u00e5 cirka tre timer, som vil finne sted p\u00e5 ettermiddager og kvelder. Disse m\u00f8tene vil fokusere p\u00e5 utvikling og testing av oppl\u00e6ringsmoduler og metodikk for entrepren\u00f8rskapsprogrammet, samt workshops for utvikling av \"soft skills\" som selvtillit, kommunikasjon, samarbeid og probleml\u00f8sning. For\u00f8vrig vil vi legge aktiviteten opp etter skole\u00e5ret med tanke p\u00e5 skoleferier. Vi vil vurdere \u00e5 legge noen samlinger til h\u00f8st- og vinterferie for p\u00e5 denne m\u00e5ten \u00e5 skape et aktivitetsinnhold i disse feriene. I l\u00f8pet av 2025 er det ogs\u00e5 planlagt flere st\u00f8rre mobilitetsaktiviteter, inkludert et kickoff-m\u00f8te i Bergen og et metodeutviklingsm\u00f8te i Porto, hvor ungdommene vil v\u00e6re aktive deltakere. Disse aktivitetene vil gi ungdommene mulighet til \u00e5 p\u00e5virke utviklingen av l\u00e6ringsmodulene og sikre at programmet er relevant for deres behov. Utviklings\u00e5ret 2025 avsluttes med et sluttm\u00f8te og evaluering i Portugal. Det vil delta fem ungdommer i det norske ungdomsteamet, og fem ungdommer i det portugisiske ungdomsteamet. N\u00e5r det gjelder aktivitetene i 2026 og 2027, vil disse planene utvikles i l\u00f8pet av 2025. 2026 vil fokusere p\u00e5 pilotimplementering av programmet, der vi tester ut modulene med tanke p\u00e5 omfang, varighet, hyppighet og innhold. Disse aktivitetene vil da tilbys flere ungdommer innenfor m\u00e5lgruppen i Bergen, og foreg\u00e5 p\u00e5 ettermiddager og kvelder. I pilotfasen planlegger vi \u00e5 opprette to grupper p\u00e5 v\u00e5rsemesteret og to grupper p\u00e5 h\u00f8stsemesteret, hver med 10 deltakende ungdommer, totalt 40 unike deltakere. Gruppene vil bli etablert i bydeler med omr\u00e5desatsing i Bergen kommune. I 2026 planlegger vi \u00e5 opprette ungdomsgrupper i Solheim og Slettebakken. 2027 er planlagt som et oppskalerings\u00e5r, hvor vi vil utvide tilbudet til flere ungdommer og implementere programmet i bredere skala. Vi vil basere varighet og frekvens av aktivitetene p\u00e5 erfaringer fra 2025 og 2026 for \u00e5 sikre at programmet gir best mulig resultater for deltakerne. I tillegg til etablerte gruppene i Solheim og Slettebakken, planlegger vi i 2027 \u00e5 utvide tilbudet til ogs\u00e5 \u00e5 gjelde omr\u00e5desatsingsomr\u00e5dene Loddefjord og Olsvik. I 2027 blir det da totalt 80 unike deltakere. MERK: I utviklings\u00e5ret 2025 vil det delta til sammen 10 ungdommer (fra Bergen og Porto) i en brukermedvirkningsgruppe. I de p\u00e5f\u00f8lgende \u00e5rene planlegger vi \u00e5 skalere opp tiltaket, og det er derfor utfordrende \u00e5 fylle ut feltet \"Antall deltakere\" nedenfor, da dette feltet ber oss om \u00e5 beskrive unike deltakere hvert \u00e5r. Vi har derfor beskrevet antall planlagte deltakere i avsnittene ovenfor. I feltet \"Antall deltakere\" har vi derfor valgt \u00e5 oppsummere antall deltakende ungdommer for de tre \u00e5rene. Hvis aktiviteten skal gjennomf\u00f8res i noen av Vinterferie skolens ferier, kryss av for H\u00f8stferie hvilke. Utskriftsdato: 11.11.2024 Skjemaid: 481709918 Side 4 av 10 P\u00e5 hvilken m\u00e5te skal gjennomf\u00f8ringen av prosjektet bidra til \u00e5 legge til rette for at alle barn og unge har muligheten til mestring og samfunnsdeltakelse? STEP-prosjektet vil bli utformet for \u00e5 gi ungdom i alderen 17\u201324 \u00e5r, s\u00e6rlig de som st\u00e5r i fare for eller allerede har falt utenfor skole og arbeidsliv, muligheter til \u00e5 oppleve mestring og delta aktivt i samfunnet. Prosjektet kombinerer praktisk og teoretisk entrepren\u00f8rskapsoppl\u00e6ring med utvikling av \"soft skills\" som selvtillit, kommunikasjon, samarbeid og probleml\u00f8sning, ferdigheter som er avgj\u00f8rende for \u00e5 styrke selvf\u00f8lelsen og \u00f8ke ungdommenes muligheter for \u00e5 delta i skole, arbeid og samfunnsliv p\u00e5 egne premisser. Gjennom praktisk og ikke-formell l\u00e6ring f\u00e5r ungdommene muligheten til \u00e5 gj\u00f8re seg nye erfaringer. Ved \u00e5 jobbe med reelle prosjekter innen entrepren\u00f8rskap, kan de se konkrete resultater av sitt eget arbeid, noe som skaper en sterk f\u00f8lelse av mestring. Denne praktiske tiln\u00e6rmingen vil kunne styrke b\u00e5de selvtillit og tro p\u00e5 egne evner, samtidig som de opparbeider seg ferdigheter de vil f\u00e5 bruk for b\u00e5de i utdanning- og jobbsammenheng. I tillegg legger STEP-prosjektet vekt p\u00e5 \u00e5 styrke ungdommenes sosiale tilh\u00f8righet og samarbeidsevner. Ved \u00e5 delta i grupper sammen med jevnaldrende, b\u00e5de i Norge og Portugal, f\u00e5r de anledning til \u00e5 bygge nettverk og utvikle sosiale ferdigheter i et trygt og st\u00f8ttende milj\u00f8. Samarbeid p\u00e5 tvers av landegrenser gir rom for \u00e5 utvikle kommunikasjonsevner, l\u00e6re \u00e5 l\u00f8se konflikter og bygge gode relasjoner. Dette bygger b\u00e5de deres sosiale kompetanse og evne til \u00e5 delta aktivt i samfunnet og arbeidslivet. Entrepren\u00f8rskapsoppl\u00e6ringen i STEP gir ungdommene praktiske verkt\u00f8y som gj\u00f8r det mulig for dem \u00e5 se seg selv som ressurssterke individer med evnen til \u00e5 skape egne muligheter. Gjennom trening i probleml\u00f8sing, prosjektledelse og \u00f8konomisk forst\u00e5else f\u00e5r de innsikt i hvordan de kan starte og drive egne prosjekter. Dette \u00e5pner for en vei inn i samfunns- og arbeidslivet som bygger p\u00e5 deres egne interesser og ressurser, og gir dem muligheten til \u00e5 bidra aktivt p\u00e5 lang sikt. For \u00e5 sikre at prosjektet er inkluderende og bidrar til mestring for alle ungdommer i m\u00e5lgruppen, har STEP lagt til rette for at ogs\u00e5 ungdom utenfor risikosonen kan delta. M\u00e5let er at dette skal skape et inkluderende milj\u00f8 der deltakerne kan l\u00e6re og bli motivert av hverandre og oppleve en naturlig tilh\u00f8righet. Samtidig vil samarbeidet med lokale akt\u00f8rer som skoler, helsestasjoner og frivillige organisasjoner sikre at prosjektet n\u00e5r ut til dem som trenger det mest, slik at alle f\u00e5r muligheten til \u00e5 delta. Gjennom denne tiln\u00e6rmingen legger STEP-prosjektet til rette for at s\u00e5rbar ungdom kan utvikle ferdigheter, bygge relasjoner og oppn\u00e5 en positiv tilknytning til samfunnet. Hvilke aldersgrupper retter tilbudet deres seg spesielt 20-24 \u00e5r mot? 17-19 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 57 Antall gutter i m\u00e5lgruppen. 56 Antall barn/unge utenfor 12 m\u00e5lgruppen. Utskriftsdato: 11.11.2024 Skjemaid: 481709918 Side 5 av 10 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. For \u00e5 sikre at vi n\u00e5r m\u00e5lgruppen p\u00e5 en respektfull m\u00e5te, vil vi benytte to ulike rekrutteringsstrategier for \u00e5rene 2025 og 2026: Ungdomsteam og brukermedvirkning i 2025 I utviklings\u00e5ret 2025 vil vi rekruttere to ungdomsteam, ett fra Bergen og ett fra Porto, som skal bidra i utviklingen av l\u00e6ringsmodulene og entrepren\u00f8rskapsprogrammet. Hvert team vil best\u00e5 av 5 ungdommer som f\u00e5r direkte innflytelse p\u00e5 hvordan innholdet utformes. I MIKS Ressurssenter vil vi bruke v\u00e5re etablerte nettverk (Oppf\u00f8lgingstjeneste for videreg\u00e5ende skoler, Hyssingen produksjonsskole, Ny-Krohborg senter for oppvekst, idrett og kultur) for \u00e5 rekruttere ungdom som passer inn i prosjektets m\u00e5lgruppe. Gjennom denne tiln\u00e6rmingen sikrer vi at rekrutteringen skjer p\u00e5 en m\u00e5te som f\u00f8les naturlig for ungdommene og knyttes til positive muligheter for deltakelse. Samarbeid med lokale akt\u00f8rer for rekruttering i 2026 N\u00e5r vi g\u00e5r over i testing og implementeringsfasen i 2026, vil vi utvide rekrutteringen til \u00e5 omfatte flere ungdommer i Bergen gjennom samarbeid med b\u00e5de eksisterende og potensielle partnere som: - Hyssingen produksjonskole: Gir tilbud til ungdom som har droppet ut av videreg\u00e5ende skole - Ny-Krohnborg senter for oppvekst, idrett og kultur: Et senter med god kjennskap til ungdommer i bydelen. - Vestland Innvandrerr\u00e5d og deres ungdomsr\u00e5d: En viktig kanal for \u00e5 n\u00e5 ungdom med innvandrerbakgrunn. - Oppf\u00f8lgingstjenesten for videreg\u00e5ende skoler i Vestland fylkeskommune: For \u00e5 identifisere unge som har falt ut av skolesystemet. - Offentlige tjenester som helsestasjon for ungdom, barnevern, og utekontakten i Bergen. - Andre frivillige organisasjoner og ungdomstiltak som jobber direkte med utsatte grupper. Gjennom disse etablerte samarbeidene kan vi n\u00e5 ungdommer som allerede har kontakt med relevante tjenester og organisasjoner. Ved \u00e5 integrere tilbudet om \u00e5 delta i STEP-prosjektet i eksisterende strukturer, reduserer vi risikoen for at ungdommene f\u00f8ler seg utpekt eller stigmatisert. Prosjektet vil presenteres som en positiv mulighet til \u00e5 delta i noe spennende og utviklende, og ikke som et tiltak spesifikt for \"utsatte\" ungdommer. For \u00e5 ytterligere redusere risikoen for stigmatisering, vil vi ogs\u00e5 kunne tilby plasser til ungdom som ikke n\u00f8dvendigvis st\u00e5r i fare for utenforskap. Dette vil skape et mer balansert og inkluderende milj\u00f8, der ungdommene kan l\u00e6re av hverandre og oppleve at deltakelsen er naturlig og positiv. \u00c5 ha en blandet gruppe vil ogs\u00e5 virke positivt forsterkende innad, noe som kan bidra til \u00e5 styrke motivasjon og l\u00e6ringsutbytte for hele gruppen. Ved \u00e5 bruke denne flerdelte strategien for rekruttering, \u00f8nsker vi \u00e5 skape en trygg og inkluderende rekrutteringsprosess som ivaretar ungdommenes behov for \u00e5 bli m\u00f8tt med respekt og verdighet, samtidig som vi sikrer at tilbudet n\u00e5r de som har mest behov for det. Utskriftsdato: 11.11.2024 Skjemaid: 481709918 Side 6 av 10 Beskriv hvem dere eventuelt skal samarbeide med for \u00e5 rekruttere m\u00e5lgruppen. For \u00e5 sikre en effektiv og respektfull rekrutteringsprosess vil vi legge stor vekt p\u00e5 samarbeid med b\u00e5de offentlige og frivillige akt\u00f8rer. Vi anerkjenner at det \u00e5 etablere samarbeid med relevante organisasjoner er avgj\u00f8rende, b\u00e5de for \u00e5 n\u00e5 ut til m\u00e5lgruppen, og for \u00e5 skape eierskap til STEP-prosjektet blant akt\u00f8rer som arbeider tett med ungdom i risikosonen. I utviklings\u00e5ret 2025 vil vi arbeide for \u00e5 f\u00e5 faglige innspill fra disse partnerne og videreutvikle samarbeidet, hvor m\u00e5lsettingen vil v\u00e6re \u00e5 styrke rekrutteringen i testing og implementeringsfasen i 2026 og fremover. Etablerte samarbeidspartnere for rekruttering: Hyssingen produksjonsskole: Skolen kan bist\u00e5 med rekruttering av ungdom i m\u00e5lgruppen og kan ogs\u00e5 tilby fasiliteter som produksjonskj\u00f8kken og medieverksted for praktiske aktiviteter knyttet til prosjektet. Kontaktperson: Baste Bruar\u00f8y, baste.bruaroy@vlfk.no Ny-Krohnborg senter for oppvekst, idrett og kultur: Senteret vil kunne hjelpe med \u00e5 rekruttere ungdom fra n\u00e6romr\u00e5det og fungere som en arena for \u00e5 bygge tillit og interesse for prosjektet. Kontaktperson: Dennis Osei Kontor, dennis.oseiKontor@bergen.kommune.no Vestland Innvandrerr\u00e5d og deres ungdomsr\u00e5d: En viktig kanal for \u00e5 n\u00e5 ungdom med innvandrerbakgrunn. Kontaktperson: Veronica Demez, innvandrerradet@gmail.com Bergen Inkluderingssenter: Kan bidra til \u00e5 informere b\u00e5de ungdom og deres foresatte om prosjektet. Kontaktperseon: Solfrid Hernes, bis@bergen.kommune.no Senter for migrasjonshelse - Bergen kommune: Bidra til \u00e5 informere b\u00e5de ungdom og deres foresatte om prosjektet. Styreleder i MIKS Ressurssenter arbeider som helsesykepleier ved dette senteret. Kontaktperson: Ann-Elisbet R\u00f8ssland, migrasjonshelse@bergen.kommune.no Potensielle samarbeidspartnere for rekruttering: Rettleiingstenesta, Vestland fylkeskommune: Vil kunne bidra til \u00e5 informere ungdom i risikosonen om prosjektet. Bergen kommune, omr\u00e5desatsing Solheim, Slettebakken, Olsvik og Loddefjord: Et samarbeid om rekruttering av ungdom fra disse omr\u00e5dene. Ungt entrepren\u00f8rskap: Samarbeid om nettverksbygging og rekruttering av ungdommer med interesse for entrepren\u00f8rskap. Gjennom disse etablerte og potensielle samarbeidene vil vi kunne n\u00e5 ut til ungdom som allerede har en tilknytning til tjenestene disse organisasjonene tilbyr. Ved \u00e5 integrere STEP-prosjektet i eksisterende strukturer og aktiviteter, reduserer vi risikoen for at ungdommene f\u00f8ler seg utpekt eller stigmatisert. I stedet vil prosjektet fremst\u00e5 som en positiv mulighet for utvikling og mestring, og samarbeidet vil bidra til en b\u00e6rekraftig forankring av STEP-prosjektet i lokalsamfunnet. Andre etablerte samarbeidspartnere som er relevant for prosjektet: VIS \u2013 Vestlandets Innovasjonsselskap: Vil kunne bist\u00e5 med r\u00e5dgivning og workshops knyttet til innovasjon og forretningsutvikling. Etablerersenteret i Vestland: Samarbeid om erfaringsutveksling og tilgang til innovasjonsmilj\u00f8er i og rundt Bergen. Fremtenkt: Mulighet for felles utvikling av moduler for fremtidstenking, b\u00e6rekraft og forretningsutvikling. NHO Vestland: Nettverksbygging og tilgang til kurs og seminarer som kan styrke deltakernes kompetanse. Bergen N\u00e6ringsr\u00e5d: Nettverksbygging og tilgang til kurs og seminarer som kan styrke deltakernes kompetanse. Salgs- og Reklameforeningen (SRF): Tilgang til relevante kurs og seminarer innen bedriftsutvikling. Utskriftsdato: 11.11.2024 Skjemaid: 481709918 Side 7 av 10 Beskriv hvem prosjektet retter seg spesielt mot. STEP-prosjektet er rettet mot ungdom i alderen 17\u201324 \u00e5r som enten st\u00e5r utenfor utdanning, arbeidsmarked eller oppl\u00e6ring (NEET), eller som st\u00e5r i fare for \u00e5 havne i denne situasjonen. Denne m\u00e5lgruppen er s\u00e5rbar og har h\u00f8y risiko for sosial eksklusjon. Prosjektet fokuserer p\u00e5 ungdom med f\u00f8lgende kjennetegn: Sosio\u00f8konomiske utfordringer: Ungdom fra lavinntektsfamilier, som mangler \u00f8konomiske ressurser til \u00e5 delta i vanlige fritidsaktiviteter og oppleve sosial tilknytning. Mangel p\u00e5 sosialt nettverk: Mange i m\u00e5lgruppen har begrensede sosiale nettverk, noe som kan f\u00f8re til isolasjon og mindre tilgang til samfunns- og arbeidsrelaterte aktiviteter. Psykiske helseutfordringer: En betydelig andel av NEET-ungdom eller de som er i risikosonen for utenforskap opplever psykiske helseproblemer som angst og depresjon, ofte forsterket av pandemiens konsekvenser. Innvandrerungdom og spr\u00e5kbarrierer: Prosjektet inkluderer ogs\u00e5 ungdom med innvandrerbakgrunn, som ofte m\u00f8ter spr\u00e5k- og integrasjonsutfordringer som \u00f8ker risikoen for utenforskap. Gjennom en kombinasjon av entrepren\u00f8rskapsoppl\u00e6ring og utvikling av \"soft skills\" skal STEP-prosjektet st\u00f8tte denne m\u00e5lgruppen med praktiske og personlige verkt\u00f8y som kan fremme sosial inkludering og \u00f8ke deres sjanser for samfunns- og arbeidslivsdeltakelse. \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 8 av 10 Budsjett FINANSIERING 2025 2026 2027 Total St\u00f8tte fra Bufdir 1 200 000 1 200 000 1 200 000 3 600 000 Egenfinansiering 60 000 60 000 60 000 180 000 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 1 500 000 1 500 000 1 500 000 4 500 000 Delsum 2 760 000 2 760 000 2 760 000 8 280 000 UTGIFTER 2025 2026 2027 Total L\u00f8nn til ansatte 2 210 000 2 210 000 2 210 000 6 630 000 Husleie/str\u00f8m/renhold 300 000 300 000 300 000 900 000 Utgifter til inngangsbilletter/deltakelse 17 000 17 000 17 000 51 000 Reise/transport og opphold 30 000 30 000 30 000 90 000 Innkj\u00f8p av utstyr 131 000 131 000 131 000 393 000 Andre kostnader (spesifiser under) 72 000 72 000 72 000 216 000 Delsum 2 760 000 2 760 000 2 760 000 8 280 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Prosjekttilskudd fra andre: Grieg Foundation - 1 200 000 (s\u00f8knadsfrist 15.02.2025) Erasmus+ Youth - 300 000 (S\u00f8knadsfrist var 1. okt 2024, svar forventes desember 2024) Spesifiser eventuelle andre kostnader. Diverse lisenser til programvare: 22 000 Prosjektregnskap: Regnskap/revisor: 30 000 Markedsf\u00f8ring: 20 000 Utskriftsdato: 11.11.2024 Skjemaid: 481709918 Side 9 av 10 Oppsummering og bekreftelser Kort oppsummering av prosjektet. STEP-prosjektet gir ungdom i alderen 17\u201324 \u00e5r, som st\u00e5r utenfor eller i fare for \u00e5 falle utenfor skole og arbeidsliv, verkt\u00f8y for mestring og samfunnsdeltakelse. Gjennom entrepren\u00f8rskapsoppl\u00e6ring og utvikling av \"soft skills\" som selvtillit, samarbeid, kommunikasjon og probleml\u00f8sning, f\u00e5r deltakerne muligheten til \u00e5 bygge kompetanse og nettverk. Prosjektet er et samarbeid mellom MIKS Ressurssenter i Bergen og AE2O i Portugal, med m\u00e5l om \u00e5 fremme sosial inkludering og aktiv samfunnsdeltakelse. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 10 av 10 "
}