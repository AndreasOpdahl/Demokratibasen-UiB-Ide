{
  "dokument_id": "67c076f4-d553-5dd0-bd6a-7cdaa0076c96",
  "doc_type": "case_attachment",
  "kommune": 4601,
  "tittel": "Vedtak fra Byr\u00e5d for Byutvikling datert 14.02.2025",
  "url": "https://bergen.kommune.no/politikere-utvalg/api/fil/bk360/12360551/Vedtak-fra-Byrad-for-Byutvikling-datert-14-02-2025",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/147894-14 Ytrebygda, gnr. 119, bnr. 325, Holta\u00e5sen 14. Klage over avslag p\u00e5 s\u00f8knad om oppf\u00f8ring av tomannsbustad Kva saka gjeld: Advokatfirmaet Ryger AS v/adv. \u00d8istein Sandst\u00e5 Jacobsen klagar p\u00e5 vegner av tiltakshavarane Hogne Overaa og Knut Andreas Hagelien. Klagen gjeld vedtak datert 05.09.2024. Avslagsheimlar er: - Pbl. \u00a7 29-2 (visuelle kvalitetar), - KPA 2018 \u00a7 3.1 (plankrav), \u00a7 14 (Uteopphaldsareal), \u00a7 8 (Arkitektur og byform). Ansvarleg s\u00f8kjar er CK Nor Bygg AS. N\u00f8dvendige dispensasjonar er oms\u00f8kt. KPA 2018 viser eigedomen som byfortettingssone. Eigedomen er regulert til bustad i reguleringsplan nr. 30150000 fr\u00e5 1966. P\u00e5 flyfoto under (sett mot s\u00f8r), markerer den gr\u00f8ne sirkelen den delen av hagen som skal byggjast p\u00e5, naboar med merknader er markert med raude kryss. Situasjonsplanen til h\u00f8gre (sett mot s\u00f8r), markerer kor nybygget er tenkt plassert. Eksisterande garasje skal rivast. Teikning av nordfasaden under. 1 Teikning av s\u00f8rfasaden: Fotoillustrasjon av nordfasaden: Bymilj\u00f8etaten har godkjent utvida bruk av avkj\u00f8rsel til kommunal veg for inntil 2 bueiningar. Nabomerknader: 1. Ingrid Hope Leirv\u00e5g, gnr. 119, bnr. 533, Litleholten 13, godtar ikkje dispensasjon fr\u00e5 plankravet. Naboen viser til at det er store h\u00f8gdeskilnader i terrenget, og at bustadene 1 og 2 skal plasserast p\u00e5 same niv\u00e5. Dette medf\u00f8rer at bustad 1 blir plassert 1,2 meter over dagens terrengh\u00f8gde. Det m\u00e5 d\u00e5 fyllast p\u00e5 med massar i nedre del av tomta som grensar mot 119/533. Naboen stiller sp\u00f8rsm\u00e5l ved dreneringa av det gamle myromr\u00e5det. Vidare viser naboen til at bustad 1 blir plassert h\u00f8gare enn n\u00f8dvendig. Denne plasseringa vil ta ettermiddags- og kveldsol fr\u00e5 naboen. 119/533 har uteomr\u00e5de, stove og kj\u00f8kken vendt mot vest, og utsikta er rett mot bustad 1. Dersom bustad 1 hadde blitt plassert l\u00e5gare i terrenget ville naboen sine soltilh\u00f8ve blitt betre, og i tillegg hadde bustaden blitt mindre dominerande. 2. Ketil Mikkelsen, gnr. 119, bnr. 564, Litleholten 1, anf\u00f8rer at tiltaket framst\u00e5r som dominant og mistilpassa i omr\u00e5det. Tiltaket vil oppfattast som eit framandelement. Tiltaket vil gi innsyn og sjenanse for naboeigedomen. Naboen kan ikkje sj\u00e5 at tiltaket har heimel i gjeldande reguleringsplan. Naboen viser til at KPA 2018 \u00a7 26 stiller kvalitetskrav til tiltak i byfortettingssone, m.a. med stadanalyse. Naboen viser til at dispensasjon vil opne for tilfeldig utvikling av omr\u00e5det med enkelttiltak som ikkje bidrar til \u00e5 realisere form\u00e5let i KPA. 3. Jean Paul Zambrano Parra og Marit Sundal Holen, gnr. 119, bnr. 892, Holta\u00e5sen 16 B, viser til at nye st\u00f8ttemurar vil blokkere naturleg drenering av overvatn i eksisterande terreng. Naboane fryktar at vatnet vil pressast tilbake mot deira tomt og Litleholten 13. Naboane fryktar og setningsskadar i eigen st\u00f8ttemur. Naboane meiner at tiltaket vil ha ein massiv konstruksjon og bli sv\u00e6rt dominerande tett mot deira eigedom. Dette vil bidra 2 til auka innsyn og reduserte soltilh\u00f8ve i deira uteomr\u00e5de. Naboane er uroa for auka trafikk med stort potensiale for ulukker. Klagaren sine merknader: Klagaren meiner at tiltaket er sv\u00e6rt godt tilpassa bygde omgjevnader og at tiltaket fremjar staden sin eigenart, samt legg til rette for variasjon i det arkitektoniske uttrykket. Klagaren er ueinig i at tomannsbustaden er \u00abomringa\u00bb av forst\u00f8tningsmurar. N\u00e5r det gjeld god terrengtilpassing er det kun mur 1, 2, 3 og 4 som er n\u00f8dvendige. Dei er totalt 32 meter lange, eksisterande bustad har totalt 56 meter med l\u00e5gare forst\u00f8tningsmurar. Dei \u00f8vrige murane er ikkje n\u00f8dvendige, men er tatt med for \u00e5 l\u00f8fte kvaliteten av uteoppholdsareala. Uteoppholdsarealet som opprinneleg vart vist til bolig 1, og det nye arealet i nord og \u00f8st som er tatt med no, kunne f\u00f8lgd terrenget sitt naturlege fall, og likevel vore mindre bratt enn 1:3. Dermed ville det innfridd eitt av kvalitetskrava til MUA i KPA \u00a7 14. Lave forst\u00f8tningsmurar (mur 5, 6 og 7) gjer at uteoppholdsareala vil vere av langt betre kvalitet. I tillegg skriv klagar at mur 4, 5, 6 og 7 er under 1 meter og i seg sj\u00f8lv ikkje s\u00f8knadspliktige tiltak. Desse vil bli skjult bak hekken p\u00e5 naboeigedommen. Samtlege murar skal oppf\u00f8rast i naturstein, noko som medf\u00f8rer at desse er med p\u00e5 \u00e5 l\u00f8fte det estetiske uttrykket til eigedommen. Klagaren viser og til ein godkjent mur i Holta\u00e5sen 39A (gnr.119 bnr. 1016) som er sv\u00e6rt ruvande. Klagaren viser vidare til at kommunen har godkjent forst\u00f8tningsmur som er ca. 120 meter h\u00f8g og 58 meter lang p\u00e5 naboeigedommen i Holta\u00e5sen 16 B og C (gnr. 119 bnr. 892). Klagaren meiner sistnemnde eigedom som nettopp har g\u00e5tt gjennom liknande prosjekt har gjennomg\u00e5ande betydeleg d\u00e5rlegare kvalitetar. Klagaren viser til at tiltaket ligg i Byfortettingssone. Klagaren viser til at ny kompakt utbygging vil st\u00e5 i samanheng med eksisterande sm\u00e5hus, og at slike kontrastar er del av ei langsiktig utvikling. Ein ny tomannsbustad i eit einebustadomr\u00e5de er etter klagaren sitt syn klart innanfor det politikarane \u00f8nskjer seg i desse omr\u00e5da. Vedlagt klagen er eit skr\u00e5foto av omr\u00e5det der oms\u00f8kt eigedom er markert med gr\u00f8n ring. Dei raude ringane viser d\u00f8me p\u00e5 kompakt utbygging og fortetting i n\u00e6romr\u00e5det. Klagaren viser til KPA 2018 \u00a7 26.3.4, f\u00f8rste setning: \u00abNy boligbebyggelse skal ha variasjon i type og st\u00f8rrelse av boliger\u00bb. Klagaren meiner at tiltaket ikkje reiser sp\u00f8rsm\u00e5l av overordna betydning som tilseier at plankravet sl\u00e5r inn, og at fordelane ved dispensasjon er klart st\u00f8rre enn ulempene. 3 Klagaren viser til at leilegheitsbygget i Holta\u00e5sen 35 vart godkjent oppf\u00f8rt utan dispensasjonsbehandling i h\u00f8ve til gjeldande reguleringsplan. Fagetaten si vurdering og tilr\u00e5ding: Fagetaten har etter ny vurdering kome til at krava som blir stilt til uteopphaldsareal i \u00abByfortettingssone\u00bb er oppfylt, jf. KPA 2018 \u00a7 14 og pbl. \u00a7 28-7. Fagetaten har etter ny vurdering ogs\u00e5 kome til at det ikkje trengst dispensasjon fr\u00e5 regulert plassering av bygningsmassen i plankartet, jf. plan nr. 30150000. Fagetaten st\u00e5r fast p\u00e5 sine vurderingar av visuelle kvalitetar og vektlegg og at tomannsbustaden ikkje er tilpassa eigedommen sine dimensjonar. Dette gjeld b\u00e5de murane og storleiken p\u00e5 bygningsmassen i h\u00f8ve til omgivnadene og plassering. Fagetaten viser til at eigedommen i Holta\u00e5sen 29 A har ei anna utforming og ikkje er faktisk samanliknbar med oms\u00f8kte tiltak. Oms\u00f8kte tiltak har og fleire murar som vil framst\u00e5 meir dominerande enn p\u00e5 eigedomen Holta\u00e5sen 16 B og C. Holta\u00e5sen 16 B og C har i 2023 elles f\u00e5tt avslag p\u00e5 s\u00f8knad om oppf\u00f8ring av fleire st\u00f8ttemurar. Avslaget vart stadfesta av Statsforvaltar i 2024. Fagetaten viser til at plankrav er viktig for \u00e5 avklare tilh\u00f8ve som uteareal, terrengbehandling, volum og utforming. Sj\u00f8lv om det har skjedd tilsvarande utbyggingar p\u00e5 fleire eigedommar i omr\u00e5det utan plankrav, vurderer fagetaten at tolegrensa for utvikling utan plan er n\u00e5dd. Fagetaten viser og til nabomerknader i saka. Fagetaten tilr\u00e5r \u00e5 oppretthalde vedtaket. Byr\u00e5den si vurdering og konklusjon: Byr\u00e5den har vurdert dei samla opplysningane i saka og har kome til eit anna resultat en fagetaten. Byr\u00e5den legg avgjerande vekt p\u00e5 at tiltaket er i samsvar med vedtatt fortettingspolitikk slik den framg\u00e5r av arealdelen til kommuneplanen, jf. KPA 2018 \u00a7 26.3 (Byfortettingssone). 1. Visuelle kvalitetar: F\u00f8lgjande framg\u00e5r av pbl. \u00a7 29-2: \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Byr\u00e5den viser til at tomta i utganspunktet er stor (ca 1649 m2). Storleiken og topografien tilseier at det skal vere mogleg \u00e5 oppf\u00f8re ein ny bustad p\u00e5 tomta, s\u00e6rleg sidan omr\u00e5det er disponert til byfortettingsomr\u00e5de i kommuneplanens arealdel. Byfortettingsomr\u00e5de er den arealkategorien som ligg n\u00e6rast opp til sentrumsomr\u00e5de av dei 4 kategoriane byggjeomr\u00e5de i arealdelen. Historikken viser og at det har vore gjennomf\u00f8rt tilsvarande fortettingsprosjekt i n\u00e6romr\u00e5det, noko som m.a. er dokumentert av tiltakshavar i klagen. Byr\u00e5den er einig med klagaren i at omr\u00e5det ikkje gir eit eintydig og homogent uttrykk for bygningsmilj\u00f8et. Omr\u00e5det er under transformasjon i tr\u00e5d med intensjonen for byfortetting og \u00f8konomisk bruk av areal. Byr\u00e5den vurderer at nybygget i seg sj\u00f8lv har ei tiltalande utforming. Oppdelinga i to separate einingar gir eit luftig og lite massivt inntrykk. Det flate taket bidrar til at nybygget gir eit mindre dominerande uttrykk enn ved tradisjonell takutforming. N\u00e5r det gjeld tiltaket sine forst\u00f8tningsmurar, er byr\u00e5den einig med klagaren i at desse vil framst\u00e5 relativt lave og lite dominerande. Klagaren har til samanlikning vist til tiltaket med adresse Holta\u00e5sen 39 A som vart godkjent som fortettingsprosjekt i 2021, jf. foto vedlagt klagen: 4 Klagaren har og vist til forst\u00f8tningsmurane i Holta\u00e5sen 16B og C, jf. skr\u00e5foto nedanfor: Byr\u00e5den viser til KPA 2018 \u00a7 26.3.4 (sone 2 Byfortettingssone): \u00abNy boligbebyggelse skal ha variasjon i type og st\u00f8rrelse av boliger. Boliger skal ha inngang fra gaten\u00bb. Videre \u00a7 26.3.8: \u00abFor s\u00f8knader om tiltak som er unntatt krav om regulering skal byggeh\u00f8yden v\u00e6re maksimalt 4 etasjer, og ikke h\u00f8yere enn 15 meter i forhold til ferdig planert terrengs gjennomsnittsniv\u00e5. Se ogs\u00e5 \u00a7 38.3.1\u00bb Oms\u00f8kt tiltak samsvarer med intensjonen i KPA 2018 slik byr\u00e5den vurderer det. Etter byr\u00e5den sitt syn oppfyller tiltaket lova sitt krav til visuell kvalitet b\u00e5de i h\u00f8ve til seg sj\u00f8lv og i h\u00f8ve til omgivnadene. 2. Nabomerknadene: Litleholten 13 blir ber\u00f8rt av tiltaket m.a. ved at eigedomen vil miste noko ettermiddags- og kveldsol i sommarhalv\u00e5ret. Byr\u00e5den meiner likevel at dette er ein p\u00e5rekneleg f\u00f8lgje av at bustaden ligg i byfortettingssone, der kommuneplanen opnar for relativt intensiv \u00abeplehagefortetting\u00bb. Byr\u00e5den viser til Kommunaldepartementet sitt rundskriv H-8/15 p\u00e5 side 8, pkt. 3.2.3, andre avsnitt: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f.eks. naboeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"- skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det 5 mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk.\u00bb Slik byr\u00e5den vurderer det, er tiltaket i dette tilfellet innanfor det p\u00e5reknelege for omr\u00e5det og fell dermed ikkje innunder kategorien \u00abbetydeleg ulempe\u00bb. N\u00e5r det gjeld merknaden om drenering, f\u00f8reset byr\u00e5den at dette er tilh\u00f8ve som tiltakshavar st\u00e5r ansvarleg for \u00e5 l\u00f8yse. N\u00e5r det gjeld merknadene fr\u00e5 Litleholten 1, viser byr\u00e5den til det som er sagt ovanfor om visuelle tilh\u00f8ve og behov for planavklaring, samt historikken i omr\u00e5det. Byr\u00e5den kan heller ikkje her sj\u00e5 at tiltaket medf\u00f8rer slike verknader at det kjem innunder kategorien \u00abbetydeleg ulempe\u00bb i byfortettingsomr\u00e5de. Merknaden fr\u00e5 Holta\u00e5sen 16 B er delvis i same kategori som dei ovanfor. Problemstillingar omkring drenering av overvatn er delvis av privatrettsleg karakter og m\u00e5 avklarast i byggjesaka. Byr\u00e5den viser elles til det som er sagt ovanfor om visuelle tilh\u00f8ve og innsyn. Byr\u00e5den kan heller ikkje her sj\u00e5 at tiltaket vil vere til \u00abbetydeleg ulempe\u00bb for naboen. 3. Om plankrav og dispensasjon: Tiltaket fell utanfor unntaksregelen i KPA 2018 \u00a7 3.3.1 grunna tomtestorleik. I dispensasjonsvurderinga av plankravet i KPA \u00a7 2018 \u00a7 3.1 har byr\u00e5den vektlagt at tiltaket er tilstrekkeleg avklart til at det kan godkjennast utan planprosess. Byr\u00e5den viser til at Statsforvaltaren og Vestland fylkeskommune ikkje har uttalt seg til s\u00f8knaden, jf. \u00a7 3.3.1, bokstav e: \u00abUnntaket fra plankravet forutsetter at statlige og regionale myndigheter har hatt saken til uttalelse og ikke fremmet krav om reguleringsplan.\u00bb Tilh\u00f8ve omkring eksisterande infrastruktur er og tilstrekkeleg avklart, samt at tiltaket m\u00f8ter generelle kvalitetskrav i KPA, jf. \u00a7 3.3.1 bokstavane a \u2013 d. Tiltaket er avgrensa, og byr\u00e5den kan ikkje sj\u00e5 at det trengst overordna avklaringar i h\u00f8ve til milj\u00f8 og samfunn. Fagetaten viser til at tolegrensa for utvikling utan plan er n\u00e5dd. Byr\u00e5den kan likevel ikkje sj\u00e5 at regulering av den aktuelle tomta vil avklare vidare utvikling av omr\u00e5det. Ei omr\u00e5deregulering vil kunne avklara dei overordna problemstillingane, men ut fr\u00e5 historikken i omr\u00e5det og tiltaket sin avgrensa storleik, ville det etter byr\u00e5den sitt syn vere uforholdsmessig \u00e5 p\u00e5leggje tiltakshavar eit slikt st\u00f8rre planarbeid. Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje givast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Byr\u00e5den kan ikkje i dette tilfellet sj\u00e5 at dei omsyn som ligg bak plankravet blir vesentleg tilsidesett ved ein dispensasjon. Byr\u00e5den meiner og at fordelane ved ein dispensasjon er klart st\u00f8rre enn ulempene. Omr\u00e5det blir tilf\u00f8rt to nye bustader av h\u00f8g kvalitet utan \u00e5 ta i bruk nytt byggjeomr\u00e5de. Byr\u00e5den har kome til at dei rettslege vilk\u00e5ra for \u00e5 dispensere er oppfylte, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meiner byr\u00e5den at det kan givast dispensasjon. 6 Vedtakskompetanse: Byr\u00e5d for byutvikling har mynde til \u00e5 treffa vedtak i enkeltsaker eller typer av saker som ikkje er av prinsipiell betydning, jf. byr\u00e5dssak 1282/23. Alle viktige saker eller saker av prinsipiell betydning skal leggjast fram for byr\u00e5det til avgjerd. Byr\u00e5d for byutvikling gjer f\u00f8lgjande vedtak: 1. Fagetaten sitt vedtak datert 05.09.2024 blir oppheva med heimel i forvaltningslova \u00a7 33, andre ledd. 2. Med heimel i plan- og bygningslova \u00a7 20-1, jf. \u00a7 21-4, blir det gitt l\u00f8yve til oppf\u00f8ring av den oms\u00f8kte tomannsbustaden, tilkomstvei, terrengarbeid, st\u00f8ttemurar og riving av garasje. 3. Med heimel i plan- og bygningslova \u00a7 19-2 blir det innvilga dispensasjon fr\u00e5 KPA 2018 \u00a7 3.1 om plankrav. 4. Plan- og bygningsetaten utferdigar rammel\u00f8yve med n\u00f8dvendige vilk\u00e5r. 5. Klagen vert teken til f\u00f8lgje. Dato: 14. februar 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 06.12.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplaner mottatt 21.05.2024 4. Flyfoto 5. Supplering av klage datert 08.11.2024 6. Klage datert 26.09.2024 7. Tillatelse til riving datert 18.10.2024 8. Avslag p\u00e5 s\u00f8knad datert 05.09.2024 9. Vedtak fra Bymilj\u00f8etaten datert 25.06.2024 10. S\u00f8knad mottatt 21.05.2024 11. Nabomerknader 12. Solstudie mai- august 7 "
}