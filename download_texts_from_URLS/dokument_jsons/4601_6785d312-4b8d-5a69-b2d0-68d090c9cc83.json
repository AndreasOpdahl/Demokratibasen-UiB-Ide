{
  "dokument_id": "6785d312-4b8d-5a69-b2d0-68d090c9cc83",
  "doc_type": "case_minutes",
  "kommune": 4601,
  "tittel": "Saksprotokoll UFKN, 21082024, Sak 115/24, Oppgradering av Bj\u00f8rnsonsgate botiltak. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11003921/Innstilling-vedtak-Oppgradering-av-Bjornsonsgate-botiltak-Gjennomforingsvedtak",
  "tekst": "Oppgradering av Bj\u00f8rnsonsgate botiltak. Gjennomf\u00f8ringsvedtak Utvalg for finans, kultur og n\u00e6ring behandlet saken i m\u00f8tet 21.08.2024 sak 115/24 og fattet f\u00f8lgende vedtak: 1. Prosjekt for ombygging og oppgradering Bj\u00f8rnsonsgate botiltak, med en ramme p\u00e5 totalt kr. 21,7 millioner, gjennomf\u00f8res. 2. Investeringen finansieres over BUD1083 Bj\u00f8rnsonsgate 43, tjenesteomr\u00e5de 09 Boligtiltak. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Eivind Haldor Hermansen (H), Rune Bakervik (A) Forslag fremsatt i utvalget: Eira Vilde Martinsen Garrido (SV) fremsatte p\u00e5 vegne av SV f\u00f8lgende tilbakesendings- forslag i 6 punkt: Bystyret sender saken tilbake til byr\u00e5det for \u00e5 bearbeide en sak som tar for seg en vurdering av f\u00f8lgende tiltak: 1. Bj\u00f8rnsonsgate 4 skal erstattes av differensierte botilbud p\u00e5 et h\u00f8yt faglig niv\u00e5. Det er en forutsetning at man bygger opp alternative botilbud for beboerne i de ulike m\u00e5lgruppene. 1.1. Antall beboere i Bj\u00f8rnsonsgate 4 skal ikke overstige 10. Bj\u00f8rnsonsgate 4 oppgraderes med forsterket boligstandard og hyblene bygges om til st\u00f8rre boenheter. Bo- og tjenesteavtale avvikles til fordel for avtale i tr\u00e5d med husleieloven. Bemanningen skal best\u00e5 av personer med helse-og sosialfaglig kompetanse 24 timer i d\u00f8gnet og 7 dager i uken, og skal inkludere i st\u00f8rre grad ansatte med erfaringskompetanse/brukererfaring. Den nye tjenestebeskrivelsen og arbeidsinstruks til personalet inkludert vektere skal gjennomg\u00e5s for \u00e5 ogs\u00e5 samsvare med beboernes behov. Menneskerettighetene, medborgerskap, brukerperspektiv og -erfaring skal v\u00e6re framtredende i hele driftskonseptet. 2. Bystyret ber byr\u00e5det gj\u00f8re Housing First til f\u00f8rende metode for \u00e5 skaffe bolig til m\u00e5lgruppen i kommunen. All booppf\u00f8lging skal f\u00f8lge prinsippene fra Housing First. 2.1. Bystyret ber byr\u00e5det styrke Housing First-metoden ved \u00e5 \u00f8ke kapasiteten. Teamet skaleres opp. 2.2. Bystyret ber byr\u00e5det etablere tverrfaglige team som arbeider etter b\u00e5de FACT- modellen og Housing First-modellen 2.3. Bystyret ber byr\u00e5det om \u00e5 etablere en rusavdeling p\u00e5 sykehjem, etter Stokka- modellen i Stavanger. 3. Byr\u00e5det p\u00e5legges et s\u00e6rskilt krav om oppf\u00f8lging og jevnlig rapportering til utvalget for helse og sosial, samt gjennomf\u00f8ring av brukerunders\u00f8kelse i sine botjenester. 4. Ruspolitisk r\u00e5d involveres systematisk i arbeidet og legger frem sine innspill til utvalget (som de andre medvirkningsr\u00e5dene) 5. Det skal utredes \u00e5 l\u00f8se vektertjenestene i kommunal egenregi. 6. Bystyret ber byr\u00e5det utf\u00f8re en gjennomgang av partssamarbeidet sammen med ansatteorganisasjoner og rapporterer om det til bystyret. Votering: Innstillingen punkt 1-2 ble vedtatt enstemmig Tilbakesendingsforslag punkt 1-6 fra SV, fremsatt av Eira Vilde Martinsen Garrido (SV) fikk 1 stemme (SV) Byr\u00e5det behandlet saken i m\u00f8tet 04.07.2024 sak 210/24 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. 2 "
}