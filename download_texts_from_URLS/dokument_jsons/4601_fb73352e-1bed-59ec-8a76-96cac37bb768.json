{
  "dokument_id": "fb73352e-1bed-59ec-8a76-96cac37bb768",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25062024, Sak 223/24, Fana, gnr 32 bnr 19 Stamsneset. Klage over avslag p\u00e5 s\u00f8knad om terrenginngrep og fasadeendring",
  "url": "https://bergen.kommune.no/politikere-utvalg/api/fil/bk360/10751355/Innstilling-vedtak-Fana-gnr-32-bnr-19-Stamsneset-Klage-over-avslag-pa-soknad-om-terrenginngrep-og-fasadeendring",
  "tekst": "Fana, gnr 32 bnr 19 Stamsneset. Klage over avslag p\u00e5 s\u00f8knad om terrenginngrep og fasadeendring Utvalg for milj\u00f8 og byutvikling behandlet saken i m\u00f8tet 25.06.2024 sak 223/24 og fattet f\u00f8lgende vedtak: 1. I medhold av fvl. \u00a7 33 annet ledd oppheves fagetatens vedtak av 28.09.2023. 2. Med hjemmel i pbl. \u00a7 19-2 innvilges n\u00f8dvendige dispensasjoner fra gjeldende omr\u00e5deplan \u00a7 2.1.1 (plankrav) og \u00a7 3.1.2 (oppgradering av Grimstadvegen), samt fra KPA18 \u00a7 31.1 (LNF-form\u00e5l) og \u00a7 8.2.9 (bruk av store fyllinger). 3. Det gis tillatelse til terrenginngrep ved utfylling av stein \u2013 m\u00e5lt til 2100 m3 \u2013 s\u00f8r\u00f8st p\u00e5 eiendommen, samt fasadeendring av veksthus i s\u00f8rvest; a. Tillatelsen gis p\u00e5 vilk\u00e5r om at krysset mellom Stamsneset x Grimstadvegen utbedres iht. Vestland fylkeskommune sitt forslag av 21.09.23. 4. Klagen tas til f\u00f8lge. BEGRUNNELSE Tiltaket gjelder terrengfylling/heving av et allerede planert og opparbeidet areal og fasadeendring ved endret materialvalg tak/vegger ved eksisterende veksthus. Fyllingen best\u00e5r av sprengstein fra egen tomt som er utf\u00f8rt iht. tillatelse (sak 201008549) og er innm\u00e5lt til 2100 m3. UMBY har imidlertid f\u00e5tt opplyst p\u00e5 befaring den 30.05.24 at dette volumet er feil, da dette ogs\u00e5 innbefatter det opprinnelig best\u00e5ende opparbeidede arealet. Tiltakshaver mener riktig volum er 15-1600 m3. P\u00e5 befaring fikk UMBY besiktiget tiltakenes omfang, plassering og utforming ettersom tiltakene best\u00e5r og s\u00f8kes legalisert. Etter Utvalgets vurdering, er dette tiltak som i liten grad f\u00e5r betydning for eiendommens naturlige og bygde omgivelser. Tiltakene gir verken ulemper eller er til sjenanse for naboer og et p\u00e5 et allerede gr\u00e5tt omr\u00e5de. I lys av at oms\u00f8kte areal for terrengfylling opprinnelig var planert p\u00e5 et lavere niv\u00e5, hvorav de tidligere veksthusene var plassert trappetrinnvis i terreng for \u00e5 sikre riktige sol- og lysforhold, kan ikke Utvalget se at oms\u00f8kte tiltak verken medf\u00f8rer et \u00f8kt bebygd areal eller at en slik terrengheving gir en uheldig omdisponering og fragmentering av landbruksareal. Det er ikke tale om nedbygging av gr\u00f8nne areal, men en bearbeidelse av et eksisterende planert og steinsatt areal for en mer hensiktsmessig utforming etter at de opprinnelige veksthusene er revet og driften p\u00e5 eiendommen er vesentlig redusert. Opph\u00f8r av Hope Gartneri i 2004/2005, som drev i et stort omfang med 18 ansatte og egne lastebiler for transport, har medf\u00f8rt en vesentlig driftsreduksjon p\u00e5 eiendommen. Tiltakshaver driver n\u00e5 Utomhus Vest AS med 1 ansatt, uten egne lastebiler. Det er et klart b\u00e6rekraftig m\u00e5l for bedriften \u00e5 unng\u00e5 un\u00f8dvendig transport, hvorav det derfor s\u00f8kes direkte leveranse til kunder fra terminaler, uten mellomstopp p\u00e5 Stamsneset der dette er mulig. Hoveddriften p\u00e5 eiendommen best\u00e5r av dyrking og videreutvikling av sedummatter og andre vekster, hvor anleggsgartnere selv plukker egne produkter for sine prosjekter. Utvalget vektlegger at det er \u00f8nskelig for samfunnet \u00e5 tilrettelegge for n\u00e6ringsliv ogs\u00e5 i bydelene, og n\u00e5r omr\u00e5det allerede er godkjent for n\u00e6ringsform\u00e5l p\u00e5peker utvalget at endringene som er oms\u00f8kt anses som relevante for den driften som i dag foreligger. Driften p\u00e5 eiendommen ligger innenfor det opprinnelige godkjente form\u00e5let p\u00e5 eiendommen, og veirett er intakt. Denne er privatrettslig pr\u00f8vd av jordskifteretten i 2017 med den konklusjon at veiens t\u00e5legrense ikke er n\u00e5dd, deriblant at oms\u00f8kte eiendom har full veirett. Steinfyllingen bidrar til et mer oversiktlig og sammenhengende omr\u00e5de for dyrking- og videreutvikling av gr\u00f8ntprodukter, og fasadeendringen sikrer en form\u00e5lstjenlig driftsbygning som gir riktige tempererte forhold for produksjon av sedummatter, samt t\u00f8rrlagring av driftsredskaper mm. Oms\u00f8kte tiltak gir likevel ikke \u00f8kt produksjon eller \u00f8kt trafikk til eiendommen. Utvalget kan derfor vanskelig se at en tilbakef\u00f8ring ved bortkj\u00f8ring av steinmasser og endring til glassflater vil v\u00e6re et m\u00e5l i seg selv. B\u00e6rekrafts- og milj\u00f8hensyn taler klart mot en tilbakef\u00f8ring i dette tilfellet. De oms\u00f8kte tiltakene best\u00e5r p\u00e5 en etablert og bebygd eiendom, uten \u00e5 medf\u00f8re \u00f8kt drift eller trafikk. Med andre ord er rammene for eksisterende drift overholdt, hvilket tilsier at oms\u00f8kte tiltak verken utl\u00f8ser behov for detaljregulering av eiendommen eller en oppgradering av infrastrukturen i omr\u00e5det. F\u00f8lgelig er UMBY enig med klager at gjeldende hensyn ikke blir \u00abvesentlig\u00bb tilsidesatt. Det samme gjelder hensynene bak LNF form\u00e5let, ettersom det ikke er tale om nedbygging av gr\u00f8nne areal og bruken vurderes \u00e5 ligge innenfor godkjente gartneriform\u00e5l p\u00e5 eiendommen. Etter en helhetlig interesseavveiing, fastholder Utvalget at oms\u00f8kte tiltak ikke medf\u00f8rer nevneverdige ulemper. Det kan nevnes som en ulempe at oms\u00f8kte tiltak formelt sett utl\u00f8ser dispensasjoner som oms\u00f8kt. Fordelene er likevel \u00abklart\u00bb st\u00f8rre ved at tiltakshaver vil utbedre krysset mellom Stamsneset x Grimstadveien iht. f\u00f8ringer gitt av Vestland fylkeskommune som vegmyndighet i uttalelse av 21.09.23. Dette er utvilsomt en allmennyttig fordel. Det er derfor ikke kun tiltakshaver selv som har fordeler av innvilgelse av oms\u00f8kte tiltak med n\u00f8dvendige dispensasjoner. Tiltakshavers fordeler nevnes likevel som vektige ved en mer form\u00e5lstjenlig tilrettelegging p\u00e5 eiendommen iht. dagens bruk. I tillegg taler milj\u00f8hensyn klart for en legalisering av oms\u00f8kte tiltak i dette tilfellet. Selv om tiltakene skal vurderes med utgangspunkt i at de ikke er utf\u00f8rt, blir en konsekvens av et eventuelt avslag at fyllmassene m\u00e5 transporteres bort fra eiendommen. Det vil si at b\u00e5de milj\u00f8 og veinettet vil bli belastet i betydelig grad. Utvalget kan ikke se at det er forholdsmessighet i en slik belastning og den potensielle gevinsten en oppn\u00e5r ved tilbakef\u00f8ring i form av nedsenking/trapping av terrenget. Etter en samlet vurdering fastholder UMBY at vilk\u00e5rene i pbl. \u00a7 19-2 er oppfylt for innvilgelse av dispensasjon fra omr\u00e5deplan \u00a7 2.1.1 mht. plankrav og rekkef\u00f8lgekrav i \u00a7 3.1.2 om oppgradering av Grimstadvegen, samt KPA18 \u00a7 31.1 om arealform\u00e5l/LNF og \u00a7 8.2.9 om bruk av store fyllinger. UMBY ber Fagetaten utstede n\u00f8dvendig teknisk vedtak med eventuell vilk\u00e5rsstillelse. Utvalg for milj\u00f8 og byutviklings behandling F\u00f8lgende representanter tok ordet: Helge Stormoen (FrP), Reidar Staalesen (A), Trond Tystad (BL) Forslag fremsatt i utvalget: Helge Stormoen (FrP) fremsatte p\u00e5 vegne av H, FrP, BL, V, INP, Sp f\u00f8lgende alternative forslag i 4 punkter: 1. I medhold av fvl. \u00a7 33 annet ledd oppheves fagetatens vedtak av 28.09.2023. 2 2. Med hjemmel i pbl. \u00a7 19-2 innvilges n\u00f8dvendige dispensasjoner fra gjeldende omr\u00e5deplan \u00a7 2.1.1 (plankrav) og \u00a7 3.1.2 (oppgradering av Grimstadvegen), samt fra KPA18 \u00a7 31.1 (LNF-form\u00e5l) og \u00a7 8.2.9 (bruk av store fyllinger). 3. Det gis tillatelse til terrenginngrep ved utfylling av stein \u2013 m\u00e5lt til 2100 m3 \u2013 s\u00f8r\u00f8st p\u00e5 eiendommen, samt fasadeendring av veksthus i s\u00f8rvest; a. Tillatelsen gis p\u00e5 vilk\u00e5r om at krysset mellom Stamsneset x Grimstadvegen utbedres iht. Vestland fylkeskommune sitt forslag av 21.09.23. 4. Klagen tas til f\u00f8lge. BEGRUNNELSE Tiltaket gjelder terrengfylling/heving av et allerede planert og opparbeidet areal og fasadeendring ved endret materialvalg tak/vegger ved eksisterende veksthus. Fyllingen best\u00e5r av sprengstein fra egen tomt som er utf\u00f8rt iht. tillatelse (sak 201008549) og er innm\u00e5lt til 2100 m3. UMBY har imidlertid f\u00e5tt opplyst p\u00e5 befaring den 30.05.24 at dette volumet er feil, da dette ogs\u00e5 innbefatter det opprinnelig best\u00e5ende opparbeidede arealet. Tiltakshaver mener riktig volum er 15-1600 m3. P\u00e5 befaring fikk UMBY besiktiget tiltakenes omfang, plassering og utforming ettersom tiltakene best\u00e5r og s\u00f8kes legalisert. Etter Utvalgets vurdering, er dette tiltak som i liten grad f\u00e5r betydning for eiendommens naturlige og bygde omgivelser. Tiltakene gir verken ulemper eller er til sjenanse for naboer og et p\u00e5 et allerede gr\u00e5tt omr\u00e5de. I lys av at oms\u00f8kte areal for terrengfylling opprinnelig var planert p\u00e5 et lavere niv\u00e5, hvorav de tidligere veksthusene var plassert trappetrinnvis i terreng for \u00e5 sikre riktige sol- og lysforhold, kan ikke Utvalget se at oms\u00f8kte tiltak verken medf\u00f8rer et \u00f8kt bebygd areal eller at en slik terrengheving gir en uheldig omdisponering og fragmentering av landbruksareal. Det er ikke tale om nedbygging av gr\u00f8nne areal, men en bearbeidelse av et eksisterende planert og steinsatt areal for en mer hensiktsmessig utforming etter at de opprinnelige veksthusene er revet og driften p\u00e5 eiendommen er vesentlig redusert. Opph\u00f8r av Hope Gartneri i 2004/2005, som drev i et stort omfang med 18 ansatte og egne lastebiler for transport, har medf\u00f8rt en vesentlig driftsreduksjon p\u00e5 eiendommen. Tiltakshaver driver n\u00e5 Utomhus Vest AS med 1 ansatt, uten egne lastebiler. Det er et klart b\u00e6rekraftig m\u00e5l for bedriften \u00e5 unng\u00e5 un\u00f8dvendig transport, hvorav det derfor s\u00f8kes direkte leveranse til kunder fra terminaler, uten mellomstopp p\u00e5 Stamsneset der dette er mulig. Hoveddriften p\u00e5 eiendommen best\u00e5r av dyrking og videreutvikling av sedummatter og andre vekster, hvor anleggsgartnere selv plukker egne produkter for sine prosjekter. Utvalget vektlegger at det er \u00f8nskelig for samfunnet \u00e5 tilrettelegge for n\u00e6ringsliv ogs\u00e5 i bydelene, og n\u00e5r omr\u00e5det allerede er godkjent for n\u00e6ringsform\u00e5l p\u00e5peker utvalget at endringene som er oms\u00f8kt anses som relevante for den driften som i dag foreligger. Driften p\u00e5 eiendommen ligger innenfor det opprinnelige godkjente form\u00e5let p\u00e5 eiendommen, og veirett er intakt. Denne er privatrettslig pr\u00f8vd av jordskifteretten i 2017 med den konklusjon at veiens t\u00e5legrense ikke er n\u00e5dd, deriblant at oms\u00f8kte eiendom har full veirett. Steinfyllingen bidrar til et mer oversiktlig og sammenhengende omr\u00e5de for dyrking- og videreutvikling av gr\u00f8ntprodukter, og fasadeendringen sikrer en form\u00e5lstjenlig driftsbygning som gir riktige tempererte forhold for produksjon av sedummatter, samt t\u00f8rrlagring av driftsredskaper mm. Oms\u00f8kte tiltak gir likevel ikke \u00f8kt produksjon eller \u00f8kt trafikk til eiendommen. Utvalget kan derfor vanskelig se at en tilbakef\u00f8ring ved bortkj\u00f8ring av steinmasser og endring til glassflater vil v\u00e6re et m\u00e5l i seg selv. B\u00e6rekrafts- og milj\u00f8hensyn taler klart mot en tilbakef\u00f8ring i dette tilfellet. 3 De oms\u00f8kte tiltakene best\u00e5r p\u00e5 en etablert og bebygd eiendom, uten \u00e5 medf\u00f8re \u00f8kt drift eller trafikk. Med andre ord er rammene for eksisterende drift overholdt, hvilket tilsier at oms\u00f8kte tiltak verken utl\u00f8ser behov for detaljregulering av eiendommen eller en oppgradering av infrastrukturen i omr\u00e5det. F\u00f8lgelig er UMBY enig med klager at gjeldende hensyn ikke blir \u00abvesentlig\u00bb tilsidesatt. Det samme gjelder hensynene bak LNF form\u00e5let, ettersom det ikke er tale om nedbygging av gr\u00f8nne areal og bruken vurderes \u00e5 ligge innenfor godkjente gartneriform\u00e5l p\u00e5 eiendommen. Etter en helhetlig interesseavveiing, fastholder Utvalget at oms\u00f8kte tiltak ikke medf\u00f8rer nevneverdige ulemper. Det kan nevnes som en ulempe at oms\u00f8kte tiltak formelt sett utl\u00f8ser dispensasjoner som oms\u00f8kt. Fordelene er likevel \u00abklart\u00bb st\u00f8rre ved at tiltakshaver vil utbedre krysset mellom Stamsneset x Grimstadveien iht. f\u00f8ringer gitt av Vestland fylkeskommune som vegmyndighet i uttalelse av 21.09.23. Dette er utvilsomt en allmennyttig fordel. Det er derfor ikke kun tiltakshaver selv som har fordeler av innvilgelse av oms\u00f8kte tiltak med n\u00f8dvendige dispensasjoner. Tiltakshavers fordeler nevnes likevel som vektige ved en mer form\u00e5lstjenlig tilrettelegging p\u00e5 eiendommen iht. dagens bruk. I tillegg taler milj\u00f8hensyn klart for en legalisering av oms\u00f8kte tiltak i dette tilfellet. Selv om tiltakene skal vurderes med utgangspunkt i at de ikke er utf\u00f8rt, blir en konsekvens av et eventuelt avslag at fyllmassene m\u00e5 transporteres bort fra eiendommen. Det vil si at b\u00e5de milj\u00f8 og veinettet vil bli belastet i betydelig grad. Utvalget kan ikke se at det er forholdsmessighet i en slik belastning og den potensielle gevinsten en oppn\u00e5r ved tilbakef\u00f8ring i form av nedsenking/trapping av terrenget. Etter en samlet vurdering fastholder UMBY at vilk\u00e5rene i pbl. \u00a7 19-2 er oppfylt for innvilgelse av dispensasjon fra omr\u00e5deplan \u00a7 2.1.1 mht. plankrav og rekkef\u00f8lgekrav i \u00a7 3.1.2 om oppgradering av Grimstadvegen, samt KPA18 \u00a7 31.1 om arealform\u00e5l/LNF og \u00a7 8.2.9 om bruk av store fyllinger. UMBY ber Fagetaten utstede n\u00f8dvendig teknisk vedtak med eventuell vilk\u00e5rsstillelse. Votering: Alternativt forslag punkt 1-4 fra H, FrP, BL, V, INP, Sp, fremsatt av Helge Stormoen (FrP) ble vedtatt med 10 stemmer (H, FrP, BL, INP, V, Sp). Innstillingen fikk 7 stemmer (A, SV, MDG, R) og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 186/24 og fattet f\u00f8lgende vedtak: Saken utsettes til utvalg for milj\u00f8 og byutvikling sitt ekstram\u00f8te 25.06.24. Utvalg for milj\u00f8 og byutvikling behandlet saken i m\u00f8tet 25.04.2024 sak 137/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 04.04.2024 sak 100/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 28.09.2023 opprettholdes. Klagen tas ikke til f\u00f8lge. 4 "
}