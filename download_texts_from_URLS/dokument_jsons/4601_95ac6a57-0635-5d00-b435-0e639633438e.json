{
  "dokument_id": "95ac6a57-0635-5d00-b435-0e639633438e",
  "doc_type": "case_attachment",
  "kommune": 4601,
  "tittel": "Vedtak om avkj\u00f8rsel datert 25.06.2024",
  "url": "https://bergen.kommune.no/politikere-utvalg/api/fil/bk360/11224051/Vedtak-om-avkjorsel-datert-25-06-2024",
  "tekst": " Bymilj\u00f8etaten ELFRIDA BULL BENE AS V\u00e5r referanse: 2024/09467-34 Torgallmenningen 3B Saksbehandler: Karen Martinussen 5014 BERGEN Dato: 25. juni 2024 Deres ref.: Fyllingsdalen. Gnr. 22 Bnr. 1, S\u00e6lenveien 150, avkj\u00f8rsel og dispensasjon fra byggegrense. Vedtak fra Bymilj\u00f8etaten. Bymilj\u00f8etaten viser til henvendelse fra Plan- og bygningsetaten vedr\u00f8rende revidert s\u00f8knad om avkj\u00f8rsel. Tiltaket er ogs\u00e5 avhengig av dispensasjon fra byggegrense for mur knyttet avkj\u00f8rsel. Bymilj\u00f8etaten har tidligere gitt vedtak i saken i dokument 2023/229129-8 for ny avkj\u00f8rsel og dispensasjon fra byggegrense. Vedtak om avkj\u00f8rsel I henhold til delegert fullmakt og med hjemmel i veglova \u00a7\u00a7 40 og 43 godkjenner Bymilj\u00f8etaten avkj\u00f8rselen p\u00e5 f\u00f8lgende vilk\u00e5r: \u2022 Avkj\u00f8rselen opparbeides i henhold til innsendt tegning C001 datert 23.05.2024 som viser at krav til frisikt, svingradius og lengdeprofil er ivaretatt. \u2022 Bredden p\u00e5 avkj\u00f8rselen skal v\u00e6re 4,7 meter. \u2022 Eksisterende avkj\u00f8rsel stenges for kj\u00f8ring. \u2022 Frisiktsonen skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Frisiktsonen kan ikke benyttes som permanent parkeringsareal. \u2022 Avkj\u00f8rselen skal bygges slik at overvann fra vegen ikke renner inn i avkj\u00f8rselen. Den m\u00e5 ogs\u00e5 bygges slik at overvann fra avkj\u00f8rselen ikke renner inn i vegen. Dersom avkj\u00f8rselen avskj\u00e6rer \u00e5pen gr\u00f8ft, skal det legges avl\u00f8psr\u00f8r med minimum diameter 200 mm. Avl\u00f8psr\u00f8r skal legges slik at veggr\u00f8ftens funksjon opprettholdes. Gr\u00f8ftevannet skal ha fritt l\u00f8p inn og ut av r\u00f8ret.. \u2022 Avkj\u00f8rselen skal i sin helhet tilpasses hovedvegens lengde- og tverrprofil. Enhver tilpasning til vegen skal i sin helhet gj\u00f8res p\u00e5 egen eiendom. \u2022 Avkj\u00f8rselen med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker, uten hensyn til hvem som har bygget eller bekostet avkj\u00f8rselen. \u2022 Dersom frisiktsone eller andre deler av avkj\u00f8rselen kommer inn p\u00e5 andres eiendom, m\u00e5 tillatelse til dette innhentes fra de respektive hjemmelshavere/grunneiere. Dersom deler av tiltaket er plassert p\u00e5 kommunal eiendom, m\u00e5 s\u00f8knad sendes til Etat for bygg og eiendom, som forvalter Bergen kommunens eiendommer. \u2022 Utf\u00f8rende m\u00e5 ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57), samt godkjent arbeidsvarslingsplan, f\u00f8r arbeid p\u00e5 eller ved kommunal veg kan starte opp, dersom dette er aktuelt. \u2022 Ferdigmeldingsskjemaet m\u00e5 fylles ut p\u00e5 Bergen kommune sine nettsider. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Klagerett, varighet og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Se vedlagt orientering om klage for ytterligere opplysninger. Dersom arbeidet med avkj\u00f8rselen ikke er satt i gang innen tre \u00e5r etter at tillatelsen er gitt faller vedtaket bort, jf. veglova \u00a7 40 fjerde ledd. Vedtak om dispensasjon fra byggegrense Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. I henhold til delegert fullmakt og med hjemmel i veglova \u00a7 30, dispenserer Bymilj\u00f8etaten fra lovens byggegrense p\u00e5 f\u00f8lgende vilk\u00e5r: \u2022 Ingen deler av muren, medregnet murfot, skal komme n\u00e6rmere vegkant p\u00e5 kommunal veg enn ca. 9 meter, som ca. m\u00e5lt i kartet. \u2022 Muren skal ikke komme i konflikt med frisiktsoner til vegkryss eller egen avkj\u00f8rsel. \u2022 Det kan ikke rettes erstatningskrav mot vegholder ved eventuell skade p\u00e5 muren for\u00e5rsaket av vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere kommunal veg enn gjeldende byggegrense. \u2022 Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av muren kan starte, dersom dette er aktuelt. Lovhjemmel for vedtak Etter veglova \u00a7 29 andre ledd, fastsl\u00e5s hovedregelen for byggegrensens utstrekning til 15 meter fra midten av kommunal veg, dersom byggegrensen ikke er regulert i kommune- eller reguleringsplan etter plan- og bygningsloven. Eiendommen ligger i et uregulert omr\u00e5de. Det aktuelle tiltaket \u00f8nskes gjennomf\u00f8rt innenfor lovens byggegrense p\u00e5 15 m og krever dispensasjonsvedtak fra Bymilj\u00f8etaten etter veglova \u00a7 30. Klagerett og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Dette vedtaket gjelder kun dispensasjon fra veglovas bestemmelser om plassering av tiltak. Tillatelse etter plan- og bygningsloven m\u00e5 avklares med Plan- og bygningsetaten. Kopi av Bymilj\u00f8etatens vedtak m\u00e5 vedlegges sakspapirene i forbindelse med byggesaksbehandlingen. Vil du klage p\u00e5 vedtaket i denne (2024/09467) saken? Med hilsen Bymilj\u00f8etaten Marianne Skulstad \u2013 fungerende seksjonsleder Karen Martinussen - saksbehandler Dokumentet er godkjent elektronisk. Side 2 av 3 Kopi til: PBE Byggesak Nord (Arbeidssted) - Rolf Jerman Bertheussen Side 3 av 3 "
}