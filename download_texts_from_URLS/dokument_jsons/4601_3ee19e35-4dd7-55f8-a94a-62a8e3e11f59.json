{
  "dokument_id": "3ee19e35-4dd7-55f8-a94a-62a8e3e11f59",
  "doc_type": "case_presentation",
  "kommune": 4601,
  "tittel": "Bergenhus. Gnr. 164, bnr. 421 m.fl., Dokken s\u00f8r,  omr\u00e5deregulering (PlanID 71460000). Fastsetting av planprogram",
  "url": "https://bergen.kommune.no/politikere-utvalg/api/fil/bk360/10242507/Framstilling-Bergenhus-Gnr-164-bnr-421-m-fl-Dokken-sor-omraderegulering-PlanID-71460000-Fastsetting-av-planprogram",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/52756-73 Bergenhus. Gnr. 164, bnr. 421 m.fl., Dokken s\u00f8r, omr\u00e5deregulering (PlanID 71460000). Fastsetting av planprogram Hva saken gjelder: I forbindelse med behandling av Arealstrategi for Dokken i m\u00f8te 22.02.2023 (sak 46/23) vedtok bystyret at det skulle settes i gang en offentlig omr\u00e5deregulering for deler av Dokken. Byr\u00e5det vedtok oppstart av omr\u00e5deregulering for Dokken s\u00f8r i m\u00f8te 07.12.2023 (sak 1314/23). Forslag til planprogram ble samtidig vedtatt lagt ut til offentlig ettersyn. Denne sak gjelder fastsetting av planprogrammet. Planprogrammet skal redegj\u00f8re for hvordan det videre planarbeidet skal foreg\u00e5, hvilke temaer som skal utredes, hvilke metoder som skal benyttes for utredningene samt prosess og medvirkningsopplegg. Planforslag med konsekvensutredning skal s\u00e5 utarbeides p\u00e5 bakgrunn av det fastsatte planprogrammet. Foreliggende planprogram ble oversendt fra PBE til politisk behandling omtrent p\u00e5 samme tid som bystyrets behandling av KDP Kollektiv vest. Det var derfor ikke mulig for PBE \u00e5 innarbeide merknaden om at det var \u00f8nskelig \u00e5 utrede et alternativ med kryssing av Puddefjordbroen ved/p\u00e5 eksisterende Puddefjordsbro. Byr\u00e5det \u00f8nsker derfor \u00e5 supplere planprogrammet sine utredningsalternativ. Dette utdypes i kapittelet om byr\u00e5dets vurdering. Omr\u00e5deregulering for Dokken s\u00f8r Hensikten med planarbeidet er \u00e5 tilrettelegge for helhetlig og framtidsrettet byutvikling sentralt i Bergen, og sikre gjennomf\u00f8rbarhet av dette. Det skal planlegges for en urban, b\u00e6rekraftig transformasjon av dagens havneomr\u00e5de til et levende byomr\u00e5de for alle, med boliger, gode byrom, n\u00e6ring, sosial infrastruktur, og energi- og milj\u00f8l\u00f8sninger som gir b\u00e6rekraft og nullutslipp. Figur 1. Planavgrensning 1 Overordnede f\u00f8ringer og p\u00e5g\u00e5ende parallelle planprosesser Kommuneplanens arealdel (KPA 2018) Planomr\u00e5det er i kommuneplanens arealdel (KPA 2018) i hovedsak avsatt til havneform\u00e5l, mens mindre deler av omr\u00e5det er avsatt til byfortettingssone. Dokken er i tillegg underlagt hensynssone for omr\u00e5der under omforming/transformasjon der det forutsettes helhetlig planlegging, der det spesifikt er satt krav om offentlig plan for Dokken. Dokken 2050 \u2013 overordnet strategi (vedtatt 28.04.2021 sak 116/21) Overordnet strategi setter utviklingsm\u00e5l for transformasjon og byutvikling p\u00e5 Dokken og gir retning, rammer og f\u00f8ringer for utviklingsarbeidet. Visjoner og m\u00e5l f\u00f8lges opp i planarbeidet med omr\u00e5dereguleringen. Arealstrategi for Dokken (vedtatt 22.03.2023 sak 46/23) Arealstrategien for Dokken bygger videre p\u00e5 utviklingsm\u00e5lene i overordnet strategi, og viser en mulig disponering for omr\u00e5det. Arealstrategien er ikke juridisk bindende, men Bystyret gjorde vedtak i 2022 om at denne skal v\u00e6re f\u00f8rende for arealplaner innenfor omr\u00e5det. Planarbeid rundt Puddefjorden P\u00e5 begge sidene av Puddefjorden p\u00e5g\u00e5r det eller det skal startes opp planarbeid for fremtidig byutvikling som m\u00e5 sees i sammenheng med omr\u00e5dereguleringen for Dokken (figur 2). I tillegg til de private detaljreguleringsplanene, er Plan- og bygningsetaten i gang med planarbeid for to omr\u00e5dereguleringsplaner; Indre Laksev\u00e5g og Laksev\u00e5gneset. Valg av kollektivsystem og tras\u00e9 gjennom Dokken og Laksev\u00e5g har stor betydning for de mange p\u00e5g\u00e5ende reguleringsprosessene. Figur 2. P\u00e5g\u00e5ende planarbeider rundt Puddefjorden. Private detaljreguleringer er markert med nr.1-6, offentlige omr\u00e5dereguleringer er markert med nr.8-10. Detaljregulering Havforskningsinstituttet og Fiskeridirektoratet Omr\u00e5dereguleringsplan for Dokken s\u00f8r overlapper med den private detaljreguleringen for Havforskningsinstituttet og Fiskeridirektoratet (HI/Fdir) der Statsbygg er forslagsstiller (planID 71350000). Havforskningsinstituttet og Fiskeridirektoratet skal samlokaliseres p\u00e5 Dokken (prinsippsak 187/22). Nybygget skal v\u00e6re en pioner p\u00e5 Dokken og spille en viktig rolle b\u00e5de som p\u00e5driver av transformasjonen og som viktig identitetsmark\u00f8r for havneomr\u00e5det. Det skal planlegges for et kombinert forsknings- og kontorbygg. Planomr\u00e5det inkluderer ved planoppstart ogs\u00e5 Havnelageret, og reguleringsform\u00e5l/fremtidig bruk av Havnelageret skal avklares gjennom planarbeidet. Planarbeidet for Hi/Fdir er startet opp samtidig med, og g\u00e5r parallelt med planprosessen for omr\u00e5deregulering Dokken S\u00f8r. 2 Kommunedelplan for kollektivsystemet mellom Bergen sentrum og Bergen vest Bergen Bystyre vedtok den 10.04.2024 (sak 100/24) Kommunedelplan for kollektivsystemet mellom Bergen sentrum og Bergen vest. Kommunedelplanen er en tematisk kommunedelplan etter plan- og bygningsloven og skal f\u00f8lges opp med en arealdel som blant annet skal avklare arealbehovene for fremtidig kollektivtras\u00e9. Det ble av Bystyret vedtatt at det skal utarbeides arealdel med konsekvensutredning for korridor 5, hvor f\u00f8rste fase avgrenses fra Dokken s\u00f8r til Laksev\u00e5g og Lyngb\u00f8. Prosess Det ble varslet oppstart av planarbeid den 16.12.2023, og planprogrammet ble samtidig lagt ut til offentlig ettersyn. Det ble avholdt et informasjonsm\u00f8te om planprogram og videre planarbeid den 10.01.2024. M\u00f8tet ble holdt i samarbeid med Dokken Utvikling AS og Statsbygg (forslagstiller privat detaljreguleringsplan Nybygg Havforskningsinstituttet og Fiskeridirektoratet, planID 71350000). I fasen for h\u00f8ring og offentlig ettersyn kom det inn merknader til b\u00e5de planprogrammet og til oppstart av planarbeidet. Det er totalt mottatt 40 merknader; 15 merknader fra private og 25 merknader fra h\u00f8ringsinstanser. Merknadene og uttalelsene er oppsummert og kommentert i vedlagt merknadsskjema datert 11.04.2024. I uttalelsene og merknadene til planprogrammet blir det i hovedtrekk pekt p\u00e5 f\u00f8lgende: - Vestland fylkeskommune ber om at kommunen endrer ordbruken i planprogrammet til \u00e5 v\u00e6re mer ambisi\u00f8se i forhold til det boligsosiale. - Klimaetaten ber om at klimagassberegninger inng\u00e5r i kunnskapsgrunnlaget for omr\u00e5deregulering for \u00e5 kunne vurdere konsekvenser i form av klimagassutslipp ved valg av ulike plangrep, og ikke utsettes til detaljplanlegging. - Kystverket ber om at KU-en m\u00e5 vise konsekvenser det vil f\u00e5 for sj\u00f8transporten at havnevirksomheten legges ned. Ber ogs\u00e5 om at KU-en m\u00e5 omfatte vurderinger av hvordan sikkerhet og fremkommelighet for fart\u00f8y til/fra havn og ber\u00f8rt havneaktivitet skal ivaretas. - Bergen Vann krever at vannmilj\u00f8 konsekvensutredes p\u00e5 grunn av utslippspunkt i Jekteviken. Det er mottatt f\u00f8lgende varsel om innsigelse: - Kystverket melder at beredskapshavnfunksjoner m\u00e5 ivaretas. Flytting av godsaktiviteten til \u00c5gotnes vil ikke frigj\u00f8re arealene p\u00e5 Dokken og Jekteviken i sin helhet. Dersom det i planprosessen ikke kan dokumenteres at tilstrekkelige erstatningsareal foreligger, m\u00e5 Kystverket forutsette at hensynet til sj\u00f8transporten kan bli sv\u00e6rt negativt p\u00e5virket, og m\u00e5 ta dette i betraktning ved vurdering av innsigelse ved offentlig ettersyn av planen. - Vestland fylkeskommune (VLFK) melder om at eventuelle bindinger mot Skolten/Bontelabo som erstatningsareal og relokalisering av havnefunksjoner er sv\u00e6rt utfordrede av hensyn til viktige kulturmilj\u00f8. Dette vil v\u00e6re grunnlag for innsigelse (fra VLFK og eventuelt Riksantikvaren) dersom det ikke l\u00f8ses p\u00e5 en tilfredsstillende m\u00e5te. - Vestland fylkeskommune og Statens vegvesen presiserer at H\u00e5ndb\u00f8ker N100 og N200 skal legges til grunn for all offentlig veg i planomr\u00e5det. VLFK legger til grunn at fylkesveger skal detaljreguleres i omr\u00e5dereguleringen. Dersom planen til offentlig ettersyn ikke er tilstrekkelig gjennomarbeidet og avklart med vegmyndighet vil det kunne f\u00f8re til innsigelser. 3 Hovedinnholdet i planprogrammet Planarbeidet krever konsekvensutredning, jf. forskrift om konsekvensutredning \u00a7 6 a. Etter \u00a7 6 a. skal omr\u00e5dereguleringer etter pbl. \u00a7 12-2 alltid konsekvensutredes og ha planprogram n\u00e5r planen fastsetter rammer for tiltak i vedlegg I og II i forskrift om konsekvensutredning. Planprogrammet skal fastsette hvordan det videre planarbeidet skal foreg\u00e5, hvilke temaer som skal utredes, hvilke metoder som skal benyttes for utredningene samt prosess og medvirkningsopplegg. Planforslag med konsekvensutredning skal s\u00e5 utarbeides p\u00e5 bakgrunn av det fastsatte planprogrammet. Det er i planprogrammet beskrevet at det skal utredes fire utbyggingsalternativer som skal vurderes opp mot 0-alternativet (dagens situasjon med havn). Alternativene best\u00e5r av ulike kombinasjoner av f\u00f8lgende variabler (tabell 1 og figur 3): - Funksjonsdeling bolig/andre form\u00e5l - Kollektivtras\u00e9 og holdeplasser - med dagl\u00f8sning eller tunnell\u00f8sning - Kryssing av Puddefjorden, med bybanebro og gang- og sykkelbro samlet eller separat - Hovedvegsystem - Nytt byggeland i sj\u00f8 i Jekteviken - Utkraging M\u00f8hlenpriskaien Tabell 1. Sammenstilling av utredningsalternativene Alternativer Alternativ 1 Alternativ 2 Alternativ 3 Alternativ 4 Egenskaper Funksjonsfordeling H\u00f8y andel H\u00f8yest andel Lav andel Lav andel boligbebyggelse boligbebyggelse boligbebyggelse boligbebyggelse Lav andel annen Lavest andel annen H\u00f8y andel annen H\u00f8y andel annen bebyggelse bebyggelse bebyggelse bebyggelse Kollektiv Dagl\u00f8sning bybane Tunnell\u00f8sning bybane Tunnell\u00f8sning Dagl\u00f8sning bybane med to stopp med holdeplass sentralt bybane med med holdeplass plassert ved holdeplass sentralt sentralt plassert ved Bredalsmarken plassert ved Gassverkbygget Bredalsmarken Fjordkryssing Bybanebro og g/s-bro Bybanebro og g/s-bro i Bybanebro og g/s- Bybanebro og g/s- separat med bybane i samme l\u00f8p i s\u00f8r\u00f8st bro i samme l\u00f8p i bro separat med s\u00f8r\u00f8st og g/s-bro i nordvest bybane i nordvest nordvest utenfor og g/s-bro i s\u00f8rvest HI/Fdir utenfor HI/Fdir Hovedvegsystem Videref\u00f8ring av Splitting av Videref\u00f8ring av Videref\u00f8ring av dagens tras\u00e9 for hovedvegssystem med dagens tras\u00e9 for dagens tras\u00e9 for hovedvegssystem enveiskj\u00f8rte gater hovedvegssystem hovedvegssystem (forutsatt mest mulig (forutsatt mest mulig (forutsatt mest mulig (forutsatt mest bygateforming) bygateforming) bygateforming) mulig bygateforming) Nytt byggeland Ja Nei Ja Ja Jekteviken Utkraging Ja Ja Nei Ja M\u00f8hlenpriskaien 4 Figur 3. Illustrasjon som forklarer forskjellen av egenskaper mellom alternativene Tema som skal konsekvensutredes og/eller beskrives i planbeskrivelsen er vist nedenfor i tabell 2. 5 Tabell 2. Tema som skal konsekvensutredes eller vurderes som del av planbeskrivelse. Tema Konsekvensutredes Planbeskrivelse Nasjonalt og internasjonalt fastsatte milj\u00f8m\u00e5l, Nei Ja prosjektm\u00e5l Naturmangfold, inkludert vannmilj\u00f8 jf. vannforskriften Nei Ja Landskap Ja Ja Kulturmilj\u00f8 Ja Ja Friluftsliv og byliv, inkludert barn og unges interesser Ja Ja Klimagassutslipp, Klima- og energil\u00f8sninger Nei Ja St\u00f8y- og luftforurensning Ja Ja Grunnforhold og grunnforurensning Nei Ja \u00d8kosystemtjenester Nei Nei Transport og mobilitet Ja Ja Befolkningens helse og helsens fordeling i Nei Ja befolkningen Kriminalitetsforebygging Nei Ja Byform og arkitektur Ja Ja Endring i arealbruk Nei Ja Beredskap og ulykkesrisiko Nei Ja Medvirkning Det er i planprogrammet lagt opp til at det skal utarbeides en sosiokulturell stedsanalyse, som vil v\u00e6re en del av grunnlaget for videre medvirkningsprosesser. Det er ogs\u00e5 planlagt informasjonsm\u00f8ter, kontordag samt m\u00f8ter med aktuelle parter, og medvirkningsprosesser for barn og unge. Det vises til planprogrammet kapittel. 7.1.1 for en n\u00e6rmere beskrivelse av medvirkningsopplegget. Det er i planprogrammet skissert en fremdriftsplan der det tas sikte p\u00e5 f\u00f8lgende: - Fastsetting planprogram, v\u00e5r/sommer 2024 - Konsekvensutredning h\u00f8st/vinter 2024/2025 - Utarbeide planforslag vinter 2025 - 1. gangs behandling planforslag vinter 2025 - Planforslag h\u00f8ring og offentlig ettersyn vinter 2026 - 2. gangs behandling planforslag vinter 2026/2027 Organisering Bergen kommune ved Plan- og bygningsetaten (PBE) har utarbeidet planprogrammet, og har ansvar for \u00e5 utarbeide planforslaget i samarbeid med Dokken Utvikling AS (DUAS). Dokken utvikling AS representerer og ivaretar kommunens grunneierinteresser i transformasjon og utvikling av Dokken. Fagetatens vurdering og anbefaling: Plan- og bygningsetaten vurderer planprogrammet som tilfredsstillende i henhold til forskriftens krav og de innspill og merknader som har kommet inn i h\u00f8ringsperioden. Planprogrammet anbefales fastsatt slik det er fremlagt. Plan- og bygningsetatens forslag til vedtak: 1. I medhold av plan- og bygningsloven \u00a7 12-9 fastsettes forslag til planprogram for omr\u00e5dereguleringsplan Dokken s\u00f8r, nasjonal arealplanid 4601_71460000, datert 11.04.2024. 6 \u00d8konomiske konsekvenser: Fastsettelse av planprogrammet gir ingen \u00f8konomiske konsekvenser i seg selv. Det videre planarbeidet har som m\u00e5l \u00e5 tilrettelegge for teknisk og sosial infrastruktur, noe som p\u00e5 sikt vil inneb\u00e6re \u00f8konomiske konsekvenser for kommunen. Omfanget av dette er det for tidlig \u00e5 vurdere. De \u00f8konomiske konsekvensene for Bergen kommune h\u00e5ndteres i ordin\u00e6re rulleringer av fremtidige Handlings- og \u00f8konomiplaner. Byr\u00e5dets vurdering og anbefaling/konklusjon: Byr\u00e5det har ambisjon om at Bergen skal vokse og fylle rollen som Vestlandets hovedstad. Byr\u00e5det er derfor opptatt av at tempoet m\u00e5 opp i store byutviklingsomr\u00e5der som Laksev\u00e5g og Dokken, og ser positivt p\u00e5 at det er startet opp arbeid med den f\u00f8rste juridisk bindende arealplanen for ny arealdisponering av havneomr\u00e5det. Dokken st\u00e5r overfor en omfattende transformasjon som vil gj\u00f8re omr\u00e5det til en ny, levende, b\u00e6rekraftig og tilgjengelig del av Bergen. Etter byr\u00e5dets vurdering er det utarbeidet et godt forslag til planprogram. Byr\u00e5det stiller seg i hovedsak bak plan- og bygningsetaten sine vurderinger, men vil kommentere noen forhold utdypende. Utredningsalternativer Byr\u00e5dets h\u00f8ye ambisjoner for Dokken gj\u00f8r at det er kritisk at man har et velfungerende kollektivsystem fra det tidspunktet de f\u00f8rste arbeidsplassene og boomr\u00e5dene etableres p\u00e5 Dokken. Valg av kollektivsystem og tras\u00e9 vil f\u00e5 store konsekvenser for utviklingen av Dokken og Laksev\u00e5g. Det er i forslag til planprogrammet skissert fire ulike alternative tras\u00e9er for bybanen gjennom utviklingsomr\u00e5det p\u00e5 Dokken, med broer som skal krysse Puddefjorden s\u00f8r for nytt bygg for Havforskingsinstituttet og Fiskeridirektoratet (HI/Fdir). Planprogrammet beskriver ogs\u00e5 en bybanetras\u00e9 med fjordkryssing nordvest for HI/Fdir, men dette alternativet er forkastet som utredningsalternativ p\u00e5 bakgrunn av politisk beslutning om lokalisering av HI/Fdir p\u00e5 Dokken. Bergen bystyre har gjennom merknad til vedtaket av KDP Kollektiv vest, i m\u00f8tet 10.04.2024 (sak 100/24), gitt signaler om at det skal arbeides videre med en l\u00f8sning hvor kollektivtras\u00e9en plasseres n\u00e6rt eller p\u00e5 dagens Puddefjordsbro. Foreliggende planprogram ble oversendt fra PBE til politisk behandling omtrent p\u00e5 samme tid som bystyrets behandling av KDP Kollektiv vest. Det var derfor ikke mulig for PBE \u00e5 innarbeide merknaden om at det var \u00f8nskelig \u00e5 utrede et alternativ med kryssing av Puddefjordbroen ved/p\u00e5 eksisterende Puddefjordsbro. Byr\u00e5det \u00f8nsker derfor \u00e5 supplere planprogrammet sine utredningsalternativ. F\u00f8r kunngj\u00f8ring av vedtatt planprogram m\u00e5 det innarbeides et alternativ hvor kryssing er vist p\u00e5/ved Puddefjordbroen, samt at dette vurderes med b\u00e5de dag- og tunnell\u00f8sning videre mot sentrum (jf. vedtakspunkt 1.a og b.). Samlet sett vurderer byr\u00e5det at alle de foresl\u00e5tte alternativene, og det nye alternativet samsvarer med bystyrets tidligere vedtak i 2022 om lokalisering av Havforskningsinstituttet og Fiskeridirektoratet (HI/Fdir) hvor det gis f\u00f8ringer om at en framtidig kollektivtras\u00e9 m\u00e5 krysse Puddefjorden s\u00f8r for tomten til samlokaliseringsprosjektet for Hi/Fdir, dette er s\u00e6rlig viktig for fremtidig bruk av kaianleggene p\u00e5 Dokken og Frieleneskaien. Byr\u00e5det er opptatt av rask fremdrift for b\u00e5de Dokken og Laksev\u00e5g, og forventer at KDP Kollektiv vest sin arealdel og foreliggende omr\u00e5deregulering ses i sammenheng for \u00e5 bidra til raskest mulig avklaring av kollektivtras\u00e9, transformasjon og fremtidig byutvikling. Reguleringsrisiko Planprosessen vil kreve et bredt samarbeid og samhandling. Avhengigheter og stort behov for avklaringer kan medf\u00f8re risiko i forhold til tid, kostnad og kvalitet i planarbeidet og for gjennomf\u00f8ring. 7 Planprogrammet kapittel 6.6 belyser kjent reguleringsrisiko som er knyttet til planarbeidet for Dokken s\u00f8r, herunder avklaring av kollektivtras\u00e9 og midlertidig kollektivtilbud, havneflytting, utnyttelse og finansiering, grad av offentlige funksjoner samt fordeling av rekkef\u00f8lgekrav og offentlig st\u00f8tte. En helt sentral forutsetning for \u00e5 transformere Dokken fra havn til utvidet del av Bergen sentrum er at havnearealet frigis. Bergen havn har i sin utviklingsplan skissert l\u00f8sninger som kan fungere fra et havnedriftsperspektiv, uten at dette er forankret i juridisk bindende arealplaner. Byr\u00e5det er opptatt av \u00e5 f\u00e5 kartlagt det fremtidige havnebehovet i sentrum og f\u00e5 vurdert realistiske alternativer til plassering av havnerelatert aktivitet. Plan- og bygningsetaten har derfor tatt initiativ til \u00e5 gjennomf\u00f8re en slik utredning. Byr\u00e5det st\u00f8tter initiativet og at dette gjennomf\u00f8res parallelt med konsekvensutredning og planarbeid for Dokken s\u00f8r. Byr\u00e5det ser at det er flere h\u00f8ringsinstanser som har varslet innsigelse i forbindelse med oppstart av planarbeid, herunder Kystverket, Vestland fylkeskommune og Statens vegvesen. Planleggingen av denne transformasjonen er kompleks ved at det er flere avhengighetsforhold samt mange ulike akt\u00f8rer. Planarbeidet vil v\u00e6re preget av flere motstridende hensyn og interesser. Byr\u00e5det er derfor opptatt av at det legges opp til tidlig dialog og samarbeid med innsigelsesmyndighetene, slik at viktige avklaringer gj\u00f8res f\u00f8r planforslaget legges ut til offentlig ettersyn. Klimagassberegninger Som del av overordnet strategi og arealstrategi er det satt h\u00f8ye ambisjoner knyttet til klima og energi. PBE har i planprogrammet foresl\u00e5tt \u00e5 ikke utarbeide klimagassberegninger p\u00e5 dette planniv\u00e5et, men heller benytte metode for klimanorm for \u00e5 fastsette klimaambisjoner fra tidlig fase. Klimanorm benyttes til \u00e5 vurdere m\u00e5loppn\u00e5else innenfor hovedomr\u00e5dene mobilitet, arealbruk, energi og materialer. Byr\u00e5det vurderte i sak om oppstart av planarbeid og h\u00f8ring av planprogram (sak 1314/23) at klimagassberegninger vil v\u00e6re beslutningsrelevant for \u00e5 vurdere m\u00e5loppn\u00e5else mellom alternative plangrep og anbefalte at dette utarbeides til 1. gangs behandling. Klimaetaten har til varsel om oppstart ogs\u00e5 p\u00e5pekt at dette burde gjennomf\u00f8res p\u00e5 omr\u00e5dereguleringsniv\u00e5. Planprogrammet ble etter h\u00f8ring supplert med ytterligere redegj\u00f8relse av temaet, og det legges opp til \u00e5 gjennomf\u00f8re en ombrukskartlegging av eksisterende bygg, som et supplement til klimanorm. I tillegg pekes det p\u00e5 utarbeidelse av masseh\u00e5ndteringsplanen, som vil redegj\u00f8re for potensialet for masseh\u00e5ndtering, herunder bortkj\u00f8ring av forurensede masser/tilf\u00f8ring av rene masser samt gjenbruk av masser/lokal deponering. Byr\u00e5det anser at dette i sum vil bidra til \u00e5 gi et relevant beslutningsgrunnlag, og vurderer at det ikke vil v\u00e6re behov for klimagassberegninger p\u00e5 dette planniv\u00e5et. Kulturmilj\u00f8 og arkitektonisk kvalitet Byr\u00e5det \u00f8nsker \u00e5 skape en vakker by, og vil f\u00f8re en byutvikling som fremtidens generasjoner kan se tilbake p\u00e5 med stolthet. Dokken grenser til historiske omgivelser med stor kulturmilj\u00f8verdi og arkitektonisk s\u00e6rpreg, og det er derfor viktig at utformingen av ny bebyggelse og byrom p\u00e5 Dokken f\u00e5r god stedstilpasning og h\u00f8y arkitektonisk kvalitet. Byr\u00e5det ser derfor positivt p\u00e5 at planprogrammet har eget tema om Byform og arkitektur, og ser frem til at dette f\u00f8lges opp i videre arbeid med utforming av p\u00e5f\u00f8lgende planforslag og byggesaker. 8 Medvirkning og prosess Det er allerede gjennomf\u00f8rt mange gode medvirkningstiltak for utviklingen av Dokken, og byr\u00e5det har h\u00f8ye forventinger for det videre medvirkningsarbeidet som skal gjennomf\u00f8res i forbindelse med omr\u00e5dereguleringen. Byr\u00e5det er positive til det skisserte medvirkningsopplegget i planprogrammet, og ser frem til en god og inkluderende medvirkningsprosess i forbindelse med det videre planarbeidet. Konklusjon Byr\u00e5det er opptatt av \u00e5 f\u00e5 fart p\u00e5 byutviklingen i Bergen, og ser frem til at Dokken kan utvikles i n\u00e6r fremtid. Dette vil gi en stor positiv utvidelse av sentrum, med flere boliger, nye parker, allmenninger, byliv og ikke minst et tilskudd av nye innbyggere i sentrum. Byr\u00e5det ser at byr\u00e5dets innspill til forslag til planprogram (sak 1314/23) i hovedsak er innarbeidet i planprogrammet som n\u00e5 skal fastsettes. Med suppleringen av et nytt utredningsalternativ kan byr\u00e5det anbefale \u00e5 fastsette planprogrammet. Begrunnelse for framleggelse til bystyret: Fastsettelse av planprogram for planer med vesentlige virkninger kan ikke delegeres av bystyret, jf. Reglement for bystyret og utvalgene 2023-2027, vedtatt av Bergen bystyre 18.10.23 i sak 368-23. Planprogrammet fastsettes av kommunestyret (bystyret) selv, jf. plan- og bygningsloven \u00a7 12-9, 3. ledd. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-9 og 4-1 fastsettes forslag til planprogram for omr\u00e5deregulering for Dokken s\u00f8r, planID 71460000, datert 11.04.2024, med f\u00f8lgende endring: a. Utredningsalternativer suppleres med ekstra alternativ med kryssing p\u00e5/ved Puddefjordsbroen, og to varianter med dag- og tunnell\u00f8sning videre mot sentrum. 2. F\u00f8r kunngj\u00f8ring skal planprogrammet oppdateres i henhold til bystyrets vedtak. Dato: 21. mai 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 11.04.2024 med f\u00f8lgende vedlegg: Forslag til planprogram til fastsetting for Dokken s\u00f8r, datert 11.04.2024 Merknadsskjema, datert 11.04.2024 9 "
}