{
  "dokument_id": "75870663-b414-5f85-9a15-828db4f4bf00",
  "doc_type": "case_attachment",
  "kommune": 5501,
  "tittel": "9. Svar fra forslagsstiller",
  "url": "https://innsyn.tromso.kommune.no/application/getMoteDokument?dokid=2001799406",
  "tekst": "Troms\u00f8 Kommune R\u00e5dhuset Postboks 6900 9299 Troms\u00f8 Troms\u00f8, 21.05.2024 22.16 \u2013 Reguleringsplan 1774A Skjelnan V\u00e5re kommentarer til merknad fra nabo Merknaden Merknaden er mottatt hos oss i dag p\u00e5 epost fra Robert Larsen ved reguleringsplankontoret i Troms\u00f8 kommune. Etter en kort telefondr\u00f8fting med Larsen om saken er vi enige om at merknaden kommenteres fra plankonsulenten, som grunnlag for plankontorets videre behandling av saken. V\u00e5re kommentarer gis i nummerert rekkef\u00f8lge slik de kommer frem av brevet av Advokatfirmaet Rekve Pleym & Co DA (heretter kalt Rekve Pleym). 3. Endring av reguleringsplan 1774 A \u2013 st\u00f8ttemurer langs eiendommen Det p\u00e5st\u00e5s i brev fra Rekve Pleym at reguleringsendringen har to form\u00e5l Figur 1, utklipp fra brev fra Rekve Pleym Pkt. 1 er helt feil, og m\u00e5 bero p\u00e5 en feiltolkning av plandokumentene. Dette kommenteres ytterligere i brevets punkt 5. Plan 1774 er en reguleringsplan med totalt 704 boliger, planen er i en tidlig fase av realisering, ca. 5- 10% av boligene er oppf\u00f8rt, mens en noe st\u00f8rre del av infrastrukturen er realisert. N\u00e5r det kommer til st\u00f8ttemuren mellom veg og klagers eiendom, 14/142, anf\u00f8res det fra Rekve Pleym at bakgrunnen for st\u00f8ttemuren er gitt en feilaktig fremstilling i plandokumentene. Vi er ikke enig i at fremstillingen er feil, men det er trolig ulike oppfatninger av saken fra de to partene i saken. Ved etablering av veg slik plankart og illustrasjonsplan viser var det to alternativer, det ene alternativet var en fyllingsfot fra vegen og inn over Kiil/Nysted sin eiendom. Denne fyllingsfoten er vist i de opprinnelige plandokumentene. Se figur 2. For \u00e5 avb\u00f8te p\u00e5 de negative konsekvensene for Kiil/Nysted ble det s\u00f8kt om og gitt dispensasjon til \u00e5 flytte vegen noe \u00f8stover, bort fra 14/142. I tillegg ble det etablert en st\u00f8ttemur i stedet for en fyllingsfot. Det kan naturligvis v\u00e6re ulike oppfatninger av hvorvidt fyllingsfot eller st\u00f8ttemur er det beste for 14/142. Fra utbyggers st\u00e5sted har det v\u00e6rt en oppfatning at en st\u00f8ttemur hensyntar 14/142 i s\u00e5 stor grad som mulig, og har mindre negativ innvirkning p\u00e5 eiendommen enn en fyllingsfot ville hatt. 2 Figur 2, utklipp fra illustrasjonsplan, tilh\u00f8rende plandokumentene som var en del av reguleringsvedtaket. Fyllingsfoten er tydelig vist inn mot Kiil/Nysted sitt hus. Sp\u00f8rsm\u00e5let om st\u00f8ttemuren mot Kiil/Nysted m\u00e5 ses i sammenheng med de opprinnelige plandokumentene, og det er tydelig illustrert en fyllingsfot i de opprinnelige plandokumentene. At veg og tomt har det v\u00e6rt tatt h\u00f8yde for og planlagt for helt siden planen ble vedtatt. Det er alts\u00e5 ikke noen overraskelse, slik Rekve Pleym hevder i sitt brev. Reguleringsendringen slik den er foresl\u00e5tt vil gj\u00f8re at dagens plassering av vegen og tilh\u00f8rende st\u00f8ttemur blir i tr\u00e5d med reguleringsplanen. Dette vurderer vi som hensiktsmessig i forhold til den overordnede planleggingen. 4. Endring av reguleringsplan 1774 A \u2013 st\u00f8ttemur langs parkeringsplass og parkeringsplass Muren det her er snakk om er delvis en del av st\u00f8ttemuren fra forrige punkt, mellom veg og 14/142, og delvis en st\u00f8ttemur for \u00e5 holde p\u00e5 terrenget p\u00e5 naboeiendommen 14/374. Avstandserkl\u00e6ringen er gitt fra eier av 14/374 til Skjelnan Utbygging AS, da SU s\u00f8kte om oppf\u00f8ring av st\u00f8ttemuren. N\u00e5r reguleringsplanen er vedtatt vil det v\u00e6re naturlig \u00e5 s\u00f8ke om tillatelse til st\u00f8ttemurene det her er snakk om. 5. \u00d8kt trafikk, krav om avb\u00f8tende tiltak Rekve Pleym p\u00e5st\u00e5r at planendringen f\u00f8rer til at boligtettheten i planen skal \u00f8ke med 33 boenheter. Dette er direkte feil. Antall boenheter i reguleringsplanen har hele tiden v\u00e6rt, og skal forbli, maksimalt 704. I planendringen som er til behandling, og som Rekve Pleym har sendt merknad p\u00e5, er det s\u00f8kt om \u00e5 omfordele boliger mellom de ulike feltene i planen. Dette gj\u00f8res for \u00e5 endre sammensetningen av boligtyper, s\u00f8rge for en hensiktsmessig utnyttelse av infrastrukturen som etableres, samt \u00e5 bidra til et mer blandet bomilj\u00f8. Antall boenheter \u00f8kes ikke som f\u00f8lge av planendringen, og trafikken forbi 14/142 vil derfor heller ikke \u00f8ke utover det som reguleringsplanen tidligere har tatt h\u00f8yde for. Oppsummering av merknaden og kommentarene Reguleringsendringene som det s\u00f8kes om er naturlige og n\u00f8dvendige mindre endringer av en stor og omfattende reguleringsplan. Klager fremstiller endringene som omfattende og vidtrekkende, dette synet deler vi ikke. Planendringene utgj\u00f8r kun mindre tilpasninger av planen for \u00e5 etablere et samsvar mellom gitte dispensasjoner og reguleringsplanen, samt mindre endringer i boligtyper og st\u00f8ttemur 3 mot 14/142. St\u00f8ttemuren mellom veg og 14/142 erstatter det som i illustrasjonsplanen viser en betydelig fyllingsfot inn p\u00e5 Kiil/Nystad sin eiendom. Med vennlig hilsen Arkitektkontoret Amundsen as Peter Amundsen "
}