{
  "dokument_id": "3e9c9266-10c4-509d-8fe4-b2b58c6611a8",
  "doc_type": "case_presentation",
  "kommune": 4601,
  "tittel": "Utbyggingsavtale for Kokstadvegen 35, gnr. 34 bnr. 402",
  "url": "https://bergen.kommune.no/politikere-utvalg/api/fil/bk360/10291749/Framstilling-Utbyggingsavtale-for-Kokstadvegen-35-gnr-34-bnr-402",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/227463-12 Utbyggingsavtale for Kokstadvegen 35, gnr. 34 bnr. 402 Hva saken gjelder: Bergen kommune ved Bymilj\u00f8etaten har fremforhandlet avtale med TESS Vest Eiendom AS og Vestland fylkeskommune, etter plan og bygningsloven (pbl) kapittel 17. Avtalen er vedlagt. Utbyggingsavtalen oppfyller rekkef\u00f8lgekrav i omr\u00e5dereguleringsplan for Kokstad \u00f8st, med plan-ID: 61130000. Omr\u00e5deplanen ble vedtatt f\u00f8rste gang av Bergen bystyre den 22.03.2017. Som et ledd i klagebehandling av denne planen, opphevet Fylkesmannen i Vestland planvedtaket den 06.04.2020. Bystyret vedtok omr\u00e5deplanen i 2.gangs behandling den 24.06.2020. Utbyggingsavtalene gjelder et tilbygg til n\u00e6ringsbyggets verksted (mellombygg), med takterrasse. Oppgitt bruksareal for tilbygget er 210m2. Eiendommen det inng\u00e5s utbyggingsavtale for befinner seg i delfelt K/I 1 (Kontor/industri) i omr\u00e5deplanen. Delfeltet har rekkef\u00f8lgekrav knyttet til gang/sykkelveg og fortau langs Kokstadvegens hoved tras\u00e9. I tillegg foreligger det krav for eiendommer regulert i omr\u00e5deplanen om \u00e5 delta i opparbeidelsen av kollektivfelt som er planlagt i Kokstadvegen ved plan-ID: 17020000. Eiendommen er eid av TESS Vest Eiendom AS, og er markert med r\u00f8dt i kartutsnittene nedenfor. 1 Denne utbyggingsavtalen er en av mange avtaler som er inng\u00e5tt for dette omr\u00e5det for \u00e5 sikre gjennomf\u00f8ring av rekkef\u00f8lgekrav i omr\u00e5dereguleringsplanen for Kokstad \u00f8st. I flere av de tidligere inng\u00e5tte utbyggingsavtalene, har det v\u00e6rt tale om mindre utbyggingstiltak som tilbygg. Denne utbyggingsavtalen omhandler ogs\u00e5 et tilbygg, hvor anleggsbidraget utgj\u00f8r kroner 164 430, f\u00f8r indeksregulering. Anleggsbidraget sikres ved bankgaranti. Fagetatens vurdering og anbefaling: Omr\u00e5deplanen for Kokstad \u00f8st har omfattende rekkef\u00f8lgekrav som omhandler utbedring av Kokstadvegen med tilrettelegging for gange, sykkel og turveger, samt kollektivfelt i nordre del. Kokstadvegen er markert som bydelsrute i sykkelstrategien for Bergen (vedtatt 2010). Utbygger skal etter avtalen, bidra med sin forholdsmessige andel til oppgradering av Kokstadvegen med sideveg. Anleggsbidraget er basert p\u00e5 eksterne kostnadskalkyler for opparbeidelse/grunnerverv (Asplan Viak/Statens vegvesen 2018, Sweco 2020 og 2021) og grunnerverv (HR Prosjekt AS 2019), samt Bymilj\u00f8etatens egne beregninger av realistisk utbyggingspotensiale i den n\u00e6rmeste 10 - \u00e5rs perioden. Bymilj\u00f8etaten har vurdert utbyggingsavtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av Plan- og bygningsloven \u00a7 17-3. tredje ledd. Vestland fylkeskommune er byggherre for fylkesvegen med tilh\u00f8rende anlegg. Bergen kommune er byggherre for kommunale tiltak, med mindre annet er avtalt. Kostnadsgrunnlaget og beregningen av anleggsbidrag per m2 /BRA fremg\u00e5r av vedlegg 1 til utbyggingsavtalen. Kostnadene for oppfyllelse av de samlede rekkef\u00f8lgekravene i Kokstad \u00f8st-planen er ansl\u00e5tt til ca. 250 mill. kr. Bymilj\u00f8etaten vurderer det som lite sannsynlig at kostanden vil kunne dekkes kun gjennom utbyggerbidrag i avtaleperioden. Det vil derfor v\u00e6re behov for en offentlig andel dersom reguleringsplanenes hovedgrep med oppgradering av Kokstadvegen og planlagt kollektivfelt, skal kunne gjennomf\u00f8res. Fylkeskommunen har i brev datert 16.04.2021 tatt et generelt forbehold om finansiering og politisk godkjenning f\u00f8r prosjektoppstart av denne og tilsvarende avtaler. Utbyggingsavtalen har lagt ute til offentlig ettersyn i tidsrommet 13.01.2024 \u2013 13.02.2024. Bymilj\u00f8etaten har ikke mottatt merknader til utbyggingsavtalen. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med TESS Vest Eiendom AS og Vestland fylkeskommune om oppfyllelse av rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Reguleringsplanen ble vedtatt bystyret den 24.06.2022 etter ny 2. gangs behandling. Det er i vurderingen lagt vekt p\u00e5 at utbyggingsavtalen er en av mange avtaler som er inng\u00e5tt for dette omr\u00e5det for \u00e5 sikre gjennomf\u00f8ring av rekkef\u00f8lgekrav i omr\u00e5dereguleringsplanen for Kokstad \u00f8st. N\u00f8dvendig utbedring av Kokstadvegen forutsetter offentlig bidrag, men avtalen om Kokstadvegen 37 vil ogs\u00e5 bidra til \u00e5 oppfylle rekkef\u00f8lgekrav om tilrettelegging for gange, sykkel og turveger, samt kollektivfelt i nordre del av Kokstadvegen. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. 2 Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07)\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med TESS Vest Eiendom AS og Vestland fylkeskommune. 2. Byr\u00e5d for klima, milj\u00f8 og byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 30. april 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 22.01.2024 med f\u00f8lgende vedlegg: Fremforhandlet utbyggingsavtale med vedlegg: - Beregning av anleggsbidrag Kokstadvegen 35 trinn 3 3 "
}