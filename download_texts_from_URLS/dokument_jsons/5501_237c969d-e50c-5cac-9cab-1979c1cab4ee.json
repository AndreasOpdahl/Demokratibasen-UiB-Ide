{
  "dokument_id": "237c969d-e50c-5cac-9cab-1979c1cab4ee",
  "doc_type": "case_presentation",
  "kommune": 5501,
  "tittel": "Sluttbehandling Landbruksplan for Troms\u00f8 kommune 2025-2033",
  "url": "https://innsyn.tromso.kommune.no/application/getMoteDokument?dokid=2002041862",
  "tekst": "Arkivsaksnr. 24/17652-11 Saksbehandler Ida Storslett Lund Saksgang M\u00f8tedato Milj\u00f8-, idrett-, kultur- og 06.05.2025 samfunnsutviklingsutvalget Sluttbehandling Landbruksplan for Troms\u00f8 kommune 2025- 2033 Kommunedirekt\u00f8rens innstilling til vedtak: Landbruksplan for Troms\u00f8 kommune 2025-2033 vedtas. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Saken gjelder endelig behandling av ny Landbruksplan for Troms\u00f8 kommune 2025-2033. Landbruksplanen ble vedtatt lagt ut p\u00e5 offentlig h\u00f8ring 26.11.2024 av milj\u00f8-, idrett-, kultur- og samfunnsutviklingsutvalget med h\u00f8ringsfrist 20.02.2025. Planperioden er satt fra 2025 til 2033, med revidering halvveis i perioden. Saksutredning Landbruksplanen er utviklet etter nasjonale, regionale og lokale f\u00f8ringer. Den informerer om landbrukets n\u00e5v\u00e6rende status i Troms\u00f8 kommune, og beskriver utfordringene og mulighetene landbruksn\u00e6ringa st\u00e5r overfor n\u00e5 og i fremtiden. Planen er en temaplan, og derfor ikke juridisk bindende, men vil v\u00e6re retningsgivende for kommunens arbeid i landbruksrelaterte saker. Arbeidet med landbruksplanen er organisert under seksjon for byutvikling, og utf\u00f8rt av enhet for klima, milj\u00f8 og landbruk. I siste del av planen er det en tabell som oppsummerer de 11 utpekte hovedutfordringene til landbruket i kommunen: \u2022 Rekruttering til n\u00e6ringa \u2013 gjennomsnittsalderen blant g\u00e5rdbrukerne er h\u00f8y, og det er f\u00e5 som starter opp. \u2022 Rovdyr i beiteomr\u00e5der \u2013 det har v\u00e6rt relativt store tap til rovdyr i noen omr\u00e5der. Dette gir stress for dyrene og bonden, \u00f8konomiske tap og gj\u00f8r det vanskeligere \u00e5 utnytte utmarksbeitene. \u2022 Turisme og friluftsliv \u2013 det er st\u00f8rre press p\u00e5 utmarka, og noen bes\u00f8kende forstyrrer beitedyr, forholder seg ikke til kravet om b\u00e5ndtvang for hund, og etterlater s\u00f8ppel. \u2022 Nedbygging av jordbruksarealer \u2013 det er stadig og tiltakende press p\u00e5 jordbruksarealer. \u2022 Bondens helse \u2013 det har blitt st\u00f8rre oppmerksomhet om at bonden, som alle andre, kan slite med psykisk uhelse og at unge b\u00f8nder er s\u00e6rlig utsatt for stress. \u2022 Veterin\u00e6rberedskap \u2013 Veterin\u00e6rvakta er s\u00e5rbar og krever kontinuerlig oppf\u00f8lging. \u2022 Skogbruket \u2013 det gj\u00f8res lite p\u00e5 skogfronten i kommunen, og skogens potensiale som inntektskilde og karbonbinder blir ikke utnyttet til det fulle. \u2022 Klimaendringer og klimatilpasning \u2013 et mer ustabilt v\u00e6r f\u00f8rer med seg flere usikkerheter for en arealfast n\u00e6ring. \u2022 Bevaring av kulturlandskap og kulturarv \u2013 vi er i ferd med \u00e5 miste mye av v\u00e5r tidligere historie. Eldre driftsbygninger forfaller som f\u00f8lge av manglende bruk og et varmere og v\u00e5tere klima. \u2022 Skadegj\u00f8rere i landbruket \u2013 det er \u00f8kte forekomster av skadegj\u00f8rere i landbruket, og klimaendringene gj\u00f8r at problemet forventes \u00e5 \u00f8ke. Eksempler p\u00e5 skadegj\u00f8rere er gjess, fremmede arter og nye parasitter. \u2022 Forurensning, fors\u00f8pling og milj\u00f8 \u2013 det er viktig \u00e5 forhindre utslipp til luft og vann, og i tillegg er landbruksplast en stor \u00e5rsak til fors\u00f8pling og forurensning. Tilh\u00f8rende er det i alt 53 tiltak som skal gjennomf\u00f8res i planperioden. De er spesielt to andre vedtatte planer som m\u00e5 sees i sammenheng med landbruksplanen: verneplan for matjord 2023-2027 (saksnr. 22/03083) og beitebruksplan for Troms\u00f8 kommune 2020-2027 (saksnr. 20/06341). Konklusjon Landbruksplan for Troms\u00f8 kommune 2025-2033 vedtas som den foreligger. Vedtakskompetanse Milj\u00f8-, idrett-, kultur- og samfunnsutviklingsutvalget 2 Vedlegg Endelig planforslag - landbruksplan for Troms\u00f8 kommune 2025-2033 Merknadsbehandling landbruksplanen 3 "
}