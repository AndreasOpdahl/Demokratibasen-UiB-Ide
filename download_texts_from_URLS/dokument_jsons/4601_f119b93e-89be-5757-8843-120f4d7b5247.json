{
  "dokument_id": "f119b93e-89be-5757-8843-120f4d7b5247",
  "doc_type": "case_attachment",
  "kommune": 4601,
  "tittel": "Vedtak - byggesak - Bergen 36642 - nybygg bolig",
  "url": "https://bergen.kommune.no/politikere-utvalg/api/fil/bk360/11305994/Vedtak-byggesak-Bergen-36642-nybygg-bolig",
  "tekst": " V\u00e5r dato: V\u00e5r ref: 17.04.2024 2024/1648 Deres dato: Deres ref: \u00abRefDato\u00bb \u00abRef\u00bb \u00abMottakernavn\u00bb Saksbehandler, innvalgstelefon \u00abAdresse\u00bb Jorunn Fosse Fidjest\u00f8l, 5764 3156 \u00abPostnr\u00bb \u00abPoststed\u00bb \u00abKontakt\u00bb Bergen kommune, gbnr. 36/642 - nybygg bolig Vi viser til oversending fra Bergen kommune 24.01.2024, som gjelder klage p\u00e5 vedtak fra Utvalg for milj\u00f8 og byutvikling (UMBY) 16.10.2023, sak 388/23. Det er klaget innenfor fristen, og vilk\u00e5rene for \u00e5 behandle saken er oppfylt. Vedtak Statsforvalteren stadfester Bergen kommunes vedtak av 16.10.2023, sak 388/23. Sakens bakgrunn Ansvarlig s\u00f8ker Tyark AS har p\u00e5 vegne av tiltakshaveren Boligbygg Vest AS s\u00f8kt om to eneboliger p\u00e5 eiendommen gbnr. 36/641 og 36/642. Denne saken gjelder tiltaket som er oms\u00f8kt p\u00e5 gbnr. 36/642. Klagen for naboeiendommen behandles i eget vedtak, v\u00e5r sak 2024/1647. Tomten ble sammen med gbnr. 36/641 fradelt ved tillatelse av 24.09.2021. Tomtene er ikke omfattet av reguleringsplan. Tiltaket best\u00e5r av nybygg av bolig, carport, tilkomstvei, fjellskj\u00e6ringer/st\u00f8ttemurer og terrengtilpasninger. Ny bolig utgj\u00f8r ut fra opprinnelig s\u00f8knad 196,3 m2 BRA, og parkering er p\u00e5 18 m2 BRA, og dette medf\u00f8rer en utnyttelsesgrad p\u00e5 40,84 %. Kommunen avslo f\u00f8rst tiltaket den 16.01.2023, og dette ble p\u00e5klaget. Utvalg for milj\u00f8 og byutvikling (UMBY) gjorde vedtak om \u00e5 gi tillatelse til tiltaket, 16.10.2023, sak 388/23. Det kom inn to klager p\u00e5 vedtaket. Klagerne har ogs\u00e5 klaget p\u00e5 tiltaket p\u00e5 naboeiendommen, gbnr. 36/641. Mads Ivar Oldereid og Iselin A. Oldereid, gbnr. 36/188, klaget p\u00e5 vedtakene 06.11.2023. De anf\u00f8rer at utbygging p\u00e5 eiendommene b\u00f8r inng\u00e5 i en overordnet plan. Det anf\u00f8res at utbedring av privat vei/tilkomst vil g\u00e5 p\u00e5 bekostning av trafikksikkerheten Det vises til klagers tidligere merknad til nabovarsel i saken. Klagen viser til at vesentlige endringer i utformingen av boligene ikke er nabovarslet. Det vises til sakshistorikk med fradelingen av tomtene, og historiske forhold p\u00e5 eiendommen. Klagen viser til at det tidligere har blitt godkjent 7 nye boliger i omr\u00e5det de siste 13 \u00e5rene uten reguleringsplan, i tillegg til boligene i sakene her og to p\u00e5g\u00e5ende saker. Det vises til uheldige virkninger for trafikk og naturmangfold av boliger bygget de siste \u00e5rene. Klager mener det E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 er viktig \u00e5 verne de siste store tomtene langs Nord\u00e5svannet p\u00e5 grunn av det store biologiske mangfoldet. Malene Torsvik og Jone Torsvik, gbnr. 36/127, klaget p\u00e5 vedtakene 12.11.2023. De anf\u00f8rer at utbygging p\u00e5 eiendommen b\u00f8r skje gjennom plan. Tomtenes og boligenes utforming og plassering, ved at de omkranser gbnr. 36/89, blir mer rotete, mindre planmessig og til st\u00f8rre ulempe for naboeiendommene enn n\u00f8dvendig. Terrenget p\u00e5 eiendommene skr\u00e5ner mot nord og \u00f8st, og boligene burde tilpasse seg dette terrenget for lys og utsyn. Oms\u00f8kt l\u00f8sning vender seg heller mot klagernes eiendom, som oppleves som en reell b\u00e5ndlegging. Klagerne er videre bekymret for utvikling p\u00e5 tilgrensende eiendom p\u00e5 gbnr. 36/89. Det vises til tidligere nabomerknad til s\u00f8knaden. Kommunen behandlet klagene 24.01.2024, men fant ikke grunn til \u00e5 ta klagene til f\u00f8lge. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Planstatus Omr\u00e5det er ikke regulert. Det er i KPA 2018 avsatt til bebyggelse og anlegg, og ligger i ytre fortettingssone. KPA 2018 \u00a7 3.1 fastsetter plankrav for oppf\u00f8ring av boliger. KPA \u00a7 3.3 angir unntak fra plankravet i \u00a7 3.1. \u00ab3.3. Tiltak som kan unntas fra plankravet 3.3.1 Tiltak i sentrumskjerne S1 Bergen sentrum, byfortettingssone og ytre fortettingssone der tomtest\u00f8rrelse er maks 1500 m2 og der alle f\u00f8lgende forhold er ivaretatt: a. Tiltaket ikke gir vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. b. Stedsanalyse viser at tiltaket samsvarer med langsiktig bystruktur og er i samsvar med kvalitetskrav i kommuneplanens arealdel. c. Behov for teknisk infrastruktur er vurdert og n\u00f8dvendig oppgradering kan sikres ved byggesaksbehandling. d. Tiltaket samsvarer med \u00f8vrige bestemmelser i kommuneplanens arealdel. e. Unntaket fra plankravet forutsetter at statlige og regionale myndigheter har hatt saken til uttalelse og ikke fremmet krav om reguleringsplan.\u00bb Statsforvalterens vurdering Generelt Saken henger i stor grad sammen med tiltak p\u00e5 naboeiendommen, gbnr. 36/641. Klagerne har klaget p\u00e5 begge vedtakene. Klagen for naboeiendommen behandles i eget vedtak, v\u00e5r sak 2024/1647. Side: 3/7 UMBY har tatt hensyn til og lagt til grunn endringene som er gjort p\u00e5 tiltaket i klageomgangen, jf. vilk\u00e5r i vedtaket punkt 2 a. Utgangspunktet for vurderingen er derfor noe annerledes enn det fagetaten og byr\u00e5dsavdelingen la til grunn for sine vurderinger. Videre har veimyndigheten 04.12.2023, etter at vedtak om tillatelsen ble gjort, gitt tillatelse til utvidet bruk av utkj\u00f8rsel. Statsforvalteren kan etter forvaltningsloven \u00a7 34 andre ledd ta hensyn til nye omstendigheter, og vi legger derfor ogs\u00e5 vurderingene i denne tillatelsen til grunn i v\u00e5r vurdering av saken. Det generelle utgangspunktet etter plan- og bygningsloven er at tiltakshaveren har rettskrav p\u00e5 \u00e5 f\u00e5 innvilget en s\u00f8knad om tiltak, dersom tiltaket er i tr\u00e5d med regelverket og gjeldende planer. Sp\u00f8rsm\u00e5let blir derfor om tiltaket er i strid med bestemmelser i eller i medhold av plan- og bygningsloven, eller med rettslig bindende planer i medhold av samme lov. Unntak fra plankravet Det hevdes i klagene at det ikke b\u00f8r gis tillatelse f\u00f8r det foreligger en reguleringsplan. Utgangspunktet i KPA 2018 er at eneboliger ikke kan oppf\u00f8res uten at det er laget en reguleringsplan, jf. KPA \u00a7 3.1. KPA \u00a7 3.3 gir hjemmel for kommunen til \u00e5 unnta fra plankravet. Dette er en skj\u00f8nnsmessig vurdering kommunen kan gj\u00f8re dersom vilk\u00e5rene i KPA \u00a7 3.3.1 er oppfylt. Kriteriene som ligger til grunn for vurderingen m\u00e5 imidlertid kunne pr\u00f8ves rettslig. UMBY har begrunnet unntak fra plankravet i denne saken, og vist til at tomtest\u00f8rrelsen gir grunnlag for unntak, og at forholdene nevnt i KPA \u00a7 3.3.1 er ivaretatt. Statsforvalteren har vurdert kriteriene i unntaksbestemmelsen. Det er for det f\u00f8rste et vilk\u00e5r at tomten er maks 1500 m2, og at den ligger enten i sentrumskjerne S1, i byfortettingssone eller i ytre fortettingssone. Tomten ligger i ytre fortettingssone, og er if\u00f8lge situasjonsplanen 523 m2. Den ligger dermed innenfor st\u00f8rrelseskravet og i en sone som \u00e5pner for unntak fra plankravet. Det er et vilk\u00e5r i \u00a7 3.3.1 a at tiltaket ikke skal gi \u00abvesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier\u00bb. Det g\u00e5r fram av saken at tomten ligger utenfor st\u00f8ysoner, og ligger ikke innenfor hensynssoner for kulturmilj\u00f8. Det er heller ikke vist til andre s\u00e6rskilte kulturverdier p\u00e5 tomten. Trafikkforholdene er omtalt n\u00e6rmere nedenfor, der det framg\u00e5r at veimyndigheten har gitt tillatelse til utvidet bruk av avkj\u00f8rsel. Vi kan derfor ikke se at tiltaket vil ha vesentlig negative konsekvenser for trafikk. Det g\u00e5r fram av saken at tomten ligger p\u00e5 en kolle og heller ikke har noen avrenning eller fare for flom for andre. Tomten ble fradelt ved tillatelse av 24.09.2021. Det g\u00e5r fram av fradelingstillatelsen at tomten kan bebygges, og at eiendommen er sikret rett til atkomst, vann og avl\u00f8p. Sp\u00f8rsm\u00e5let blir videre om tiltaket vil ha vesentlige negative konsekvenser for bl\u00e5gr\u00f8nne verdier. Det g\u00e5r fram av temakart1 at eiendommen ligger i en \u00f8kologisk korridor som g\u00e5r gjennom byggeomr\u00e5det. En \u00f8kologisk korridor er if\u00f8lge temakartet et sammenhengende vegetasjonsbelte i bebygde omr\u00e5der, hvor dyr som f.eks. rev kan ferdes. Den \u00f8kologiske korridoren framkommer p\u00e5 et temakart, og har ikke noen rettsvirkning som tilsvarer arealform\u00e5l eller hensynssone. Korridoren medf\u00f8rer dermed ikke i seg selv noe forbud eller noen begrensning for retten til \u00e5 gj\u00f8re tiltak p\u00e5 1 Temakart for sammenhengende bl\u00e5gr\u00f8nne strukturer, datert 13.11.2017 Side: 4/7 eiendommen. Det framg\u00e5r likevel i retningslinjene til KPA \u00a7 3.3.1. at det at tiltaket ligger i omr\u00e5der vist i temakart bl\u00e5gr\u00f8nne strukturer skal tas med i vurderingen av om tiltaket medf\u00f8rer vesentlig negative konsekvenser. Det g\u00e5r fram av saken at bredden p\u00e5 vegetasjonsbeltet vil bli redusert i og med bygging p\u00e5 tomtene, og at funksjonen den bl\u00e5gr\u00f8nne korridoren har, dermed kan bli redusert. Bymilj\u00f8etaten har vurdert tiltaket under forutsetning av at det kreves dispensasjon fra plankravet. De anser en reduksjon av korridoren som uheldig, men vil ikke frar\u00e5de at det gis dispensasjon fra plankravet for eiendommen. Vi legger vekt p\u00e5 at bymilj\u00f8etaten har konkludert med at de ikke vil frar\u00e5de dispensasjon. De framhever likevel at utbygging av ubebygde tomter b\u00f8r skje etter en reguleringsplan, slik at helhetlige vurderinger kan gj\u00f8res. Statsforvalteren ser at en helhetlig vurdering av resterende utbygging gjennom plan kan v\u00e6re hensiktsmessig. Det at tiltaket ligger innenfor korridoren, og den konkrete reduksjonen av vegetasjonsbeltet som f\u00f8lge av tiltaket medf\u00f8rer etter v\u00e5rt syn ikke i seg selv at tiltaket har vesentlig negative konsekvenser for bl\u00e5gr\u00f8nne verdier. Vi har derfor konkludert med at dette ikke et hinder for \u00e5 unnta fra plankravet. Videre f\u00f8lger det av \u00a7 3.3.1 bokstav b at stedsanalyse m\u00e5 vise at \u00abtiltaket samsvarer med langsiktig bystruktur og er i samsvar med kvalitetskrav i kommuneplanens arealdel\u00bb. Det er ogs\u00e5 et krav etter \u00a7 3.3.1 bokstav d at \u00abtiltaket samsvarer med \u00f8vrige bestemmelser i kommuneplanens arealdel\u00bb. Det er utarbeidet en stedsanalyse for omr\u00e5det. Eiendommen ligger i ytre fortettingssone, der det skal tilrettelegges for blant annet bolig. Tiltaket ligger i et omr\u00e5de med god kollektivdekning og generelt godt utbygd infrastruktur. N\u00e6rmeste busstopp er 250 m s\u00f8r\u2010vestover ved S\u00f8reide skole og n\u00e6rmeste barnehage er 500 m s\u00f8rover. Rekreasjonsmuligheter og dagligvarebutikk ligger ogs\u00e5 ved S\u00f8reidtunet barnehage. Skranevatnet kombinertskole er 2.3 km s\u00f8rover. Tiltaket er dermed i tr\u00e5d med langsiktig bystruktur. Det er heller ikke opplyst at tiltaket kommer i strid med \u00f8vrige deler av kommuneplanens arealdel. If\u00f8lge \u00a7 3.3.1 bokstav c kreves det at \u00abBehov for teknisk infrastruktur er vurdert og n\u00f8dvendig oppgradering kan sikres ved byggesaksbehandling\u00bb. Videre f\u00f8lger det av \u00a7 3.3.1. bokstav e at saken har v\u00e6rt til uttale til statlige og regionale myndigheter og at det ikke er fremmet krav om reguleringsplan. Det framg\u00e5r av tidligere avslagsvedtak at Statsforvalteren har f\u00e5tt saken til uttale, men at de ikke har avgitt noen uttalelse til saken. Vi ser at fylkeskommunen som regional myndighet har uttalt seg til tiltaket, og det er ikke fremmet krav om reguleringsplan, selv om fylkeskommunen ogs\u00e5 mener at omr\u00e5det best kunne fortettes gjennom plan, med tanke p\u00e5 infrastruktur og trafikksikkerhet. Veimyndighetene har imidlertid gitt tillatelse til utvidet bruk av avkj\u00f8rsel, noe som var et vilk\u00e5r for \u00e5 f\u00e5 rammetillatelse. F\u00f8lgende g\u00e5r fram av veimyndighetenes vurdering: \u00abFartsgrensa p\u00e5 fylkesvegen er 50 km/t, og \u00e5rsd\u00f8gertrafikk (\u00c5DT) er 4800. Avk\u00f8yrsla betener over 60 men under 99 bueiningar. Vegstrekninga er klassifisert til haldningsklasse \u00abstreng\u00bb jf. Rammeplan 2021-2024, Haldningsklassar for - avk\u00f8yrsler - dispensasjonar fr\u00e5 byggegrenser som gjeld fylkesveg i Vestland fylke. Rammeplanen seier at auka bruk skal avgrensast men opnar likevel for vurdering av om auka bruk kan tillatast: \u00abDer det er tilrettelagt med gang- og sykkelveg, busshaldeplass og fartsgrense 70 km/t eller l\u00e5gare, kan utvida bruk av avk\u00f8yrsle godkjennast.\u00bb Avk\u00f8yrsla er opparbeidd som regulert og innfrir dei tekniske krava. Det er opparbeidd eit langsg\u00e5ande tilbod for g\u00e5ande og syklande langs fylkesvegen, samt busshaldeplassar i umiddelbar Side: 5/7 n\u00e6rleik. Vi gir p\u00e5 bakgrunn av dette l\u00f8yve til utvida bruk av avk\u00f8yrsla for oppf\u00f8ring av to einebustader.\u00bb Vi har kommet til at kriteriene i bokstavene c og e er til stede, og derfor ikke er til hinder for unntak fra plankravet. Dersom kriteriene nevnt over er innfridd, kan kommunen gi unntak fra plankravet. Slik vi forst\u00e5r saken har fagetaten og byr\u00e5dsavdelingen gjort en skj\u00f8nnsmessig vurdering av om det kan unntas fra plankravet, og kommet til at det ville v\u00e6re uheldig. UMBY har lagt til grunn et noe annet skj\u00f8nn. Kommunen ved UMBY har begrunnet sitt vedtak. Begrunnelsen framst\u00e5r som noe knapp, men kommunen har vist til hjemmel, og de faktiske forhold de mener begrunner at unntak fra plankravet kan gis. UMBY har gitt overordnede planhensyn noe mindre vekt i vurderingen av om unntak fra plankravet skal gis, og har sett p\u00e5 hvilke konkrete omstendigheter som gj\u00f8r at unntak kan gis. Vi har kommet til at kommunen ved UMBY har gjort en forsvarlig skj\u00f8nnsmessig vurdering etter gjeldende regelverk, og vi kan heller ikke se at kommunen har lagt vekt p\u00e5 usaklige eller utenforliggende hensyn i denne vurderingen. Vi har lagt stor vekt p\u00e5 det kommunale selvstyret i vurderingen, jf. forvaltningsloven \u00a7 34. Vi har etter dette konkludert med at det kan gis unntak fra plankravet i dette tilfellet. Utgangspunktet er da at en tomteeier kan utnytte egen eiendom i tr\u00e5d med gjeldende regelverk og bindende planer. Et unntak fra plankravet inneb\u00e6rer at tiltaket er i tr\u00e5d med overordnet planlegging, og at tiltak kan tillates. Naturmangfoldloven Det g\u00e5r fram av klagen at en er bekymret for at utbygging truer naturmangfoldet i omr\u00e5det. Det f\u00f8lger av naturmangfoldloven \u00a7 7 at \u00abPrinsippene i \u00a7\u00a7 8 til 12 skal legges til grunn som retningslinjer ved ut\u00f8ving av offentlig myndighet, herunder n\u00e5r et forvaltningsorgan tildeler tilskudd, og ved forvaltning av fast eiendom. Vurderingen etter f\u00f8rste punktum skal fremg\u00e5 av beslutningen.\u00bb Kravet som stilles til kunnskapsgrunnlaget f\u00f8lger av naturmangfoldloven \u00a7 8. Hovedregelen er at naturmangfoldloven \u00a7 8 stiller krav om \u00e5 vurdere eksisterende kunnskap, og ikke stiller krav til innhenting av ny kunnskap, dette kan bare kreves unntaksvis. I denne saken foreligger det ikke registrerte observasjoner av truede eller r\u00f8dlistede arter. P\u00e5 tilgrensende eiendommer har det v\u00e6rt registrert gr\u00f8nnfink (s\u00e5rbar) og gr\u00e5spurv (n\u00e6r truet). Det f\u00f8lger likevel av naturmangfoldloven \u00a7 8 f\u00f8rste ledd siste setning at \u00ab[k]ravet til kunnskapsgrunnlaget skal st\u00e5 i et rimelig forhold til sakens karakter og risiko for skade p\u00e5 naturmangfoldet.\u00bb I denne vurderingen skal det blant annet legges vekt p\u00e5 hvor store de potensielle effektene p\u00e5 naturmangfoldet er, om man har indikasjoner p\u00e5 at man mangler kunnskap, omfanget av og verdien av tiltaket (\u00f8konomien i prosjektet) og kostnadene ved innhenting av ny kunnskap.2 Innhenting av ny kunnskap vil s\u00e6rlig v\u00e6re aktuelt ved tiltak med et visst skadepotensial der det foreligger indikasjoner p\u00e5 at tiltaket vil f\u00e5 negative konsekvenser for n\u00e6rmere angitt truet natur. 2 Jf. veileder fra Klima- og milj\u00f8departementet om naturmangfoldloven kapittel II, punkt 6.6.1 Side: 6/7 Vi har etter en samlet vurdering sett i lys av momentene over, konkludert med at det i denne saken ikke medf\u00f8rer krav til innhenting av ny kunnskap. Vi har kommet til at kunnskapsgrunnlaget om naturmangfoldet, b\u00e5de p\u00e5 kommunens vedtakstidspunkt og i dag, er tilstrekkelig til \u00e5 gj\u00f8re vurderinger av naturmangfoldet, og vurdere prinsippene i naturmangfoldloven. Vi kan, som nevnt over, ikke se at f\u00f8re var-prinsippet tilsier at ny kunnskap m\u00e5 hentes inn i dette tilfellet, jf. naturmangfoldloven \u00a7 9. Det g\u00e5r fram av veileder at det er viktigst at det g\u00e5r fram av innholdet at prinsippene i naturmangfoldloven er vurdert: \u00abLoven krever heller ikke at man skriver eksplisitt at man har vurdert prinsippene i \u00a7\u00a7 8 til 12. Det er nok at det fremg\u00e5r klart av innholdet.\u00bb Vi ser det som klart ut fra sammenhengen at kommunen har veid hensynet til naturmangfoldet opp mot andre hensyn i saken, og at de har konkludert med at hensynene som taler for tiltaket veier tyngre enn hensynet til naturmangfoldet. Vi nevner at en reguleringsplan bedre kunne ha tatt hensyn til den samlede belastningen p\u00e5 et st\u00f8rre omr\u00e5de. Vi har likevel kommet til at kommunen har gjort en forsvarlig vurdering. Visuelle kvaliteter Stedsanalysen viser at det er variert byggestil og ikke en veldig klar str\u00f8kskarakter i omr\u00e5det. Endringene i klageomgangen gj\u00f8r at bygget tilpasses mer til omgivelsene. Byr\u00e5det har i motsetning til plan- og bygningsetaten vist til at husene har arkitektoniske kvaliteter og virker godt tilpasset omgivelsene. Etter at denne vurderingen er gjort, har alts\u00e5 UMBY lagt til grunn at tegninger der takformen er ytterligere tilpasset omgivelsene, er tatt inn. Kommunen har gitt tillatelse p\u00e5 vilk\u00e5r av at endringer gjort i klageomgangen gjennomf\u00f8res. Det betyr at takterrassen tas bort og erstattes med et valmet tak, med gr\u00f8nt. Bygget er ogs\u00e5 noe forkortet i den spisse enden. Dette vil gj\u00f8re formene rundere, og bygningskroppen kortere, og dette f\u00f8rer til at inntrykket av boligen blir noe mer dempet og avrundet. Vi har lagt stor vekt p\u00e5 kommunens vurdering av de visuelle kvalitetene, og har i likhet med kommunen kommet til at tiltaket har tilfredsstillende visuelle kvaliteter, jf. plan- og bygningsloven \u00a7 29-2. Nabovarsel Det g\u00e5r fram av saken at endringene som s\u00f8ker har lagt opp til i klageomgangen ikke er nabovarslet. Dette er en saksbehandlingsfeil, jf. plan- og bygningsloven \u00a7 21-3. De opprinnelige tiltakene var nabovarslet, og disse har fulgt saken. Det er grunn til \u00e5 tro at mange av merknadene ogs\u00e5 vil gjelde for dette tiltaket. Naboene har ogs\u00e5 i brev av 23.10.2023 blitt varslet om vedtaket, og har dermed f\u00e5tt anledning til \u00e5 ivareta sine interesser gjennom klage. Vi har konkludert med at feilen ikke kan ha virket bestemmende p\u00e5 vedtakets innhold, og feilen medf\u00f8rer derfor ikke ugyldighet, jf. forvaltningsloven \u00a7 41. Naboulemper Utgangspunktet er at en tomteeier kan utnytte egen eiendom i tr\u00e5d med gjeldende regelverk og bindende planer. Opplysningene i saken tilsier ikke at tiltaket i seg selv bryter med de ytre rammeforutsetningene som er fastsatt i kommuneplanens arealdel. Utgangspunktet er da at Side: 7/7 plasseringen og h\u00f8yden skal godkjennes, med mindre avgj\u00f8rende grunner taler imot. Sp\u00f8rsm\u00e5let i saken er dermed om tiltaket har en slik plassering, utforming og h\u00f8yde at det medf\u00f8rer en betydelig ulempe for naboen, slik at ulempen m\u00e5 sies \u00e5 v\u00e6re en avgj\u00f8rende grunn, og som kan gi grunnlag for \u00e5 p\u00e5legge alternativ plassering, jf. plan- og bygningsloven \u00a7 29-4 f\u00f8rste ledd, f\u00f8rste setning. Vi har kommet til at naboulempene er innenfor det som m\u00e5 p\u00e5regnes i bebygd str\u00f8k. Avstandskravet p\u00e5 fire meter de andre eiendommene er overholdt, jf. plan- og bygningsloven \u00a7 29-4. Utsikten blir ikke vesentlig redusert av tiltaket. Det er utarbeidet solstudier for tiltakene som viser at klagernes eiendommer ikke f\u00e5r forverrede solforhold. Oppsummering Vi har over kommet til at det kan gis unntak fra plankravet, og at tillatelse til tiltaket kan gis. Tiltaket har tilfredsstillende visuelle kvaliteter. Nabovarsling mangler for endring av tiltaket, men har etter v\u00e5r vurdering ikke kunne ha virket inn p\u00e5 resultatet i saken, jf. forvaltningsloven \u00a7 41. Vi kan ikke se at det foreligger naboulemper som tilsier at tillatelse til tiltaket som oms\u00f8kt ikke kan gis. Klagene har ikke f\u00f8rt fram, og kommunens vedtak stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Ida Loftesnes Kv\u00e5le Jorunn Fosse Fidjest\u00f8l seniorr\u00e5dgiver seniorr\u00e5dgiver Dokumentet er elektronisk godkjent Kopi til: Karl-Erik Holm Sylta Andersgarden 5 6030 Langev\u00e5g Nils Kristian Djupev\u00e5g Nordeidstraumen 14 5251 S\u00f8reidgrend Kristin Sund Nordeidstraumen 15 5251 S\u00f8reidgrend Kenneth Glesnes Nordeidstraumen 12 A 5251 S\u00f8reidgrend Therese Waardal Glesnes Nordeidstraumen 12 A 5251 S\u00f8reidgrend TYARK AS Strandgaten 19 5013 BERGEN BOLIGBYGG VEST AS Eidsv\u00e5gbakken 1 5105 EIDSV\u00c5G I \u00c5SANE Mottakerliste: Jone Torsvik Nordeid\u00e5sen 14 5251 S\u00f8reidgrend Malene Torsvik Nordeid\u00e5sen 14 5251 S\u00f8reidgrend Iselin Amalie Oldereid Nordeidstraumen 9 5251 S\u00f8reidgrend Mads-Ivar Oldereid Nordeidstraumen 9 5251 S\u00f8reidgrend "
}