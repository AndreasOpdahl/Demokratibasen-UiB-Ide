{
  "dokument_id": "a115e6d5-ce31-508b-9e16-947423e7eb16",
  "doc_type": "case_presentation",
  "kommune": 4601,
  "tittel": "Oppnevning av nye varamedlemmer til styret i Eviny AS",
  "url": "https://bergen.kommune.no/politikere-utvalg/api/fil/bk360/12358930/Framstilling-Oppnevning-av-nye-varamedlemmer-til-styret-i-Eviny-AS",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/234600-188 Oppnevning av nye varamedlemmer til styret i Eviny AS Hva saken gjelder: Det vises til byr\u00e5dets behandling av sak 1348/24 i m\u00f8tet 19.12.2024. Her ble det lagt opp til at byr\u00e5det skulle komme tilbake til forslag til varamedlemmer til Eviny AS\u2019 styre p\u00e5 et senere tidspunkt. I denne saken legges det frem forslag til varamedlemmer til Eviny AS\u2019 styre som byr\u00e5det oppnevner p\u00e5 vegne av Bergen kommune. Styret i Eviny AS best\u00e5r av 12 medlemmer med personlige varamedlemmer, hvorav 7 velges av generalforsamlingen, og 4 velges av de ansatte, jf. vedtektene \u00a7 8. Funksjonstiden for styret er 2 \u00e5r. Styremedlemmer fungerer inntil nytt medlem er valgt. If\u00f8lge punkt 4.1 i aksjon\u00e6ravtalen fra 2002 har Bergen kommune rett til \u00e5 utpeke 2 medlemmer med varamedlemmer til styret. Styret i Eviny AS best\u00e5r i dag av de f\u00f8lgende: \u2022 Leder Karl Erik Kjelstad, Bergen kommune \u2022 Nestleder Henrik Nissen S\u00e6tness, Statkraft Industrial Holding AS \u2022 Hilde Dr\u00f8nen, Bergen kommune \u2022 Lars Hellandsj\u00f8, Landkommunene \u2022 Sigrid Bratteb\u00f8 Handegard, Vestland fylkeskommune \u2022 Thor Olav Thorsnes Egeland, Statkraft Industrial Holding AS \u2022 Kristin Steenfeldt-Foss, Statkraft Industrial Holding AS \u2022 Dag Smedbold, Statkraft Industrial Holding AS \u2022 Arvid Anden\u00e6s, kommunene i Sunnfjord og Ytre Sogn (observat\u00f8r) \u2022 Erik Spildo, arbeidstakerrepresentant \u2022 Usman Imtiaz, arbeidstakerrepresentant \u2022 Hilde Moland Fanebust, arbeidstakerrepresentant \u2022 Kamilla Bj\u00f8rnsen, arbeidstakerrepresentant. Som Bergen kommunes varamedlemmer foresl\u00e5s Egil Ivan Ove Alver og Birgitte Munch. Ivan Ove Alver (1964) Ivan Ove Alver har en Bachelor of Commerce fra Concordia University i Montreal, Canada. Han er ogs\u00e5 utdannet milit\u00e6rpoliti fra Sj\u00f8forsvaret. Siden 1996 har han jobbet som r\u00e5dgiver ved salg og kj\u00f8p av selskap, senest som partner i Saga Corporate Finance AS. I Bergen ledet han bl.a. salget av Frank Mohn AS og Fana Stein & Gjenvinning AS (for Bergen kommune). Tidligere har han hatt diverse roller i Stolt Sea Farm/Stolt Nielsen, herunder 1 controller, markedssjef, styresekret\u00e6r, ansvarlig for strategi og forretningsutvikling m.m., og diverse roller i DnB konsernet: Fabin AS, Nevi Finans AS samt DnB storkundeavdeling i Bergen. Alver har, og har hatt, en lang rekke styreverv b\u00e5de som leder og medlem. Birgitte Munch (1979) Birgitte Munch er selvstendig n\u00e6ringsdrivende, og gir r\u00e5d til selskaper om ledelse, organisasjon og HR. Hun underviser ogs\u00e5 ved Handelsh\u00f8yskolen BI. Munch har tidligere arbeidet med HR-feltet hos selskaper som Norsk Hydro, Statoil og FMC Technologies. Munch har en mastergrad i psykologi, og har ogs\u00e5 en rekke kurs innenfor ledelse, endringsledelse og beredskap. If\u00f8lge Eviny AS sine vedtekter \u00a7 2 er selskapets form\u00e5l \u00abproduksjon, overf\u00f8ring, distribusjon og omsetning av energi samt annen virksomhet knyttet til disse omr\u00e5dene\u00bb. Videre st\u00e5r det i form\u00e5lsparagrafen at \u00abSelskapet skal drives p\u00e5 en sunn forretningsmessig basis med vekt p\u00e5 langsiktig verdiskapning for aksjon\u00e6rene\u00bb. Kommunens eiermyndighet i aksjeselskaper ut\u00f8ves formelt gjennom generalforsamlingen, jf. aksjeloven \u00a7 5-1. Byr\u00e5det som kollegium oppnevner kommunens forslag til kandidater, jf. byr\u00e5dets fullmakter punkt 2.13.1 og byr\u00e5dets fullmakter som kollegium punkt 6. Av kommunens eierskapsmelding (vedtatt av bystyret 22. februar 2023 sak 53/23) kap. III \u00abKrav til et godt eierskap\u00bb prinsipp 5 f\u00f8lger: \u00abStyresammensetningen skal kjennetegnes av kompetanse, kapasitet og mangfold ut fra det enkelte selskaps form\u00e5l og egenart\u00bb. Det vurderes at de foresl\u00e5tte kandidatenes kompetanse bidrar til \u00e5 ivareta dette prinsippet. Videre fremg\u00e5r det av prinsipp 8 at \u00abBystyremedlemmer, byr\u00e5der og politiske r\u00e5dgivere skal ikke velges inn i styrene i aksjeselskap og kommunale foretak av habilitetshensyn\u00bb. De foresl\u00e5tte kandidatene har ikke slike verv. Kravet til kj\u00f8nnsbalanse i styrer i aksjeselskaper f\u00f8lger av kommuneloven \u00a7 21-1 som lyder: \u00abReglene i aksjeloven \u00a7 20-6 om representasjon av begge kj\u00f8nn i styret gjelder p\u00e5 tilsvarende m\u00e5te for aksjeselskaper der kommuner og fylkeskommuner til sammen eier minst 2/3 av aksjene\u00bb. De foresl\u00e5tte kandidatene endrer ikke kj\u00f8nnsbalansen i Eviny AS\u2019 styre. \u00d8konomiske konsekvenser: Ikke relevant. Byr\u00e5dsleders vurdering og anbefaling/konklusjon: Byr\u00e5dsleder anbefaler byr\u00e5det \u00e5 foresl\u00e5 at Ivan Ove Alver erstatter n\u00e5v\u00e6rende varamedlem Egil Herman Sjursen, og at Birgitte Munch erstatter n\u00e5v\u00e6rende varamedlem Monica Hannestad. Med de foresl\u00e5tte kandidatene ivaretas kravet til kj\u00f8nnsbalanse i kommuneloven \u00a7 21-1 jf. aksjeloven \u00a7 20-6. Ingen av kandidatene har kommunale verv. Det vurderes at kandidatene bidrar til at styresammensetningen i Eviny AS kjennetegnes av kompetanse, kapasitet og mangfold ut fra Eviny AS\u2019 form\u00e5l og egenart. Vedtakskompetanse: Byr\u00e5dets fullmakter vedtatt av bystyret 27.11.2024 i sak 462/24 punkt 2.13. Kommunale foretak, aksjeselskaper, interkommunale selskaper og andre samarbeidsformer: \u00ab2.13.1.Byr\u00e5det [...] foresl\u00e5r kommunens styrekandidater i aksjeselskapene\u00bb. Byr\u00e5dets fullmakter som kollegium vedtatt av byr\u00e5det 22.04.2021 i sak 1119/21 punkt 6. Oppnevning til styrer, r\u00e5d og utvalg: 2 \u00abByr\u00e5det selv oppnevner kommunens representanter i alle styrer, r\u00e5d og utvalg som legges innenfor byr\u00e5dets ansvarsomr\u00e5de.\u00bb Byr\u00e5dsleder innstiller til byr\u00e5det \u00e5 fatte f\u00f8lgende vedtak: P\u00e5 vegne av Bergen kommune foresl\u00e5s f\u00f8lgende oppnevnt til styret for Eviny AS: Ivan Ove Alver, varamedlem Birgitte Munch, varamedlem Dato: 13. mai 2025 Christine B. Meyer Byr\u00e5dsleder Dokumentet er godkjent elektronisk. 3 "
}