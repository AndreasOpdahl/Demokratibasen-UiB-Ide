{
  "dokument_id": "f8df9604-1004-53c7-9831-a75791361051",
  "doc_type": "case_attachment",
  "kommune": 4601,
  "tittel": "Supplerende klage",
  "url": "https://bergen.kommune.no/politikere-utvalg/api/fil/bk360/9687064/Supplerende-klage",
  "tekst": "Bergen kommune Byggesaksavdelingen postmottak.planogbygg@bergen.kommune.no Bergen 10. nov. 2023 Vedr.: Gnr. 172 Bnr. 81 Nedre Prest avegen 5 BYGG 2023/14289 og KLAGE-2023/17050 Supplerende opplysninger i anledning v\u00e5r klage Innledning \u00c5vegne av tiltakshaver er Forum Arkitekter as ansvarlig s\u00f8ker i tiltak som nevnt over. Vi viser til vedtak om avslag p\u00e5 s\u00f8knad vedr\u00f8rende deler av tiltaket. Vedtaket er datert 13.10.2023 og klagefrist er 3.11.2023. Plan- og bygningsetaten i Bergen kommune har fattet 2 vedtak i tiltaket. Det er gitt rammetillatelse for altan (56m2), takoverbygg (16m2), terrengmurer med gjerde og terrenginngrep (med utfylling og etablering av gangveg). Rammetillatelsen er gitt p\u00e5 vilk\u00e5r av ytterligere dokumentasjon vedr\u00f8rende visuelle kvaliteter f\u00f8r kommunen kan gi IG. Det er gitt avslag for hagebod (19m2), fasadeendring naust (takvinduer) og bruksendring av loftsetasje i naust. Klagen gjelder vedtak om avslag. Klagen omfatter ikke de deler av tiltaket som er omfattet av rammetillatelse. Klage p\u00e5 vedtak om avslag 1 - Vedr\u00f8rende KPA pkt 3.1 plankrav / KPA pkt 6.1.1 byggegrense langs sj\u00f8 og bruksendring av loft set asje i naust Bergen kommune har fattet vedtak om dispensasjon fra plankrav i KPA, i anledning opprinnelig byggetillatelse for eksisterende naust. Ansvarlig s\u00f8ker finner det urimelig at mindre endring av bruk og mindre endring av fasade (takvinduer) utl\u00f8ser ny vurdering av plankrav da tiltakets st\u00f8rrelse og betydning for samfunnsmessige interesser ikke er relevant. Forum Arkitekter AS, Damsg\u00e5rdsveien 16 , 5058 BERGEN E-post: info@forumarkitekter.no / Tlf: 55 16 59 00 / fax: 55 16 67 60 Org.nr: No 966 587 903 / Bankgiro: 6501.05.60882 www.forumarkitekter.no Krav til utarbeidelse av ny reguleringsplan gjelder for tiltak av st\u00f8rre kompleksitet med vesentlig st\u00f8rre konsekvenser enn hva s\u00f8knaden her omhandler. Ansvarlig s\u00f8ker finner det urimelig at plankrav trekkes fram som avslagsgrunn. Eksisterende naust er allerede godkjent i gjeldende tillatelse. S\u00f8knad om rammetillatelse vedr\u00f8rende bruksendring og fasadeendring (nye tak vinduer) gir ingen vesentlig endring i forhold til den bruk bygget allerede er godkjent for. Et oppholdsareal (treningsrom) kan vanskelig sies \u00e5 representere flere timer med menneskelig tilstedev\u00e6 relse enn hva vedlikeholdsarbeid og en interesser for fiske/b\u00e5tliv og sj\u00f8-basert fritidsaktivitet representerer. Om man dyrker sin interesse 2 for treb\u00e5ter eller trening, vil nytten av bygget uansett relatere seg til begrenset privat bruk. Loftet er allerede utformet med tilkomst, med r\u00f8mning og innehar kvalitet som regnbart bruksareal. Det er ikke installert vann eller avl\u00f8p og representerer et areal med kvaliteter tilsvarende en tegnestue, utestue eller annet skjermet areal for klimatisert opphold. Loftet er ikke tiltenkt overnatting, utleie eller annen form for bruk som sammenfaller med boligareal. Tiltakshaver har utvist oppriktighet i \u00e5 tilstrebe \u00e5penhet omkring bruken av det godkjente naustet og ansvarlig s\u00f8ker anbefaler at kommunen vurderer s\u00f8knad om bruksendring p\u00e5 nytt. 2 - Vedr\u00f8rende fasadeendring takvinduer i naust . I sak 200503684 har Bergen kommune fattet vedtak om tillatelse i ett trinn for naust, datert 28. 03. 2005. Det er gitt dispensasjon fra plankrav. Tiltataket ligger innenfor planform\u00e5let i kommuneplanen; \u00aburegulert byggeomr\u00e5de\u00bb som ellers ikke stiller s\u00e6 rskilte krav til utforming. Krav til byggeh\u00f8yde, vindusareal, maksimal st\u00f8rrelse (BYA/BRA) eller takvinkel omfattes ikke av gjeldende tillatelse fra 2005. I vedtak datert 13.10.2023 har Bergen kommune begrunnet avslaget med gjeldene KPAsom n\u00e5 stiller s\u00e6 rskilte krav til utformingen av naust. Vedtaket viser til krav om maksimal BYA(30m2), maksimal byggeh\u00f8yde (4m), fastlagt takvinkel (35-40 grader), begrenset vindusareal (3%) og forbud mot altaner/balkonger og gjerde. I 2005 har kommunen gitt tillatelse til eksisterende naust som har BYAp\u00e5 58,5m2, byggeh\u00f8yde 6,2m, takvinkel 35,5 grader og et vindusareal p\u00e5 4% i forhold til BRA. Ansvarlig s\u00f8ker finner det feilaktig av kommunen \u00e5 vilk\u00e5rlig ta inn krav til maksimalt vindusareal som enkeltst\u00e5ende utformingskrav uten \u00e5 ogs\u00e5 vurdere alle nye utformingskrav som helhet. Bestemmelsene har som form\u00e5l \u00e5 angi et samlet visuelt uttrykk der et av kravene til utforming i liten grad alene kan ivareta intensjonen med bestemmelsen. Eksisterende naust er tiln\u00e6 rmet dobbelt s\u00e5 stort som dagens krav, det er vesentlig h\u00f8yere enn hva kommunen kan tillate i dag og etter ansvarlig s\u00f8kers skj\u00f8nn, er det urimelig at kommunen selv kan velge hvilke enkeltst\u00e5ende bestemmelse som skal brukes i et vedtak uten \u00e5 se p\u00e5 helheten og form\u00e5let med at flere bestemmelser skal sees i sammenheng. Med et naust som er tiln\u00e6 rmet dobbelt s\u00e5 stort i flateareal, 2 meter h\u00f8yere enn dagens bestemmelser synes det s\u00e6 rt \u00e5 begrunne et avslag med vindusarealets st\u00f8rrelse alene. De oms\u00f8kte takvinduer framst\u00e5r som sm\u00e5 og lite framtredende og bidrar til en god oppdeling av takflaten de st\u00e5r i. Vinduene samsvarer ogs\u00e5 med byggeskikken i omr\u00e5det der flere tilsvarende bygninger har takvinduer som vi forutsetter at kommunen har gitt tillatelse til. Vi vil s\u00e6 rskilt 3 referere til eiendommen 172/73. Her har kommunen gitt tillatelse til fasadeendring av naust i 2017. Vi minner ogs\u00e5 om at kommunen har gitt tillatelse til fasadeendringer p\u00e5 eiendommen 172/45. Det finnes ogs\u00e5 frittst\u00e5ende boder p\u00e5 begge eiendommene. P\u00e5 ovennevnte grunnlag er ansvarlig s\u00f8ker uenig i kommunens grunnlag for avslag vedr\u00f8rende takvinduer og oms\u00f8kt bruk. 3 \u2013 Vedr\u00f8rende hagebod I vedtak om avslag p\u00e5 s\u00f8knad om rammetillatelse har Bergen kommune tydeliggjort sitt syn i at hageboden representerer et vesentlig bygningselement som er av dominerende betydning for bygningsmilj\u00f8et. Muren som boden st\u00e5r p\u00e5 er allerede stor og ruvende, og med en bod p\u00e5 kanten blir bygningsfronten uheldig og skjemmende for omgivelsene. Ansvarlig s\u00f8ker viser til kartutsnitt 1 nedenfor (Kilde: Norgeskart.no): De bl\u00e5 tykke strekene refererer til 350 l\u00f8pemeter med kaianlegg og brygger. Kaiene har formater som er mellom 25 og 40 meter lange og hver av dem er flere meter h\u00f8ye. Kaiene er bygget i betong. Bryggene er ca. 30 meter lange men noe lavere i byggeh\u00f8yde enn kaiene. Det er betong-kaiene som utgj\u00f8r det mest dominerende bygningselement i n\u00e6 romr\u00e5det og som s\u00e5ledes i st\u00f8rst grad skaper karakter for omr\u00e5dets identitet. Ansvarlig s\u00f8ker viser til kartutsnitt 2 nedenfor (Kilde: Norgeskart.no): 4 De gule tykke strekene representerer 250 l\u00f8pemeter med tiln\u00e6 rmet sammenhengende bebyggelse som er plassert p\u00e5 ulik h\u00f8ye i terrenget og med ulikt antall etasjer. Bebyggelsen kan betraktes som en sammenhengende vegg og framst\u00e5r samlet som et dominerende element og bidrar sterkt til \u00e5 skape stedsidentitet. Dersom omr\u00e5det betraktes fra nordvest, nord, nord\u00f8st eller \u00f8st, vil mesteparten av denne bebyggelse v\u00e6 re synlig som en helhet. Ansvarlig s\u00f8ker viser til kartutsnitt 3 nedenfor (Kilde: Norgeskart.no): Hageboden er tegnet inn midt i kartutsnittet med r\u00f8doransje farge. Bodens plassering ligger sentralt plassert midt i byggefeltet med eksisterende bebyggelse rundt p\u00e5 alle sider. Plasseringen er skjermet bak eksisterende bebyggelse mot vest, nord og \u00f8st og har en h\u00f8ydeplassering i terrenget som hindrer at boden vil v\u00e6 re synlig fra s\u00f8r. Ansvarlig s\u00f8ker forst\u00e5r ikke kommunens skj\u00f8nn n\u00e5r fagetaten betrakter bodbygningen som sv\u00e6 rt dominerende. De dominerende elementer i omr\u00e5det er derimot kaianleggene og den \u00f8vrig bebyggelse som helhet. Bodens plassering er p\u00e5 langt n\u00e6 r framtredende. 4 \u2013 Presisering av Bymilj\u00f8et atens ut t alelse Bymilj\u00f8etaten har gitt uttalelse i saken. Ansvarlig s\u00f8ker viser til f\u00f8lgende: \u00abGrunnet plassering av tiltak har Bymilj\u00f8etaten vurdert at oms\u00f8kt altan og takoverbygg vil ha liten negativ konsekvens for de verdier vi skal vurdere da de blir liggende i bakkant av eksisterende bolig, innenfor den private sf\u00e6ren og ikke er synlige fra sj\u00f8. Vi vurderer videre at ulovlig fasadeendring og bruksendring av godkjent naust ikke vesentlig endrer det lovlige situasjonsbildet, og endringen 5 dermed i liten grad bidrar til ytterligere privatisering av omr\u00e5det eller har negative fjernvirkninger fra sj\u00f8. ..... Vi vurderer imidlertid at en eventuell fjerning eller retting av nevnte tiltak (les: hagebod (s\u00f8kers anmerkning)) vil ha begrenset gevinst for natur. Og friluftslivsverdier. Dette p\u00e5 bakgrunn av det omliggende omr\u00e5det og en sv\u00e6rt nedbygd strandlinje med n\u00e6rliggende fergekai, hvor fergen delvis ligger foran eiendommen n\u00e5r den ligger til kai. I tillegg ligger lovlig naust og kaifront foran nevnte terrenginngrep m.m., som gir begrenset synlighet fra sj\u00f8 og vil i liten grad bidra til \u00e5 \u00f8ke privatiseringen utover hva som er lovlig situasjon. Ovennevnte uttalelse er en riktig realitetsorientering som tydeliggj\u00f8r at vedtaket st\u00e5r alene i \u00e5 vurdere bodens betydning i n\u00e6 rmilj\u00f8et. Boden og for den del, underliggende terrengmur, utgj\u00f8r en uvesentlig del av omr\u00e5det som allerede er sv\u00e6 rt nedbygd. Oppsummering P\u00e5 vegne av tiltakshaver er ansvarlig s\u00f8ker uenig i det vedtaksgrunnlag kommunen nytter i sin argumentasjon for avslag i anledning bruksendring naust, fasade endring tak naust og avslag p\u00e5 s\u00f8knad om tillatelse for ny hagebod. Tiltakshaver har iverksatt avb\u00f8tende tiltak for \u00e5 redusere terrengmurens visuelle framtreden med ny beplantning og dempet fargebruk. Det er av stor betydning at det nyttes m\u00f8rke farger for \u00e5 tilstrebe begrenset visuell synlighet. I samr\u00e5d med arkitekt skal tiltakshaver utarbeide forslag til fasadeutforming av hageboden for \u00e5 likeledes tilstrebe at bygget framst\u00e5r som mindre synlig. Ansvarlig s\u00f8ker anbefaler kommunen \u00e5 omgj\u00f8re vedtaket til rammetillatelse p\u00e5 vilk\u00e5r om fasadebearbeiding i samr\u00e5d med arkitekt for \u00e5 m\u00f8te kommunens syn i \u00e5 tilstrebe at hageboden framst\u00e5r som mindre dominerende. Med vennlig hilsen FORUM ARKITEKTER AS Per Hammer Partner / siv ark MNAL "
}