{
  "dokument_id": "78789a7e-f826-517c-be5f-fa653bd3da11",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for Arnadalsflaten vannledning",
  "url": "https://bergen.kommune.no/politikere-utvalg/api/fil/bk360/11166947/Framstilling-Gjennomforingsvedtak-for-Arnadalsflaten-vannledning",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/10967-3 Gjennomf\u00f8ringsvedtak for Arnadalsflaten vannledning Hva saken gjelder: Saken gjelder gjennomf\u00f8ringsvedtak for ny hovedvannledning DN (nominell diameter) 600mm, samt ringledning DN 400mm mellom ny og eksisterende vannledning. Vannledningene skal plasseres innenfor omr\u00e5det markert i vedlegg nr. 1, og gjennomf\u00f8res sammen med Dj\u00f8nne Eiendom AS i forbindelse med deres utbygging av Arnadalen Industriomr\u00e5de. Vannledningen inng\u00e5r som del av planlagt hovedvannledning fra Arna \u2013 V\u00e5gsbotn \u2013 Klauvaneset for \u00e5 \u00f8ke robustheten og sikkerheten i vanndistribusjonen mot \u00c5sane. Den nye hovedvannledningen i sin helhet muliggj\u00f8r tosidig vannforsyning til sone nord (\u00c5sane) fra Espeland vannbehandlingsanlegg. Byggingen av den nye hovedvannledningen mot \u00c5sane vil bli utf\u00f8rt etappevis i hovedsak som samarbeidsprosjekter hvor det er form\u00e5lstjenlig, med f.eks. Statens vegvesen, Bane NOR og andre private utbyggere. Bergen Vann benytter egne ressurser til prosjekt- og byggeledelse. Fagetatens vurdering og anbefaling: Bergen Vann som fagetat viser til at det for tiden er stor aktivitet blant offentlige og private utbyggere i Arna. Det er i s\u00e5 m\u00e5te viktig at fagetaten er aktiv og s\u00f8ker samarbeid med utbyggere med hensyn til \u00e5 f\u00e5 etablert ny hovedvannledning i samsvar med Hovedplan for vannforsyning 2019\u20132028 pkt. 6.4.2.2. Usikkerhet i prosjektet Det er gjennomf\u00f8rt usikkerhetsanalyse p\u00e5 kostnadsestimat. Prosjektets grunnkalkyle p\u00e5lydende 15,6 mill.kr. er lagt til grunn. Beregnet P50 for prosjektet er 17,5 mill.kr. og P85 er 19,5 mill.kr. De st\u00f8rste usikkerhetene er relatert til beskrivelse og kontrakt, markedet og entrepren\u00f8rens gjennomf\u00f8ringsevne. Fremdrift Detaljprosjektering er utf\u00f8rt og Fosse Maskin & Transport er valgt som utf\u00f8rende entrepren\u00f8r. Bergen Vann viser til at Dj\u00f8nne Eiendom AS hadde oppstart av grunn- og betongarbeider i juni 2024. Tentativ oppstart av VA-arbeider er januar 2025. Det vises til fagetatens notat datert 19.09.2024 i sin helhet. \u00d8konomiske konsekvenser: Prosjektet er innarbeidet i vedtatt Handlings- og \u00f8konomiplan (H\u00d8P 25-28) med totalt kr. 19,5 mill. p\u00e5 budsjettpost 800400 Distribusjon av vann. 1 Budsjettet er periodisert slik i H\u00d8P 25-28: Budsjettpost Prosjekt 2025 2026 Sum 800400 Distribusjon av 824016 Arnadalsflaten vann vannledning 16,5 3,0 19,5 Tall i mill. Driftskostnader: Driftskostnader som f\u00f8lge av investeringen er budsjettert under tiltaket \u00abAktivitetsvekst pga. nye VA-anlegg og ledningsnett\u00bb i H\u00d8P 25-28. Kapitalkostnader: Renter og avdrag av investeringen f\u00f8lger avskrivningstiden p\u00e5 40 \u00e5r og inng\u00e5r i fremtidige vanngebyr til abonnentene. Dette prosjektet tilsvarer en gebyr\u00f8king p\u00e5 ca. 8,- det f\u00f8rste \u00e5ret og vil deretter gradvis avta ettersom \u00e5rlige avdrag p\u00e5 gjelden vil redusere rentegrunnlaget for p\u00e5f\u00f8lgende \u00e5r. Denne \u00f8kningen m\u00e5 ogs\u00e5 ses i sammenheng med at ferdig nedbetalte prosjekter hvert \u00e5r g\u00e5r ut av gebyrgrunnlaget. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rig swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2025-2028 2029 -> Sum Renter 2,5 13,5 16,0 Avdrag 1,4 18,1 19,5 Sum renter og avdrag 3,9 31,6 35,5 Bel\u00f8pene i tabellen er basert p\u00e5 de rentesatsene som legges til grunn ved rullering av H\u00d8P 25-28 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dens vurdering og anbefaling/konklusjon: Prosjektet er forankret i Hovedplan for vannforsyning 2019-2028 vedtatt av Bergen bystyre i m\u00f8tet 19.06.2019 sak 205/19. Det f\u00f8lger av hovedplanens pkt. 6.4.2.2 bl.a. at \u00abNy hovedvannledning mellom Arna og V\u00e5gsbotn for \u00e5 kunne forsyne sone nord, \u00c5sane, fullt ut fra Espeland vannbehandlingsanlegg skal etableres. Tiltaket vurderes i tilknytning til planer om nytt riksveianlegg for E16/E39 Arna-V\u00e5gsbotn-Klauvaneset og vil gi tosidig vannforsyning til sone nord\u00bb. Byr\u00e5den viser til at hovedvannledningen f\u00f8lger opp de generelle tiltakene for kommunens vanndistribusjon under pkt. 6.4.2.1. Det vises s\u00e6rskilt til at tosidig vannforsyning styrker leveringssikkerhet og branndekning, og medf\u00f8rer at f\u00e6rrest mulig abonnenter mister vannforsyning ved ledningsbrudd. Byr\u00e5den anbefaler at prosjektet gjennomf\u00f8res. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3 bokstav g er det byr\u00e5det som fatter gjennomf\u00f8ringsvedtak for investeringsprosjekt med en kostnadsramme mellom 10 til 20 mill.kr. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Prosjektet for etablering av \u00abArnadalsflaten vannledning\u00bb gjennomf\u00f8res med en kostnadsramme p\u00e5 19,5 mill. 2 2. Prosjektkostnaden dekkes over investeringsbudsjettet p\u00e5 f\u00f8lgende tjenester og budsjettposter: Tjeneste 18A Vann og avl\u00f8p: \u2022 Budsjettpost 800400 Distribusjon av vann, prosjekt 824016 Arnadalsflaten vannledning Dato: 11. februar 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 19.09.2024 med f\u00f8lgende vedlegg: 1. Oversiktstegning denne sak 2. Overordnet oversiktstegning ny overf\u00f8ringsledning Arnadalen. 3 "
}