{
  "dokument_id": "d0ac867c-9b0d-5fc5-955b-4090402dd6ff",
  "doc_type": "case_attachment",
  "kommune": 4601,
  "tittel": "Fagnotat, datert 23.juni 2023",
  "url": "https://bergen.kommune.no/politikere-utvalg/api/fil/bk360/9086285/Fagnotat-datert-23-juni-2023",
  "tekst": " Klimaetaten Til Fagnotat BKMB - Seksjon klima, milj\u00f8 og samfunn V\u00e5r referanse: 2023/37664-80 (Arbeidssted) Saksbehandler: Kjersti Sollund Dato: 23. juni 2023 Fra Klimaetaten Fagnotat - Klima- og milj\u00f8tilskudd 2023. Klage p\u00e5 vedtak for prosjektet \"Matskogen p\u00e5 Land\u00e5s\". Hva saken gjelder B\u00e6rekraftige liv p\u00e5 Land\u00e5s (Matskogen p\u00e5 Land\u00e5s), ved s\u00f8ker Benedicte Brun klager p\u00e5 vedtak om avslag p\u00e5 s\u00f8knad til tilskudd for klima- og milj\u00f8tiltak 2023. Det ble s\u00f8kt om 140.000 kr til prosjektet \u00abMatskogen p\u00e5 Land\u00e5s\u00bb, som er et matskogprosjekt lokalisert i fjellsiden mot Ulriken. Begrunnelse for vedtak I byr\u00e5dssak 1122/23, datert 11.05.23, fattet byr\u00e5det vedtak om avslag p\u00e5 s\u00f8knaden til prosjektet Matskogen p\u00e5 Land\u00e5s. Begrunnelsen for vedtak, slik det fremkommer i sak 1122/23, vedlegg 2: Vurdering Dyrkingsprosjekt. P\u00e5 grunn av h\u00f8y konkurranse blant \u00e5rets s\u00f8knader, samt det at kommunen har en egen tilskuddsordning for urbant landbruk, vil ikke slike dyrkingsprosjekter prioriteres i denne ordningen. S\u00f8knaden overf\u00f8res derfor til tilskuddsordningen for urbant landbruk. Begrunnelse for klage S\u00f8ker sendte inn klage p\u00e5 vedtaket den 12.06.23. I klagen p\u00e5pekes blant annet f\u00f8lgende: \u2022 Vi h\u00e5per med dette det er tydelig hvorfor vi mener Matskogen og andre liknende dyrkeprosjekt h\u00f8rer til under tilskuddsordninger for klima og milj\u00f8. \u2022 Vi stusser p\u00e5 om vi hadde f\u00e5tt tilskudd dersom vi hadde latt v\u00e6re \u00e5 nevne dyrking i s\u00f8knaden, og heller fokusert p\u00e5 noen av de mange andre funksjonene Matskogen har vi kunne like gjerne kalt prosjektet regenerativ naturforvaltning, \u00f8kologiverkstedet, skogsopplysningen, smaksverkstedet, matkultursenteret, karbonfangstverkstedet, naturmangfoldsl\u00f8ftet e.l \u2022 Vi stusser ogs\u00e5 over at s\u00f8knaden ble overf\u00f8rt til en annen pott med andre kriterier til s\u00f8ker. Urbane landbruksmidler prioriterer nye prosjekter og Matskogen ble derfor avfeid da vi ikke er nye. I tillegg forvalter tilskuddsordningen for urbant landbruk en br\u00f8kdel av summen som ordningen for klima- og milj\u00f8tilskudd gj\u00f8r. I 2023 var tilskuddsordningen p\u00e5 totalt 415 000 kr mens Klima- og Milj\u00f8tilskudd var p\u00e5 4 205 000. \u2022 Det var heller ingen retningslinjer i utlysningen av klima- og milj\u00f8tilskudd som oppga at dyrkeprosjekter (noe som vi, som nevnt over, ser som bare en liten del av Matskogens rolle) ikke var berettiget til \u00e5 s\u00f8ke. Det blir derfor feil \u00e5 flytte s\u00f8knaden, etter den er sendt inn, over til urbant landbruksmidler n\u00e5r s\u00f8knaden ikke er skrevet for dette form\u00e5let. Klimaetatens vurdering \u2022 Det anerkjennes at prosjektet Matskogen p\u00e5 Land\u00e5s kan bidra til \u00e5 n\u00e5 m\u00e5lene i Gr\u00f8nn strategi, ved at matskogen brukes som verkt\u00f8y for \u00e5 formidle kunnskap om dyrking og b\u00e6rekraftig mat. Prosjektet oppfyller dermed det overordnede vilk\u00e5ret for \u00e5 motta st\u00f8tte. Det ble imidlertid registrert totalt 57 s\u00f8knader til tilskuddsordningen for klima- og milj\u00f8tiltak i 2023, med en s\u00f8knadssum p\u00e5 totalt 13.211.389 kr. Dette er om lag tre ganger s\u00e5 mye som den totale potten til tilskuddsordningen. Konsekvensene av en slik p\u00e5gang er at ikke alle kvalifiserte s\u00f8kere kan f\u00e5 innvilget st\u00f8tte. \u2022 Det anerkjennes at prosjektet Matskogen p\u00e5 Land\u00e5s ikke er begrenset til dyrking i matskogen, og at prosjektet har flere form\u00e5l. Tilskudd til urbant landbruk er imidlertid heller ikke begrenset til dyrkingen i seg selv, men st\u00f8tter ogs\u00e5 tiltak som omhandler kurs i dyrking og bruk av matvekster/nyttevekster. \u2022 Tilskudd til urbant landbruk gir st\u00f8tte til lag og foreninger som \u00f8nsker \u00e5 ta i bruk areal til dyrking av spisende vekster/nyttevekster i byen. S\u00f8kere kan blant annet f\u00e5 st\u00f8tte til utstyr som plantekasser og jord, kurs i dyrking og bruk av matvekster/nyttevekster, samt dyrking i felles byhager. Prosjekter som involverer flere, samt har tiltak for barn og unge, vil prioriteres. Basert p\u00e5 opplysningene som ble oppgitt i s\u00f8knaden til klima- og milj\u00f8tiltak, samt vedlagt budsjett, er prosjektet Matskogen p\u00e5 Land\u00e5s godt innenfor m\u00e5lgruppen til urbant landbruk. Det stemmer at Etat for landbruk prioriterer nyetableringer fremfor videreutvikling og drift av eksisterende prosjekter, samt s\u00f8kere som tidligere ikke har mottatt st\u00f8tte, dersom antallet kvalifiserte s\u00f8kere er h\u00f8y. Slik var situasjonen ogs\u00e5 i 2023. P\u00e5 lik linje med tilskudd til klima- og milj\u00f8tiltak, er det krevende \u00e5 prioritere n\u00e5r det er mange kvalifiserte s\u00f8kere. Hvor stor den totale potten for tilskudd til urbant landbruk skal v\u00e6re, er imidlertid en politisk avgj\u00f8relse. \u2022 Tilskuddsordningen for klima- og milj\u00f8tiltak \u00e5pner for et bredt spekter av prosjekter innenfor en rekke temaomr\u00e5der. Prosjektet m\u00e5 bidra til \u00e5 n\u00e5 m\u00e5lene i Gr\u00f8nn strategi, samt ha en tydelig m\u00e5lsetning og tidsramme. Utover dette er det ingen begrensninger med tanke p\u00e5 hvilke typer prosjekter som er berettiget til \u00e5 s\u00f8ke. Dette gj\u00f8r at sv\u00e6rt mange ulike typer prosjekter vil kunne kvalifisere til st\u00f8tte, og dermed blir prioriteringen mellom s\u00f8kerne ytterligere krevende. I \u00e5rets utlysning ble det derfor spesifisert noen prioriteringskriterier: - Klima- og/eller milj\u00f8gevinsten ved tiltaket - I hvilken grad tiltaket kan bidra til varige endringer i samfunnet - I hvor stor grad tiltaket involverer flere akt\u00f8rer og legger opp til samarbeid - I hvilken grad tilskuddet er avgj\u00f8rende for at tiltaket kan gjennomf\u00f8res - Andre positive effekter av tiltaket Samtidig er det slik at sv\u00e6rt mange av prosjektene som s\u00f8kte st\u00f8tte ogs\u00e5 svarer til disse prioriteringskriteriene, noe som betyr at prioriteringen i all hovedsak foretas som en skj\u00f8nnsmessig vurdering. Prosjektet Matskogen p\u00e5 Land\u00e5s var dessverre ikke blant prosjektene som ble prioritert i \u00e5rets utlysning. Dette henger sammen med at Bergen kommune har en egen tilskuddsordning for urbant landbruk. Med hilsen Klimaetaten Stina Oseland Kjersti Sollund Klimadirekt\u00f8r R\u00e5dgiver Dokumentet er godkjent elektronisk. Vedlegg: 2023/37664-79: Klage overf\u00f8ring og avslag p\u00e5 s\u00f8knad Nytt vedlegg: 2023/37664-80: Matskogen p\u00e5 Land\u00e5s "
}