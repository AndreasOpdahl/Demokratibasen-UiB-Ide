{
  "dokument_id": "0bd06f38-7c9a-5866-b762-038a8d4bfa13",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 19/25, Rapportering kollektivsamarbeidet 2024",
  "url": "https://bergen.kommune.no/politikere-utvalg/api/fil/bk360/12049155/Innstilling-vedtak-Rapportering-kollektivsamarbeidet-2024",
  "tekst": "Rapportering kollektivsamarbeidet 2024 Bergen bystyre behandlet saken i m\u00f8tet 29.01.2025 sak 19/25 og fattet f\u00f8lgende vedtak: Bystyret tar status for kollektivsamarbeidet til orientering og slutter seg til byr\u00e5dets prioriteringer for 2025. Bergen bystyres behandling F\u00f8lgende representanter tok ordet: Thor Haakon Bakke (MDG), Mailiss Solheim-\u00c5kerblom (R). Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag: Bystyret tar status for kollektivsamarbeidet til orientering. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bystyret tar status for kollektivsamarbeidet til orientering og slutter seg til byr\u00e5dets prioriteringer for 2025, med f\u00f8lgende endringer: \u2022 Stryke de to avsnittene p\u00e5 side 2 om \u00abTakstsoner\u00bb. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. Legge til nytt punkt for prioritering i 2025: \u00abForesl\u00e5 en utredning om \u00e5 avslutte anbudene og ta kollektivtrafikken tilbake i egenregi.\u00bb 2. Legge til nytt punkt for prioritering i 2025: \u00abJobbe for et seri\u00f8st arbeidsliv, og sikre at det stilles krav om tariffavtaler og faste ansettelser i alle kontrakter med kollektivtransportselskaper.\u00bb Votering: Alternativt forslag fra MDG, fremsatt av Thor Haakon Bakke (MDG), fikk 14 stemmer (SV, MDG, R), og var dermed falt. Alternativt forslag fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Innstillingen ble vedtatt med 53 stemmer (H, A, FrP, BL, V, INP, KrF, Sp, PP). Tilleggsforslag 1-2 fra R, fremsatt av Mailiss Solheim-\u00c5kerblom (R), fikk 23 stemmer (A, SV, R), og var dermed falt. Utvalg for milj\u00f8 og byutvikling behandlet saken i m\u00f8tet 05.12.2024 sak 422/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 21.11.2024 sak 348/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}