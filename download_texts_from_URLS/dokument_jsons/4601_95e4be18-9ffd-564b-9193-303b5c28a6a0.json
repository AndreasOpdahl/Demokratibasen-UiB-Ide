{
  "dokument_id": "95e4be18-9ffd-564b-9193-303b5c28a6a0",
  "doc_type": "case_minutes",
  "kommune": 4601,
  "tittel": "Saksprotokoll UBSI, 12112024, Sak 101/24, Tilstandsrapport for bergensskolen skole\u00e5ret 2023/2024",
  "url": "https://bergen.kommune.no/politikere-utvalg/api/fil/bk360/11500674/Innstilling-vedtak-Tilstandsrapport-for-bergensskolen-skolearet-2023-2024",
  "tekst": "Tilstandsrapport for bergensskolen skole\u00e5ret 2023/2024 Utvalg for barnehage, skole og idrett behandlet saken i m\u00f8tet 12.11.2024 sak 101/24 og avga f\u00f8lgende innstilling: 1. Bystyret tar \u00abTilstandsrapport for bergensskolen skole\u00e5ret 2023/24\u00bb til orientering. 2. Bystyret ber byr\u00e5det legge frem sak i l\u00f8pet av 2025 om hvordan skoleresultatene i bergensskolen skal styrkes. 3. Bystyret ber byr\u00e5det komme tilbake til bystyret med en sak som vurderer hvorfor mobbetallene p\u00e5 10. trinn i bergensskolen er h\u00f8yere enn landet for \u00f8vrig og identifiserer aktuelle tiltak for \u00e5 motvirke den negative utviklingen. 4. Bystyret ber byr\u00e5det avlyse verbalpunkt i Handlings- og \u00f8konomiplan 2025-2028 hvor de vil g\u00e5 i dialog med nasjonale myndigheter om innretningen p\u00e5 l\u00e6rernormen, slik at den gjelder p\u00e5 kommuneniv\u00e5. Bystyret mener god l\u00e6rertetthet er avgj\u00f8rende for \u00e5 sikre bergenslevene l\u00e6ring og et godt psykososialt milj\u00f8. 5. Bystyret ber byr\u00e5det legge frem en tilstandsrapport for spesialundervisning. Rapporten skal legges frem senest h\u00f8sten 2025. 6. Bystyret ber byr\u00e5det legge frem en tilstandsrapport for universell utforming av skolebygg. Rapporten skal legges frem senest h\u00f8sten 2025. 7. Det skal utarbeides en egen temaplan for forebygging av mobbing i ungdomskolen. Merknad 1 Bystyret ber byr\u00e5det merke seg at enkelte skoler har vedvarende lave resultater p\u00e5 nasjonale pr\u00f8ver. \u00c5rsakene til dette m\u00e5 identifiseres og ressurser tilf\u00f8res de aktuelle skolene. Merknad 2 Bystyret uttrykker bekymring over den \u00f8kende vektleggingen av testing og m\u00e5ling i grunnskolen og mener at resultater fra nasjonale pr\u00f8ver alene ikke b\u00f8r v\u00e6re m\u00e5lestokken for skolens kvalitet. Bystyret anbefaler at dagens nasjonale pr\u00f8ver erstattes med nye, l\u00e6ringsst\u00f8ttende pr\u00f8ver som i st\u00f8rre grad gir relevant informasjon og st\u00f8tte til l\u00e6rernes faglige og pedagogiske arbeid. Utvalg for barnehage, skole og idretts behandling F\u00f8lgende representanter tok ordet: Camilla N\u00f8ttveit (H), Johanna Fond (A), Martine Jordana Baarholm (FrP), Mikkel Gr\u00fcner (SV), Asgeir Eide-Olsen (BL), Marte Stadheim Teigen (R), Thor Haakon Bakke (MDG), Janne Gro Rasmussen (H), Sandrino Birkeland (A), Vasan Singaravel (H). Forslag fremsatt i utvalget: Johanna Fond (A) fremsatte p\u00e5 vegne av A, f\u00f8lgende tilleggsforslag i 2 punkt: 1. Bystyret ber byr\u00e5det komme tilbake til bystyret med en sak som vurderer hvorfor mobbetallene p\u00e5 10. trinn i bergensskolen er h\u00f8yere enn landet for \u00f8vrig og identifiserer aktuelle tiltak for \u00e5 motvirke den negative utviklingen. 2. Bystyret ber byr\u00e5det avlyse verbalpunkt i Handlings- og \u00f8konomiplan 2025-2028 hvor de vil g\u00e5 i dialog med nasjonale myndigheter om innretningen p\u00e5 l\u00e6rernormen, slik at den gjelder p\u00e5 kommuneniv\u00e5. Bystyret mener god l\u00e6rertetthet er avgj\u00f8rende for \u00e5 sikre bergenslevene l\u00e6ring og et godt psykososialt milj\u00f8. Marte Stadheim Teigen (R) fremsatte p\u00e5 vegne av R, f\u00f8lgende tilleggsforslag i 2 punkt: 1. Bystyret ber byr\u00e5det legge frem en tilstandsrapport for spesialundervisning. Rapporten skal legges frem senest h\u00f8sten 2025. 2. Bystyret ber byr\u00e5det legge frem en tilstandsrapport for universell utforming av skolebygg. Rapporten skal legges frem senest h\u00f8sten 2025. Mikkel Gr\u00fcner (SV) fremsatte p\u00e5 vegne av Ungdomsr\u00e5det, f\u00f8lgende tilleggsforslag: Det skal utarbeides en egen temaplan for forebygging av mobbing i ungdomskolen. Merknader fremsatt i utvalget: Johanna Fond (A) fremsatte p\u00e5 vegne av A, f\u00f8lgende merknad: Bystyret ber byr\u00e5det merke seg at enkelte skoler har vedvarende lave resultater p\u00e5 nasjonale pr\u00f8ver. \u00c5rsakene til dette m\u00e5 identifiseres og ressurser tilf\u00f8res de aktuelle skolene. Mikkel Gr\u00fcner (SV) fremsatte p\u00e5 vegne av Kommunalt r\u00e5d for personer med funksjonsnedsettelse, f\u00f8lgende 5 merknader: Merknad 1: Tilstandsrapporten m\u00e5 f\u00f8lges opp av en tilstandsrapport om spesialundervisning. Merknad 2: Skolene m\u00e5 p\u00e5legges \u00e5 rapportere p\u00e5 hvor mange timer som faktisk er gitt i spesialundervisning, utfra det vedtaket den enkelte elev har p\u00e5 dette. Merknad 3: Tilstandsrapporten m\u00e5 f\u00f8lges opp av en tilstandsrapport om universell utforming av skolebygg. Etat for bygg og eiendom startet en gjennomgang av universell utforming av skolebygg i 2018, men r\u00e5det kjenner ikke til om denne har endt opp med en tilstandsrapport. Merknad 4: Bystyret \u00f8nsker informasjon om hvordan tiltakene mot mobbing som er satt i verk konkret ser ut. Og hvordan tiltakene evalueres for \u00e5 se om tiltakene er de rette for \u00e5 redusere mobbing. Hvorfor har tiltakene som hittil ble satt i gang ikke klart \u00e5 snu denne trenden? Merknad 5: Tilstandsrapporten skal ogs\u00e5 rapportere p\u00e5 andelen ungdom fra Bergen kommune som fullf\u00f8rer videreg\u00e5ende oppl\u00e6ring. Mikkel Gr\u00fcner (SV) fremsatte p\u00e5 vegne av Ungdomsr\u00e5det, f\u00f8lgende merknad: Tilstandsrapporten skal ogs\u00e5 rapportere p\u00e5 andelen i Bergen kommune som fullf\u00f8rer videreg\u00e5ende oppl\u00e6ring. Marte Stadheim Teigen (R) fremsatte p\u00e5 vegne av R, f\u00f8lgende merknad: 2 Bystyret uttrykker bekymring over den \u00f8kende vektleggingen av testing og m\u00e5ling i grunnskolen og mener at resultater fra nasjonale pr\u00f8ver alene ikke b\u00f8r v\u00e6re m\u00e5lestokken for skolens kvalitet. Bystyret anbefaler at dagens nasjonale pr\u00f8ver erstattes med nye, l\u00e6ringsst\u00f8ttende pr\u00f8ver som i st\u00f8rre grad gir relevant informasjon og st\u00f8tte til l\u00e6rernes faglige og pedagogiske arbeid. Votering: Innstillingen punkt 1-2 ble tiltr\u00e5dt enstemmig. Tilleggsforslag punkt 1-2 fra A, fremsatt av Johanna Fond (A) ble tiltr\u00e5dt med 8 stemmer (A, SV, MDG, R). Tilleggsforslag punkt 1-2 fra R, fremsatt av Marte Stadheim Teigen (R) ble tiltr\u00e5dt med 8 stemmer (A, SV, MDG, R). Tilleggsforslag fra Ungdomsr\u00e5det, fremsatt av Mikkel Gr\u00fcner (SV) ble tiltr\u00e5dt med 8 stemmer (A, SV, MDG, R). Merknad fra A, fremsatt av Johanna Fond (A) fikk 8 stemmer (A, SV, MDG, R). Merknad fra R, fremsatt av Marte Stadheim Teigen (R) fikk 8 stemmer (A, SV, MDG, R). Merknad 1, 3 og 4 fra Kommunalt r\u00e5d for personer med funksjonsnedsettelse, fremsatt av Mikkel Gr\u00fcner (SV) fikk 1 stemmer (R) Merknad 2 fra Kommunalt r\u00e5d for personer med funksjonsnedsettelse, fremsatt av Mikkel Gr\u00fcner (SV) fikk 3 stemmer (SV, MDG). Merknad 5 fra Kommunalt r\u00e5d for personer med funksjonsnedsettelse, fremsatt av Mikkel Gr\u00fcner (SV) fikk 0 stemmer. Merknad fra Ungdomsr\u00e5det, fremsatt av Mikkel Gr\u00fcner (SV) fikk 4 stemmer (A). Byr\u00e5det behandlet saken i m\u00f8tet 31.10.2024 sak 332/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar \u00abTilstandsrapport for bergensskolen skole\u00e5ret 2023/24\u00bb til orientering. 2. Bystyret ber byr\u00e5det legge frem sak i l\u00f8pet av 2025 om hvordan skoleresultatene i bergensskolen skal styrkes. 3 "
}