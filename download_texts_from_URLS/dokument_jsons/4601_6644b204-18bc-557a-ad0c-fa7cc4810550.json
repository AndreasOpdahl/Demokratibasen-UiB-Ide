{
  "dokument_id": "6644b204-18bc-557a-ad0c-fa7cc4810550",
  "doc_type": "case_attachment",
  "kommune": 4601,
  "tittel": "Uttale Bergen Vann datert 14.02.2023",
  "url": "https://bergen.kommune.no/politikere-utvalg/api/fil/bk360/9784297/Uttale-Bergen-Vann-datert-14-02-2023",
  "tekst": " Bergen Vann FOLLES\u00d8 BYGGKONSULENT V\u00e5r referanse: 2023/03027-4 Hjortlandsvegen 112 Saksbehandler: Arild Magnar Totland Dato: 14. februar 2023 5135 FLAKTVEIT Deres ref.: XZPDKM Utslippstillatelse for eksisterende fritidsbolig. Gnr. 109 bnr. 25 Fleslandsvika 62. Tillatelsen gis med hjemmel i lokal forskrift om utslipp av sanit\u00e6rt avl\u00f8psvann fra mindre avl\u00f8psanlegg, Bergen kommune, av 25.11.2015. Utslippstillatelse gis for eksisterende fritidsbolig iht. komplett s\u00f8knad mottatt den 4. februar 2023. Det s\u00f8kes om utslippstillatelse i forbindelse med etablering av v\u00e5trom i eksisterende fritidsbolig. Det skal etableres ny avl\u00f8psl\u00f8sning slik s\u00f8knad viser. Begrunnelse for tillatelsen: Utslippet vil bli etablert i en god sj\u00f8resipient med stor vannutskiftning. Utslippet etableres i henhold til lokal forskrift \u00a7 4 sone 1 - mindre f\u00f8lsomt omr\u00e5de \u2013 der utslipp til sj\u00f8 kan tillates. Etablering av dette utslippet vurderes \u00e5 medf\u00f8re minimale forurensningsmessige ulemper. Bergen Vann finner ut fra dette \u00e5 kunne innvilge s\u00f8knaden. Vilk\u00e5r for tillatelsen: Avl\u00f8psvannet skal renses i forskriftsmessig og godkjent slamavskiller minimum dimensjonert for en fritidsbolig, og skal ha dokumentasjon p\u00e5 at anerkjent dimensjonering og utforming er benyttet. Slamavskiller skal t\u00f8mmes minimum hvert 4. \u00e5r. Sanit\u00e6rt avl\u00f8psvann med utslipp til dette omr\u00e5de skal minst etterkomme: a, 20 % reduksjon av SS-mengden beregnet som \u00e5rlig middelverdi av det som blir tilf\u00f8rt renseanlegget, eller b, 180 mg SS/l ved utslipp beregnet som \u00e5rlig middelverdi. Slamavskiller m\u00e5 plasseres slik at den kan t\u00f8mmes med slamsugebil, og t\u00f8mming skal foretas etter Bergen kommunes retningslinjer. Dersom t\u00f8mming av slamavskiller medf\u00f8rer merarbeid og merkostnader utover det som er normalt, p\u00e5faller dette eier av anlegget. Utslippssted for avl\u00f8psvann fra renseanlegg skal for\u00f8vrig lokaliseres og utformes slik at virkningen av utslippet p\u00e5 resipienten blir minst mulig og at brukerkonflikter unng\u00e5s, herunder slik at utslippet ikke medf\u00f8rer fare for forurensning av drikkevann. Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68 Avl\u00f8psanlegget skal dimensjoneres, bygges, drives og vedlikeholdes p\u00e5 en slik m\u00e5te at omgivelsene ikke utsettes for sjenerende lukt. Etter rensing i slamavskiller skal avl\u00f8pet ledes vekk i tett ledning til utslipp i sj\u00f8 p\u00e5 minimum 15 meters dyp. Alt avl\u00f8psvann fra boligen skal renses, og takvann skal IKKE ledes til slamavskiller. Teknisk sluttdokumentasjon skal innsendes til Bergen Vann f\u00f8r anlegget tas i bruk. Slamavskiller skal for \u00f8vrig tilfredsstille krav og beskrivelse i VA-Milj\u00f8blad nr. 48. Vi forutsetter at alle privatrettslige forhold er avklart. Erkl\u00e6ring som foreligger, skal tinglyses. Andre forhold: Eieren av avl\u00f8psanlegget er ansvarlig for at anlegget drives og vedlikeholdes slik at kravene i utslippstillatelsen f\u00f8lges. Etablering av privat avl\u00f8psledning i sj\u00f8 krever tillatelse etter Havneloven \u00a7 18. S\u00f8knad behandles av Bergen og Omland Havnevesen. Tillatelse m\u00e5 foreligge f\u00f8r tiltaket iverksettes.. Skulle det vise seg at avl\u00f8psanlegget medf\u00f8rer hygieniske eller forurensningsmessige ulemper kan Bergen Vann gi p\u00e5legg om endring eller opph\u00f8r av lovlig utslipp etter \u00a7 8 i lokal forskrift. Jf. Forurensningsforskriften \u00a7 12-14 og forurensningsloven \u00a7 18. Helsemyndighetene kan kreve omlegging dersom anlegget skulle medf\u00f8re hygieniske ulemper, jf. Forskrift om milj\u00f8rettet helsevern, Helsedepartementet \u00a7 9. \u00c5pne beholdere for v\u00e6ske som br\u00f8nner, slamavskillere, minirenseanlegg m.m. skal til enhver tid v\u00e6re sikret slik at barn hindres fra \u00e5 falle i dem, jf. \u00a7 31-3 i Plan- og bygnings- loven. Helsevernetaten anbefaler at det benyttes l\u00e5sbart lokk. NB: Avl\u00f8psanlegget er s\u00f8knadspliktig etter Plan- og bygningslovens \u00a7 20-1. Arbeidet skal ikke startes f\u00f8r det foreligger tillatelse til igangsetting fra Plan- og bygningsetaten. Etablering av v\u00e5trom krever tillatelse fra bygningsmyndighetnene. Dersom arbeidet p\u00e5 anlegget ikke igangsettes innen 3 \u00e5r, eller innstilles i mer enn 2 \u00e5r, faller tillatelsen bort. N\u00e5r offentlig kloakk f\u00f8res frem i omr\u00e5det, og utslippet med rimelighet kan knyttes til denne, eventuelt gjennom private fellesledninger, skal tilknytning skje uten utgifter for kommunen. Vanlige avgifter skal da betales. Sluttdokumentasjon: Bergen Vann skal som forurensningsmyndighet f\u00f8re tilsyn med private avl\u00f8psanlegg. Anlegget skal innm\u00e5les. F\u00f8lgende dokumentasjon skal innsendes til Bergen Vann n\u00e5r anlegget er ferdigstilt: - Innm\u00e5lt ledningstras\u00e8 fra veggliv til utslippspunkt. - Innm\u00e5lte kummer, renseanlegg etc. Det skal innsendes situasjonsplan og lengdeprofil. Materialtype og ledningsdimensjon m\u00e5 fremg\u00e5 av dokumentasjonen. Manglende sluttdokumentasjon kan medf\u00f8re at tiltaket / utslippstillatelsen tilbakekalles. Jf. lokal forskrift \u00a7 3, 6 ledd. Vi gj\u00f8r oppmerksom p\u00e5 at saken avsluttes fra Bergen Vann sin side f\u00f8rst n\u00e5r arbeidet er utf\u00f8rt og ferdigmelding fra foretak/r\u00f8rlegger er innsendt og godkjent. Side 2 av 3 Klageadgang Tillatelse til utslipp er et enkeltvedtak og kan p\u00e5klages etter \u00a7 28 i forvaltningsloven. Klagefristen er 3 uker fra den dagen vedtaket er mottatt, se for \u00f8vrig vedlagte orientering om klageadgang. Med hilsen Bergen Vann Randi Erdal - leder Arild Totland - saksbehandler Dokumentet er godkjent elektronisk. V\u00e6r vennlig \u00e5 henvise til saksnummer 2023/03027 ved all korrespondanse i denne saken. Vedlegg: Orientering om klagerett. Side 3 av 3 "
}