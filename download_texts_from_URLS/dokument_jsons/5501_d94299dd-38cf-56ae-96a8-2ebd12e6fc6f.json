{
  "dokument_id": "d94299dd-38cf-56ae-96a8-2ebd12e6fc6f",
  "doc_type": "case_history",
  "kommune": 5501,
  "tittel": "0158/24, Kommunestyret, 13.11.2024",
  "url": "https://innsyn.tromso.kommune.no/application/getMoteDokument?dokid=2001895125",
  "tekst": " Saksprotokoll Utvalg: Kommunestyret Arkivsaknr. 24/09696 Saksbehandler David Moen Behandlet av M\u00f8tedato Saknr 1 Eldrer\u00e5det 28.10.2024 34/24 3 Kommunalt r\u00e5d for mennesker med nedsatt 28.10.2024 38/24 funksjonsevne 4 Mangfolds- og integreringsutvalget 28.10.2024 26/24 5 Ungdomsr\u00e5det 6 Milj\u00f8-, idrett-, kultur- og 29.10.2024 99/24 samfunnsutviklingsutvalget 7 Kommunestyret 13.11.2024 158/24 8 Likestillingsutvalget 29.10.2024 16/24 Kommunedelplan for kultur 2024-2032 - Endelig behandling Kommunestyret har behandlet saken i m\u00f8te 13.11.2024 sak 158/24 M\u00f8tebehandling Brage Larsen Sollund stilte sp\u00f8rsm\u00e5l om sin habilitet p\u00e5 grunnlag av at han er vara i styret til H\u00e5logaland Teater og m\u00f8tte i m\u00f8tet der H\u00e5logaland Teaters h\u00f8ringsuttalelse til saken ble behandlet. Administrasjonens vurdering: I henhold til forvaltningsloven \u00a7 6, f\u00f8rste ledd bokstav e, vil en representant automatisk v\u00e6re inhabil til \u00e5 behandle saken dersom representanten \u00ableder eller har ledende stilling i, eller er medlem av styret eller bedriftsforsamling for et samvirkeforetak, eller en forening, sparebank eller stiftelse som er part i saken, eller et selskap som er part i saken. Med selskap menes enhver selskapsdannelse som er et eget rettssubjekt. N\u00e5r det gjelder varamedlemskap, s\u00e5 er utgangspunktet at forvaltningsloven \u00a7 6 f\u00f8rste ledd bokstav e tolkes antitetisk slik at varamedlem ikke uten videre f\u00f8rer til inhabilitet. Varamedlemmer m\u00e5 likevel vurderes etter den skj\u00f8nnsmessige regelen i fvl. \u00a7 6 annet ledd som lyder: \"Likes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet...\u00bb Etter regelen skal man vurdere hvordan det s\u00e6regne forhold fremst\u00e5r utad. Det at varamedlem m\u00f8ter jevnlig, eller har v\u00e6rt med p\u00e5 \u00e5 behandle den konkrete saken som er til behandling i folkevalgt organ anses \u00e5 v\u00e6re et s\u00e6regent forhold som er egnet til \u00e5 svekke tilliten til upartiskhet. Du oppgir \u00e5 v\u00e6re varamedlem til styret i H\u00e5logaland teater og har v\u00e6rt med p\u00e5 \u00e5 behandle kommunedelplan for kultur. H\u00e5logaland teater har kommet med h\u00f8ringsuttalelse til planen og du oppgir \u00e5 ha v\u00e6rt med p\u00e5 \u00e5 behandle saken i styrem\u00f8te. 1 Kommunedelplanen beskriver kommunens overordnede m\u00e5l og strategier for kulturfeltet i \u00e5rene som kommer. Det legges derfor til grunn at de planen er av overordnet karakter og at de ulike kulturinstitusjonene i Troms\u00f8 kommune ikke er part i saken. H\u00e5logaland teater har imidlertid kommet med et konkret innspill til planen som omhandler forutsigbarhet knyttet til driftstilskudd til festivaler og institusjoner. Dette innspillet er tatt med i planen. Etter en konkret vurdering legges det til grunn at dette utgj\u00f8r et s\u00e6regent forhold som er egnet til \u00e5 svekke tilliten til din upartiskhet i saken. Det anbefales at du erkl\u00e6res inhabil i saken. Habilitetvotering: Brage Larsen Sollund ble enstemmig funnet inhabil med 42 stemmer (Ap, ByLa, FrP, H, INP, KrF, MDG, NBT, R\u00f8dt, Sp, SV, V). Ida Alstad Gregersen (Ap) tiltr\u00e5dte som vara for Sollund i saken. Kari Helene Skog (Ap) foreslo: Handlingsplan St\u00f8ttet av: SV, R\u00f8dt, MDG, Sp, Ap Forslag: Med bakgrunn i kommunedelplanen utarbeides det en handlingsplan som blant annet skal beskrive kommunens kulturavdeling, dens enheters form\u00e5l og m\u00e5lgruppe. Handlingsplanen skal ogs\u00e5 inneholde beskrivelse av andre kommunale tiltak innenfor kulturfeltet, s\u00e5 som faste og s\u00f8kbare tilskudd, form\u00e5let med disse og prioriteringene innenfor strategiperioden. Videre skal planen beskrive hvordan kommunens kulturliv og kulturarenaer skal gj\u00f8res tilgjengelig for innbyggere med funksjonsnedsettelser. Handlingsplanen skal vedtas av kommunestyret i l\u00f8pet av 2025. Hanne Stenvaag (R\u00f8dt) foreslo: Endringsforslag s. 70 i Kunnskapsgrunnlag St\u00f8ttet av: SV, R\u00f8dt, MDG, Sp, Ap Forslag: Side 70 i Kunnskapsgrunnlag: Strekpunkt 2 endres til: - Kulta skal videreutvikles som ressurssenter. Strekpunkt 3 endres til: - Kulta skal videreutvikles som kulturhus, kulturscene og bydelssenter i Tromsdalen. Votering Voteringspunkt Endringsforslag s. 70 i Kunnskapsgrunnlag Flertallet voterte for: 33 (Ap, ByLa, H, KrF, MDG, R\u00f8dt, Sp, SV, V) og 10 (FrP, INP, NBT) stemte mot Voteringspunkt Handlingsplan Flertallet voterte for: 33 (Ap, ByLa, H, KrF, MDG, R\u00f8dt, Sp, SV, V) og 10 (FrP, INP, NBT) stemte mot Voteringspunkt Innstilling Flertallet voterte for: 33 (Ap, ByLa, H, KrF, MDG, R\u00f8dt, Sp, SV, V) og 10 (FrP, INP, NBT) stemte mot Kommunestyrets vedtak Kommunedelplan for kultur 2024-2032 \u2013 med endringer etter h\u00f8ring og merknadsbehandling \u2013 vedtas Med bakgrunn i kommunedelplanen utarbeides det en handlingsplan som blant annet skal beskrive kommunens kulturavdeling, dens enheters form\u00e5l og m\u00e5lgruppe. Handlingsplanen skal ogs\u00e5 inneholde beskrivelse av andre kommunale tiltak innenfor kulturfeltet, s\u00e5 som faste og s\u00f8kbare tilskudd, form\u00e5let med disse og prioriteringene innenfor strategiperioden. Videre skal planen beskrive hvordan kommunens kulturliv og kulturarenaer skal gj\u00f8res tilgjengelig for 2 innbyggere med funksjonsnedsettelser. Handlingsplanen skal vedtas av kommunestyret i l\u00f8pet av 2025. Side 70 i Kunnskapsgrunnlag: Strekpunkt 2 endres til: - Kulta skal videreutvikles som ressurssenter. Strekpunkt 3 endres til: - Kulta skal videreutvikles som kulturhus, kulturscene og bydelssenter i Tromsdalen. 3 "
}