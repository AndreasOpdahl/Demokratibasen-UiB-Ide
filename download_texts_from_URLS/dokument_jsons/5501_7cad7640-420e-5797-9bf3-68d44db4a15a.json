{
  "dokument_id": "7cad7640-420e-5797-9bf3-68d44db4a15a",
  "doc_type": "case_presentation",
  "kommune": 5501,
  "tittel": "Klage p\u00e5 vedtak, Bj\u00f8rnebekken og Bj\u00f8rnebekkvegen ",
  "url": "https://innsyn.tromso.kommune.no/application/getMoteDokument?dokid=2001590727",
  "tekst": "Arkivsaksnr. 24/01354-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Klage p\u00e5 vedtak, Bj\u00f8rnebekken og Bj\u00f8rnebekkvegen Kommunedirekt\u00f8rens innstilling til vedtak: Klagen fra Statens kartverk p\u00e5 vedtak gjort i sak 35/23 tas til f\u00f8lge Troms\u00f8 kommune vedtar f\u00f8lgende etter lov om stedsnavn og tilr\u00e5ding fra Spr\u00e5kr\u00e5det: Boligfelt: Bj\u00f8rnbekken Vegnavnet: Bj\u00f8rnbekkvegen Mari Enoksen Hult Kari Henriksen Kommunedirekt\u00f8r Direkt\u00f8rAvdeling for oppvekst, utdanning og kultur 1 Hva saken gjelder I sak 35/23 den 19.04.2023 var saken \u00abStedsnavn i Hamna\u00bb oppe til politisk behandling i Kultur- , idretts- og friluftsutvalget, der det ble vedtatt noe annet enn den faglige innstillingen, og tilr\u00e5dingen i saken, Bj\u00f8rnebekken som navn p\u00e5 boligfelt og Bj\u00f8rnebekkvegen som adressenavn. Kartverket reiste navnesaken for \u00e5 f\u00e5 fastlagt riktig skrivem\u00e5te av en rekke stedsnavn i Hamna. Dette gjelder riktig skrivem\u00e5te av et boligfelt, et adressenavn, og navn p\u00e5 en barnehage. Bj\u00f8rnebekken barnehage er en privat barnehage og ikke kommunal, og er derfor ikke en del av denne saksutredningen. I saksutredningen ble det innstilt p\u00e5 boligfelt: Bj\u00f8rnbekken, og vegnavnet Bj\u00f8rnbekkvegen med bakgrunn i at Statens Kartverk hadde gjort vedtak p\u00e5 Bj\u00f8rnbekken som er naturnavn p\u00e5 en bekk i Hamna, og tilr\u00e5ding fra Spr\u00e5kr\u00e5det. Saken gjelder en feilskriving av stedsnavnet Bj\u00f8rnbekken, som er navn p\u00e5 en bekk i Hamna. Bj\u00f8rnbekken er prim\u00e6rnavnet og naturnavnet som boligfeltet og adressenavnet tar utgangspunkt i. I flere \u00e5r har det v\u00e6rt en feilskriving av dette stedsnavnet med skrivem\u00e5ten Bj\u00f8rnebekken. Da saken var p\u00e5 h\u00f8ring tidligere, kom det ingen merknader i saken i h\u00f8ringsrunden. Da saken skulle opp til politisk behandling den 19.04.2023, ble det debattert i lokalavisa, noe som man kan anta var avgj\u00f8rende for at saken fikk et annet vedtak enn den faglige innstillingen. Da vedtaket ble annonsert og sendt p\u00e5 h\u00f8ring, p\u00e5klagde Statens Kartverk vedtaket, med bakgrunn i at prim\u00e6rnavnet er Bj\u00f8rnbekken, navnet p\u00e5 en bekk, og det er dette som ligger til grunn for navnet p\u00e5 boligfeltet, adressenavnet og barnehagen i omr\u00e5det. Saksutredning Kommunal navnsetting Det er kommunene som har vedtaksmyndighet for skrivem\u00e5ten av en rekke typer stedsnavn. Saksbehandlingen i kommunene skal f\u00f8lge reglene i stedsnavnloven. Kommunene gj\u00f8r vedtak om skrivem\u00e5ten av adressenavn, og er vedtaksmyndighet for skrivem\u00e5ten av navn p\u00e5 tettsteder, gravlunder, kommunale anlegg, boligfelt, grender og bydeler. N\u00e5r kommunen har gjort vedtak skal skrivem\u00e5ten tas i offentlig bruk. Klage fra Statens Kartverk Kartverket klager p\u00e5 vedtak om skrivem\u00e5tene Bj\u00f8rnebekken, boligfeltnavn, og Bj\u00f8rnebekkvegen, adressenavn, i Troms\u00f8 kommune, jf. vedtak i Kultur-, idretts- og friluftsutvalget i Troms\u00f8 kommune, 19.4.2023. 2 Muntlig bruk av navnet Skrivem\u00e5ten Bj\u00f8rnebekken er ikke i samsvar med den nedarva lokale uttalen, som er opplyst \u00e5 v\u00e6re /\u2019\u2019bj\u00f8:\u0273b\u00e6kken/ av folk som kommer fra omr\u00e5det Hamna. Flere personer av dem som opprinnelig var bosatt i Hamna, er spurt om uttalen av navnet p\u00e5 bekken, og alle opplyser at de alltid har sagt Bj\u00f8rnbekken, ikke Bj\u00f8rnebekken. Det viser seg at navnet ogs\u00e5 er kjent av folk utafor omr\u00e5det Hamna, for flere personer p\u00e5 Kval\u00f8ya har opplyst om at de kjenner til navnet Bj\u00f8rnbekken fra gammelt av. Bekken er godt synlig fra sj\u00f8en, spesielt i tider av \u00e5ret med stor vannf\u00f8ring, s\u00e5 denne bekken har nok fungert som et orienteringsmerke sett fra sj\u00f8en. Sandnessundet har tradisjonelt hatt mange gode fiskegrunner, og det er sannsynlig at den godt synlige bekken har v\u00e6rt brukt som et medmerke, alts\u00e5 et orienteringspunkt for \u00e5 finne tilbake til fiskegrunner. Foto: Statens Kartverk I sin klage viser Statens Kartverk til at alderen p\u00e5 det muntlig overleverte navnet er ikke kjent, men en lokalkjent person, EH, f. 1915, opplyste i et intervju i 1992 at han hadde h\u00f8rt fortellinger om beinfunn i omr\u00e5det, og sannsynligvis har beina blitt tolka som bj\u00f8rnebein, ettersom 3 dyrenavnet bj\u00f8rn inng\u00e5r i navnet p\u00e5 bekken. Det er ikke overlevert tradisjonsstoff som knytter navnet til mannsnavnet Bj\u00f8rn. Kommentar til skrivem\u00e5tene Bj\u00f8rnbekken/Bj\u00f8rnebekken Navnet har blitt tatt i skriftlig bruk f\u00f8r lov om stadnamn tr\u00e5dte i kraft fra 1.7.1991, men et formelt omr\u00e5denavn/boligfeltnavn var ikke formalisert av Troms\u00f8 kommune trass i at et skilt ble 4 satt opp av kommunen p\u00e5 slutten av 1990-tallet med skrivem\u00e5ten Bj\u00f8rnbekken, jf. foto lenger opp i teksten. Vi ser at skrivem\u00e5ten Bj\u00f8rnebekken etter hvert har blitt den vanligste i skrift, spesielt etter 1990. Skrivem\u00e5ten av adressenavnet Bj\u00f8rnebekkvegen har hatt innvirkning p\u00e5 hvilken skrivem\u00e5te som med tida har blitt vanlig. Adressenavnet er tatt inn i bussruter, som navn p\u00e5 en barnehage og etter hvert er ogs\u00e5 skrivem\u00e5ten av navnet p\u00e5 interesselaget og grendehusnavnet blitt endra fra Bj\u00f8rnbekken til Bj\u00f8rnebekken. Grunngiving av klagen Det er vel dokumentert ut fra samtaler med flere personer som bodde i Hamna-omr\u00e5det fra gammelt av og av lokalkjente personer p\u00e5 Kval\u00f8ya at den nedarva lokale uttalen av navnet er /\u2019\u2019bj\u00f8:\u0273b\u00e6kken/. Denne uttalen er fortsatt i bruk blant lokalkjente. Lov om stadnamn \u00a7 4 f\u00f8rste ledd sier at skrivem\u00e5ten av stedsnavn skal ta utgangspunkt i den nedarva lokale uttalen av navnet, og derfor gjorde Kartverket 28.10.2022 vedtak om skrivem\u00e5ten Bj\u00f8rnbekken som navn p\u00e5 bekken, alts\u00e5 prim\u00e6rfunksjonen til navnet. Skrivem\u00e5ten var tilr\u00e5dd av Spr\u00e5kr\u00e5det i brev av 20.6.2022. Kartverkets vedtaksbrev blei sendt til Troms\u00f8 kommune 7.11.2022. Vedtaket er ikke blitt p\u00e5klaga. Bj\u00f8rnbekken, navn p\u00e5 bekk, er alts\u00e5 det nedarva stedsnavnet, som er verneverdig etter \u00a7 1 i lov om stadnamn: \u00abForm\u00e5let med denne lova er \u00e5 ta vare p\u00e5 stadnamn som spr\u00e5klege kulturminne [...]\u00bb, og det er Bj\u00f8rnbekken som har krav p\u00e5 vern, ikke skrivem\u00e5ten Bj\u00f8rnebekken, som ikke er i samsvar med den nedarva lokale uttalen av navnet. Skrivem\u00e5ten Bj\u00f8rnebekkvegen er fastsatt uten at det er blitt gitt noen faglig vurdering for \u00e5 velge denne skrivem\u00e5ten. I \u00abUtfyllande reglar for skrivem\u00e5ten av stadnamn\u00bb (regler fastsatt av Spr\u00e5kr\u00e5det og godkjent av Kulturdepartementet, https://www.sprakradet.no/Sprakarbeid/Stedsnavn/utfyllande-reglar-om- skrivematen-av-norske-stadnamn/) pkt. 6 blir sammensetningsm\u00e5ten av stedsnavn kommentert: \u00abEin b\u00f8r nytte den samansetjingsm\u00e5ten som samsvarar med dialektuttalen\u00bb, som alts\u00e5 i dette tilfellet er uten e som bindemorfem mellom for- og etterledd i stedsnavnet. Vi har sett at Bj\u00f8rnbekken ogs\u00e5 har en skriftspr\u00e5kstradisjon i samsvar med den nedarva lokale uttalen av navnet, og i tillegg finnes en skrifttradisjon for skrivem\u00e5ten Bj\u00f8rnebekken. Lov om stadnamn \u00a7 4 andre ledd inneholder en regel som \u00e5pner for \u00e5 avvike fra hovedregelen i \u00a7 4 f\u00f8rste ledd i stedsnavnloven. Forskrift om stadnamn \u00a7 1 fjerde ledd lister opp forhold som skal vurderes i tilfeller der det er aktuelt \u00e5 avvike fra skrivem\u00e5ten etter \u00a7 4 f\u00f8rste ledd i loven: 5 I saker der ein etter stedsnavnloven \u00a7 4 andre ledd vurderer \u00e5 velje ein skrivem\u00e5te som har vore lenge i bruk, skal det takast med i vurderinga a. om skrivem\u00e5ten kan medverke til at meiningsinnhaldet i namnet ikkje kjem tydeleg fram b. om skrivem\u00e5ten kan endre den nedervde lokale uttalen av namnet c. kor lang og dominerande tradisjon skrivem\u00e5ten har p\u00e5 namneobjektet d. kor stor semje det er om skrivem\u00e5ten lokalt e. om skrivem\u00e5ten har tradisjon i det spr\u00e5ket som namnesaka gjeld Kartverket sine kommentarer til punkta: Sammensetningsm\u00e5ten med e-fuge eller null-fuge endrer ikke meiningsinnholdet i navnet, men skrivem\u00e5ten med e-fuge vil endre den nedarva lokale uttalen av navnet. Skrifttradisjonen for begge skrivem\u00e5tene g\u00e5r tilbake til 1960-tallet, og i den f\u00f8rste tida er skrivem\u00e5ten med nullfuge vanligst. Seinere blir skrivem\u00e5ten med e-fuge vanligst, men begge skrivem\u00e5ter inng\u00e5r p\u00e5 offentlige skilt ogs\u00e5 i dag. Synet p\u00e5 skrivem\u00e5tene lokalt er det gjort lite greie for. Under h\u00f8ringa av navnesak 2018/391 der navnet inngikk sammen med flere andre navn, var det ingen som uttalte seg. Rett f\u00f8r Troms\u00f8 kommune skulle fatte vedtak om adresse- og boligfeltnavnet har leder av Hamna bydelsr\u00e5d blitt kontakta (oppslag iTroms\u00f8 16.4.2023). Det blir opplyst i avisoppslaget at en talsperson for bydelsr\u00e5det er i stridshum\u00f8r over navnesaken, og karakteriserer sp\u00f8rsm\u00e5let om \u00e5 fastsette skrivem\u00e5ten av navnet som \u00e5 tukle med stedsnavnet. Den 15.5. legger talspersonen i bydelsr\u00e5det ut et innlegg i ei Facebook-gruppe, der folk i Hamna kan poste saker om \u00abstort og sm\u00e5tt i Hamna\u00bb. Det blir informert om at bydelsr\u00e5det vil \u00abappellere til politikeran i utvalget om \u00e5 vedta [...] Bj\u00f8rnebekkveien og Bj\u00f8rnebekken\u00bb, men at folk med synspunkt kan komme med innspill. En person uttaler: \u00abHar bodd her i over 60 \u00e5r og vi har bestandig sagt Bj\u00f8rnbekken\u00bb. Bydelsr\u00e5dmedlemmet argumenterer mot denne opplysninga og sier at bydelsr\u00e5det vil g\u00e5 inn for at boligfeltet b\u00f8r hete Bj\u00f8rnebekken. Av personene som har uttalt seg i denne \u00abdiskusjonsgruppa\u00bb, har tre i tillegg til talspersonen for bydelsr\u00e5det g\u00e5tt inn for skrivem\u00e5ten Bj\u00f8rnebekken, og seks har g\u00e5tt inn for Bj\u00f8rnbekken. En person uttaler at \u00abdersom en fra urfolket i hamna sier Bj\u00f8rnbekken, s\u00e5 er det det som er korrekt\u00bb. En annen opplyser \u00abf\u00f8dt og oppvokst i Otervegen, og vi sa Bj\u00f8rnbekken. Tenker at noe av forvirringen oppsto da busselskapet skrev \u00abBj\u00f8rnebekken\u00bb i tabeller, framp\u00e5 bussen etc.\u00bb. Vi ser at p\u00e5 lokalt hold er det ikke et entydig syn p\u00e5 skrivem\u00e5ten av navnet. Punkt e over er ikke relevant for denne saken. 6 Oppsummert punktene a-d legger Kartverket vekt p\u00e5 at skrivem\u00e5ten Bj\u00f8rnebekken vil komme til \u00e5 endre p\u00e5 den nedarva lokale uttalen av navnet. Hovedprinsippet i lov om stadnamn sier at det er denne uttalen som skal vektlegges. Det varierer om nedarva stedsnavn med navneleddet Bj\u00f8rn- f\u00e5r en sammensetningsm\u00e5te av typen Bj\u00f8rn-, Bj\u00f8rne- eller Bj\u00f8rns-, og det er grammatikken i det enkelte navnet som skal vektlegges n\u00e5r skrivem\u00e5ten av et navn skal fastsettes til offentlig bruk. Vedtaket for naturnavnet Bj\u00f8rnbekken (bekk, prim\u00e6rnavn) har konsekvenser for sekund\u00e6re funksjoner av navnet, f.eks. som boligfeltnavn og for avleda navn, se lov om stadnamn \u00a7 4 tredje ledd: \u00abN\u00e5r det same namnet er brukt om ulike namneobjekt p\u00e5 den same staden, skal den skrivem\u00e5ten som er brukt for det namneobjektet namnet opphavleg vart brukt om, som hovudregel vere retningsgivande for skrivem\u00e5ten for dei andre namneobjekta\u00bb. Kartverket har fastsatt skrivem\u00e5ten den tilr\u00e5dde skrivem\u00e5ten Bj\u00f8rnbekken for prim\u00e6rnavnet, men Troms\u00f8 kommune har ikke lagt prinsippet i \u00a7 4 tredje ledd i stedsnavnloven til grunn for vedtaket om skrivem\u00e5ten av boligfeltnavnet og adressenavnet. Kartverket ber om at Troms\u00f8 kommune fastsetter Bj\u00f8rnbekken og Bj\u00f8rnbekkvegen som skrivem\u00e5te for sine navnefunksjoner i samsvar med regelverket i lov om stadnamn. Ny h\u00f8ring Med bakgrunn i Kartverket sin klage p\u00e5 Troms\u00f8 kommune sitt vedtak ble stedsnavnsaken sendt p\u00e5 en ny h\u00f8ring, dette er i henhold til lov om stedsnavn. Innen fristen var det ikke kommet noen merknader i saken. Saken ble deretter sendt p\u00e5 en ny tilr\u00e5ding hos Spr\u00e5kr\u00e5det, dette er i henhold til lov om stedsnavn. Kildes\u00f8k, tidligere navnesak Bj\u00f8rnbekken Saken ang navngiving av Bj\u00f8rnbekken som b\u00e5de boligfeltnavn og som navn p\u00e5 en veg har tidligere v\u00e6rt diskutert, og i et brev oversendt til Troms\u00f8 kommune den 24.3.1995, ble Troms\u00f8 kommune gjort oppmerksom p\u00e5 av navnekonsulenttjenesten for norske stedsnavn i Nord-Norge ved Institutt for spr\u00e5k og litteratur ved Universitetet i Troms\u00f8, (n\u00e5v\u00e6rende funksjon hos Spr\u00e5kr\u00e5det) skrivem\u00e5ten av Hamna/Hamna S\u00f8r, og boligfeltet Bj\u00f8rn(e)bekken p\u00e5 Troms\u00f8ya, og det ble reist navnesak for \u00e5 f\u00e5 fastsatt den riktige skrivem\u00e5ten av disse navnene. I dette brevet ble det vist til at prim\u00e6rnavnet for navngivingen er Bj\u00f8rn(e)bekken som navn p\u00e5 en bekk og boligfelt. 7 I dette brevet ble det vist til at Bj\u00f8rnbekken er et innarbeidet navn, og at de ved innsamling av stedsnavn p\u00e5 Kval\u00f8ya har det vist seg at Bj\u00f8rnbekken som navn p\u00e5 bekken, og omr\u00e5det rundt bekken, er godt kjent blant eldre mennesker, det ble vist til at informanter fra Finnes, Storvollen, Kaldfjorden og Lyfjorden p\u00e5 Kval\u00f8ya har opplyst at de kjenner til navnet. Eldre folk fra ulike deler av Troms\u00f8ya kjenner ogs\u00e5 til navnet Bj\u00f8rnbekken. En informant har opplyst at han har h\u00f8rt tradisjonsstoff om bj\u00f8rn i tilknytning til navnet. I dette brevet ble Troms\u00f8 kommune gjort oppmerksom p\u00e5 at n\u00e5r det reises navnesak, skal alle funksjonene av navn behandles som faller inn under lov om stedsnavn. I brevet ble det oversendt en forel\u00f8pig tilr\u00e5ding p\u00e5 Bj\u00f8rnbekken, som navn p\u00e5 bekk og boligfelt, og Bj\u00f8rnbekkvegen. Det ble vist til at skrivem\u00e5tene er tilr\u00e5dd i henhold til lov om stedsnavn Kildes\u00f8k I et kildes\u00f8k hos Arkivverket, gjort p\u00e5 eiendommen Bj\u00f8rnbekken i Hamna, viser grunnboka at skrivem\u00e5ten for dette bruksnavnet er Bj\u00f8rnbekken. Alf Heimland som er vokst opp i Hamna har samlet inn stedsnavn i Hamna-omr\u00e5det, og har i sin navnesamling registrert Bj\u00f8rnbekken som stedsnavn. Han viser til at Bj\u00f8rnbekken, og ikke Bj\u00f8rnebekken, er bekken som kommer ned over berget og renner ut i sj\u00f8en der man tar av fra Ringvegen, og kj\u00f8rer opp i boligfeltet som ble utbygd av firmaet Ric. Bj\u00f8rn p\u00e5 70 \u2013 og 80 tallet. Navnet p\u00e5 bekken har ikke noe med firmanavnet \u00e5 gj\u00f8re. Den het Bj\u00f8rnbekken lenge f\u00f8r Ric. Bj\u00f8rn kom inn i omr\u00e5det skriver Heimland i navneinnsamlingen. Tilr\u00e5ding Spr\u00e5kr\u00e5det har gitt f\u00f8lgende tilr\u00e5ding i saken, dette er i henhold til lov om stedsnavn: Kartverket gjorde 07.11.2022 vedtak om skrivem\u00e5ten Bj\u00f8rnbekken for et naturnavn i Troms\u00f8 kommune. Vedtaket ble ikke p\u00e5klaget. Troms\u00f8 kommune gjorde 19.04.2023 vedtak om boligfeltnavnet Bj\u00f8rnebekken og adressenavnet Bj\u00f8rnebekkvegen i samme omr\u00e5de. Kartverket p\u00e5klaget disse to vedtakene 03.05.2023. Troms\u00f8 kommune har sendt saken p\u00e5 ny h\u00f8ring, men har ikke f\u00e5tt inn noen merknader i saken. Saken ble sendt til Spr\u00e5kr\u00e5det for ny tilr\u00e5ding. \u00a7 11 f\u00f8rste ledd i stedsnavnloven sier \u00abN\u00e5r skrivem\u00e5ten av eit stadnamn er fastsett etter denne lova og f\u00f8rt inn i stadnamnregisteret, skal han brukast av eige tiltak av dei som er nemnde i \u00a7 1 tredje ledd\u00bb. Kommunen har alts\u00e5 plikt etter loven til \u00e5 bruke de skrivem\u00e5tene som er vedtatt av Kartverket. Dette er videre utdypet i \u00a7 11 i forskriften til stedsnavnloven. Loven sier ogs\u00e5 (\u00a7 4 tredje ledd) at \u00abN\u00e5r det same namnet er brukt om ulike namneobjekt p\u00e5 8 den same staden, skal den skrivem\u00e5ten som er brukt for det namneobjektet namnet opphavleg vart brukt om, som hovudregel vere retningsgivande for skrivem\u00e5ten for dei andre namneobjekta\u00bb. I denne saken vil det alts\u00e5 si at navnet p\u00e5 bekken er f\u00f8rende for adressenavn og andre avledede navn. Spr\u00e5kr\u00e5det sin konklusjon: Kommunen m\u00e5 bruke skrivem\u00e5tene Bj\u00f8rnbekken (boligfeltnavn) og Bj\u00f8rnbekkvegen i samsvar med skrivem\u00e5ten som er vedtatt for navnet p\u00e5 bekken. Dette gjelder ogs\u00e5 navnet Bj\u00f8rnbekken barnehage. Konklusjon Vurdering Skrivem\u00e5ten av stedsnavn skal f\u00f8lge reglene i lov om stadnamn (Stedsnavnloven) Stedsnavnet Bj\u00f8rnbekken som er et naturnavn er prim\u00e6rnavnet, og som b\u00e5de boligfeltet Bj\u00f8rnbekken og adressenavnet Bj\u00f8rnbekkvegen tar utgangspunkt i. Denne skrivem\u00e5ten har konsekvenser for sekund\u00e6re funksjoner av navnet, f.eks. som boligfeltnavn og for avleda navn, se lov om stadnamn \u00a7 4 tredje ledd: \u00abN\u00e5r det same namnet er brukt om ulike namneobjekt p\u00e5 den same staden, skal den skrivem\u00e5ten som er brukt for det namneobjektet namnet opphavleg vart brukt om, som hovudregel vere retningsgivande for skrivem\u00e5ten for dei andre namneobjekta. N\u00e5r saken er vedtatt, skal navnene tas i offentlig bruk. Klagen til Statens Kartverk tas til f\u00f8lge, og det innstilles p\u00e5 Bj\u00f8rnbekken som boligfeltnavn, og Bj\u00f8rnbekkvegen som adressenavn slik det fremkommer i den faglige tilr\u00e5dingen hos Spr\u00e5kr\u00e5det, og slik det fremkommer i ulike kilder knyttet til denne stedsnavnsaken. Faglenker Lov om stadnamn (stadnamnlova) - Lovdata Vedtakskompetanse Milj\u00f8-, idrett-, kultur, og samfunnsutviklingsutvalget 9 Vedlegg Klage fra Kartverket p\u00e5 skrivem\u00e5ten Bj\u00f8rnebekken som navn p\u00e5 boligfelt i Troms\u00f8 kommune \u2013 Troms\u00f8 kommune 10 "
}