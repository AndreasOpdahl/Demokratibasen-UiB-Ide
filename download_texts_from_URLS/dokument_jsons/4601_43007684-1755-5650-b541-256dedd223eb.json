{
  "dokument_id": "43007684-1755-5650-b541-256dedd223eb",
  "doc_type": "case_attachment",
  "kommune": 4601,
  "tittel": "H\u00f8ring - Innspel om prinsipp og tiltak for effektivisering av rutetilbodet i Vestland",
  "url": "https://bergen.kommune.no/politikere-utvalg/api/fil/bk360/11001076/Horing-Innspel-om-prinsipp-og-tiltak-for-effektivisering-av-rutetilbodet-i-Vestland",
  "tekst": "VESTLAND FYLESKOMMUNE V/SKYSS Bes\u00f8ksadresse Lars Hilles gate 22, 5008 Bergen Postadresse Postboks 7900, 5020 Bergen T +47 55 55 90 70 E skyss@skyss.no Foretaksnummer 992 051 825 mva skyss.no Bergen kommune v/Amalie Hilde Byr\u00e5dsavdeling for klima, milj\u00f8 og byutvikling Saksbehandlar: Martin Martinussen Tvedt V\u00e5r ref.: 2024/32422-3 Dykkar ref.: Bergen, 22.08.2024 Innspel om prinsipp og tiltak for effektivisering av rutetilbodet i Vestland I tr\u00e5d med vedtak for fylkesbudsjettet i Vestland 2024 f\u00f8rebur Skyss ei sak til politisk handsaming som omhandlar prinsipp og aktuelle tiltak for ei effektivisering av rutetilbodet for buss og bybane i Vestland: \u00abEin ber om sak i SAMO om korleis ein kan justere rutetilbodet slik at ein f\u00e5r mest igjen for pengane i kollektiv. Saka skal omfatte b\u00e5de by og distrikt og forslaga m\u00e5 i f\u00f8rste rekke omfatte ruter der det er gode alternativ, eller ruter som er lite brukt. Dersom ein tar vekk viktige tilf\u00f8rselsruter skal erstatning med bestillingstransport vere vurdert. Saka skal i forkant ha vore dr\u00f8fta i dialogforum (tillitsvalde innan bussn\u00e6ringa) og dr\u00f8fta med kommunane. I saka skal ein ogs\u00e5 skissere korleis det er mogleg \u00e5 auke rutetilbodet i Arna som f\u00f8lgje av opning av ny Urikentunnell [sic] innafor gjeldande ramme, og viss mogleg, innanfor ei auka ramme. Ei revidering av rutetilbodet vert \u00e5 ta stilling til etter det, og etter at ein har f\u00e5tt avklaringar fr\u00e5 staten om finansiering i \u00e5ra framover. Saka m\u00e5 vere klar til behandling i SAMO tidleg haust 2024, slik at ho kan vere reelt grunnlag for framtidig tilpassing av drifta.\u00bb (Saksprotokoll fylkestinget 14.des 2023) Saka er eit grunnlag for vidare handsaming av fylkesbudsjettet for 2025. Det er \u00f8nskeleg \u00e5 f\u00e5 tilbakemeldingar og innspel fr\u00e5 kommunane om prinsipp og tiltak omtalt i saka. Saka blir handsama i hovudutval for samferdsel og mobilitet (SAMO) 28. august og i fylkesutvalet 19.september. Saka vert ogs\u00e5 presentert i samordningsr\u00e5det for betre kollektivtransport 24.september. Offentlege saksdokument: https://prod01.elementscloud.no/publikum/821311632_PROD- 821311632/DmbMeeting/434 Alle skriftlige tilbakemeldingar fr\u00e5 kommunane vil bli lagt ved saka f\u00f8r handsaming i fylkesutvalet. Frist for tilbakemelding er 10. september. Med vennleg helsing, M\u00e5lfrid Vik S\u00f8nstab\u00f8 Martin Martinussen Tvedt direkt\u00f8r Skyss seniorr\u00e5dgjevar Brevet er elektronisk godkjent og har difor inga handskriven underskrift. "
}