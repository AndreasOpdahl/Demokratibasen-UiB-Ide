{
  "dokument_id": "08272642-512c-5c49-b65e-233e9ff97252",
  "doc_type": "case_presentation",
  "kommune": 5501,
  "tittel": "Ny selskapsavtale - Nasjonalt kommunesamarbeid for 110-sentralene IKS",
  "url": "https://innsyn.tromso.kommune.no/application/getMoteDokument?dokid=2001553241",
  "tekst": "Arkivsaksnr. 23/20580-1 Saksbehandler Ole Gunnar H\u00e5land Saksgang M\u00f8tedato Formannskapet Kommunestyret Ny selskapsavtale - Nasjonalt kommunesamarbeid for 110- sentralene IKS Kommunedirekt\u00f8rens innstilling til vedtak: Troms\u00f8 kommune vedtar f\u00f8lgende endring i selskapsavtalen til nasjonalt kommunesamarbeid for 110-sentralene IKS: Kapittel 2 \u2013 Endringer i deltakere/eier. Kapittel 3 \u2013 Endring i ordlyd p\u00e5 form\u00e5l. Kapittel 5 \u2013 Endring av navn p\u00e5 eiere/tidspunkt for signering. Kapittel 6 \u2013 Endringer i ordlyd, peker ogs\u00e5 mot kapittel 17. Kapittel 7 \u2013 Endring i ordlyd i forhold til oppdragsh\u00e5ndteringsverkt\u00f8yet. Kapittel 9 \u2013 Endring i deltakere. Kapittel 10 \u2013 Presisering ang\u00e5ende bruk av fjernm\u00f8ter. Kapittel 12 \u2013 Endring valg styret/vara og bruk av numerisk vara. Kapittel 13 \u2013 Presisering ang\u00e5ende bruk av fjernm\u00f8ter. Kapittel 15 \u2013 Presisering ang\u00e5ende arbeidsgiveransvar. Kapittel 18 \u2013 Endring vedr\u00f8rende lojalitet og uttreden. Kapittel 23 \u2013 Endringer i signaturfelt. Endringen av selskapsavtalen inneb\u00e6rer ogs\u00e5 en \u00f8kning av l\u00e5nerammen. Mari Enoksen Hult Grete Sterri Kristoffersen Konst. kommunedirekt\u00f8r Direkt\u00f8r for samfunn 1 Hva saken gjelder Form\u00e5let med saken er \u00e5 vedta n\u00f8dvendig endringer i selskapsavtalen til Nasjonalt kommunesamarbeid for 110-sentralene IKS. Blant annet har representantskapet vedtatt \u00e5 \u00f8ke l\u00e5nerammen for \u00e5 fordele investeringskostnader over flere \u00e5r. Siden utgifter til investeringer faktureres kommunene m\u00e5 dette f\u00f8res som ordin\u00e6re driftsmidler i kommuneregnskapet jf. kommuneloven \u00a7 14-9. Slike investeringskostnadene l\u00f8per over flere \u00e5r og er vanskelig \u00e5 planlegge for i kommunens ordin\u00e6re \u00f8konomiplanlegging. Gjennom l\u00e5nefinansiering har vi bedre forutsetninger for langsiktig \u00f8konomisk planlegging og styring. Saksutredning Kommunestyret har den 03.03.2021, k-sak 29/21, vedtatt at Troms\u00f8 kommune slutter seg til Nasjonalt kommunesamarbeid for 110-sentralene IKS (heretter NKS-110 IKS). Deltagerne/eierne er de tolv 110-sentralene i Norge, og har f\u00f8lgende form\u00e5l med sin virksomhet: \u2022 ivareta deltakernes behov, plikter og oppgaver vedr\u00f8rende anskaffelse, implementering, forvaltning og drift av felles oppdragsh\u00e5ndteringsverkt\u00f8y. \u2022 ivareta deltakernes behov for andre relevante datasystemer, anskaffelse av tekniske infrastruktur og h\u00e5ndtering av felles oppl\u00e6ring for disse systemene for alle 110- sentralene Selskapet (NKS-110 IKS) ble opprettet for \u00e5 forvalte nytt oppdragsh\u00e5ndteringsverkt\u00f8y og teknisk infrastruktur. Avtalen ble utarbeidet i 2020, og under de forutsetninger som l\u00e5 til grunn da. Som et eksempel var det da 13 eiere i samarbeidet, n\u00e5 er det 12 eiere. Det har ogs\u00e5 v\u00e6rt noen andre endringer blant eierne, der noen har blitt b\u00e5de kommunalt foretak (KF) og interkommunalt selskap (IKS). Opprinnelig selskapsavtale er ogs\u00e5 mye fokusert rundt oppdragsh\u00e5ndteringsverkt\u00f8y, mens oppgaveportef\u00f8ljen ogs\u00e5 omfatter andre l\u00f8sninger n\u00e5, og som ogs\u00e5 fremover vil v\u00e6re i endring. Enkelte avsnitt b\u00e6rer veldig preg av oppdragsh\u00e5ndteringsverkt\u00f8yet, som i dagens kontekst kan oppfattes noe misvisende og uklart. Hovedgrunnen til endringen er behovet for endring av l\u00e5neramme, og at en slik endring krever vedtak i eierorganene. Samtidig er det andre mindre endringer innenfor mandat, valg av styret og andre endringer i ordlyd. Andre endringer er forenkling og presiseringer som passer bedre med dagens situasjon, og som gj\u00f8r at tekstene ikke bare er knyttet mot oppdragsh\u00e5ndteringsverkt\u00f8yet. Dagens l\u00e5neramme for selskapet er 20 millioner kroner. Endringen krever vedtak i eierorganene. 11 av de 12 eierne har allerede behandlet og f\u00e5tt godkjent endringene i sine eierorgan. Som vedlegg til denne sak fremlegges representantskapets behandling av saken, samt forslag til ny selskapsavtale. Om l\u00e5neopptak Interkommunale selskapers adgang til \u00e5 ta opp l\u00e5n er regulert i IKS-loven \u00a7 22. Etter hovedregelen i \u00a7 22 f\u00f8rste ledd kan selskapet bare ta opp l\u00e5n dersom dette er fastsatt i selskapsavtalen. Dette betyr at selskapet ikke kan ta opp l\u00e5n med mindre selskapsavtalen gir adgang til det. Det stilles ogs\u00e5 krav om at selskapsavtalen fastsetter et tak for selskapets samlede l\u00e5neopptak. 2 Konsekvensen av l\u00e5neopptak er, i tr\u00e5d med hovedregelen om deltakeransvaret i IKS-loven \u00a7 3, at den enkelte deltaker hefter ubegrenset for en prosent- eller br\u00f8kdel av selskapets forpliktelser. Den enkelte deltakers ansvar for selskapsforpliktelser svarer til deltakerens eierandel i selskapet. Deltakerne blir derfor ansvarlig for selskapets gjeld etter gjeldende eierandel. Troms\u00f8 kommunes eierandel utgj\u00f8r 3,6 % av selskapet. Hensikten med l\u00e5nefinansiering er \u00e5 fordele investeringskostnadene over flere \u00e5r. Siden utgifter til investeringer faktureres kommunene m\u00e5 dette f\u00f8res som ordin\u00e6re driftsmidler i kommuneregnskapet. Slike investeringsutgifter er vanskelig \u00e5 ta h\u00f8yde for i kommunens \u00f8konomiplanlegging. Gjennom l\u00e5nefinansiering har vi bedre forutsetninger for langsiktig \u00f8konomisk planlegging og styring. Ved l\u00e5nefinansiering vil selskapet forplikte seg i mange \u00e5r fremover, men dette harmonerer ogs\u00e5 ganske bra med forventet levetid p\u00e5 l\u00f8sningene man skal anskaffe. Investeringsbehov Investeringsbehovet for Troms\u00f8 kommune er ansl\u00e5tt til 5,5 millioner kroner frem mot 2030. Det er benyttet en flat rente p\u00e5 5,5 % i beregningen. Avskrivingstid p\u00e5 investeringene er 8 \u00e5r iht. IKS-loven \u00a722. I disse tallene er det tatt inn en usikkerhetsfaktor p\u00e5 25% for programvareinvesteringer, og 15% p\u00e5 IT-utstyr. Investeringsbehovet knytter seg til utstyr som benyttes i 110-sentraler. Dette utstyret finnes ikke som \u00abhyllevare\u00bb, men m\u00e5 utvikles og tilpasses for brann- og redningstjenesten. \u00c5 anskaffe tilsvarende utstyr i egen regi vil medf\u00f8re vesentlig st\u00f8rre kostnad og risiko enn om det anskaffes gjennom et nasjonalt samarbeid. Selskapet har i 2021 og 2022 investert i oppdragsh\u00e5ndteringsverkt\u00f8y (OHV) og teknisk infrastruktur (TIF110). Investeringer i 2023 er sluttf\u00f8ring av OHV og TIF110 prosjektene. Fremover vil det bli n\u00f8dvendig \u00e5 investeringer i nytt alarmh\u00e5ndteringsverkt\u00f8y og kommunikasjonsl\u00f8sning. I tillegg vil det fra 2027-2030 komme kostnader til reinvesteringer i teknisk infrastruktur. B\u00e5de gjennomf\u00f8rte investeringer og investeringer som kommer er programvareleveranser og teknisk utstyr som klient, servere og nettverksutstyr. For fremtidige programvareinvesteringer og investeringer i IT utstyr, er det gjort estimater p\u00e5 totalkostnaden, men det er i tillegg lagt inn en usikkerhetsfaktor p\u00e5 25% for programvareinvesteringer, og tilsvarende er det lagt inn usikkerhetsfaktor p\u00e5 15% p\u00e5 IT-utstyr. Finansieringskostnader Ved l\u00e5nefinansiering vil selskapet f\u00e5 finansieringskostnader. Det blir ekstra kostnader ved \u00e5 finansiere investeringen gjennom l\u00e5n, kontra \u00e5 finansiere investeringen direkte. For de investeringene som er lagt til grunn i beregningen utgj\u00f8r dette ca. 2 millioner kroner for Troms\u00f8 kommune frem mot 2037, forutsatt at selskapet tar ut l\u00e5n tilsvarende hele l\u00e5nerammen. Forankring i deltakerkommunene til Troms\u00f8 110-sentral Troms\u00f8 110-sentral driftes som et administrativt vertskommunesamarbeid etter kommunelovens \u00a7 20-4. Troms\u00f8 kommune er vertskommune, og sentralen driftes som et spleiselag sammen med 21 andre deltakerkommuner og lokalstyre i regionen. Troms\u00f8 kommune gjennomf\u00f8rte 14. juni 2023 et m\u00f8te i Troms\u00f8 med alle deltakerkommunene tilknyttet Troms\u00f8 110-sentral. Her informerte vi om endringene, og tok imot innspill p\u00e5 driftsavtalen til 110-sentralen. 3 21. juni 2023 gjennomf\u00f8rte vi ytterligere et m\u00f8te med kommunedirekt\u00f8rer og \u00f8konomidirekt\u00f8rer i deltakerkommunene for \u00e5 sikre ytterligere forankring for endringene i selskapsavtalen. Basert p\u00e5 innspill fra dette m\u00f8tet vil vi endre driftsavtalen til Troms\u00f8 110-sentral for \u00e5 sikre at deltakerkommune har oversikt over kostnader knyttet til samarbeidet. Konklusjon Representantskapet i til Nasjonalt kommunesamarbeid for 110-sentralene IKS har besluttet \u00e5 endre selskapsavtalen. Blant annet har representantskapet vedtatt \u00e5 \u00f8ke l\u00e5nerammen for \u00e5 fordele investeringskostnader over flere \u00e5r. Siden utgifter til investeringer faktureres kommunene m\u00e5 dette f\u00f8res som ordin\u00e6re driftsmidler i kommuneregnskapet jf. kommuneloven \u00a7 14-9. Gjennom l\u00e5nefinansiering har vi bedre forutsetninger for langsiktig \u00f8konomisk planlegging og styring. Investeringskostnadene for Troms\u00f8 kommune gjennom selskapet vil v\u00e6re ca. 7,5 millioner kroner frem mot 2037, forutsatt at man tar ut l\u00e5n tilsvarende hele l\u00e5nerammen. Dette er summen av investeringsbehovet og finansieringskostnadene. I disse tallene er det tatt inn en usikkerhetsfaktor p\u00e5 25% for programvareinvesteringer, og en usikkerhetsfaktor p\u00e5 15% p\u00e5 IT-utstyr. Det er benyttet en flat rente p\u00e5 5,5 % i beregningen. Avskrivingstid p\u00e5 investeringene er 8 \u00e5r iht. IKS-loven \u00a722. Kommunedirekt\u00f8ren er enig i beslutningen fra representantskapet i NKS-110 IKS som gir kommunen bedre forutsetninger for langsiktig \u00f8konomisk planlegging og styring noe som kommer alle eierkommunene til gode. Vedtakskompetanse Kommunestyret Vedlegg Vedlegg 1 - protokoll fra m\u00f8te i representantskapet i NKS-110 IKS Vedlegg 2 - revidert selskapsavtale for NKS-110 IKS 4 "
}