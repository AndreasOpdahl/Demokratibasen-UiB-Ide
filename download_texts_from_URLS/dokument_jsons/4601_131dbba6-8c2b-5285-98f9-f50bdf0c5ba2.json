{
  "dokument_id": "131dbba6-8c2b-5285-98f9-f50bdf0c5ba2",
  "doc_type": "case_attachment",
  "kommune": 4601,
  "tittel": "Notat til Fj\u00f8sangerveien 30",
  "url": "https://bergen.kommune.no/politikere-utvalg/api/fil/bk360/12227408/Notat-til-Fjosangerveien-30",
  "tekst": " Side 1 av 2 H\u00e5ndnotat Danmarksplass \u2013 mer enn bare st\u00f8y Vi er enig med alle at det er st\u00f8y p\u00e5 Danmarksplass. Vi mener imidlertid at det legges for stor vekt p\u00e5 dette. Eksisterende bygning har to andre hj\u00f8rneleiligheter som er identisk som den oms\u00f8kte og mangler stille side. Den opplevde st\u00f8yproblematikken vil nok v\u00e6re ganske lik i disse hj\u00f8rneleilighetene, selv om den tekniske st\u00f8yen blir mindre jo h\u00f8yere opp man kommer. Det vil likevel ikke v\u00e6re naturlig \u00e5 \u00e5pne vinduene for \u00e5 lufte her. Ny leilighet vil derfor ha bedre kvaliteter, fordi luftkvaliteten sikres med moderne ventilasjonsanlegg. Bortsett fra st\u00f8yproblemene er Danmarksplass et fint sted \u00e5 bo og har en plass i bergensernes hjerte og er p\u00e5 mange m\u00e5ter inngangsporten til Bergen fra land. Det store krysset f\u00f8rer til at de gode kvalitetene kommer litt i bakgrunnen, men omr\u00e5det har naturligvis mye \u00e5 by p\u00e5. De siste 15 \u00e5rene har det kommet flere spisesteder og m\u00f8testeder for beboerne. Det er kort vei til Krohnsminde stadion, lekeplass, skole og Haukeland sykehus. Siden trafikksituasjonen i omr\u00e5det er s\u00e5 belastende, blir det ofte foresl\u00e5tt tiltak for \u00e5 forbedre situasjonen. Vi vet derfor ikke hvordan Danmarkplass vil se ut i fremtiden, men det vil v\u00e6re god byutvikling og for eksempel legge trafikken under lokk. Dette vil f\u00f8re til at st\u00f8yproblematikken ikke lenger vil eksistere. S\u00e5nn sett er situasjonen for denne leiligheten annerledes enn for andre leiligheter som plasser inntil st\u00f8yene veier i Bergen sentrum. En tillatelse til leiligheten, kan sees p\u00e5 som en annerkjennelse av omr\u00e5dets potensiale og en tillatelse for fremtiden. Det kan med andre ord bare bli et bedre bomilj\u00f8. En oppgradering av Danmarkplass kan f\u00f8re til s\u00e5kalt gentrifisering. Det er derfor viktig at utviklingen av omr\u00e5det ikke stopper opp, mens man venter p\u00e5 bedre tider. Ved \u00e5 gi en tillatelse til denne leiligheten n\u00e5, gis beboerne en unik mulighet til \u00e5 bo i et utviklingsomr\u00e5de, f\u00f8r prisene blir for h\u00f8ye. Dette kan bidra til fremtidens Danmarksplass beholder det unike mangfoldet det har i dag og vil v\u00e6re for alle. Beliggenheten, fremtidsplaner og eksisterende kvaliteter viser at Danmarksplass er s\u00e5 mye mer enn bare st\u00f8y. Med vennlig hilsen - Morten Falbach - Arkitekt MNAL PART ARKITEKTUR AS \u2013 ORG. NR. 920 470 556 \u2013 DOMKIRKEGATEN 11 \u2013 5017 BER7GEN Side 2 av 2 H\u00e5ndnotat PART ARKITEKTUR AS \u2013 ORG. NR. 920 470 556 \u2013 DOMKIRKEGATEN 11 \u2013 5017 BER7GEN "
}