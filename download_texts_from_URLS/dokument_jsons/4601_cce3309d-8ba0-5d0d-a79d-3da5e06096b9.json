{
  "dokument_id": "cce3309d-8ba0-5d0d-a79d-3da5e06096b9",
  "doc_type": "case_minutes",
  "kommune": 4601,
  "tittel": "Saksprotokoll KU, 23042025, Sak 39/25, Uttalelse fra kontrollutvalget til \u00e5rsregnskapet og \u00e5rsmeldingen for Bergen kommune 2024",
  "url": "https://bergen.kommune.no/politikere-utvalg/api/fil/bk360/12541016/Innstilling-vedtak-Uttalelse-fra-kontrollutvalget-til-arsregnskap-og-arsmelding-for-Bergen-kommune-2024",
  "tekst": "Uttalelse fra kontrollutvalget til \u00e5rsregnskap og \u00e5rsmelding for Bergen kommune 2024 Kontrollutvalget behandlet saken i m\u00f8tet 23.04.2025 sak 39/25 og traff f\u00f8lgende vedtak: 1. Kontrollutvalget tar revisjonsberetning, \u00e5rsregnskap og \u00e5rsmelding for Bergen kommune 2024 til orientering. 2. Kontrollutvalget har ingen kommentarer til regnskapet ut over det som g\u00e5r fram av \u00e5rsregnskapet og \u00e5rsmeldingen fra byr\u00e5det og revisors beretning. 3. Kontrollutvalget gir f\u00f8lgende uttalelse om \u00e5rsregnskapet og \u00e5rsmeldingen for Bergen kommune 2024: Til bystyret. Uttalelse fra kontrollutvalget til \u00e5rsregnskap og \u00e5rsmelding for Bergen kommune 2024 Kontrollutvalget har i m\u00f8te 23. april 2025 behandlet \u00e5rsregnskap og \u00e5rsmelding for Bergen kommune 2024. Grunnlaget for behandlingen er en gjennomgang av f\u00f8lgende dokumenter: \u2022 Uavhengig beretning fra revisor 2024 (vedlegg) \u2022 \u00c5rsmelding 2024 \u2022 \u00c5rsregnskap 2024 \u2022 Revisjonsrapport for regnskaps\u00e5ret 2024 \u2013 nummerert brev nr. 5 Kontrollutvalget har ikke kommentarer til \u00e5rsregnskapet for Bergen kommune for 2024 ut over det som framg\u00e5r av \u00e5rsregnskapet, \u00e5rsmeldingen og revisjonsberetningen fra Deloitte. Kontrollutvalget bemerker likevel at Bergen kommunes \u00f8konomi ved utgangen av 2024 ikke er b\u00e6rekraftig. Utgiftene har vokst betydelig mer enn inntektene de siste \u00e5rene, og i 2024 bruker kommunen av oppsparte midler for \u00e5 finansiere driften. Netto driftsresultat er -2,4 %, noe som er langt under m\u00e5ltallet p\u00e5 1,7 %. Disposisjonsfondet er betydelig redusert siste \u00e5r, og fondets st\u00f8rrelse oppfyller for f\u00f8rste gang siden 2017 ikke vedtatt m\u00e5ltall p\u00e5 minimum 10 % av driftsinntektene. M\u00e5lsetningen om \u00e5 ha et disposisjonsfond tilsvarende pensjonspremieavviket er ikke lenger oppfylt. Det er bekymringsfullt at kommunens gjeldsgrad samtidig \u00f8ker. Kommunen anbefales \u00e5 ta hensyn til disse forholdene i sin \u00f8konomiske planlegging, i tr\u00e5d med kravene til kommunal \u00f8konomisk b\u00e6rekraft. Kontrollutvalget er ikke kjent med andre forhold, framkommet i dialog med revisor, som kunne hatt betydning for utvalgets uttalelse. Kontrollutvalget anbefaler at bystyret godkjenner \u00e5rsregnskapet og \u00e5rsberetningen. Kontrollutvalgets behandling F\u00f8lgende representanter tok ordet: Per-Arne Larsen (V) Karsten Henrik Sprenger (H) Henrik Jorem (A) Hanne Indrehus (R) Regnskapsrevisor Unni-Renate Moe svarte p\u00e5 sp\u00f8rsm\u00e5l. Votering: Forslaget til vedtak ble vedtatt enstemmig. Forslag til vedtak: Forslaget til vedtak og kontrollutvalgets vedtak er likelydende. 2 "
}