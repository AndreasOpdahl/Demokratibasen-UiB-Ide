{
  "dokument_id": "8ced28cb-61d8-5539-8d9d-7fe89992b83f",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 12/24, Fana gnr 83 bnr 5 Hamrevegen 107. Klage vedr. avslag p\u00e5 opprettelse og endring av landbrukseiendom",
  "url": "https://bergen.kommune.no/politikere-utvalg/api/fil/bk360/9746143/Innstilling-vedtak-Fana-gnr-83-bnr-5-Hamrevegen-107-Klage-vedr-avslag-pa-opprettelse-og-endring-av-landbrukseiendom",
  "tekst": "Fana gnr 83 bnr 5 Hamrevegen 107. Klage vedr. avslag p\u00e5 opprettelse og endring av landbrukseiendom Utvalg for milj\u00f8 og byutvikling behandlet saken i m\u00f8tet 18.01.2024 sak 12/24 og fattet f\u00f8lgende vedtak: 1. Fagetatens vedtak datert 20.02.2023, avslag p\u00e5 s\u00f8knad om tillatelse til fradeling av 1 parsell (2 teiger), med best\u00e5ende v\u00e5ningshus, driftsbygning og garasje, fra gnr 83 bnr 5, oppheves. 2. Det gis tillatelse til fradeling av 1 parsell fra gnr 83 bnr 5 i henhold til s\u00f8knad. 3. I medhold av plan- og bygningsloven \u00a719-2 og \u00a711-6 innvilges dispensasjon fra KPA2018 \u00a731 Landbruks- natur- og friluftsform\u00e5l (LNF-omr\u00e5de) og dispensasjon fra KPA2018 \u00a76.2.2 Byggegrensen langs vassdrag. 4. Klage datert 01.03.2023 tas til f\u00f8lge. Begrunnelse: Utvalg for milj\u00f8 og byutvikling vurderer etter befaring utf\u00f8rt 11.01.2024 saken annerledes enn fagetat og byr\u00e5d. Fagetaten viser til en virkelighet p\u00e5 papiret n\u00e5r gjelder matjord, mens klager viser til en annen virkelighet i realiteten. Befaringen styrket klagers sak. Det skal ikke opprettes en ny eiendom som er i strid med gjeldende arealform\u00e5l. Fradeling av 1 parsell fra eiendommen vil b\u00e5de styrke og langsiktiggj\u00f8re \u00f8kt milj\u00f8riktig skogdrift i et omr\u00e5de som i dag ikke er i bruk. Det som p\u00e5 papiret vises til som matjord av fagetaten er i realiteten ikke brukbart som dette med hensyn til dagens krav for moderne og maskinell drift av g\u00e5rd som f\u00f8lge av jordsmonnets manglende tykkelse. Det sees derfor som hensiktsmessig \u00e5 anvende dette til annet landsbruksform\u00e5l. Dette synet ble ogs\u00e5 styrket da utvalget befarte omr\u00e5det og var i dialog med tiltakshaver. En deling av eiendommen vil muliggj\u00f8re \u00f8kt landbruk i Bergen kommune i form av Fana Skoganleggs hogstmuligheter p\u00e5 allerede eksisterende skogkledde omr\u00e5der av utdelt parsell, samt videre planting av skog p\u00e5 parsellens \u00e5pne omr\u00e5der. Det er ikke behov for tilbygg som v\u00e5ningshus som nevnt av fagetaten med tanke p\u00e5 planlagt bruk av eiendommen. Den grenser ogs\u00e5 til en av Fana Skoganleggs andre eiendommer med produktiv skog, noe som igjen vil gj\u00f8re dette til en praktisk l\u00f8sning for alle parter. En annen l\u00f8sning for \u00f8kt landbruksdrift kunne v\u00e6rt salg av hele g\u00e5rden. Dette har v\u00e6rt fors\u00f8kt f\u00f8r uten hell. Det har ogs\u00e5 v\u00e6rt fors\u00f8kt solgt som helhet til klagers familie, men her har ogs\u00e5 krav til blant annet bo- og leveplikt f\u00f8rt til at dette ikke har v\u00e6rt gjennomf\u00f8rbart. Med tanke p\u00e5 eiendommens utforming og n\u00e6rmilj\u00f8 er drift som skogbruk beste realistiske, b\u00e6rekraftige og langsiktige landbruksrelaterte driftsform med fokus p\u00e5 fremtidig satsing. Som f\u00f8lge av dette ser utvalget det som gunstig for kommunen og landbruket generelt, og klager og n\u00e6romr\u00e5de spesielt, \u00e5 gi dispensasjon fra tidligere nevnte LNF-form\u00e5l og ta klage til f\u00f8lge. Fordelene ved dette vurderes av utvalget til \u00e5 v\u00e6re langt st\u00f8rre enn ulempene. Saksopplysning: Det vil ogs\u00e5 v\u00e6re behov for deling etter jordlova. Utvalg for milj\u00f8 og byutviklings behandling F\u00f8lgende representanter tok ordet: Thomas Modulv Flesland (Sp), Reidar Staalesen (A), Andreas Madsen Berg (SV), Forslag fremsatt i utvalget: Thomas Modulv Flesland (Sp) framsatte p\u00e5 vegne av H, FrP, BL, INP og Sp f\u00f8lgende alternative forslag i fire punkt: 1. Fagetatens vedtak datert 20.02.2023, avslag p\u00e5 s\u00f8knad om tillatelse til fradeling av 1 parsell (2 teiger), med best\u00e5ende v\u00e5ningshus, driftsbygning og garasje, fra gnr 83 bnr 5, oppheves. 2. Det gis tillatelse til fradeling av 1 parsell fra gnr 83 bnr 5 i henhold til s\u00f8knad. 3. I medhold av plan- og bygningsloven \u00a719-2 og \u00a711-6 innvilges dispensasjon fra KPA2018 \u00a731 Landbruks- natur- og friluftsform\u00e5l (LNF-omr\u00e5de) og dispensasjon fra KPA2018 \u00a76.2.2 Byggegrensen langs vassdrag. 4. Klage datert 01.03.2023 tas til f\u00f8lge. Begrunnelse: Utvalg for milj\u00f8 og byutvikling vurderer etter befaring utf\u00f8rt 11.01.2024 saken annerledes enn fagetat og byr\u00e5d. Fagetaten viser til en virkelighet p\u00e5 papiret n\u00e5r gjelder matjord, mens klager viser til en annen virkelighet i realiteten. Befaringen styrket klagers sak. Det skal ikke opprettes en ny eiendom som er i strid med gjeldende arealform\u00e5l. Fradeling av 1 parsell fra eiendommen vil b\u00e5de styrke og langsiktiggj\u00f8re \u00f8kt milj\u00f8riktig skogdrift i et omr\u00e5de som i dag ikke er i bruk. Det som p\u00e5 papiret vises til som matjord av fagetaten er i realiteten ikke brukbart som dette med hensyn til dagens krav for moderne og maskinell drift av g\u00e5rd som f\u00f8lge av jordsmonnets manglende tykkelse. Det sees derfor som hensiktsmessig \u00e5 anvende dette til annet landsbruksform\u00e5l. Dette synet ble ogs\u00e5 styrket da utvalget befarte omr\u00e5det og var i dialog med tiltakshaver. En deling av eiendommen vil muliggj\u00f8re \u00f8kt landbruk i Bergen kommune i form av Fana Skoganleggs hogstmuligheter p\u00e5 allerede eksisterende skogkledde omr\u00e5der av utdelt parsell, samt videre planting av skog p\u00e5 parsellens \u00e5pne omr\u00e5der. Det er ikke behov for tilbygg som v\u00e5ningshus som nevnt av fagetaten med tanke p\u00e5 planlagt bruk av eiendommen. Den grenser ogs\u00e5 til en av Fana Skoganleggs andre eiendommer med produktiv skog, noe som igjen vil gj\u00f8re dette til en praktisk l\u00f8sning for alle parter. En annen l\u00f8sning for \u00f8kt landbruksdrift kunne v\u00e6rt salg av hele g\u00e5rden. Dette har v\u00e6rt fors\u00f8kt f\u00f8r uten hell. Det har ogs\u00e5 v\u00e6rt fors\u00f8kt solgt som helhet til klagers familie, men her har ogs\u00e5 krav til blant annet bo- og leveplikt f\u00f8rt til at dette ikke har v\u00e6rt gjennomf\u00f8rbart. Med tanke p\u00e5 eiendommens utforming og n\u00e6rmilj\u00f8 er drift som skogbruk beste realistiske, b\u00e6rekraftige og langsiktige landbruksrelaterte driftsform med fokus p\u00e5 fremtidig satsing. Som f\u00f8lge av dette ser utvalget det som gunstig for kommunen og landbruket generelt, og klager og n\u00e6romr\u00e5de spesielt, \u00e5 gi dispensasjon fra tidligere nevnte LNF-form\u00e5l og ta klage til f\u00f8lge. Fordelene ved dette vurderes av utvalget til \u00e5 v\u00e6re langt st\u00f8rre enn ulempene. Saksopplysning: Det vil ogs\u00e5 v\u00e6re behov for deling etter jordlova. 2 Votering: Alternativt forslag punkt 1-4 fra H, FrP, BL, INP og Sp, fremsatt av Thomas Modulv Flesland (Sp), ble vedtatt med 9 stemmer (H, FrP, BL, INP, Sp). Innstillingen fikk 8 stemmer (A, SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 07.12.2023 sak 64/23 og fattet f\u00f8lgende vedtak: Saken utsettes for felles befaring. Utvalg for milj\u00f8 og byutvikling behandlet saken i m\u00f8tet 09.11.2023 sak 25/23 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 05.10.2023 sak 369/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 20.02.2023 opprettholdes. Klage tas ikke til f\u00f8lge. 3 "
}