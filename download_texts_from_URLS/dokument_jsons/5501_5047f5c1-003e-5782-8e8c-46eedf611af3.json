{
  "dokument_id": "5047f5c1-003e-5782-8e8c-46eedf611af3",
  "doc_type": "case_presentation",
  "kommune": 5501,
  "tittel": "Krav om lovlighetskontroll av Formannskapets sak 169/24 ",
  "url": "https://innsyn.tromso.kommune.no/application/getMoteDokument?dokid=2001929203",
  "tekst": "Arkivsaksnr. 24/21919-1 Saksbehandler Nina-Helen Br\u00e6ndeland Saksgang M\u00f8tedato Formannskapet 07.01.2025 Krav om lovlighetskontroll av Formannskapets sak 169/24 Kommunedirekt\u00f8rens innstilling til vedtak: 1. Lovlighetskontroll av formannskapets vedtak i sak 169/24 \u2013 \u00abS\u00f8knad om serverings- og skjenkebevilling Parken Lodge og lavvo\u00bb tas ikke til f\u00f8lge. 2. Klagen oversendes Statsforvalteren for endelig avgj\u00f8relse Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Formannskapets representanter P\u00e5l Julius Skogholt (SV), Peder Joakimsen (R) og Barbara V\u00f6gele (MDG) har levert lovlighetsklage p\u00e5 formannskapets behandling av sak 169/24 \u2013 \u00abS\u00f8knad om serverings- og skjenkebevilling Parken Lodge og lavvo.\u00bb Etter kommuneloven \u00a7 27-1 kan tre eller flere av kommunestyrets medlemmer sammen kreve at departementet kontrollerer om et vedtak er lovlig. Et slikt krav m\u00e5 fremmes inne tre uker fra vedtak ble truffet. Vedtaket det klages over ble truffet i m\u00f8te den 19. november 2024 og klagen er mottatt hos politisk sekretariat den 21. november 2024. Kravet er fremmet innenfor fristen. Kravet skal settes frem for det organet som traff vedtaket. Saken fremmes derfor for formannskapet for behandling. Saksutredning I formannskapets m\u00f8te 19. november 2024, ble sak om \u00abs\u00f8knad om serverings- og skjenkebevilling Parken Lodge og lavvo\u00bb behandlet som sak 3 p\u00e5 sakslisten. Sigrid Bj\u00f8rnhaug Hammer (SV) stilte sp\u00f8rsm\u00e5l knyttet til egen habilitet siden hun tidligere har v\u00e6rt varamedlem i styret til Troms\u00f8 Alpinpark. Sigrid Bj\u00f8rnhaug Hammer (SV) ble enstemmig funnet habil. Barbara V\u00f6gele (MDG) fremmet f\u00f8lgende forslag: Punkt 3 i innstillinga endres fra \"Det skal ikke skjenkes alkohol n\u00e5r det gjennomf\u00f8res renn/ konkurranser rettet mot barn og unge\" til: \"Skjenketiden for gruppe 1, 2 og 3. settes til utenom ordin\u00e6r \u00e5pningstid og treningstid i alpinparken. Det skal heller ikke skjenkes alkohol n\u00e5r det gjennomf\u00f8res renn/konkurranser rettet mot barn og unge\" Innstillingens punkt 3 ble satt opp mot Barbara V\u00f6geles (MDG) forslag og vedtatt 7 (Ap, Sp, H, FrP, INP) stemmer for, og 6 (SV, R\u00f8dt, MDG og KrF) stemmer mot. Ved votering ble innstillingen vedtatt med 7 stemmer for (Ap, Sp, H, FrP, INP), og 6 (SV, MDG, R\u00f8dt, KrF) stemmer mot. Klagerens anf\u00f8rsler Klageren er basert p\u00e5 saksframlegget sin definisjon av idrettsanlegg. Klageren mener derfor at formannskapet har g\u00e5tt utenfor den myndighet som formannskapet har i og med at tildeling av skjenkebevilling m\u00e5 v\u00e6re i tr\u00e5d med retningslinjene som er vedtatt av kommunestyret 19. juni 2024, sak 96/24. Hva kan lovlighetskontrollers? Kommunelovens kapittel 27 har regler om lovlighetskontroll. Av \u00a7 27-2 fremg\u00e5r hva som kan lovlighetskontrollers. F\u00f8lgende kan lovlighetskontrollers: a. endelige vedtak som er truffet av et folkevalgt organ eller den kommunale eller fylkeskommunale administrasjonen b. vedtak om et m\u00f8te skal holdes for \u00e5pne eller lukkete d\u00f8rer c. vedtak som gjelder sp\u00f8rsm\u00e5l om inhabilitet. Det som kan lovlighetskontrollers, er alts\u00e5 endelige vedtak. Andre prosessledende avgj\u00f8relser enn de som er omtalt i f\u00f8rste ledd bokstav b og c kan ikke lovlighetskontrollers. Dette gjelder vedtak om lukking av m\u00f8ter og vedtak om inhabilitet. 2 Kommunedirekt\u00f8rens vurdering Det rettslige utgangspunktet er Troms\u00f8 Kommune sin alkoholpolitiske handlingsplan, jf punkt 1.2.6. Alkoholfrie soner etableres i alle store byrom og parker, for eksempel Stortorget, Strandtorget, telegrafbukta, kongeparken oss., og i publikumsareal som er \u00e5pne for allmennheten p\u00e5 idrettsarenaer. Tiltaket er for \u00e5 sikre alkoholfrie arenaer i offentlig rom. Utgangspunktet er at det skal v\u00e6re alkoholfrie soner i publikumsareal som er \u00e5pent for allmennheten p\u00e5 idrettsarenaer. Det m\u00e5 derfor vurderes om skjenkebevillingen til cafe og lavvo i alpinbakken g\u00e5r under ordlyden \u00abpublikumsareal som er \u00e5pent for allmenheten\u00bb og ordlyden \u00abidrettsarenaer\u00bb. Ordlyden \u00ab\u00e5pent for allmenheten\u00bb kan tolkes analogisk som \u00abalminnelig ferdsel\u00bb som er et juridisk begrep for \u00e5 definere et omr\u00e5de hvor allmennheten har rett til \u00e5 bevege seg fritt, enten til fots, med sykkel, bil eller annet kj\u00f8ret\u00f8y. Begrepet \u00abalminnelig ferdsel\u00bb blir ofte brukt i forbindelse med vegtrafikk og friluftsomr\u00e5det. I dette tilfellet er begrepet brukt i forbindelse med den alkoholpolitiske handlingsplanen og det tolkes som at det skal foreligge alkoholfrie soner i omr\u00e5der som vanligvis har alminnelig ferdsel. Skjenkebevillingen i dette tilfellet er tildelt en del av n\u00e6ringsvirksomheten i alpinanlegget, cafeen og lavvoen. Cafe og lavvoen har \u00e5pningstider og vil v\u00e6re bemannet n\u00e5r det er \u00e5pent, og er derfor ikke et omr\u00e5de hvor man kan bevege seg fritt utenfor \u00e5pningstid og faller utenfor ordlyden \u00ab\u00e5pen for allmenheten\u00bb. Siden det faller utenfor ordlyden er ikke vilk\u00e5ret oppfylt for \u00e5 v\u00e6re en alkoholfri sone, og skjenkebevillingen faller innenfor punkt 1.2.4 om \u00abbevilling til ordin\u00e6re serverings- og skjedesteder\u00bb i den alkoholpolitiske handlingsplanen. Siden vilk\u00e5ret over ikke er gjeldende vil det ikke v\u00e6re n\u00f8dvendig \u00e5 dr\u00f8fte ordlyden \u00abpublikumsareal\u00bb eller \u00abidrettsarena\u00bb, siden form\u00e5let med skjenkebevillingen er gitt til et avlukket og fysisk avgrenset omr\u00e5det til cafeen og lavvoen og derfor ikke \u00e5pent for allmenheten. Skjenkebevillingen til Parken Lodge og lavvo gjelder inne i cafe og lavvo, ikke i bakken eller ved l\u00f8ypene. Men siden definisjon av idrettsarenaer er tatt opp i anf\u00f8rslene til klager svares det ut her: Alpinparker, som Troms\u00f8 Alpinpark, er prim\u00e6rt tilrettelagt for vintersport som alpint og snowboard. Disse anleggene tiltrekker seg et bredt spekter av bes\u00f8kende, inkludert familier, barn og unge. N\u00e5r det gjelder alkoholfrie soner, er det viktig \u00e5 vurdere hvordan alkoholservering kan p\u00e5virke milj\u00f8et og sikkerheten i slike anlegg. Troms\u00f8 Alpinpark har fasiliteter som \"Parken Lodge\" og \"Parken Lavvo\" hvor bes\u00f8kende kan f\u00e5 noe \u00e5 spise og drikke. Det som er avgj\u00f8rende at et slikt tilbud ikke kolliderer med aktiviteter for barn og unge, og at de overholder lokale og nasjonale retningslinjer for alkoholfrie soner. Parken Lodge og lavvo sitt vedtak om skjenkebevilling sier: N\u00e5r det gjennomf\u00f8res trening og renn/konkurranser rettet mot barn og unge skal det ikke skjenkes alkohol. Dette kriteriet er satt inn for \u00e5 ivareta hensynet til barn og unge. En idrettsarena kan defineres som en fysisk plass, struktur eller anlegg som er spesielt designet eller tilrettelagt for \u00e5 arrangere sportsaktiviteter, konkurranser eller trening. Idrettsarenaer kan variere i st\u00f8rrelse og form avhengig av hvilke idretter de er ment for, og inkluderer b\u00e5de utend\u00f8rs og innend\u00f8rs fasiliteter. Typiske kjennetegn p\u00e5 en idrettsarena: Form\u00e5l: Brukes til ut\u00f8velse av en eller flere idretter, enten for trening, konkurranse eller underholdning. Tilrettelegging: Har spesifikke fasiliteter som baner, banemerking, m\u00e5l, tribuner eller andre elementer tilpasset de aktuelle idrettene. Publikumsfasiliteter: Mange idrettsarenaer inkluderer sitteplasser eller tribuner for tilskuere. 3 Drift: Driftes ofte av kommuner, idrettsforeninger eller private akt\u00f8rer. Eksempler: Stadioner, sv\u00f8mmehaller, idrettshaller, ishaller, golfbaner eller Multi-bruksanlegg. Idrettsarenaer brukes ikke bare til idrett, men kan ogs\u00e5 v\u00e6re vertskap for konserter, messer og andre store arrangementer, avhengig av anleggets utforming. En alpinpark kan ogs\u00e5 betraktes som en idrettsarena, men den har spesifikke kjennetegn som skiller den fra andre typer idrettsanlegg. En alpinpark er et anlegg tilrettelagt for alpinsport og andre aktiviteter knyttet til ski og snowboard. Den omfatter typisk en rekke fasiliteter og l\u00f8yper som er designet for ulike ferdighetsniv\u00e5er og typer aktiviteter. Typiske kjennetegn ved en alpinpark: Form\u00e5l: Brukes til ski, snowboard og relaterte vintersportsaktiviteter, ofte med en kombinasjon av rekreasjon og konkurranse. L\u00f8yper: Har tilrettelagte nedfarter som kan v\u00e6re delt inn etter vanskelighetsgrad (gr\u00f8nn, bl\u00e5, r\u00f8d, svart), samt egne omr\u00e5der for terrengpark (hopp, rails og andre elementer for triks). Fasiliteter: Skiheiser (stolheiser, trekkheiser eller gondoler). Sn\u00f8produksjon og prepareringsmaskiner for \u00e5 sikre gode forhold. Sikkerhetsutstyr som gjerder, skilt og patruljer. Ofte et skianlegg med servicebygg, som skiutleie, kafeer og varmestuer. Aktivitetstilbud: Kan inkludere alpin konkurranseski, slal\u00e5m, freestyle, snowboard og noen ganger skitrening. Drift: Kan v\u00e6re privat eller offentlig eid og drives ofte som et kommersielt tilbud for b\u00e5de lokale og turister. En alpinpark er alts\u00e5 f\u00f8rst og fremst er knyttet til vintersport, men den kan ogs\u00e5 brukes til andre aktiviteter utenom vintersesongen, som terrengsykling eller fotturer. Forskjellen p\u00e5 en idrettsarena og en alpinpark ligger i form\u00e5let, strukturen og hvordan de brukes. Ordb\u00f8kene gir ikke en spesifikk definisjon av begrepet \"idrettsarena\". Imidlertid definerer de relaterte ord som \"arena\" og \"idrett\", som kan hjelpe oss med \u00e5 forst\u00e5 sammensetningen. Arena: If\u00f8lge Bokm\u00e5lsordboka er en arena \"sted der idrettskonkurranser, konserter og lignende blir arrangert. (Ordbokene). Idrett: Det Norske Akademis ordbok (NAOB) definerer \"idrett\" som en \"fysisk konkurranseaktivitet\" som krever styrke, utholdenhet og/eller kroppslig dyktighet. NAOB det norske akademis ordbok Basert p\u00e5 disse definisjonene kan \"idrettsarena\" forst\u00e5s som et sted eller anlegg der idrettskonkurranser eller -aktiviteter finner sted. Den alkoholpolitiske handlingsplanen sier: 1.2.6. Tiltak: Sikre alkoholfrie arenaer i offentlige rom Troms\u00f8 kommune har alkoholfrie soner hvor det i utgangspunktet ikke blir gitt tillatelser til skjenking av alkohol. Alkoholfrie soner etableres i alle store byrom og parker, for eksempel Stortorget, Strandtorget, Telegrafbukta, Kongeparken osv., og i publikumsarealer som er \u00e5pne for allmennheten p\u00e5 idrettsarenaer. Unntatt fra denne regel er tillatelse til skjenking av alkohol i forbindelse med st\u00f8rre kulturarrangement og by omfattende folkefester. Det kan s\u00f8kes om skjenkebevilling (gr. 1 og 2) for et avgrenset omr\u00e5de under store fotballarrangement (ikke tribune). Dette gjelder de to \u00f8verste niv\u00e5 i norsk liga og internasjonale kamper. 6.2 Alkoholfrie soner Troms\u00f8 kommune har alkoholfrie soner hvor det i utgangspunktet ikke blir gitt tillatelser til skjenking av alkohol. Alkoholfrie soner etableres i alle store byrom og parker, for eksempel Stortorget, Strandtorget, Telegrafbukta, Kongeparken osv., og i publikumsarealer som 4 er \u00e5pne for allmennheten p\u00e5 idrettsarenaer. Unntatt fra denne regel er tillatelse til skjenking av alkohol i forbindelse med st\u00f8rre kulturarrangement og by omfattende folkefester. Unntatt fra denne regel er tillatelse til skjenking av alkohol i forbindelse med st\u00f8rre kulturarrangement og by omfattende folkefester. Hver enkelt s\u00f8knad vurderes s\u00e6rskilt Det kan s\u00f8kes om skjenkebevilling (gr. 1 og 2) for et avgrenset omr\u00e5de under store fotballarrangement (ikke tribune). Dette gjelder de to \u00f8verste niv\u00e5 i norsk liga og internasjonale kamper. Skjenkebevilling gis i tidsrom 1 time f\u00f8r og 1 time etter tidsrommet kampen spilles i. Flerbruksbygg som i hovedsak har aktivitet rettet mot barn og unge skal v\u00e6re alkoholfrie. Det avgj\u00f8rende er om bygget kjennetegnes av \u00e5 v\u00e6re en tilgjengelig flerbruksarena og et sted som brukes av alle aldersgrupper. Dette i motsetning til de typiske kulturtiltakene som har et tilbud rettet mot voksne. Dersom det er klart avskilte serverings- eller konferanseomr\u00e5der, kan det etter en individuell vurdering bevilling gis til disse. Unntak: det kan gis skjenkebevilling til slike steder etter ordin\u00e6r stengetid.. Konklusjon Lovlighetskontroll av formannskapets vedtak i sak 169/24 \u2013 \u00abS\u00f8knad om serverings- og skjenkebevilling Parken Lodge og lavvo\u00bb tas ikke til f\u00f8lge Vedtakskompetanse Formannskapet Vedlegg Krav om lovlegkontroll av formannskapssak 169 Alkoholpolitisk handlingsplan for Troms\u00f8 kommune 2024-2028 med forskrift 24-14472-9 Innvilget s\u00f8knad om serverings- og skjenkebevilling - Troms\u00f8 Alpinpark 5 "
}