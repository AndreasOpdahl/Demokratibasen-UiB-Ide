{
  "dokument_id": "ceb52241-573d-5027-b92c-9aec27a08605",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 147/25, Representantforslag fra Thor Haakon Bakke (MDG) og Ingrid Nergaard Fjeldstad (V) om at endret bruk av n\u00e6ringsarealer kan bidra til \u00e5 l\u00f8se klima- og naturkrisen",
  "url": "https://bergen.kommune.no/politikere-utvalg/api/fil/bk360/12589911/Innstilling-vedtak--Representantforslag-fra-Thor-Haakon-Bakke-MDG-og-Ingrid-Nergaard-Fjeldstad-V-om-at-endret-bruk-av-naeringsarealer-kan-bidra-til-a-lose-klima-og-naturkrisen",
  "tekst": "Representantforslag fra Thor Haakon Bakke (MDG) og Ingrid Nergaard Fjeldstad (V) om at endret bruk av n\u00e6ringsarealer kan bidra til \u00e5 l\u00f8se klima- og naturkrisen Bergen bystyre behandlet saken i m\u00f8tet 29.04.2025 sak 147/25 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 10.04.2025 sak 94/25 og avga f\u00f8lgende innstilling: Representantforslaget avvises med bakgrunn i byr\u00e5dets svar. Forslagstillers forslag til vedtak: Bystyret ber byr\u00e5det legge frem en prinsippsak om arealkrevende n\u00e6ringsvirksomheter i forbindelse med saksforberedelsene til revisjonen av Kommuneplanens arealdel (KPA). Saken skal s\u00e6rlig inkludere forslag til tiltak som sikrer mer arealeffektive l\u00f8sninger for arealkrevende n\u00e6ringsvirksomhet hvor vern av natur vektlegges h\u00f8yt. Bystyret ber byr\u00e5det sikre \u00f8kt egenproduksjon av energi p\u00e5 n\u00e6ringseiendommer, som for eksempel kombinasjoner av solenergi, sm\u00e5skala vindkraft, energibr\u00f8nner og lignende. Bystyret ber byr\u00e5det sikre \u00f8kt energisparing i forbindelse med regulering og bygging av n\u00e6ringseiendom. Bystyret ber byr\u00e5det kartlegge allerede etablerte industriomr\u00e5der, b\u00e5de aktive og inaktive, og jobbe for at etablerte arealer tas i bruk f\u00f8r nye arealer bygges ned. Bystyret ber byr\u00e5det legge frem en felles strategi med omegnskommunene for tilrettelegging av arealkrevende n\u00e6ringsvirksomhet. M\u00e5let er at kommunene g\u00e5r bort fra den usunne konkurransen om \u00e5 bygge ned mest mulig natur p\u00e5 en billigst mulig m\u00e5te, hvor man konkurrerer om de samme etableringene og arbeidsplassene. Bystyret ber byr\u00e5det prioritere planprosesser i allerede nedbygde omr\u00e5der. Transformasjonsprosjekter skal prioriteres h\u00f8yest. Planprosesser som legger opp til \u00e5 bygge i gr\u00f8ntstruktur eller lignende skal prioriteres ned. "
}