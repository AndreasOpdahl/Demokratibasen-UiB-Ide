{
  "dokument_id": "623ab305-4098-5c4e-8213-f867581e3fe5",
  "doc_type": "case_minutes",
  "kommune": 4601,
  "tittel": "Saksprotokoll UMBY, 13032025, Sak 68/25, Bergenhus, gnr. 165, bnr. 190, Markeveien 12. Klage over avslag p\u00e5 s\u00f8knad om bruksendring fr\u00e5 n\u00e6ring til bustad",
  "url": "https://bergen.kommune.no/politikere-utvalg/api/fil/bk360/12331832/Innstilling-vedtak-Bergenhus-gnr-165-bnr-190-Markeveien-12-Klage-over-avslag-pa-soknad-om-bruksendring-fra-naering-til-bustad-",
  "tekst": "Bergenhus, gnr. 165, bnr. 190, Markeveien 12. Klage over avslag p\u00e5 s\u00f8knad om bruksendring fr\u00e5 n\u00e6ring til bustad Utvalg for milj\u00f8 og byutvikling behandlet saken i m\u00f8tet 13.03.2025 sak 68/25 og fattet f\u00f8lgende vedtak: 1. Med hjemmel i forvaltningsloven \u00a7 33 andre ledd omgj\u00f8res plan- og bygningsetatens vedtak datert 04.11.2024. 2. I medhold av plan- og bygningsloven \u00a7 19-2 gis det dispensasjon fra Kommuneplanens arealdel 2018 (KPA) \u00a7 22 St\u00f8y bokstav a) og b) for oms\u00f8kte bruksendring fra n\u00e6ringslokale til en ny boenhet. 3. I medhold av plan- og bygningsloven \u00a7 31-4 gis det unntak for TEK17 \u00a7 12-2 tredje ledd Krav om tilgjengelig boenhet for oms\u00f8kte bruksendring fra n\u00e6ringslokale til en ny boenhet. 4. Med hjemmel i plan- og bygningsloven \u00a7 21-4, jf. \u00a7 20-1 bokstav d) gis det rammetillatelse til bruksendring fra n\u00e6ringslokale til en ny boenhet. 5. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 6. Klagen tas til f\u00f8lge. Begrunnelse: Utvalg for milj\u00f8 og byutvikling finner at oms\u00f8kte boenhet oppfyller kravet til minimum romh\u00f8yde p\u00e5 2,4 meter, jf. TEK 17 \u00a7 12-7, se plantegning vedlagt klagen. Utvalget har vurdert s\u00f8knad om unntak fra TEK17 \u00a7 12-2 tredje ledd Krav om tilgjengelig boenhet opp mot vilk\u00e5rene i plan- og bygningsloven \u00a7 31-4, herunder om det er forsvarlig ut fra sikkerhets-, helse- og milj\u00f8hensyn \u00e5 gi unntak. Det er i vurderingen, i tr\u00e5d med plan- og bygningsloven \u00a7 31-4, lagt vekt p\u00e5 byggets alder, formell vernestatus, arealform, plassering, varighet av tiltaket, fordeler med tiltaket m.m. Utvalget finner at vilk\u00e5rene for \u00e5 gi unntak er oppfylt. Det viser til at det aktuelle bygget er oppf\u00f8rt i 1936 og er omfattet av kulturmilj\u00f8 av nasjonal interesse og regulert til spesialomr\u00e5de bevaring. Det er derfor ikke aktuelt \u00e5 foreta endringer i fasaden for \u00e5 oppfylle kravet om tilgjengelig boenhet. I forlengelsen av dette, har utvalget ogs\u00e5 lagt vekt p\u00e5 at Kalmarhusets verneverdi begrenser mulighetene for bruk og bruksendringer. Utvalget har videre lagt vekt p\u00e5 at oms\u00f8kte tiltak er i tr\u00e5d med byggets arealform\u00e5l, at varigheten av tiltaket er langvarig og at tiltaket er beskjedent \u2013 det er kun tale om etablering av \u00e9n ny boenhet. Utvalget finner ogs\u00e5 grunn til \u00e5 legge vekt p\u00e5 at arealet blir per i dag brukt som n\u00e6ringslokale og en endring fra n\u00e6ringslokale uten trinnfri adkomst avviker ikke i betydelig grad fra en boenhet uten trinnfri adkomst. Til slutt har utvalget lagt vekt p\u00e5 at \u00e5 etablere en ny stor treroms leilighet i Bergen sentrum, med tilh\u00f8rende liv og aktivitet, er i tr\u00e5d med de politiske f\u00f8ringene om flere boliger i sentrum. Utvalget kan ikke se at det foreligger noen sikkerhets-, helse- og milj\u00f8hensyn som taler mot \u00e5 gi unntak fra TEK17 \u00a7 12-2 tredje ledd. P\u00e5 bakgrunn av det ovennevnte, finner utvalget at vilk\u00e5rene for \u00e5 gi unntak fra TEK17 \u00a7 12-2 tredje ledd er oppfylt, jf. plan- og bygningsloven \u00a7 31-4. Hva gjelder dispensasjon fra KPA \u00a7 22 bokstav a) og b), finner utvalget at vilk\u00e5rene for \u00e5 innvilge dispensasjon er oppfylt, jf. plan- og bygningsloven \u00a7 19-2. Slik utvalget ser det, er hensynene bak bestemmelsene \u00e5 sikre styring av utbygging i omr\u00e5der med st\u00f8ybelastning. Form\u00e5let med dette er \u00e5 tilrettelegge for en langsiktig arealdisponering og planlegging av det fysiske milj\u00f8et som fremmer trivsel og bokvalitet, forebygge helsekonsekvenser av st\u00f8y samt ivareta og utvikle gode lydmilj\u00f8er og stille omr\u00e5der. Etter utvalgets vurdering, vil ikke hensynene bak bestemmelsen bli vesentlig tilsidesatt av \u00e5 gi dispensasjon da tiltakshaver har gjort kompenserende tiltak i form av lydisolerte vinduer og balansert ventilasjonssystem. F\u00f8rstnevnte kompenserende tiltak vil redusere innend\u00f8rs st\u00f8yniv\u00e5 til langt under minstekravet i T-1442. Sistnevnte kompenserende tiltak vil s\u00f8rge for rensing av luften som slippes inn, og det vil derfor ikke v\u00e6re behov for lufting gjennom \u00e5 \u00e5pne vinduene. Dette vil ogs\u00e5 s\u00f8rge for h\u00f8y luftkvalitet uten eksos og forurensning. Som f\u00f8lge av de kompenserende tiltakene, mener utvalget at oms\u00f8kte boenhet vil f\u00e5 en god bokvalitet uten de negative konsekvensene som f\u00f8lge av st\u00f8y. Videre mener utvalget at hensynene til lovens form\u00e5lsbestemmelse om \u00e5penhet, forutsigbarhet og medvirkning ivaretas gjennom nabovarsling og uttalerett for ber\u00f8rte myndigheter. Oms\u00f8kte dispensasjon har ingen p\u00e5virkning p\u00e5 barn og unges oppvekstsvilk\u00e5r. Likes\u00e5 ber\u00f8rer ikke oms\u00f8kte dispensasjon de nasjonale og regionale interessene. Utvalget har ogs\u00e5 foretatt en interesseavveining mellom fordelene og ulempene med \u00e5 gi dispensasjon. Etter utvalget vurdering, er det ingen nevneverdige ulemper med \u00e5 gi dispensasjon \u2013 under forutsetning av at de kompenserende tiltakene blir gjennomf\u00f8rt. Det er derimot flere betydelige fordeler med \u00e5 gi dispensasjon. En dispensasjon vil tilrettelegge for etablering av en stor leilighet i Bergen sentrum i tr\u00e5d med plangrunnlaget, byggets form\u00e5l og kommunens boligpolitikk. Dispensasjonen inneb\u00e6rer ogs\u00e5 en mer hensiktsmessig bruk av lokalet enn dagens bruk. P\u00e5 bakgrunn av det ovennevnte, konkluderer utvalget med at fordelene med \u00e5 gi dispensasjon er klart st\u00f8rre enn ulempene. Vilk\u00e5rene for \u00e5 innvilge dispensasjon er oppfylt, jf. plan- og bygningsloven \u00a7 19-2. Utvalg for milj\u00f8 og byutviklings behandling F\u00f8lgende representanter tok ordet: Reidar Staalesen (A), Lyder Konrad Leithaug (FrP), Mailiss Solheim-\u00c5kerblom (R). Forslag fremsatt i utvalget: Lyder Konrad Leithaug (FrP) fremsatte p\u00e5 vegne av H, A, FrP, BL, INP og Sp f\u00f8lgende alternative forslag: 1. Med hjemmel i forvaltningsloven \u00a7 33 andre ledd omgj\u00f8res plan- og bygningsetatens vedtak datert 04.11.2024. 2 2. I medhold av plan- og bygningsloven \u00a7 19-2 gis det dispensasjon fra Kommuneplanens arealdel 2018 (KPA) \u00a7 22 St\u00f8y bokstav a) og b) for oms\u00f8kte bruksendring fra n\u00e6ringslokale til en ny boenhet. 3. I medhold av plan- og bygningsloven \u00a7 31-4 gis det unntak for TEK17 \u00a7 12-2 tredje ledd Krav om tilgjengelig boenhet for oms\u00f8kte bruksendring fra n\u00e6ringslokale til en ny boenhet. 4. Med hjemmel i plan- og bygningsloven \u00a7 21-4, jf. \u00a7 20-1 bokstav d) gis det rammetillatelse til bruksendring fra n\u00e6ringslokale til en ny boenhet. 5. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 6. Klagen tas til f\u00f8lge. Begrunnelse: Utvalg for milj\u00f8 og byutvikling finner at oms\u00f8kte boenhet oppfyller kravet til minimum romh\u00f8yde p\u00e5 2,4 meter, jf. TEK 17 \u00a7 12-7, se plantegning vedlagt klagen. Utvalget har vurdert s\u00f8knad om unntak fra TEK17 \u00a7 12-2 tredje ledd Krav om tilgjengelig boenhet opp mot vilk\u00e5rene i plan- og bygningsloven \u00a7 31-4, herunder om det er forsvarlig ut fra sikkerhets-, helse- og milj\u00f8hensyn \u00e5 gi unntak. Det er i vurderingen, i tr\u00e5d med plan- og bygningsloven \u00a7 31-4, lagt vekt p\u00e5 byggets alder, formell vernestatus, arealform, plassering, varighet av tiltaket, fordeler med tiltaket m.m. Utvalget finner at vilk\u00e5rene for \u00e5 gi unntak er oppfylt. Det viser til at det aktuelle bygget er oppf\u00f8rt i 1936 og er omfattet av kulturmilj\u00f8 av nasjonal interesse og regulert til spesialomr\u00e5de bevaring. Det er derfor ikke aktuelt \u00e5 foreta endringer i fasaden for \u00e5 oppfylle kravet om tilgjengelig boenhet. I forlengelsen av dette, har utvalget ogs\u00e5 lagt vekt p\u00e5 at Kalmarhusets verneverdi begrenser mulighetene for bruk og bruksendringer. Utvalget har videre lagt vekt p\u00e5 at oms\u00f8kte tiltak er i tr\u00e5d med byggets arealform\u00e5l, at varigheten av tiltaket er langvarig og at tiltaket er beskjedent \u2013 det er kun tale om etablering av \u00e9n ny boenhet. Utvalget finner ogs\u00e5 grunn til \u00e5 legge vekt p\u00e5 at arealet blir per i dag brukt som n\u00e6ringslokale og en endring fra n\u00e6ringslokale uten trinnfri adkomst avviker ikke i betydelig grad fra en boenhet uten trinnfri adkomst. Til slutt har utvalget lagt vekt p\u00e5 at \u00e5 etablere en ny stor treroms leilighet i Bergen sentrum, med tilh\u00f8rende liv og aktivitet, er i tr\u00e5d med de politiske f\u00f8ringene om flere boliger i sentrum. Utvalget kan ikke se at det foreligger noen sikkerhets-, helse- og milj\u00f8hensyn som taler mot \u00e5 gi unntak fra TEK17 \u00a7 12-2 tredje ledd. P\u00e5 bakgrunn av det ovennevnte, finner utvalget at vilk\u00e5rene for \u00e5 gi unntak fra TEK17 \u00a7 12-2 tredje ledd er oppfylt, jf. plan- og bygningsloven \u00a7 31-4. Hva gjelder dispensasjon fra KPA \u00a7 22 bokstav a) og b), finner utvalget at vilk\u00e5rene for \u00e5 innvilge dispensasjon er oppfylt, jf. plan- og bygningsloven \u00a7 19-2. Slik utvalget ser det, er hensynene bak bestemmelsene \u00e5 sikre styring av utbygging i omr\u00e5der med st\u00f8ybelastning. Form\u00e5let med dette er \u00e5 tilrettelegge for en langsiktig 3 arealdisponering og planlegging av det fysiske milj\u00f8et som fremmer trivsel og bokvalitet, forebygge helsekonsekvenser av st\u00f8y samt ivareta og utvikle gode lydmilj\u00f8er og stille omr\u00e5der. Etter utvalgets vurdering, vil ikke hensynene bak bestemmelsen bli vesentlig tilsidesatt av \u00e5 gi dispensasjon da tiltakshaver har gjort kompenserende tiltak i form av lydisolerte vinduer og balansert ventilasjonssystem. F\u00f8rstnevnte kompenserende tiltak vil redusere innend\u00f8rs st\u00f8yniv\u00e5 til langt under minstekravet i T-1442. Sistnevnte kompenserende tiltak vil s\u00f8rge for rensing av luften som slippes inn, og det vil derfor ikke v\u00e6re behov for lufting gjennom \u00e5 \u00e5pne vinduene. Dette vil ogs\u00e5 s\u00f8rge for h\u00f8y luftkvalitet uten eksos og forurensning. Som f\u00f8lge av de kompenserende tiltakene, mener utvalget at oms\u00f8kte boenhet vil f\u00e5 en god bokvalitet uten de negative konsekvensene som f\u00f8lge av st\u00f8y. Videre mener utvalget at hensynene til lovens form\u00e5lsbestemmelse om \u00e5penhet, forutsigbarhet og medvirkning ivaretas gjennom nabovarsling og uttalerett for ber\u00f8rte myndigheter. Oms\u00f8kte dispensasjon har ingen p\u00e5virkning p\u00e5 barn og unges oppvekstsvilk\u00e5r. Likes\u00e5 ber\u00f8rer ikke oms\u00f8kte dispensasjon de nasjonale og regionale interessene. Utvalget har ogs\u00e5 foretatt en interesseavveining mellom fordelene og ulempene med \u00e5 gi dispensasjon. Etter utvalget vurdering, er det ingen nevneverdige ulemper med \u00e5 gi dispensasjon \u2013 under forutsetning av at de kompenserende tiltakene blir gjennomf\u00f8rt. Det er derimot flere betydelige fordeler med \u00e5 gi dispensasjon. En dispensasjon vil tilrettelegge for etablering av en stor leilighet i Bergen sentrum i tr\u00e5d med plangrunnlaget, byggets form\u00e5l og kommunens boligpolitikk. Dispensasjonen inneb\u00e6rer ogs\u00e5 en mer hensiktsmessig bruk av lokalet enn dagens bruk. P\u00e5 bakgrunn av det ovennevnte, konkluderer utvalget med at fordelene med \u00e5 gi dispensasjon er klart st\u00f8rre enn ulempene. Vilk\u00e5rene for \u00e5 innvilge dispensasjon er oppfylt, jf. plan- og bygningsloven \u00a7 19-2. Votering: Alternativt forslag fra H, A, FrP, BL, INP og Sp, fremsatt av Lyder Konrad Leithaug (FrP), ble vedtatt med 12 stemmer (H, A, FrP, BL, INP, Sp). Innstillingen fikk 5 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 06.02.2025 sak 47/25 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 23.01.2025 sak 23/25 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 04.11.2024 blir halde oppe. Klagen blir ikkje tatt til f\u00f8lgje. 4 "
}