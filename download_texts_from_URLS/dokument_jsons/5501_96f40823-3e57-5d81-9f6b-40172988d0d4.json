{
  "dokument_id": "96f40823-3e57-5d81-9f6b-40172988d0d4",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001764117",
  "tekst": " Saksprotokoll Utvalg: Kommunestyret Arkivsaknr. 24/10075 Saksbehandler Morten Mo Vik Behandlet av M\u00f8tedato Saknr 1 Formannskapet 11.06.2024 2 Kommunestyret 19.06.2024 110/24 Tromsdalen Idrettshall beslutning om tiltak Kommunestyret har behandlet saken i m\u00f8te 19.06.2024 sak 110/24 M\u00f8tebehandling Eirik Johansen stilte sp\u00f8rsm\u00e5l om habilitet p\u00e5 grunnlag av at han har jobbet med saken som ansatt i kommunen. Administrasjonens vurdering: Saken som skal behandles i kommunestyret er \u00e5 vedta \u00e5 sette i gang tiltak for \u00e5 oppgradere Tromsdalen Idrettshall sammen med Troms Fylkeskommune. Du oppgir at du har representert kommunens eierskap i \u00e5 vurdere tilstand og utarbeide rapport. Dette er et arbeid som utgj\u00f8r del av kunnskapsgrunnlaget til saken. Etter kommunelovens \u00a7 11- 10 er en folkevalgt som har v\u00e6rt med p\u00e5 \u00e5 forberede eller treffe vedtak i en sak som ansatt i kommunen eller fylkeskommunen, inhabil til senere \u00e5 behandle den samme saken i et folkevalgt organ. Det fremg\u00e5r av lovkommentar til denne bestemmelsen at dette omfatter i utgangspunktet \"enhver deltagelse i saksbehandlingsprosessen som inneb\u00e6rer innsamling av informasjon vedr\u00f8rende det aktuelle saksforhold eller vurdering av dette, ogs\u00e5 hvor vedkommende saksbehandler har spilt en forholdsvis beskjeden eller underordnet rolle ved saksforberedelsen\". Det vurderes at din deltakelse i forberedelsen har v\u00e6rt av en slik karakter at du anses inhabil til \u00e5 behandle saken. Johansen ble enstemmig funnet inhabil og fratr\u00e5dte. Votering Voteringspunkt Innstilling Enstemmig for 40 Kommunestyrets vedtak 1. Det settes i gang tiltak ved Tromsdalen Idrettshall sammen med Troms Fylkeskommune, med den hensikt \u00e5 oppgradere byggets tekniske anlegg, sikre mot vannlekkasjer, tilpasse bygget etter dagens krav til standarder, universell utforming og tilpasse brukernes behov. 2. Det bevilges 8 millioner kroner til prosjektet i 2024, som Troms\u00f8 kommune sitt bidrag for \u00e5 iverksette strakstiltak og etablere et forprosjekt for videre utvikling. Ytterligere finansieringsbehov vil bli fremmet som egen sak basert p\u00e5 resultatet av forprosjektet med detaljerte kostnadsoverslag. 1 3. Det etableres en prosjektgruppe i Troms\u00f8 kommune med representanter fra Troms fylkeskommune og brukermedvirkning fra TVGS, og idretten. Prosjektgruppen f\u00e5r mandat til \u00e5 sette i gang med strakstiltak og utarbeide et forprosjekt med prosjektplan, komplett kostnadsoverslag, tidsplan, og utrede behov for eventuelle erstatningslokaler. 2 "
}