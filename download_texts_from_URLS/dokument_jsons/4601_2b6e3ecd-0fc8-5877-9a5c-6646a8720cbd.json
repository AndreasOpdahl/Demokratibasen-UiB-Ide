{
  "dokument_id": "2b6e3ecd-0fc8-5877-9a5c-6646a8720cbd",
  "doc_type": "case_attachment",
  "kommune": 4601,
  "tittel": "Kulturminnedokumentasjon datert 20.01.16",
  "url": "https://bergen.kommune.no/politikere-utvalg/api/fil/bk360/10698911/Kulturminnedokumentasjon-datert-20-01-16",
  "tekst": "REGULERINGSPLAN GNR 163 BNR 577 M.FL., BERGEN KOMMUNE M\u00d8LLENDAL BOLIG KULTURMINNEDOKUMENTASJON Opus Bergen AS Dato 20.01.2016 DOKUMENTINFORMASJON Oppdragsgiver: N\u00e6vdal Bygg AS Rapporttittel: Kulturminnedokumentasjon Utgave/dato: 1/20.01.2016 Oppdrag: P15054 M\u00f8llendal Bolig Type oppdrag: Kulturminnedokumentasjon Oppdragsleder: Marie Bjelland Tema Kulturminner Dokumenttype: Rapport Skrevet av: Ambj\u00f8rg Reinsnos Kvalitetskontroll: Kristel Bellerby Opus Bergen AS www.opus.no Innhold 1. Innledning....................................................................side 2 2. Historie \u2013 M\u00f8llendal...................................................side 3 3. Historie \u2013 planomr\u00e5det .............................................side 4 4. M\u00f8llendalsveien 63 \u2013 dagens situasjon...................side 10 5. Oppsummering............................................................side 18 6. Litteraturliste...............................................................side 19 1 1. Innledning I forbindelse med arbeid med reguleringsplan for Bergenhus, gnr 163 bnr 577 m.fl., M\u00f8llendalsveien 63, er det i tr\u00e5d med innspill fra Byantikvaren utarbeidet en kulturminnedokumentasjon for den ene bygningen i planomr\u00e5det. Kulturminnedokumentasjonen er utf\u00f8rt av Opus Bergen AS, og er basert p\u00e5 informasjon fra Bergen kommunes byggesaksarkiv, Riksantikvarens fornminnedatabase Askeladden, Sefrak\u2010 registeret, byantikvaren i Bergens kulturminnegrunnlag og befaring i omr\u00e5det. Planomr\u00e5det grenser mot M\u00f8llendalselven i vest, mot M\u00f8llendalsveien og tomten der den nye kunsth\u00f8gskolen bygges (M\u00f8llendalsveien 61) i \u00f8st, mot boligbebyggelse i nord og mot n\u00e6ringslokale i s\u00f8r. Planomr\u00e5det er ikke regulert, men er vist som \u00abannet byggeomr\u00e5de\u00bb i KDP Store Lungeg\u00e5rdsvann s\u00f8ndre del. Deler av bebyggelsen er vist som \u00abomr\u00e5de der det skal taes spesielt hensyn til byform og kulturminner\u00bb. I planomr\u00e5det finnes i dag et nyere leilighetsbygg, et nyere n\u00e6rings\u2010/kontorbygg med lagerareal, samt et eldre n\u00e6ringsbygg med kontorer og lagerareal. Planomr\u00e5det ligger i M\u00f8llendal, ca. 1,5 kilometer s\u00f8r\u00f8st for Lille Lungeg\u00e5rdsvann i Bergen sentrum. M\u00f8llendal er et tidligere industriomr\u00e5de som n\u00e5 er i en endringsfase mot boligbebyggelse. Nedre del av M\u00f8llendal mellom 1885\u20101888. Knud Knudsen. 2 2. Historie \u2013 M\u00f8llendal I M\u00f8llendal har det, som navnet sier, v\u00e6rt drevet m\u00f8ller. Driften g\u00e5r tilbake i alle fall til middelalder. Det l\u00e5 flere g\u00e5rder i omr\u00e5det, og Nedre M\u00f8llendal g\u00e5rd l\u00e5 p\u00e5 \u00f8stsiden av M\u00f8llendalselven, med bygningene plassert omtrent der M\u00f8llendalsveien 61 er i dag. M\u00f8llendalsveien grenser mot planomr\u00e5det, og denne tras\u00e9en g\u00e5r delvis tilbake til middelalder. Veien gikk videre mot Damsg\u00e5rd og Gravdal, og M\u00f8llendalsveien var en hovedferdsels\u00e5re fram til Nyg\u00e5rdsbroen \u00e5pnet i 1851. Det finnes f\u00e5 bevarte strukturer fra g\u00e5rdsdriften i M\u00f8llendal. Bebyggelsesstrukturen her er istedet preget av fremveksten av industri og n\u00e6ring, f\u00f8rst langs M\u00f8llendalselven med m\u00f8lledriften her og senere ogs\u00e5 langs ferdsels\u00e5rene M\u00f8llendalsveien og M\u00f8llendalsbakken. Utbyggingen av industri i omr\u00e5det begynte p\u00e5 begynnelsen av 1900\u2010tallet, og langs M\u00f8llendalsveien og M\u00f8llendalselven mot M\u00f8llendalsbakken ligger flere industribygg fra denne epoken. Utsnitt av udatert og usignert kart fra 1720\u2010\u00e5rene. \u00d8verst til h\u00f8yre M\u00f8llendal, nederst Puddefjorden. Veien til Damsg\u00e5rd via M\u00f8llendal er synlig p\u00e5 kartet. Kilde: Fossen 1979. 3 3. Historie \u2013 planomr\u00e5det Planomr\u00e5det ligger p\u00e5 den \u00f8stre bredden av M\u00f8llendalselven. I tr\u00e5d med utviklingen i omr\u00e5det ble det p\u00e5 begynnelsen av 1900\u2010tallet etablert industri p\u00e5 stedet, f\u00f8rst med et steinknuseri ved elvebredden. Rundt 1920 oppf\u00f8rte A/S Norsk Cementindustri en fabrikk p\u00e5 \u00e9n etasje med loft, med silo i den s\u00f8ndre enden. Det ble ogs\u00e5 oppf\u00f8rt et administrasjonsbygg. Disse bygningene var tegnet av arkitekt Olaf Jahnsen, og det siste gjenv\u00e6rende ble revet p\u00e5 1990\u2010tallet. Ved elvebredden ble et \u00abcementst\u00f8peri\u00bb oppf\u00f8rt rundt 1922. Dette ble tegnet av arkitekt Westermark. Bygget var i to etasjer og loft, og steinknuseriet ble innlemmet i bygningskroppen. Dette bygget st\u00e5r fremdeles p\u00e5 stedet. Kartskisse fra 1920 som viser eksisterende (skravert) og planlagt bygg. Byggets nordre gavl st\u00e5r ikke rettvinklet p\u00e5 resten av bygget. Grunnen til dette er at M\u00f8llendalsveiens nye tras\u00e9 var regulert like nord for eiendommen, og bygningen ser ut til \u00e5 ha blitt formet etter den planlagte veitras\u00e9en. 4 Foto fra 1955. \u00abCementst\u00f8periet\u00bb n\u00e6rmest elven, fabrikkbygget som ble revet p\u00e5 1990\u2010tallet like bak. Foto fra 1970. \u00abCementst\u00f8periet\u00bb ligger n\u00e6rmest elven, og fabrikkbygget som ble revet p\u00e5 1990\u2010tallet ligger like bak. 5 \u00abCementst\u00f8periet\u00bb Bygget har saltak, og fremst\u00e5r som tredelt med takopplett p\u00e5 den midtre delen. I bygges\u00f8knaden er f\u00f8lgende oppf\u00f8rt om ytterveggene: \u00absand\u2010 og slaggbeholder faar arm. beton, ellers overalt av 3 kanals og 2 kanals leansten.\u00bb. Den nordre gavlveggen er ikke tegnet rettvinklet p\u00e5 bygget. Dette ser ut til \u00e5 v\u00e6re gjort fordi den nye M\u00f8llendalsveien var regulert inntil eiendommen. Den nordre gavlveggen ser derfor ut til \u00e5 v\u00e6re formet etter den planlagte veitras\u00e9en. Om \u00abIndre v\u00e6gge\u00bb st\u00e5r f\u00f8lgende: \u00abav slaggplater og letv\u00e6gge af tr\u00e6.\u00bb Takkonsktruksjonen er \u00abSp\u00e6rrtak med lovlig t\u00e6kning.\u00bb F\u00f8rste etasje ble opprinnelig benyttet til lager, steinknuseri og arbeidsrom for sementindustrien (\u00abfor granitoid\u2010 og trotoir\u2010plater\u00bb), mens andre etasje ble benyttet til arbeidsrom, kj\u00f8kken og toaletter. Bygget er tegnet med \u00abempirevinduer\u00bb i b\u00e5de f\u00f8rste og andre etasje; 2\u2010ramsvinduer med 3 ruter i h\u00f8yden og 2 ruter i bredden. I gavlene er det i tillegg til ogs\u00e5 tegnet vinduer med 3 ruter i h\u00f8yden og 3 ruter i bredden, og to mindre vinduer med 2 ruter i h\u00f8yden og 2 ruter i bredden. Symmetrien som er vanlig i empirestilen er imidlertid ikke vektlagt; i andre etasje er det i tillegg satt inn mindre vinduer der dette var form\u00e5lstjenlig, som p\u00e5 toaletter og trolig p\u00e5 et spiskammers. Vinduene er heller ikke tegnet inn symmetrisk i bygget, men man har trolig heller fokusert p\u00e5 plassering i forhold til romfunksjonene i bygget. Bygget er tegnet med fire d\u00f8rer mot \u00f8st, mens det ikke var d\u00f8rer mot vest. Her grenset bygget da som n\u00e5 mot M\u00f8llendalselven. I nordre gavl var det to d\u00f8rer, mens det var \u00e9n d\u00f8r i s\u00f8ndre gavl. Tilsvarende var det flere vinduer i s\u00f8rgavlen enn i nordgavlen. Tegning av \u00abcementst\u00f8periet\u00bb, byggets \u00f8stre og vestre fasade, tegning fra 1920/22. Arkitekt Westermark. 6 Cementst\u00f8periets s\u00f8r\u2010 og nordgavl, tegning fra 1920/22. Arkitekt Westermark. F\u00f8rste etasje i bygget ble i en periode benyttet som stall og arbeidsskur, mens andre etasje senere ble innredet til leiligheter. Leilighetene hadde egne kj\u00f8kken, men delte toalett og vaskerom. P\u00e5 1940\u2010tallet ble det innredet pauserom/spiserom til de ansatte i s\u00f8r\u2010enden av andre etasje, og det ble da satt inn takvindu. Rundt 1970 ble loftet innredet til s\u00f8mrom for firmaet Zorbas salmakervirksomhet. Loftet ble da ogs\u00e5 brannsikret, og noen endringer av vinduer/d\u00f8rer fant sted. P\u00e5 1940\u2010tallet hadde leilighetene i andre etasje p\u00e5 \u00abcementst\u00f8periet\u00bb hvert sitt kj\u00f8kken, og delte WC og vaskerom. 7 Tegning fra byggesak i 1970, der loftet p\u00e5 \u00abcementst\u00f8periet\u00bb innredes til s\u00f8mrom for salmakervirksomheten til firmaet \u00abZorba\u00bb. Trelastforretningen I 1990 ble det oppf\u00f8rt lagerhall for trelastforretning og overdekket lagerplass i planomr\u00e5det. Lagerhallen ble oppf\u00f8rt s\u00f8r for \u00abcementst\u00f8periet\u00bb, og ble bygd sammen med dette. Lagerhallen ble oppf\u00f8rt med samme m\u00f8neh\u00f8yde som eksisterende bygg, mens \u00abmellombygget\u00bb som forbinder det nye og det gamle bygget er oppf\u00f8rt i \u00e9n etasje. Det nye bygget ble oppf\u00f8rt med trepanel. Overdekket lagerplass, lagerhall og mellombygg, tegning fra byggesak i 1990. Cementst\u00f8periet lengst til h\u00f8yre. 8 Skisse fra byggesak i 1990. \u00abCementst\u00f8periet\u00bb lengst nordvest, lagerhall med \u00abmellombygg\u00bb og skur markert med rosa. Tidlig p\u00e5 2000\u2010tallet ble lagerhallen ombygd til to etasjer med loft, og det ble innredet kontor i andre etasje og lager i f\u00f8rste etasje. Ogs\u00e5 \u00abcementst\u00f8periet\u00bb ble innredet til kontorlokaler i andre etasje og lager i f\u00f8rste etasje. Mellom de to byggene ble det n\u00e5 oppf\u00f8rt en glassoverbygd gangbro. Tegning fra byggesak i 2002. Den glassoverbygde gangbroen blir n\u00e5 etablert. 9 Dagens situasjon. Planomr\u00e5det er markert med r\u00f8d, heltrukken linje, \u00abcementst\u00f8periet\u00bb er markert med r\u00f8d skravur. 4. M\u00f8llendalsveien 63 \u2013 dagens situasjon Utvendig er \u00abcementst\u00f8periet\u00bb i hovedsak autentisk. Unntakene er deler av taket, vinduer, d\u00f8rer og garasjeporter. Den nordvestre delen av taket er byttet ut. Her er skiferplatene byttet ut med moderne teglplater, og det er satt inn moderne takvindu. Alle vinduene i bygget er byttet ut, med unntak av noen av takvinduene og trolig ogs\u00e5 de sm\u00e5 vinduene i midtdelen av bygget. De nye vinduene er ikke i empirestil, men er krysspostvinduer med 2 kvadratiske og 2 rektangul\u00e6re ruter. Noen vinduer er byttet ut med d\u00f8rer eller garasjeporter, og noen d\u00f8rer er byttet ut med vinduer. Noen d\u00f8rer/vinduer er murt igjen. Det er satt opp lettvegger (sponplater) foran 10 vinduene i f\u00f8rste etasje. Den skr\u00e5 vinkelen p\u00e5 den nordligste delen av bygget er imidlertid fremdeles bevart. Innvendig er det gjort store endringer, i hovedsak i andre etasje. Her er arealet ombygd til kontorareal, med b\u00e5de cellekontor og \u00e5pne kontorlandskap, samt tekj\u00f8kken og toaletter. P\u00e5 loftet er den nordlige delen under renovering. I f\u00f8rste etasje er gulvet flislagt, og det er satt opp spon/gipsplater mot ytterveggene slik at de fleste vinduene er skjult fra innsiden av bygget. Oppf\u00f8ringen av mellombygget og den glassoverbygde gangbroen har medf\u00f8rt at den s\u00f8ndre gavlveggen er s\u00e5 godt som gjemt i dagens situasjon. Veggen er ogs\u00e5 endret, ved innsetting av ekstra d\u00f8r. Sammenligning av tegningen fra 1920 over, og tegningen fra 2002 under, \u00f8stre fasade. Noen vinduer er byttet ut med d\u00f8rer eller garasjeporter, og noen d\u00f8rer er byttet ut med vinduer. Noen d\u00f8rer/vinduer er murt igjen. Vinduene er byttet fra 3x2 til 2x2 ruter i hvert vindu. Den skr\u00e5 vinkelen p\u00e5 den nordligste delen av bygget er imidlertid fremdeles bevart. 11 \u00abCementst\u00f8periet\u00bb i dag, sett mot \u00f8st. M\u00f8llendalselven i forgrunnen. I andre etasje er det satt inn flere vinduer uten sprosser eller krysspost. \u00abCementst\u00f8periet\u00bb sett mot nordvest. 12 \u00abCementst\u00f8periet\u00bb sett mot vest/s\u00f8rvest. S\u00f8ndre gavlvegg p\u00e5 \u00abcementst\u00f8periet\u00bb. Tegning fra 1920 til venstre, tegning fra 1990 til h\u00f8yre. 13 S\u00f8ndre gavlvegg p\u00e5 \u00abcementst\u00f8periet\u00bb, foto tatt fra den glassoverbygde gangbroen. Sprossevindu i f\u00f8rste etasje. 14 Krysspostvinduer i andre etasje, med salbenkbeslag i skifer. Til venstre andre etasje, nordre del. Nye takvinduer er satt inn. Til h\u00f8yre foto mot den glassoverbygde gangbroen. Knebukkene er her ikke bygd inn, men er bevart som synlige elementer. 15 Gangareal i andre etasje til venstre, nordre del av loftet til h\u00f8yre (under renovering). Midtre del av loftet, i takoppl\u00f8ftet. Til venstre, midtre del av loftet, mot vest. Til h\u00f8yre, S\u00f8ndre del av loftet. Ventilasjonsanlegg er installert. 16 Takvindu til venstre, feierluke til h\u00f8yre. Midtre del av loftet. Nordre del av \u00abCementst\u00f8periet\u00bb, f\u00f8rste etasje. Moderne garasjeporter er satt inn, og vinduene er dekket til. 17 Midtre del av \u00abcementst\u00f8periet\u00bb, f\u00f8rste etasje. Vinduer er dekket til. \u00abMellombygget\u00bb nederst til h\u00f8yre. 5. Oppsummering Den bevarte, eldre bygningen innenfor planomr\u00e5det er et tidligere \u00abcementst\u00f8peri\u00bb, oppf\u00f8rt rundt 1922. Bygningskroppen er autentisk, men vinduene er byttet ut, noen vinduer/d\u00f8rer er murt igjen, og det er satt inn noen nye d\u00f8rer/garasjeporter. Bygget er i dag bygd sammen med et nyere trebygg fra 1990\u2010tallet, noe som svekker autentisiteten til bygget noe. Den nordre delen av bygget, som har en skjev/buet gavlvegg, er et interessant historiefortellende element ved bygget. Innvendig er det stort sett bare deler av loftet som ikke er renovert/endret i senere tid. 18 6. Litteraturliste Byantikvaren 2002: Kulturminnedokumentasjon KDP Store Lungeg\u00e5rdsvann. Fossen, Anders Bjarne 1979: Bergen bys historie. Bind 2, Borgerskapets by 1536\u20101800. Nettsteder: askeladden.ra.no marcus.uib.no/instance/collection/billedsamlingen 19 PROSJEKTNAVN ADRESSE: PROSJEKTNUMMER M\u00f8llendal Bolig Strandgaten 59 P15054 5004 Bergen ADRESSE: OPPDRAGSANSVARLIG EPOST: Marie Bjelland Gnr 163 bnr 577 m.fl., post@opus.no Bergen kommune MEDARBEIDERE TELEFON: Ambj\u00f8rg Reinsnos 55 21 41 50 Kristel Bellerby PLANNR. WEB: REGULERINGSPLAN www.opus.no OPPDRAGSGIVER N\u00e6vdal Bygg AS "
}