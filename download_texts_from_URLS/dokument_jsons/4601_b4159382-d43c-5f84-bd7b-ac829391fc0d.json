{
  "dokument_id": "b4159382-d43c-5f84-bd7b-ac829391fc0d",
  "doc_type": "case_attachment",
  "kommune": 4601,
  "tittel": "Svar - dispensasjon - parkeringsplass - gnr. 287 bnr 217 - Arnatveitvegen 137 - Bergen kommune.pdf",
  "url": "https://bergen.kommune.no/politikere-utvalg/api/fil/bk360/10534795/Svar-dispensasjon-parkeringsplass-gnr-287-bnr-217-Arnatveitvegen-137-Bergen-kommune-pdf",
  "tekst": " Avdeling for Infrastruktur og veg (INV) Dato 08.04.2024 V\u00e5r referanse 2022/67744-11 Deres referanse MULTICONSULT ASA Saksbehandler Lillian Bakke Byrknes Postboks 265 Sk\u00f8yen E-post Lillian.Bakke.Byrknes@vlfk.no 0213 OSLO Telefon 45638702 Att.Stian Persson Svar - Tilsvar - svar - tilbakemelding - dispensasjon - parkeringsplass - Gnr. 287 Bnr 217 - Arnatveitvegen 137 - Bergen kommune Vi viser til e-post mottatt 09.02.2024. Saken gjelder Det er opplyst i e-posten at Multiconsult er blitt bedt om \u00e5 vurdere v\u00e5rt svar i brev datert 27.07.2023. Det er sendt inn sporingskurver for kryss mellom fylkesveg 5356 Arnatveitvegen og kommunal veg Arnatveitlia som et svar til v\u00e5rt brev datert 27.07.2023. Dere konkluderer med at det ikke er mulig \u00e5 snevre inn krysset uten overkj\u00f8rbar kantstein. Dere opplyser at dere \u00f8nsker \u00e5 trekke dispensasjonss\u00f8knaden til kommunen, \u00f8nsker \u00e5 g\u00e5 videre med en omklassifisering fra kommunal veg til privat veg og med denne e-posten ogs\u00e5 s\u00f8ke om dispensasjon fra byggegrense til fylkesvegen. Videre er det lagt ved et notat som oppsummerer tre alternativ for alternativ som er vurdert som l\u00f8sninger i saken. Notatet med alternativene er ogs\u00e5 et svar fra Multiconsult til Bergen kommune i forbindelse med sak ULOV 2022-25904. De tre alternativene som blir skissert er; - Alt 0; Tilbakef\u00f8re oppf\u00f8rte P-plasser iht. p\u00e5legg fra Bergen kommune om retting ved \u00e5 fjerne asfalt og legge tilbake jord/gjenopprette gr\u00f8ntareal. Biler vil da parkeres mer vilk\u00e5rlig p\u00e5 eiendommen slik situasjonen har v\u00e6rt f\u00f8r og er i dag, og som utl\u00f8ste behov for tiltaket. Dagens situasjon medf\u00f8rer uoversiktlige forhold for bedriftenes daglige virke p\u00e5 omr\u00e5det - med fare for myke trafikanter. - Alt 1; L\u00f8sning med P-plasser innenfor et gr\u00f8ntareal 2 m fra vegen, med innkj\u00f8ring inne p\u00e5 omr\u00e5det etter krysset ved fylkesvegen. Dette tiltaket har v\u00e6rt inne til byggesaksbehandling og avvist. Avslaget er med begrunnelse i at l\u00f8sningen har innsigelse fra Vestland fylkeskommune ang. kryssutforming. Multiconsult har sett p\u00e5 innsigelsen, og \u00f8nsket justert kryssutforming er ikke mulig \u00e5 oppfylle. Vedlagte sporingskurver (vedlegg 1) viser at krysset ikke kan innsnevres p\u00e5 noen m\u00e5te slik VLFK \u00f8nsker. Tiltaket vil ogs\u00e5 i sum oppta st\u00f8rre arealer av tomten til parkering enn alternativ 2. Viser til vedlegg 2 for plankart av l\u00f8sning. - Alt 2; \u00f8nskelig \u00e5 utf\u00f8re en omklassifisering ab den kommunale vegen til privat veg som er i direkte tilknytning til tiltaket. En omklassifisering vil spare Bergen kommune for kostnader til drift, vedlikehold og forvaltning. Det \u00f8nskes s\u00e5 \u00e5 beholde dagens l\u00f8sning med parkering. N\u00f8dvendige prosesser er under arbeid. Viser til vedlegg 3 for plankart av l\u00f8sning. Postadresse Telefon E-post Hjemmeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/67744-11 Side 2 av 3 Historikk i saken Vi mottok s\u00f8knad om dispensasjon for \u00e5 anlegge 15 parkeringsplasser p\u00e5 eiendommen til uttale fra Bergen kommune i brev av 28.06.2022. Vi skrev uttale til tiltaket 14.07.2022 og en ny uttale datert 21.06.2023, for revidert s\u00f8knad. Vi fikk kopi av Bergen kommune sitt avslag p\u00e5 anlegging av 18 parkeringsplasser, inklusivt gr\u00f8ntareal som buffer mot kommunal veg og ending av avkj\u00f8rsel til offentlig veg, som er datert 29.09.2023. Avslaget fra Bergen kommune viser til at avslaget er gitt etter plan- og bygningsloven \u00a7 27-4 om lovlig adkomst til offentlig veg. Det er blitt vist til tidligere at tiltakshaver skulle s\u00f8kt til Bergen kommune ved Bymilj\u00f8etaten for utvidet bruk av avkj\u00f8rsel til kommunal veg. Svar p\u00e5 deres e-post Vi tar til orientering at dere trekker s\u00f8knaden deres om dispensasjon til kommunen. Videre er tiltaket fremdeles avhengig av dispensasjon fra byggegrense, selv om kommunen tidligere har gitt dispensasjon fra plankrav. Dere s\u00f8ker med e-posten av 09.02.2024 om dispensasjon fra byggegrensen for fylkesvegen. If\u00f8lge sak ULOV 2022-25904 hos kommunen, som dere viser til, s\u00e5 har det skjedd en utvidelse av parkeringsplassen uten at det ble s\u00f8kt om og det derfor ble s\u00f8kt om legalisering av disse parkeringsplassene. Og at Bergen kommune n\u00e5 holder p\u00e5 med en ulovlighetsoppf\u00f8lging av dette. Vi mener kommunen m\u00e5 f\u00f8lge opp den saken f\u00f8r vi kan behandle denne s\u00f8knaden om dispensasjon fra byggegrense. I brev av 27.07.2023 skrev vi \u00abVi vil gj\u00f8re en ny vurdering n\u00e5r vi f\u00e5r tilsendt nye tegninger som inkluderer sporingskurver for kryssomr\u00e5det\u00bb. Sporingskurvene som er sendt inn n\u00e5 viser hvordan de ulike kj\u00f8ret\u00f8yene som bruker krysset i dag kj\u00f8rer, med innstramming av svingradiusen til h\u00f8gre ut av krysset. Dere konkluderer med at det ikke er mulig \u00e5 snevre inn krysset uten overkj\u00f8rbar kantstein. Dere skriver at l\u00f8sningen med parkeringsplasser langs den kommunale vegen, eller private vegen dersom den blir omklassifisert, ikke vil p\u00e5virke dagens kryssl\u00f8sning p\u00e5 noe som helst m\u00e5te. Vi mener at flere parkeringsplasser er et nytt tiltak og krever derfor et l\u00f8yve om utvidet bruk av avkj\u00f8rsel til n\u00e6rmeste offentlige veg, og at tiltaket gir behov for en utbedring av krysset slik vi p\u00e5pekte i v\u00e5r uttale til Bergen kommune datert 14.07.2022. Dere skriver i vedlagt brev \u00abRedegj\u00f8relse av sakens innhold til befaring ang. klage (...)\u00bb datert 08.02.2024 at \u00abavslaget er med begrunnelse i at l\u00f8sningen har innsigelse fra Vestland fylkeskommune\u00bb stemmer ikke. Vi har kommet med merknader i uttaler som er sendt til Bergen kommune, og til tiltakshaver. Etter den informasjon vi har s\u00e5 er det ikke blitt s\u00f8kt om utvidet bruk av avkj\u00f8rselen til kommunal veg til Bymilj\u00f8etaten slik kommunen har opplyst tiltakshaver/grunneier om, og som var begrunnelse for avslaget. Dersom dere f\u00e5r gjennomf\u00f8rt omklassifisering fra kommunal til privatveg, s\u00e5 skal s\u00f8knad om utvidet bruk sendes til Vestland fylkeskommune. Vi vil igjen stille krav om en utbedring av krysset til fylkesvegen. Vi ser at vi kan g\u00e5 med p\u00e5 en l\u00f8sning med overkj\u00f8rbare omr\u00e5der, men de skal v\u00e6re tydelig markert. Saksnr: 2022/67744-11 Side 3 av 3 Oppsummering Dere m\u00e5 ha avklart forholdene med ulovlighetssaken og omklassifisering med Bergen kommune f\u00f8r vi vil behandle s\u00f8knad om dispensasjon fra byggegrense, og behandle eventuell s\u00f8knad om utvidet bruk av kryss til fylkesvegen. Med hilsen Kari Elster Moen Lillian Bakke Byrknes fagkoordinator r\u00e5dgiver INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har derfor ingen h\u00e5ndskrevet underskrift Kopi til: BERGEN KOMMUNE Postboks 7700 5020 BERGEN "
}