{
  "dokument_id": "15d244be-47a2-51b1-9856-10b33e266167",
  "doc_type": "case_attachment",
  "kommune": 4601,
  "tittel": "_ KLAGE-2023_11208-17 Stadfesting - 98_38_0_0 Gnr. 98,  Bnr. 38,  Hordnes,  Fana. Klage p\u00e5 avsla 1212186_1_1.PDF",
  "url": "https://bergen.kommune.no/politikere-utvalg/api/fil/bk360/10095299/-KLAGE-2023-11208-17-Stadfesting-98-38-0-0-Gnr-98-Bnr-38-Hordnes-Fana-Klage-pa-avsla-1212186-1-1-PDF",
  "tekst": " V\u00e5r dato: V\u00e5r ref: 23.02.2024 2023/16019 Deres dato: Deres ref: HARRIS ADVOKATFIRMA AS Saksbehandler, innvalgstelefon Postboks 4115 Sandviken Silje S\u00e6vik B\u00f8e, 5557 2125 5835 BERGEN Bergen kommune, gbnr. 98/38, opprettelse og endring av eiendom Vi viser til oversending fra Bergen kommune den 23.10.2023, som gjelder klage p\u00e5 kommunens vedtak av 01.02.2023. Klagen er framsatt innen fristen, og vilk\u00e5rene for \u00e5 behandle klagen er oppfylt. Vi beklager lang saksbehandlingstid. Vedtak Statsforvalteren i Vestland stadfester Bergen kommunes vedtak av 01.02.2023, sak 2022/27430. Bakgrunn for saken Bergen kommune ga den 01.02.2023 avslag p\u00e5 s\u00f8knad om dispensasjon fra kommuneplanens arealdel (KPA 2018) \u00a7 6.1 om byggegrense langs sj\u00f8 og \u00a7 31 LNF-form\u00e5l. Bakgrunnen for s\u00f8knaden om dispensasjon er \u00f8nske om fradeling av tomt fra landbrukseiendommen gbnr. 98/38 til gbnr. 98/110. Det er opplyst at det er eier av gbnr. 98/110 som er den reelle eier av parsellen, og at det er s\u00f8kt om arealoverf\u00f8ring for \u00e5 ordne opp i det formelle eierskapet. Situasjonskart som viser oms\u00f8kte parsell. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Den oms\u00f8kte parsellen er p\u00e5 ca. 3600 m2 (kalt \u00ab45-haugen\u00bb), ligger i et h\u00f8ydedrag like over gbnr. 98/110 og er et ubebygd skogsomr\u00e5de. Landbrukseiendommen gbnr 98/38 er en del av en st\u00f8rre landbrukseiendom, med gnr 98 bnr 7, 12, 38 og 158, og har et samlet areal p\u00e5 228, 1 dekar, hvorav 22,6 dekar fulldyrket jord, 25,4 dekar overflatedyrket jord, 13,7 dekar innmarksbeite, 130,5 dekar skog, 21,9 dekar annet markslag og 14 dekar bebygd/ annet. B\u00e5de den oms\u00f8kte parsellen som \u00f8nskes arealoverf\u00f8rt fra gbnr. 98/38 og gbnr. 98/110 er avsatt til LNF-form\u00e5l i KPA 2018. Eiendommen gbnr 98/110 er bebygd med bolig. Flyfoto som viser de aktuelle eiendommene. Kart til venstre fra Nibio viser landbrukseiendommen gbnr 98/38 og den st\u00f8rre landbrukseiendommen. Vedtaket om avslag ble p\u00e5klaget av dere p\u00e5 vegne av tiltakshaver Lene Bjerke Laborie og Francois Laborie den 21.02.2023. I klagen sier dere at bnr. 38 ikke har v\u00e6rt den reelle eieren av den oms\u00f8kte parsellen siden 1974. Arealet er dermed ikke tilgjengelig for bnr 38 til landbruksdrift, og eiendommen har heller ikke rettigheter til \u00e5 utf\u00f8re landbruksdrift i dette omr\u00e5det. Dere sier at bakgrunnen for at tiltakshaverne kj\u00f8pte den oms\u00f8kte parsellen i 2020, er at de \u00f8nsker \u00e5 passe p\u00e5 at omr\u00e5det blir bevart og ur\u00f8rt i fremtiden. Arealoverf\u00f8ringen vil ikke f\u00f8re til endret bruk av skogsomr\u00e5det, og vil forbli LNF-omr\u00e5de. Det er ikke s\u00f8kt om tiltak, og det vil ikke bli s\u00f8kt om tiltak, og omr\u00e5det vil fremdeles v\u00e6re avsatt til LNF-form\u00e5l etter arealoverf\u00f8ringen. Den oms\u00f8kte parsellen utgj\u00f8r ikke en del av landbruksdriften til bnr. 38. \u00c5 endre eiendomsgrensen vil ikke medf\u00f8re at bnr 38 i mindre grad vil kunne benytte skogsomr\u00e5det i fremtiden enn det som er tilfellet i dag. Dere viser ogs\u00e5 til at en dispensasjon kun vil gjelde det tiltaket som er oms\u00f8kt; arealoverf\u00f8ring, og at en eventuell bebyggelse p\u00e5 tomten i fremtiden vil kreve ny dispensasjon. Kommunen kan ogs\u00e5 sette som vilk\u00e5r for dispensasjon at omr\u00e5det skal forbli ur\u00f8rt. Dere anf\u00f8rer at arealoverf\u00f8ringen ikke vil ha noen betydning for landbruks,- natur- og friluftsinteresser og byggegrensen mot sj\u00f8. Det er snakk om \u00e5 endre eiendomsgrensene slik at de er i tr\u00e5d med de reelle eierforholdene, og omr\u00e5det vil forbli uendret. Hensynene bak bestemmelsene det er s\u00f8kt om dispensasjon fra blir ikke vesentlig tilsidesatt. Dere anf\u00f8rer videre at fordelene med en dispensasjon er klart st\u00f8rre enn ulempene. Dere kan ikke se at st\u00f8rrelsen p\u00e5 en boligeiendom er en relevant ulempe i en dispensasjonsvurdering. Dere sier at omr\u00e5det ikke skal utbygges, og at det ikke vil bli en \u00f8kt privatisering ved \u00f8nsket arealoverf\u00f8ring. Dere viser til at eiendommen fremdeles vil v\u00e6re avsatt til LNF-form\u00e5l, og at grunneier vil v\u00e6re bundet av dette arealform\u00e5let s\u00e5 lenge dette er gjeldende. Vi viser ellers til klagen. Side: 3/6 Utvalg for milj\u00f8 og byutvikling behandlet saken i m\u00f8te den 16.10.2023, sak 372/23. Klagen ble ikke tatt til f\u00f8lge, og vedtaket ble fattet med 11 mot 6 stemmer. Saken er deretter oversendt til Statsforvalteren i Vestland for endelig avgj\u00f8relse. I etterkant av kommunens oversending av klagesaken, kom dere p\u00e5 vegne av tiltakshaverne den 07.11.2023 med tilleggsmerknader. Dere sier her at oms\u00f8kte tiltak kun har som form\u00e5l \u00e5 ordne opp i formelle eierforhold, og at kommunen ikke har oppfattet de faktiske forholdene p\u00e5 stedet korrekt. I kj\u00f8pekontrakten fra 1974 (der eier av 98/147 kj\u00f8pte parsellen) forutsettes det at parsellen skal fradeles 98/38, men dette ikke er oms\u00f8kt f\u00f8r n\u00e5. At omr\u00e5det ved en arealoverf\u00f8ring vil forbli uendret, underbygges med de topografiske forholdene p\u00e5 og rundt eiendommen. Dere oppfordrer Statsforvalteren p\u00e5 det sterkeste \u00e5 befare eiendommen. En arealoverf\u00f8ring vil ikke f\u00f8re til \u00f8kt privatisering, ikke p\u00e5virke allmennhetens ferdsel eller friluftsliv i omr\u00e5det og hemmer ikke eventuell fremtidig skogdrift p\u00e5 bnr 38. Oms\u00f8kte parsell ligger i ytterkanten av bnr 38, er ikke tidligere blitt benyttet til drift, og egner seg ikke til slik drift, siden den ligger omringet av boligeiendommer. Parsellen eies ogs\u00e5 av bnr. 110, og vil dermed heller ikke kunne benyttes til eventuell fremtidig skogdrift. Vi viser ellers til merknadene. Bymilj\u00f8etaten i Bergen kommune ga uttalelse i saken 19.12.2023, og frar\u00e5det ikke dispensasjon for fradeling av parsellen. Etat for landbruk i kommunen ga uttalelse 19.12.2023, og frar\u00e5det dispensasjon ut fra landbruksfaglige vurderinger. N\u00e5r det gjelder bakgrunnen for saken ellers, viser vi til dokumentene i saken. Vi forutsetter at partene er kjent med disse. Statsforvalteren finner at saken er tilstrekkelig opplyst, jf. forvaltningsloven (fvl.) \u00a7 33 siste ledd. Vi kan dermed ikke se at det er n\u00f8dvendig \u00e5 foreta befaring i saken. Regelverk og plangrunnlag Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, jf. plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens behandling av saken, se pbl. \u00a7 1-9. Statsforvalteren kan pr\u00f8ve alle sider av vedtaket som er p\u00e5klaget, og ta hensyn til nye omstendigheter, jf. fvl. \u00a7 34. Statsforvalteren skal som klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. fvl. \u00a7 34 andre ledd. Etter fvl. \u00a7 34 kan klageinstansen selv treffe nytt vedtak i saken eller oppheve kommunens vedtak og sende saken tilbake for ny eller delvis ny behandling. Regler om dispensasjon Utgangspunktet i byggesaker er at en tiltakshaver har krav p\u00e5 \u00e5 f\u00e5 godkjent s\u00f8knad om tiltaket, dersom tiltaket ikke er i strid med bestemmelser i eller i medhold av plan- og bygningsloven, jf. pbl. \u00a7 21-4 f\u00f8rste ledd. Etter plan- og bygningsloven \u00a7\u00a7 11-6 er kommuneplan juridisk bindende for nye tiltak eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsene tiltaket strider mot, se pbl. kapittel 19. Side: 4/6 Kommunen kan med hjemmel i pbl. \u00a7 19-2 gi dispensasjon fra bestemmelser gitt i eller i medhold av plan- og bygningsloven. Etter \u00a7 19-2 kan det ikke gis dispensasjon dersom hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Det f\u00f8lger av lovforarbeidene1 at avvik fra arealplaner reiser s\u00e6rlige sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Vilk\u00e5rene i pbl. \u00a7 19-2 er rettslige vurderingstemaer, ikke et kommunalt skj\u00f8nn. Det er derfor ikke adgang til \u00e5 legge nevneverdig vekt p\u00e5 hensynet til det lokale selvstyret. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er ikke regulert. I KPA 2018 er eiendommen avsatt til LNF-form\u00e5l, og deler av den ligger innenfor funksjonell strandsone og byggegrensen mot sj\u00f8. Innenfor LNF-omr\u00e5der er byggegrensen 100 meter fra sj\u00f8, jf. KPA \u00a7 6.1. Eiendommen ligger ogs\u00e5 innenfor hensynssonene landbruk og landskap, jf. KPA \u00a7 35.1 og \u00a7 35.3. Statsforvalterens vurdering Oms\u00f8kte arealoverf\u00f8ring krever dispensasjon fra arealform\u00e5let LNF, jf. KPA \u00a7 31 og byggegrensen mot sj\u00f8, jf. KPA \u00a7 6.1.1. Hovedhensynene bak LNF-form\u00e5let er \u00e5 ivareta sammenhengende landbruksomr\u00e5der og gr\u00f8nnstruktur, og unng\u00e5 uheldig omdisponering eller fragmentering av slike omr\u00e5der. Videre skal LNF-form\u00e5let ivareta hensyn til natur- og kulturmilj\u00f8, friluftsliv og landskap. I LNF-omr\u00e5der er det bare tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. KPA \u00a7 31. Hovedhensynene bak bygge- og deleforbudet mot sj\u00f8 er \u00e5 verne strandsonen mot byggetiltak og terrenginngrep for \u00e5 ivareta natur- og kulturmilj\u00f8, tilgjengelighet til sj\u00f8, friluftsliv, landskap og andre allmenne interesser, jf. pbl. \u00a7 1-8. Den oms\u00f8kte parsellen er i Nibio sitt arealressurskart vist som produktiv skog. Parsellen grenser til LNF-omr\u00e5de, bebyggelse og skog. Det er snakk om \u00e5 fradele et areal p\u00e5 3 600 m2, som er et stort areal \u00e5 fradele en landbrukseiendom. En fradeling av parsellen vil medf\u00f8re en omdisponering og 1 Ot.prp. nr. 32 (2007-2008) s. 242. Side: 5/6 fragmentering av landbrukseiendommen, og kan p\u00e5 sikt medf\u00f8re en gradvis nedbygging av og hindre mulighetene for drift i fremtiden. Etat for landbruk viser til at eier av landbrukseiendommen ikke har mottatt produksjonstilskudd de siste fem \u00e5rene, noe som tyder p\u00e5 at det ikke er drift p\u00e5 eiendommen. Det blir vist til at ved \u00e5 dele fra arealet fra landbrukseiendommen, vil en sakte, men sikkert hindre mulighetene for at landbrukseiendommen kommer i drift igjen. Landbruksetaten vurderer at en fradeling p\u00e5 kort og lang sikt vil f\u00e5 negative konsekvenser for mulig landbruksdrift p\u00e5 eiendommen, og frar\u00e5der dispensasjon. Videre blir det vist til at det i kommunen er stort press for \u00e5 f\u00e5 delt fra st\u00f8rre enkelttomter p\u00e5 eiendommer i LNF-omr\u00e5der. Vi viser videre til at eiendommen er omfattet av hensynssone landbruk, noe som tilsier en restriktiv praksis for deling. Som kommunen sier, vil det \u00e5 legge vekt p\u00e5 at bruken av eiendommen er begrenset gjennom overdragelse, bidra til at m\u00e5lsetting om \u00e5 bevare LNF-omr\u00e5der vil bli uthulet p\u00e5 sikt, siden mange s\u00f8knader i LNF-omr\u00e5der da vil m\u00e5tte innvilges. Til anf\u00f8rsler om at omr\u00e5det vil forbli uber\u00f8rt, viser vi til at eierforhold er skiftende og at dette kan endres. Landbrukets ressursgrunnlag og landskap skal vernes i et langsiktig perspektiv, jf. KPA \u00a7 35.1. Vi er enig med kommunen i at det vil gi et fremtidig sterkere vern av skogsomr\u00e5det om dette forblir som en del av landbrukseiendommen, enn at det overf\u00f8res til en tomt som er bebygd med bolig. Til anf\u00f8rsler om topografiske forhold og manglende landbruksdrift, viser vi til at landbruksdrift ogs\u00e5 inneb\u00e6rer forvaltning av omr\u00e5der som er kupert og ikke bare flat mark, som for eksempel for uttak av skog, og at LNF-form\u00e5let har et st\u00f8rre form\u00e5lsomr\u00e5de enn kun landbruksdrift. Vi viser videre til at en arealoverf\u00f8ring vil medf\u00f8re en privatisering av det oms\u00f8kte omr\u00e5det. Selv om arealet opprettholdes ubebygd, viser vi til at det er snakk om fradeling av areal avsatt til LNF-form\u00e5l innenfor byggegrensen mot sj\u00f8, og at arealet tillegges en boligeiendom. P\u00e5 bakgrunn av det overnevnte og etter en vurdering av saken, finner vi at hensynene bak LNF- form\u00e5let og bygge- og deleforbudet mot sj\u00f8 vil bli vesentlig tilsidesatt ved en dispensasjon. Det skal mye til for \u00e5 fravike en gjeldende plan. Kommunen har i plansammenheng tatt stilling til hvilke arealer som skal avsettes til LNF-form\u00e5l og som er innenfor hensynssone funksjonell strandsone. Hensynet til en helhetlig planlegging av omr\u00e5det og at kommuneplanen ikke skal undergraves som styringsverkt\u00f8y, tilsier at utviklingen ikke b\u00f8r styres ved enkeltdispensasjoner, men heller ved plan. Vi viser videre til at Statsforvalteren skal v\u00e6re sv\u00e6rt tilbakeholden med \u00e5 omgj\u00f8re kommunens avslag p\u00e5 s\u00f8knad om dispensasjon fra plan, uavhengig av om planen ivaretar viktige nasjonale interesser/hensyn, eller om planen i hovedsak er et resultat av ulike lokale avveininger.2 Fordeler ved en dispensasjon vil v\u00e6re at det formelle eierskapet til parsellen blir lik det reelle eierskapet, og at tiltakshaver f\u00e5r st\u00f8rre tomt. Vi kan imidlertid ikke se at fordelene med en dispensasjon er klart st\u00f8rre enn ulempene, som er oppstykking av LNF-omr\u00e5det og landbrukseiendommen som \u00e9n sammenhengende tomt, og \u00f8kt privatisering av omr\u00e5det. Vi finner dermed at vilk\u00e5rene for \u00e5 gi dispensasjon etter pbl. \u00a7 19-2 andre ledd ikke er oppfylt. Etter dette kan det ikke gis dispensasjon fra KPA 2018 \u00a7 31 LNF-form\u00e5l og \u00a7 6.1.1 byggegrense langs sj\u00f8, jf. pbl. \u00a7 19-2 andre ledd. Avslutningsvis Statsforvalteren finner etter dette ikke grunnlag for \u00e5 omgj\u00f8re Bergen kommunes vedtak av 01.02.2023, sak 2022/27430. Klagen har ikke f\u00f8rt frem. 2 Milj\u00f8departementet sin uttalelse i sak UMD-2010-2535. Side: 6/6 Statsforvalterens vedtak p\u00e5 side \u00e9n er endelig, og kan ikke p\u00e5klages videre, jf. fvl. \u00a7 28 tredje ledd. Med hilsen Anne Kjersti Sande Silje S\u00e6vik B\u00f8e fagdirekt\u00f8r seniorr\u00e5dgiver Dokumentet er elektronisk godkjent Kopi til: Johanne Kristine Villanger Hordnesvegen 167 5244 FANA Lene Bjerke Laborie Hordnesvegen 282 5244 Fana Francois Alain Je Laborie Hordnesvegen 282 5244 Fana Terje Magnussen Hordnesvegen 273 A 5244 FANA Bergen kommune Postboks 7700 5020 BERGEN "
}