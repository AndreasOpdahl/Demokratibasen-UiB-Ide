{
  "dokument_id": "47463bcd-3816-532b-a5a2-340c48fc6fe1",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15022024, Sak 53/24, Arna gnr 287 bnr 217 Arnatveitvegen 137. Klage over avslag p\u00e5 s\u00f8knad om anlegging av 18 bilparkeringsplasser m.m.",
  "url": "https://bergen.kommune.no/politikere-utvalg/api/fil/bk360/9939848/Innstilling-vedtak-Arna-gnr-287-bnr-217-Arnatveitvegen-137-Klage-over-avslag-pa-soknad-om-anlegging-av-18-bilparkeringsplasser-m-m-",
  "tekst": "Arna gnr 287 bnr 217 Arnatveitvegen 137. Klage over avslag p\u00e5 s\u00f8knad om anlegging av 18 bilparkeringsplasser m.m. Utvalg for milj\u00f8 og byutvikling behandlet saken i m\u00f8tet 15.02.2024 sak 53/24 og fattet f\u00f8lgende vedtak: Utvalg for milj\u00f8 og byutvikling sender saken tilbake til Byr\u00e5det \u2013 slik at det kan unders\u00f8kes om samhandlingen mellom plan- og bygningsmyndighet og vegmyndighet har v\u00e6rt i samsvar med kommunens prosedyre. Begrunnelse: I Bergen kommunes Prosedyre for samhandling mellom Plan- og bygningsetaten og Bymilj\u00f8etaten i saker som gjelder byggegrense og avkj\u00f8rsler langs kommunal veg heter det som f\u00f8lger i punkt 4.2 (se vedlegg): \u00abb) I saker der Veiforvaltningsseksjonen skal fatte vedtak, og Byggesak har mottatt s\u00f8knaden direkte fra s\u00f8ker, skal Byggesak sende s\u00f8knaden videre til Veiforvaltningsseksjonen. S\u00f8ker orienteres om at saken er videresendt. Bygges\u00f8knaden kan ikke behandles f\u00f8r det foreligger slikt vedtak.\u00bb Det heter videre i punkt 5.2 a): \u00aba) I saker der veiforvaltningsseksjonen fatter vedtak, skal det fattes vedtak uavhengig av hvem som er avsender (Byggesak/s\u00f8ker)(...)\u00bb I tilleggsnotat er det opplyst at plan- og bygningsmyndigheten videresendte s\u00f8knaden til Bymilj\u00f8etaten som vegmyndighet for avkj\u00f8rsel \u2013 og at Bymilj\u00f8etaten avgav negativ uttalelse. Ut fra dette kan en se at Bymilj\u00f8etaten har f\u00e5tt oversendt s\u00f8knaden om etablering av parkeringsplassene, som forutsetter avkj\u00f8rsel i kommunal veg \u2013 men at kommunal vegmyndighet ikke har truffet vedtak etter vegloven i saken. Saksbehandling i samsvar med kommunens prosedyrer tilsier at vegmyndighet treffer vedtak f\u00f8r plan- og bygningsmyndighet. Vegmyndighet har ikke truffet vedtak. Dette kan tilsi at saken ikke er klar for realitetsbehandling hos plan- og bygningsmyndigheten. Utvalg for milj\u00f8 og byutviklings behandling F\u00f8lgende representanter tok ordet: Per Storli (FrP), Geir Steinar Dale (A), Lars Selmar Alsaker (H). Forslag fremsatt i utvalget: Per Storli (FrP) framsatte p\u00e5 vegne av H, A, FrP, BL, V, INP og Sp f\u00f8lgende alternative forslag: Utvalg for milj\u00f8 og byutvikling sender saken tilbake til Byr\u00e5det \u2013 slik at det kan unders\u00f8kes om samhandlingen mellom plan- og bygningsmyndighet og vegmyndighet har v\u00e6rt i samsvar med kommunens prosedyre. Begrunnelse: I Bergen kommunes Prosedyre for samhandling mellom Plan- og bygningsetaten og Bymilj\u00f8etaten i saker som gjelder byggegrense og avkj\u00f8rsler langs kommunal veg heter det som f\u00f8lger i punkt 4.2 (se vedlegg): \u00abb) I saker der Veiforvaltningsseksjonen skal fatte vedtak, og Byggesak har mottatt s\u00f8knaden direkte fra s\u00f8ker, skal Byggesak sende s\u00f8knaden videre til Veiforvaltningsseksjonen. S\u00f8ker orienteres om at saken er videresendt. Bygges\u00f8knaden kan ikke behandles f\u00f8r det foreligger slikt vedtak.\u00bb Det heter videre i punkt 5.2 a): \u00aba) I saker der veiforvaltningsseksjonen fatter vedtak, skal det fattes vedtak uavhengig av hvem som er avsender (Byggesak/s\u00f8ker)(...)\u00bb I tilleggsnotat er det opplyst at plan- og bygningsmyndigheten videresendte s\u00f8knaden til Bymilj\u00f8etaten som vegmyndighet for avkj\u00f8rsel \u2013 og at Bymilj\u00f8etaten avgav negativ uttalelse. Ut fra dette kan en se at Bymilj\u00f8etaten har f\u00e5tt oversendt s\u00f8knaden om etablering av parkeringsplassene, som forutsetter avkj\u00f8rsel i kommunal veg \u2013 men at kommunal vegmyndighet ikke har truffet vedtak etter vegloven i saken. Saksbehandling i samsvar med kommunens prosedyrer tilsier at vegmyndighet treffer vedtak f\u00f8r plan- og bygningsmyndighet. Vegmyndighet har ikke truffet vedtak. Dette kan tilsi at saken ikke er klar for realitetsbehandling hos plan- og bygningsmyndigheten. Votering: Alternativt forslag fra H, A FrP, BL, V, INP og Sp, fremsatt av Per Storli (FrP), ble vedtatt med 13 stemmer (H, A, FrP, BL, V, INP, Sp). Innstillingen fikk 4 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 18.01.2024 sak 13/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 21.12.2023 sak 443/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 29.09.2023 opprettholdes. Klagen tas ikke til f\u00f8lge. 2 "
}