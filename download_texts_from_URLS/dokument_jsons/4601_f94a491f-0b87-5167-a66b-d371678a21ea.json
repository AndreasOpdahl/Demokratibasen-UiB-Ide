{
  "dokument_id": "f94a491f-0b87-5167-a66b-d371678a21ea",
  "doc_type": "case_presentation",
  "kommune": 4601,
  "tittel": "Verifikasjonsrapport sykehjem. Flerbruksbygg Haugatun sykehjem og barnehage ",
  "url": "https://bergen.kommune.no/politikere-utvalg/api/fil/bk360/9663526/Framstilling-Verifikasjonsrapport-sykehjem-Flerbruksbygg-Haugatun-sykehjem-og-barnehage-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2020/64332-2 Verifikasjonsrapport sykehjem. Flerbruksbygg Haugatun sykehjem og barnehage Hva saken gjelder: Etat for utbygging har gjennomf\u00f8rt en verifikasjon for et flerbruksbygg p\u00e5 Haugatun som best\u00e5r av et sykehjem (100 plasser) og ny l\u00f8sning for eksisterende Haugatun barnehage (90 plasser). Det ligger til grunn bestilling b\u00e5de fra Byr\u00e5dsavdeling for eldre, helse og omsorg, og fra Byr\u00e5dsavdeling for barnehage og skole, samt et politisk \u00f8nske om nye sykehjem og en fremtidig l\u00f8sning for Haugatun barnehage. Se n\u00e6rmere vedlagte fagnotat. Saken gjelder valg av det anbefalte konseptet. Fagetatens vurdering og anbefaling: Form\u00e5let med prosjektet er \u00e5 avklare lokasjon og konsept for to sykehjem. Det er stort behov for flere sykehjemsplasser i kommunen v\u00e5r. P\u00e5 grunn av fremdrift ble det derfor besluttet \u00e5 forsere utredningen for det ene sykehjemmet (sykehjem 1) med en verifisering p\u00e5 egnet lokasjon med plass til et sykehjem p\u00e5 mellom 90-150 plasser. I kommunens portef\u00f8lje av bygninger og tomter, utpekte S\u00f8reidtunet (nr. Gnr./Bnr. 35/338) og Haugatun (Gnr/Bnr. 124/180 og 390) seg. Styringsgruppe helsebygg valgte i april 2023 \u00e5 g\u00e5 videre med tomten p\u00e5 Haugatun med sykehjem og barnehage i et flerbruksbygg, der barnehagen foresl\u00e5s plassert omtrent der den ligger i dag. Byr\u00e5dsavdeling for barnehage og skole ble involvert i prosjektet, og sammen med dem ble prosjektutl\u00f8sende behov, samfunnsm\u00e5l og effektm\u00e5l revidert. Midlertidig erstatningsbarnehage for dagens Haugatun barnehage er pr. dags dato definert utenfor prosjektavgrensningen. Det m\u00e5 utredes n\u00e6rmere hvordan erstatningslokaler skal l\u00f8ses. Kort om eiendommen (gnr/bnr 124/180 og 390): Tomtene ligger i bydel Laksev\u00e5g, Loddefjord\u00e5sen. Eiendommen er godt plassert i etablert omr\u00e5de med variert form\u00e5l og servicetilbud. Bergen kommune eier tomten. Tomtene ligger i gr\u00f8nne omgivelser, med gode sol- og utsiktsforhold, og har enkel tilkomst med kollektivtrafikk. Det er ogs\u00e5 stort potensial for synergivirkning med nytt sykehjem under planlegging like \u00f8st for tomten (Nytt Frieda Fasmers Minne). I dag brukes bygningene bl.a. av Haugatun barnehage, driftsenhet vest og renholdere i Etat for bygg og eiendom, hjemmesykepleien og Loddefjord helsestasjon. Omr\u00e5det er regulert til offentlig form\u00e5l og utgj\u00f8r ca. 17 000 m2 inkl. Haugatun. Kommuneplanens form\u00e5l er sentrumsform\u00e5l/byfortettingssone og form\u00e5l i reguleringsplanen er offentlig bebyggelse. Planen ble vedtatt i 1994. Dagens bebyggelse best\u00e5r av to relativt identiske bygg og en barnehage p\u00e5 hhv. 1 195 m2 og 1 208 m2 BTA. If\u00f8lge Etat for bygg og eiendom er bygningsmassen foreldet og har et stort vedlikeholdsbehov. 1 Om barnehagen fremg\u00e5r f\u00f8lgende av gjeldende barnehagebruksplan: \u00abHaugatun barnehage tilfredsstiller ikke gjeldende forskriftskrav, og barnehagens godkjente leke- og oppholdsareal st\u00e5r i fare for \u00e5 bli betydelig redusert dersom ikke gjennomf\u00f8res en ombygging av barnehagen. Fremdrift, omfang og utforming av ombyggingen av Haugatun barnehage er avhengig av utfallet av den p\u00e5g\u00e5ende omr\u00e5dereguleringen for Loddefjord\u00e5sen.\u00bb Behovsanalyse: Det er gjennomf\u00f8rt en forenklet behovsanalyse for \u00e5 utlede behov, m\u00e5l og krav for prosjektet som har p\u00e5virket hvilken tomt man gikk videre med, samt utarbeidet konsept for l\u00f8sning. Prosjektutl\u00f8sende behov skal beskrive hva som utl\u00f8ser \u00e5 planlegge et konkret tiltak til et bestemt tidspunkt. Med grunnlag i behovsanalysen, er det prosjektutl\u00f8sende behovet for flerbruksbygget med sykehjem og barnehage formulert slik: \u2022 \u00abDet er underdekning p\u00e5 sykehjemsplasser i Bergen kommune. Dette gjelder b\u00e5de langtids- og korttidsplasser. Ventelistene er \u00f8kende, og det er kritisk \u00e5 f\u00e5 ferdigstilt nye sykehjemsprosjekter for \u00e5 m\u00f8te det \u00f8kende behovet. Som f\u00f8lge av bruk av tomt Haugatun m\u00e5 antall barnehageplasser erstattes for \u00e5 opprettholde bydelsdekningen.\u00bb Etat for utbygging gjennomf\u00f8rte en forenklet akt\u00f8r- og interessentanalyse, hvor de viktigste normative og ettersp\u00f8rselsbaserte behovene er kartlagt. Dette resulterte i f\u00f8lgende konkrete m\u00e5l og krav: 2 Tabell 2 Absolutte krav: Foresl\u00e5tt konsept for flerbruksbygg sykehjem og barnehage p\u00e5 Haugatun: Ett konsept for flerbruksbygget er utviklet for \u00e5 verifisere at det det blir plass til minimum 90 sykehjemsplasser og 90 barnehageplasser. I konseptet er det blitt plass til 100 sykehjemsplasser. Romprogram for 100 sykehjemsbeboere og 90 barnehageplasser er lagt til grunn. Programmert netto funksjonsareal er 7 648m2, hvorav 1 044m2 er barnehage og 6 604m2 sykehjem. Skissert BTA er 1 4291m2. Prosjektet er i veldig tidlige fase og planl\u00f8sninger er ikke optimalisert. B/N-faktor vil bli lavere etter hvert som prosjektet utvikler seg. Likevel vil den trolig bli h\u00f8yere enn i en mange sammenlignbare sykehjemsprosjekter, fordi tomtens avlange form fordrer en organisering av bygget som gir relativt mer kommunikasjonsareal. Konseptet er ytterligere beskrevet i verifikasjonsrapporten, samt vedlegget Stedsanalyse. \u00d8konomiske konsekvenser: I en usikkerhetsanalyse er det utarbeidet basiskalkyle, gjennomf\u00f8rt usikkerhetsanalyse og gjort klimagassberegning/LCA-analyse av konseptet. Dette har gitt f\u00f8lgende resultater: 3 Det er tatt utgangspunkt i erfaringstall, norsk prisbok og erfaringer fra andre tilsvarende prosjekter med sykehjem og barnehage i Bergen kommune. Usikkerheten er forholdsvis stor p\u00e5 et s\u00e5 tidlig stadium. Forutsetninger for grunnkalkylen fremg\u00e5r av kapittel 8 i verifikasjonsrapporten og vedlegget Rapport usikkerhetsanalyse Haugatun. Medvirkning: Prosjektet har hatt en forenklet behovs- og interessentkartlegging hvor man har prioritert \u00e5 intervjue Byr\u00e5dsavdeling for eldre, helse og omsorg, Byr\u00e5dsavdeling for barnehage og skole, Etat for sykehjem, Etat for vurdering og rehabilitering, Strategisk eiendom, Etat for bygg og eiendom, Plan- og bygningsetaten, Ungdomsr\u00e5det, Eldrer\u00e5det og Byantikvaren. En utvidet prosjektgruppe har medvirket til behov, m\u00e5l og krav. I etterkant av styringsgruppem\u00f8te helsebygg i april 2023, inviterte man Plan- og bygningsetaten til et m\u00f8te for \u00e5 f\u00e5 deres vurdering av planen og skissene for flerbruksbygg p\u00e5 Haugatun. Plan- og bygningsetaten var i store trekk positive til bruk av Haugatun, men de \u00f8nsket en st\u00f8rre grad av bygatepreg for veien forbi sykehjemmet. Likelydende underlag for verifikasjonsrapporten ble fremlagt for styringsgruppen for Byr\u00e5dsavdeling for barnehage og skole 25.08.23 og styringsgruppe helsebygg 4 11.09.23. Begge ga sin tilslutning til planen om flerbruksbygg med sykehjem og barnehage p\u00e5 Haugatun. Intern h\u00f8ringsrunde er gjennomf\u00f8rt og det kom innspill fra begge byr\u00e5dsavdelingene. Formaliteter og mindre justeringer er gjort i verifikasjonsrapporten. P\u00e5 bakgrunn av dette arbeidet anbefaler fagetaten f\u00f8lgende: Etat for utbygging anbefaler \u00e5 g\u00e5 videre med konsept for flerbruksbygg p\u00e5 Haugatun for sykehjem og barnehage. KPA 2018 tar opp at \u00e5 samlokalisere og fremme sambruk av offentlige bygninger og utvide eksisterende anlegg er et m\u00e5l for kommunen. P\u00e5 Haugatun ser vi betydelige sambruksmuligheter for nabolag som f.eks. kirke, sykehjem, skole, barnehager samt lokale lag og foreninger. Byr\u00e5dsavdeling for eldre, helse og omsorg skriver i planen \u00abOmsorg med kunnskap\u00bb at de \u00f8nsker \u00e5 legge til rette for generasjonsm\u00f8ter i sykehjemmene. Av Klosterhagen- erkl\u00e6ringen fremg\u00e5r det at byr\u00e5det vil v\u00e6re positive til prosjekter som \u00e5pner for at unge og eldre samlokaliseres, som for eksempel Oksen\u00f8ya i B\u00e6rum. I tillegg bidrar konseptet p\u00e5 Haugatun til at Bergen kommune utnytter kommunale tomter og utdatert bygningsmasse, jf. Gr\u00f8nn strategi. Samlet sett kan Haugatun \u2013 flerbruksbygg sykehjem og barnehage bidra til at kommunen n\u00e5r egne m\u00e5l om \u00e5 samlokalisere, sambruke og utvide eksisterende anlegg. Byr\u00e5dens vurdering og anbefaling/konklusjon: Verifikasjonsrapporten danner et godt og grundig utarbeidet grunnlag for videref\u00f8ring av det skisserte konseptet flerbruksbygg Haugatun, som skal best\u00e5 av et sykehjem med 100 plasser, samt en barnehagedel med plass til 90 barn. Begge deler er tilbud som byen trenger, og her utnytter man kommunal tomt og utdatert bygningsmasse p\u00e5 mest mulig hensiktsmessig m\u00e5te. Byr\u00e5den anbefaler at man g\u00e5r videre med prosjektet slik saken skisserer. N\u00e5r det gjelder en fremtidig driftsform for det mulig nye sykehjemmet, vil byr\u00e5den legge til grunn at driften vil bli konkurranseutsatt. Vedtakskompetanse: Byr\u00e5dets generelle fullmakter pkt.\u00a7 2.6 Iverksetting av vedtak fattet i bystyrets organer Byr\u00e5det har ansvar for og myndighet til \u00e5 iverksette og f\u00f8lge opp vedtakene som bystyret og bystyrets organer treffer. Byr\u00e5d for finans, n\u00e6ring og eiendom innstiller til byr\u00e5det \u00e5 fatte f\u00f8lgende vedtak: Det arbeides videre med konseptet for et flerbruksbygg p\u00e5 Haugatun for sykehjem og barnehage slik saken skisserer. Dato: 16. januar 2024 Eivind K. N\u00e6vdal- Bolstad Byr\u00e5d for finans Dokumentet er godkjent elektronisk. Vedlegg: Fagnotat av 8. november 2023 Verifikasjonsrapport av 6.november 2023 Haugatun \u2013 Tomteanalyse S\u00f8reidtunet \u2013 Tomteanalyse Bestilling KVN BEHO Bestilling KVN Haugatun barnehage Rapport usikkeranalyse Haugatun Stedsanalyse Haugatun LCA 5 "
}