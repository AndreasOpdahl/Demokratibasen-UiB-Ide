{
  "dokument_id": "c21b76af-dd26-5098-a441-28c3620d5696",
  "doc_type": "case_attachment",
  "kommune": 4601,
  "tittel": "Vedtak fra NVE. Godkjenning av detaljplan for milj\u00f8 og landskap",
  "url": "https://bergen.kommune.no/politikere-utvalg/api/fil/bk360/12386299/Vedtak-fra-NVE-Godkjenning-av-detaljplan-for-miljo-og-landskap",
  "tekst": "BERGEN KOMMUNE Postboks 7700 5020 BERGEN V\u00e5r dato: 13.01.2025 V\u00e5r ref.: 202421171-3 Oppgis ved henvendelse Deres ref.: Saksbehandler: Silvia Gundersen Kristiansen Nedlegging av dam Storediket, Bergen kommune, Vestland - Godkjenning av detaljplan for milj\u00f8 og landskap Vi viser til deres s\u00f8knad om godkjenning av detaljplan for milj\u00f8 og landskap for nedlegging av dam Storediket. Vedtak NVE godkjenner fremlagte detaljplan for milj\u00f8 og landskap av 15.11.2024 for nedlegging av dam Storediket i Bergen kommune. Godkjenningen av detaljplan for milj\u00f8 og landskap gis p\u00e5 f\u00f8lgende vilk\u00e5r: \u2022 Dere skal orientere oss om dato for oppstart av anleggsarbeidet senest 7 dager f\u00f8r planlagt start. Vi skal ogs\u00e5 orienteres ved viktige eller kritiske faser i anleggsarbeidet. \u2022 Det utarbeides en sluttrapport innen milj\u00f8 og landskap som sendes NVE innen ett \u00e5r etter idriftsettelse. Rapporten skal dokumentere at anlegget er bygget i samsvar med konsesjon, godkjent detaljplan og forutsetninger/endringer som er godkjent i l\u00f8pet av byggeprosessen. Link til mal. Detaljplan for milj\u00f8 og landskap m\u00e5 v\u00e6re i samsvar med vilk\u00e5r og forutsetninger som fremg\u00e5r av konsesjonen med notatet \u00abBakgrunn for vedtak\u00bb av 19.12.2023 (NVE ref.: 202118291-9). NVE kan kreve ytterligere detaljering for alle deler av tiltaket. Slike planer skal godkjennes av oss f\u00f8r arbeidet settes i gang. Godkjenningen har hjemmel i konsesjonen datert 19.12.2023 post Godkjenning av planer, landskapsmessige forhold, tilsyn m.v. Tilsyn NVE kan f\u00f8lge opp anlegget med inspeksjon. Anlegget er b\u00e5de for planlegging, bygging og senere drift underlagt bestemmelser om internkontroll etter forskrift om internkontroll etter vassdragslovgivningen (FOR 2011-10- 28 nr. 1058 IK-vassdrag). Ved tilsyn p\u00e5 anlegget vil NVE kontrollere at internkontroll etter denne forskrift er etablert. E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 V\u00e5r behandling av s\u00f8knaden Dam Storediket ble bygd i 1920-21, ligger i byfjellene i Bergen kommune og er plassert i konsekvensklasse 4. Dam Storediket oppfyller ikke sikkerhetskravene til en dam i konsekvensklasse 4. Dammen har tidligere v\u00e6rt del av Bergen kommunes vannforsyning. Dammen har i dag ikke noen funksjon for eier og den skal derfor legges ned. Tiltaket inneb\u00e6rer \u00e5 legge ned dam Storediket som vassdragsanlegg, og \u00e5 senke vannstanden omtrent til kote 367 ved \u00e5 fjerne jorddammen. Det vil etableres et nytt bekkel\u00f8p fra oppstr\u00f8ms side av en gammel stemme som er lokalisert inne magasinet, og om lag 115 m ned til eksisterende bekk i s\u00f8r. Bekkel\u00f8pet planlegges \u00e5 utformes naturlikt, og slik at en 50- \u00e5rs flom med klimap\u00e5slag ikke f\u00f8rer til vanntrykk mot de gamle damkonstruksjonene. Gjennom den gamle stemmen lages en permanent \u00e5pning, for gjennomf\u00f8ring av det nye bekkel\u00f8pet. Nord for gamle stemmen etableres ny gangforbindelse gjennom magasinet, som erstatter dagens gangvei over jord/murdammen. Detaljplanen for milj\u00f8 og landskap beskriver arealbruk og hvordan anleggsarbeidene planlegges gjennomf\u00f8rt. Etter nedtapping skal s\u00f8ppel som avdekkes ryddes og sendes til godkjent mottak. Det legges opp til naturlig revegetering av magasinet. NVE sendte detaljplan for milj\u00f8 og landskap for tiltaket p\u00e5 begrenset h\u00f8ring til Vestland fylkeskommune og Statsforvalteren i Vestland, i en oversending datert 29.11.2024. H\u00f8ringsuttalelser Vi har mottatt innspill fra Statsforvalteren i Vestland og Vestland fylkeskommune. Konsesjon\u00e6r stadfestet at de ikke har kommentar til uttalelsene, i e-post datert 09.01.2025. Statsforvalteren i Vestland skriver i sin uttalelse av 19.12.2024 at de ikke har nye innspill i saken. Vestland fylkeskommune f\u00f8lgende i sin uttalelse datert 19.12.2024 \u00abKulturminne og kulturmilj\u00f8 Damanlegget er bygd i 1919, if\u00f8lgje Byantikvaren, og er ein kombinert natursteinsmur- og jorddam (i vest) p\u00e5 totalt 130 meter der den 16 meter h\u00f8ge og 100 meter lange natursteinsmuren dominerer. Murdammen er kommunalt listef\u00f8rt, og er ein del av utvidinga av Mulevannverket som opphavleg blei etablert i 1877, i eit 1900 meter langt elvel\u00f8p fr\u00e5 Rundemanen gjennom Store og Lille Tindevann, Storediket, Nyediket og Nedrediket i Skredderdalen. Inne i magasinet ligg ein mura torvdam som blei demma ned n\u00e5r dam Storediket blei bygd. Som det blir vist til i detaljplanen for milj\u00f8 og landskap s\u00e5 er Storediket ein av dei st\u00f8rste oppdemma innsj\u00f8ane i byfjella, og er godt synleg fr\u00e5 Rundemannen og fjella omkring. Storediket er sentralt lokalisert i byfjella, som er definert som eit kulturmilj\u00f8 og landskap av nasjonal interesse i form av \u00e5 vere eit byn\u00e6rt rekreasjonslandskap (K417). I nasjonal samanheng er byfjella eit framst\u00e5ande og i sjeldan grad gjennomf\u00f8rt d\u00f8me p\u00e5 eit rekreasjonslandskap som sprang ut av nasjonalromantiske f\u00f8restillingar og visjonar om 2 folkehelse, som vaks seg sterke mot slutten av 1800-talet. Byfjella har stor opplevings- og bruksverdi, og vannspegla i omr\u00e5det \u2013 herunder Storediket \u2013 er s\u00e6rs viktige i denne samanheng. For folk i dag representerer dei ein naturleg del av landskapet, og Vestland fylkeskommune hadde helst sett at dette ikkje blei endra. N\u00e5r det likevel ikkje blir slik, ser vi oss n\u00f8gd med f\u00f8ringane for nedlegginga slik dei kjem fram i detaljplanen for milj\u00f8 og landskap. Som det blir vist til i planen s\u00e5 har Vestland fylkeskommune og Byantikvaren i Bergen m\u00e5lt inn dammen, og den gamle torvdammen med meir, v\u00e5ren 2024. Eitt av vilk\u00e5ra som er sett for nedlegginga er at fylkeskommunen og Byantikvaren skal kontaktast for \u00e5 avklare behovet for fotodokumentasjon av dammen f\u00f8r arbeidet startar. Konklusjon Vestland fylkeskommune skulle helst sett at dam Storediket blei vareteke slik den no st\u00e5r fram. Vi ser oss jamvel n\u00f8gde med dei f\u00f8ringane som er lagt i plan for milj\u00f8 og landskap. NVE har sett som eitt vilk\u00e5r at fylkeskommunen og Byantikvaren skal kontaktast for \u00e5 avklare behov for fotodokumentasjon av dammen f\u00f8r arbeidet startar. Vi ber om at slik kontakt blir oppretta. Det er ogs\u00e5 \u00f8nskeleg at denne fotodokumentasjonen blir nytta i framtidig formidling av dei industri- og kulturhistoriske aspekta som dette viktige kulturmilj\u00f8et representerer\u00bb. Bergen kommune hadde detaljplanen oppe i Byr\u00e5det. I sin uttalelse av 09.01.2024 vurderer Byr\u00e5det f\u00f8lgende: \u00abBergen kommune viser til at Bergen bystyre behandlet saken om \u00abForprosjekt og prinsippvalg for dam Storediket\u00bb i m\u00f8tet 30.03.2022 sak 53/22. Bystyret st\u00f8ttet enstemmig Bergen Vann sin anbefaling og vurderte at \u00abalternativ E\u00bb la til rette for en langsiktig og god natur- og milj\u00f8forvaltning som samtidig tok hensyn til kulturmilj\u00f8, friluftsliv og klima. \u00abDette inneb\u00e6rer \u00e5 fjerne fyllingsdamdel og sprenge kanal forbi murdamdel, legges til grunn for 2 videre arbeid. Byantikvaren, Bymilj\u00f8etaten og Bergen Elveforum blir involvert i det videre arbeidet....\u00bb. Det vises videre til at tillatelse til nedlegging av dam Storediket ble gitt ved NVEs vedtak av 19.12.2023. I forbindelse med konsesjon skal NVE godkjenne detaljerte planer for milj\u00f8 og landskap f\u00f8r arbeidene kan starte opp. Sp\u00f8rsm\u00e5let fra NVE omhandler derfor kun innspill om eventuelle endringer av tiltaket som ikke har v\u00e6rt belyst gjennom konsesjonsprosessen. Det foreligger ikke endringer av tiltaket som ikke er belyst i innsendte dokumenter. N\u00e5r det gjelder forholdet til plan- og bygningsloven opplyses det om at Storediket i gjeldende kommuneplanens arealdel (KPA) (vedtatt 2018) ligger i et omr\u00e5de med arealform\u00e5l \u00abLandbruk, natur og friluftsliv\u00bb (LNF). Selve magasinet har arealform\u00e5let \u00abDrikkevann\u00bb. 3 Tiltaket krever dispensasjon fra bestemmelsene til kommuneplanens arealdel \u00a76.2.2 \u00a731, \u00a732.6, og \u00a733.1, hvor sistnevnte viser til drikkevannsforskriften\u00bb. NVEs vurdering Tiltaksomr\u00e5det ligger i byfjellene i Bergen i et omr\u00e5de som er mye brukt av b\u00e5de turister og fastboende til friluftsliv og rekreasjon. Det forventes at omr\u00e5dene rundt damsted og magasin benyttes til flere former for rekreasjon. Naturbase viser at Storediket ligger i omr\u00e5det \u00abSentrale byfjell\u00bb som er et sv\u00e6rt viktig friluftslivsomr\u00e5de. Vannets plassering gj\u00f8r det attraktivt for brukerne av byfjellet, og det blir brukt \u00e5ret rundt. En mye brukt turrute fra Fl\u00f8yen til Stoltzekleiven g\u00e5r i dag over dagens dam og lysl\u00f8ypen p\u00e5 Fl\u00f8yen f\u00f8lger de s\u00f8rlige delene av vannet. Det er flere utsiktspunkter langs vannet som er tilrettelagt med benker. Tapping av magasinet og tilbakef\u00f8ring til opprinnelig vannstand vil kunne virke negativt for brukere av omr\u00e5det. Det vil ta tid f\u00f8r de t\u00f8rrlagte arealene langs vannet revegeteres. Omr\u00e5det skal tilbakef\u00f8res og det er lagt opp til bruk av lokale masser i arbeidet med istandsetting av omr\u00e5dene som t\u00f8rrlegges. NVE forutsetter at konsesjon\u00e6r gj\u00f8r avb\u00f8tende tiltak for \u00e5 ikke \u00f8delegge landskapsbildet og forringe friluftslivet. Der det er synlige rester etter anlegget skal det arronderes slik at det fremst\u00e5r mest mulig naturlig og tilpasses landskapskarakteren i omr\u00e5det. Nedleggelsen vil medf\u00f8re blottlegging av reguleringssonen. Det er behov for \u00e5 gj\u00f8re tilpasninger i reguleringssonen for \u00e5 gj\u00f8re omr\u00e5det attraktivt. Reguleringssonen skal ryddes og tilbakef\u00f8res i h\u00f8y standard. Dette er tiltak som tilrettelegger for allmenn bruk av omr\u00e5det. NVE forutsetter at omr\u00e5det ryddes, arronderes og tilbakef\u00f8res i h\u00f8y landskapsarkitektonisk standard, og at det skal legges til rette for naturlig revegetering. Vi ser positivt p\u00e5 gjenbruk av masser til terrengarrondering og istandsettelse. NVE forutsetter at anleggsarbeid knyttet til fjerning av dam utf\u00f8res s\u00e5 sk\u00e5nsomt som mulig og at riggomr\u00e5de tilbakef\u00f8res s\u00e5 godt det lar seg gj\u00f8re etter endt anleggsperiode. Vi viser ellers til at fylkeskommunen ber om \u00e5 bli kontaktet for \u00e5 avklare behov for fotodokumentasjon av dammen f\u00f8r arbeidet starter. Kommunen stadfester at tiltaket krever dispensasjon fra bestemmelsene til kommuneplanens arealdel, hvor det vises til drikkevannsforskriften. NVE vurderer at det ikke har kommet inn s\u00e6rskilte uttalelser som p\u00e5virker godkjenningen av detaljplanen. Vi vil ellers minne om god landskapstilpasning og minimering av terrenginngrep. NVE vil med tilsyn f\u00f8lge opp nedleggelsen gjennom anleggsperioden og ved tilbakef\u00f8ring av arealene. Vurdering av flom og skredfare Konsesjon\u00e6r har gjort en vurdering av disse omstendighetene i detaljplanen under punkt 4.1. Vi minner om konsesjon\u00e6rens selvstendige ansvar for \u00e5 identifisere eventuell naturfare og gj\u00f8re n\u00f8dvendige tiltak for \u00e5 redusere dette. 4 Vurderinger etter naturmangfoldloven Alle myndighetsinstanser som forvalter natur, eller som fatter beslutninger som har virkninger for naturen, plikter etter naturmangfoldloven \u00a7 7 \u00e5 vurdere planlagte tiltak opp mot naturmangfoldlovens relevante bestemmelser. Saken har nylig v\u00e6rt opplyst gjennom konsesjonsbehandling og i denne prosessen har naturmangfoldloven kapittel II blitt vurdert. Vurderingene etter naturmangfoldloven som ligger til grunn for konsesjonen er tilstrekkelig konkrete, oppdaterte og dekkende for godkjenningen av detaljplanen. NVE har likevel s\u00f8kt i tilgjengelige databaser som Naturbase og Artskart den 06.12.2024. I tiltaksomr\u00e5det er det ingen nye registreringer i forhold til det som er vurdert i konsesjonen og viser til de vurderingene som er gjort i konsesjonsprosessen. Forhold som dere m\u00e5 avklare f\u00f8r arbeidet kan starte Plan- og bygningsloven Dere m\u00e5 avklare med kommunen om tiltaket m\u00e5 ha dispensasjon fra gjeldende arealplan. Dette fordi det m\u00e5 v\u00e6re i samsvar med kommuneplanen sin arealdel og gjeldende reguleringsplaner. Dette gjelder selv om tiltaket har f\u00e5tt konsesjon, og dermed er unntatt fra byggesaksbehandling etter plan- og bygningsloven, jf. forskrift om byggesak (FOR 2010- 03-26-488 - byggesaksforskriften) \u00a7 4-3 f\u00f8rste ledd. Dere m\u00e5 og s\u00f8rge for at tiltaket blir gjennomf\u00f8rt i samsvar med plan- og bygningsloven og tilh\u00f8rende forskrifter. Dette gjelder s\u00e6rlig reglene i plan- og bygningsloven om tekniske krav (\u00a7 29-5), og krav til produkt til byggverk (\u00a7 29-7) med tilh\u00f8rende deler av byggeteknisk forskrift. Disse gjelder s\u00e5 langt de passer for tiltaket. Damsikkerhetsforskriften Vedtaket omfatter ikke plan for sikkerhet av vassdragsanlegg i konsekvensklasse 1 og h\u00f8yere etter damsikkerhetsforskriften som ogs\u00e5 skal v\u00e6re godkjent f\u00f8r anleggsstart. Naturforekomster, landskapsomr\u00e5der og kulturminner Vi minner om post Konsesjon\u00e6rs ansvar ved nedlegging om konsesjon\u00e6rens ansvar ved nedlegging og post Automatisk fredete kulturminner om kulturminner som konsesjon\u00e6ren m\u00e5 f\u00f8lge opp i forkant av og under anleggsperioden. Privatrettslige rettigheter Vi gj\u00f8r oppmerksom p\u00e5 at konsesjon\u00e6ren m\u00e5 s\u00f8rge for \u00e5 skaffe seg n\u00f8dvendige privatrettslige rettigheter for utbygging og drift av anlegget. N\u00f8dvendige tillatelser etter annet lovverk F\u00f8r anleggsarbeidet starter m\u00e5 konsesjon\u00e6ren innhente n\u00f8dvendige tillatelser etter annet lovverk. Det skal sendes inn dokumentasjon til Bergen kommune n\u00e5r anlegget er ferdig bygd 5 N\u00e5r anlegget er ferdig bygd, skal dere sende kartdata i egnet format med alle fysiske anlegg til Bergen kommune, slik at kartdata kan gj\u00f8res tilgjengelige p\u00e5 en enkel m\u00e5te, jf. byggesaksforskriften \u00a7 4-3 fjerde ledd. Klageadgang Vedtaket kan p\u00e5klages, se orientering om rett til \u00e5 klage p\u00e5 siste side. Med hilsen Kristian Markeg\u00e5rd Mari Hegg Gundersen direkt\u00f8r seksjonssjef Dokumentet sendes uten underskrift. Det er godkjent i henhold til interne rutiner Mottakerliste: BERGEN KOMMUNE Kopimottakerliste: BERGEN KOMMUNE - Per Lasse Reinertsen STATSFORVALTAREN I VESTLAND VESTLAND FYLKESKOMMUNE 6 Orientering om rett til \u00e5 klage Frist for \u00e5 klage Fristen for \u00e5 klage p\u00e5 vedtaket er 3 uker fra den dagen vedtaket kom frem til deg. Hvis vedtaket ikke har kommet frem til deg, starter fristen \u00e5 l\u00f8pe fra den dagen du fikk eller burde ha f\u00e5tt kjennskap til vedtaket. Det er tilstrekkelig at du postlegger klagen f\u00f8r fristen l\u00f8per ut. Klagen kan ikke behandles dersom det har g\u00e5tt mer enn 1 \u00e5r siden NVE fattet vedtaket Du kan f\u00e5 begrunnelsen for Hvis du har f\u00e5tt et vedtak uten begrunnelse, kan du be NVE om vedtaket \u00e5 f\u00e5 en begrunnelse. Du m\u00e5 be om begrunnelsen f\u00f8r klagefristen l\u00f8per ut. Hva skal med i klagen? Klagen b\u00f8r v\u00e6re skriftlig. I klagen m\u00e5 du: \u2022 Skrive hvilket vedtak du klager p\u00e5. \u2022 Skrive hvilket resultat du \u00f8nsker. \u2022 Opplyse om du klager innenfor fristen. \u2022 Undertegne klagen. Hvis du bruker en fullmektig, kan fullmektigen undertegne klagen. I tillegg b\u00f8r du begrunne klagen. Dette betyr at du b\u00f8r forklare hvorfor du mener vedtaket er feil. Du kan f\u00e5 se dokumentene Du har rett til \u00e5 se dokumentene i saken, med mindre i saken dokumentene er unntatt offentlighet. Du kan henvende deg til NVE for \u00e5 f\u00e5 innsyn i saken. Vilk\u00e5r for \u00e5 g\u00e5 til Hvis du mener vedtaket er ugyldig, kan du g\u00e5 til s\u00f8ksm\u00e5l. Du domstolene kan bare g\u00e5 til s\u00f8ksm\u00e5l dersom du har klaget p\u00e5 NVEs vedtak, og klagen er avgjort av ED som overordnet forvaltningsorgan. Du kan likevel g\u00e5 til s\u00f8ksm\u00e5l dersom det har g\u00e5tt 6 m\u00e5neder siden du sendte klagen, og det ikke skyldes fors\u00f8mmelse fra din side at klagen ikke er avgjort. Sakskostnader Dersom NVE eller ED endrer vedtaket til din fordel, kan du s\u00f8ke om \u00e5 f\u00e5 dekket vesentlige og n\u00f8dvendige kostnader. Du m\u00e5 s\u00f8ke om dette innen 3 uker etter at klagevedtaket kom frem til deg. Hvem kan klage p\u00e5 Hvis du er part i saken, kan du klage p\u00e5 vedtaket. Du kan ogs\u00e5 vedtaket? klage p\u00e5 vedtaket hvis du har rettslig klageinteresse i saken. Hvor skal du sende Du m\u00e5 adressere klagen til Energidepartementet (ED), men klagen? sende den til NVE. NVEs -epostadresse er nve@nve.no. NVE vurderer om vedtaket skal endres. Dersom NVE ikke endrer vedtaket, vil vi sende klagen til ED. Denne forklaringen er basert p\u00e5 forvaltningslovens regler i \u00a7\u00a7 11, 18, 19, 24, 27 b, 28, 29, 31, 32 og 36. 7 8 "
}