{
  "dokument_id": "89fd8b49-1f0e-5317-bbf9-c422f9b3ac8e",
  "doc_type": "case_attachment",
  "kommune": 4601,
  "tittel": "Notat til BBU datert 08.04.2025",
  "url": "https://bergen.kommune.no/politikere-utvalg/api/fil/bk360/12473943/Notat-til-BBU-datert-08-04-2025",
  "tekst": "henninglarsen.com Fana. Gnr. 44, bnr. 572 mfl., Sl\u00e5tthaug skole, nasjonal arealplan-ID 4601_7087000 Notat til Bergen kommune v/Byr\u00e5dsavdeling for byutvikling Innledning Bergen kommune v/Etat for utbygging (EFU) har fremmet forslag til detaljregulering som legger til rette for rehabilitering og utvidelse av Sl\u00e5tthaug ungdomsskole. Planomr\u00e5det omfatter ogs\u00e5 A- bygget til Sl\u00e5tthaug videreg\u00e5ende skole, og planforslaget \u00e5pner opp for at dette bygget kan utvides med nye tilbygg. Planforslaget ble 2. gangs behandlet av Bergen kommune Plan- og bygningsetaten vinteren 2024/2025, og ligger per mars 2025 til politisk behandling hos Byr\u00e5dsavdelingen for byutvikling (BBU). Hensyn til hekkende fiskem\u00e5ker (VU- r\u00f8dlistet art) I fagnotatet fra Plan- og bygningsetaten, datert 06.02.2025, innstiller etaten at det legges inn en tilleggsbestemmelse som setter vesentlige begrensninger for anleggsarbeid i perioden april-juni, av hensyn til hekkende fugler. Forslagsstiller \u00f8nsker ikke dette kravet, da det vil medf\u00f8re betydelige negative konsekvenser for utbyggingsprosjektets fremdrift og \u00f8konomi. I forbindelse med BBU sin gjennomgang av planforslaget ble det avholdt et m\u00f8te 12.03.2025 mellom BBU og EFU for \u00e5 diskutere blant annet denne bestemmelsen. BBU ba i m\u00f8tet om at naturmangfoldrapporten oppdateres slik at det kommer frem at fiskem\u00e5ker hekker p\u00e5 ungdomsskolen og at rapporten beskriver avb\u00f8tende tiltak som sikrer at hensyn til fuglene er godt ivaretatt. Utf\u00f8rte tilleggsutredninger: Naturmangfoldrapporten er n\u00e5 oppdatert ift. ovennevnte. Det er ogs\u00e5 lagt inn et avsnitt om konsekvensene etablering av tilbygg p\u00e5 Sl\u00e5tthaug videreg\u00e5ende skole vil gi for naturmangfoldet, som ogs\u00e5 ble etterspurt i m\u00f8tet med BBU. Naturmangfoldrapport datert 19.03.2025 vedlegges. Forslag til justering av reguleringsforslaget: Det er mulig \u00e5 legge inn en ny reguleringsbestemmelse som henviser til naturmangfoldrapporten sitt kapittel vedr. anbefalinger og avb\u00f8tende tiltak ved anleggsarbeid i fuglenes hekkesesong. Et mulig nytt punkt under fellesbestemmelsene om milj\u00f8kvalitet (punkt 2.5) kan v\u00e6re: Naturmangfold 2.5.8 Anbefalinger og avb\u00f8tende tiltak knyttet til ivaretakelse av fugleliv, jf. Naturmangfoldrapport datert 19.03.2025, skal legges til grunn for anleggsperioder som vil overlappe med fuglenes hekkesesong. PLAN-2022/20705 Dato: 08.04.2025 henninglarsen.com Utredningsbehov Sl\u00e5tthaug Videreg\u00e5ende skole (VGS, A-bygg) Utredningsniv\u00e5et for VGS b\u00e6rer preg av at prosjektet er i en sv\u00e6rt tidlig fase. BBU ser at b\u00e5de ROS-analysen og naturmangfoldrapporten ikke har f\u00e5tt med seg tiltakene p\u00e5 VGS. Et viktig tema under planprosessen og offentlig ettersyn har bl.a. v\u00e6rt akebakken nordvest for A-bygget og at volum A og B griper inn i akebakken. Ogs\u00e5 tilbyggenes p\u00e5virkning p\u00e5 skolens uteareal med tanke p\u00e5 skyggelegging har v\u00e6rt p\u00e5pekt. Utf\u00f8rte tilleggsutredninger: ROS-analysen er oppdatert slik at denne i st\u00f8rre grad omtaler planomr\u00e5det, inkl. Sl\u00e5tthaug VGS, framfor \u00e5 fokusere p\u00e5 Sl\u00e5tthaug ungdomsskole. ROS-analyse datert 28.03.2025 vedlegges. Naturmangfoldrapporten er oppdatert slik at den inkluderer A-bygget til Sl\u00e5tthaug VGS. Det er utarbeidet solstudier og snitt som viser regulerte tilbygg i nord. Siden det ikke foreligger prosjekter for tilbyggene, er det begrenset hvor godt disse tiltakene kan illustreres p\u00e5 n\u00e5v\u00e6rende tidspunkt. Solstudier og snitt datert 01.04.2025 vedlegges. Forslag til justering av reguleringsforslaget: Det er utarbeidet snitt og solstudier for et alternativ der det ene regulerte tilbygget nord p\u00e5 A- bygget (omtalt som \u00abvolum B\u00bb i planforslagets volumskisser datert 29.04.24) er trukket inn 2,5 meter. Disse illustrasjonene framg\u00e5r i vedlegg til dette notatet, og kan anvendes til sammenligning med tilsvarende dokumenter for reguleringsforslaget. Dersom det er et politisk \u00f8nske om st\u00f8rre restriksjoner for inngrep i/ved akebakken kan dette sikres ved: - Byggegrense for det \u00f8stre tilbygget i nord trekkes tilbake 2,5 meter mot s\u00f8r. Dette gir en st\u00f8rre buffersone mellom fasade og akebakke. - Det legges inn et bestemmelsesomr\u00e5de innenfor form\u00e5l o_UN1 (Sl\u00e5tthaug VGS), som sier at det skal tas s\u00e6rlig hensyn til akebakken ved utforming av tiltak. Videre sikres det at akebakkefunksjonen skal opprettholdes i skr\u00e5ningen. Reguleringsbestemmelsene kan suppleres med en ny bestemmelse tilh\u00f8rende et nytt bestemmelsesomr\u00e5de som omfatter bl.a. akebakken: 5.1.6 Ved utforming av tiltak innenfor bestemmelsesomr\u00e5de #6 skal det tas s\u00e6rlig hensyn til eksisterende terreng sin funksjon som akebakke. Det er tillatt \u00e5 justere p\u00e5 terrenget, men akebakkefunksjonen skal opprettholdes. Bestemmelsesomr\u00e5det (#6) legges inn i plankartet, og byggegrensene justeres. Figur 1 viser hvordan et revidert plankart vil se ut. I illustrasjonsplanen oppdateres byggegrensen, og det p\u00e5f\u00f8res tekst \u00abakebakke\u00bb for \u00e5 illustrere omtrentlig plassering av denne. Se figur 2. Henning Larsen Nyg\u00e5rdsgaten 91-93, 5008 Henning Larsen Norge NO Bergen 998 701 961 MVA henninglarsen.com Figur 1: Mulig justering av reguleringsplankartet: Byggegrense for tilbygget med GH k+65,5 er trukket 2,5 meter inn mot fasaden til A-bygget. Det er p\u00e5f\u00f8rt et bestemmelsesomr\u00e5de (#6) i grensesnittet mellom eksisterende akebakke og mulig plassering av nytt tilbygg Figur 2: Forslag til justert illustrasjonsplan. Henning Larsen Nyg\u00e5rdsgaten 91-93, 5008 Henning Larsen Norge NO Bergen 998 701 961 MVA henninglarsen.com Vedlegg Snitt for justert l\u00f8sning, Henning Larsen, datert 08.04.2025 Sol- og skyggeillustrasjoner for justert l\u00f8sning, Henning Larsen, datert 08.04.2025 Henning Larsen Nyg\u00e5rdsgaten 91-93, 5008 Henning Larsen Norge NO Bergen 998 701 961 MVA "
}