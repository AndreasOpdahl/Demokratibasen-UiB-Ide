{
  "dokument_id": "8db554b9-ea07-532d-8b31-e09004a730fe",
  "doc_type": "case_attachment",
  "kommune": 4601,
  "tittel": "Vedtak fra Vestland fylkeskommune datert 20.07.2021",
  "url": "https://bergen.kommune.no/politikere-utvalg/api/fil/bk360/10294964/Vedtak-fra-Vestland-fylkeskommune-datert-20-07-2021",
  "tekst": " INV - Forvaltning og utgreiing INV - Forvaltning Bergensomr\u00e5det V\u00e5r referanse 2021/6143-4 Dato 20.07.2021 ORIGO ARKITEKTGRUPPE AS C. Sundts gate 39 5004 BERGEN Att. EIRIK OEN LIE Vedtak p\u00e5 s\u00f8knad om dispensasjon fr\u00e5 byggegrense - ny bustad - Fv 585 - gnr 166 bnr 1303 - Bergen kommune Viser til s\u00f8knad, datert 01.07.2021, for dispensasjon fr\u00e5 byggegrense mot fylkesveg 585 for tiltak p\u00e5 gnr. 166 bnr. 1303 i Bergen kommune. Det blir s\u00f8kt om dispensasjon fr\u00e5 veglovas 50 meter byggegrense langs fylkesveg 585 for etablering av ny einebustad p\u00e5 eksisterande tomt. Vedtak Med heimel i veglova \u00a7 30 og \u00a7 34 gir vi dispensasjon fr\u00e5 byggegrensa mot fylkesveg 585 for etablering av ny einebustad p\u00e5 gnr. 166 bnr. 1303 i Bergen kommune. Vilk\u00e5r for dispensasjonen 1. Tiltaket skal vera i samsvar med situasjonsplan, datert 15.06.2021. 2. Avstanden fr\u00e5 tiltaket (inkludert takutspring) til senterlina p\u00e5 fylkesveg 585 skal vera minst 23 meter. 3. Dersom tiltaket vil f\u00f8ra til endringar i samband med tilkomsttilh\u00f8va for eigedomen, m\u00e5 det framleis vera opparbeidd tilstrekkeleg areal til \u00e5 kunne snu p\u00e5 eigedomen for \u00e5 unng\u00e5 rygging p\u00e5 offentleg veg. Siktkrav til eigedomen si avk\u00f8yrsle m\u00e5 f\u00f8lgjast. 4. Tiltaket m\u00e5 ikkje brukast til andre f\u00f8rem\u00e5l enn det dispensasjonen gjeld. 5. Grenseverdiane for st\u00f8y og luftkvalitet i rundskriv T-1442 og T-1520 fr\u00e5 Klima- og milj\u00f8verndepartementet m\u00e5 tilfredsstillast. 6. Det kan ikkje krevjast erstatning for skadar og ulemper som f\u00f8lgje av at bygninga/innretninga ligg n\u00e6r fylkesveg 585. 7. Arbeidet m\u00e5 vera starta opp innan tre - 3 - \u00e5r fr\u00e5 dispensasjonen er gitt, om ikkje fell dispensasjonen bort. Bakgrunn for vedtaket Byggegrensene skal ta vare p\u00e5 trafikktryggleik, vedlikehald og drift av vegnettet, arealbehov ved ei eventuell utviding av vegen, og milj\u00f8et p\u00e5 eigedomane langs vegen. Tiltaket vil ikkje f\u00e5 ein kortare avstand til fylkesvegen enn fleire av nabobygga, og det er stor h\u00f8gdeforskjell ned til fylkesvegen. Det er \u00f2g ein kommunal veg mellom oms\u00f8kt tiltak og Telefon E-post Heimeside EHF-Fakturaadr. Organisasjonsnr. 05557 post@vlfk.no www.vestlandfylke.no 821311632 821 311 632 Saksnr: 2021/6143-4 Side 2 av 2 fylkesvegen. Vestland fylkeskommune, avdeling for infrastruktur og veg, gir derfor dispensasjon fr\u00e5 veglovas 50 meter byggegrense til oms\u00f8kt tiltak. I samanheng s\u00f8knad om auka bruk av tilkomst til eigedomen er det kommunal veg som er fyste offentlege veg, og det er derfor kommunen som skal behandle s\u00f8knaden. I denne samanheng r\u00e5r vi kommunen om \u00e5 ogs\u00e5 sikre at kryss i fylkesvegen stettar krav til utforming jamf\u00f8r handbok N100. Rett til \u00e5 klage Ein kan klage p\u00e5 vedtaket, jf. forvaltningslova \u00a7 28. Informasjon om \u00e5 sette fram klage, g\u00e5r fram av skjemaet \u00abMelding om rett til \u00e5 klage over forvaltningsvedtak\u00bb. Fristen for \u00e5 klage er tre veker fr\u00e5 vedtaket vart motteke. Klageinstansen er Klagenemnda for Vestland fylkeskommune. Send klagen til Vestland fylkeskommune, post@vlfk.no eller Postboks 7900, 5020 BERGEN. Klagen vil bli sendt vidare til klageinstansen. Du har rett til \u00e5 gjere deg kjent med saka sine dokument, jf. forvaltningslova \u00a7 18. Med helsing Linda Hjelmeland Christian Stokke Rye senioringeni\u00f8r r\u00e5dgjevar Brevet er elektronisk godkjent og har difor inga handskriven underskrift Kopi til: BERGEN Postboks 7700 KOMMUNE "
}