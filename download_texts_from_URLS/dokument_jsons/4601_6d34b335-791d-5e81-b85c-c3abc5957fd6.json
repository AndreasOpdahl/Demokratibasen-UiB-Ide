{
  "dokument_id": "6d34b335-791d-5e81-b85c-c3abc5957fd6",
  "doc_type": "case_presentation",
  "kommune": 4601,
  "tittel": "Plan for forvaltningsrevisjonar og eigarskapskontrollar 2024-2028",
  "url": "https://bergen.kommune.no/politikere-utvalg/api/fil/bk360/10425354/Framstilling-Plan-for-forvaltningsrevisjonar-og-eigarskapskontrollar-2024-2028",
  "tekst": " Kontrollutvalget Saksframstilling V\u00e5r referanse: 2023/126487-27 Saksbehandler: Lillian Kristin Bolstad Plan for forvaltningsrevisjonar og eigarskapskontrollar 2024-2028 Kva saka gjeld: I denne saka skal plan for forvaltningsrevisjonar 2024-2028 og plan for eigarskapskontrollar 2024-2028 behandlast. Revisor Deloitte har p\u00e5 oppdrag fr\u00e5 kontrollutvalet laga utkast til desse to planane. Utkast til desse planane blei behandla for f\u00f8rste gang i kontrollutvalsm\u00f8te 23.04.2024 sak 39/24. D\u00e5 vedtok kontrollutvalet \u00e5 be revisor justere planane i tr\u00e5d med vedtaket, og legge fram justerte utkast til kontrollutvalsm\u00f8tet 21.05.2024. Vedlagt ligg justerte utkast til planar for forvaltningsrevisjonar og eigarskapskontrollar 2024- 2028. Planane er justert i tr\u00e5d med kontrollutvalets vedtak 39/24, 23.04.2023. Lovgrunnlag Minst ein gang i valperioden, og seinast innan utgangen av \u00e5ret etter at bystyret er konstituert, skal kontrollutvalet utarbeide ein plan for forvaltningsrevisjonar og ein plan for eigarskapskontrollar som skal gjennomf\u00f8rast i perioden. Planane skal vedtakast av bystyret sj\u00f8lv. Bystyret kan vedta \u00e5 delegere til kontrollutvalet \u00e5 gjere endringar i planane. Planane skal baserast p\u00e5 ei risiko- og vesentlegvurdering av verksemda til kommunen og verksemda i kommunen sine selskap, og av kommunen sine eigarskap. F\u00f8rem\u00e5let med risiko- og vesentlegvurderinga er \u00e5 finne ut kor det er st\u00f8rst behov for h\u00f8vesvis forvaltningsrevisjon og eigarskapskontroll, jf. kommunelova \u00a7\u00a7 23-3 og 23-4. Budsjettrammer Vedteke budsjett for kj\u00f8p av revisjonstenester i 2024, som ogs\u00e5 er lagt inn i handlings- og \u00f8konomiplanperioden til 2028, er ca. kroner 10 750 000 pr. \u00e5r. Av dette g\u00e5r ca. kroner 2 millionar til rekneskapsrevisjon. Dei fleste forvaltningsrevisjonsprosjekt i Bergen tek mellom 500 og 850 timar, eigarskapskontrollar tek noko kortare tid. Revisor sender rekning for timar som faktisk blir brukt. For tida er det rom for omlag 8-9 bestillingar pr. \u00e5r. Sakshistorikk I m\u00f8te 23.04.2023 sak 39/24 \u00abPlan for forvaltningsrevisjon og eigarskapskontroll 2024-2028\u00bb fatta kontrollutvalet f\u00f8lgande vedtak: Kontrollutvalet ber revisor justere vedlagt plan for forvaltningsrevisjon for perioden 2024- 2028 i tr\u00e5d med innspel i kontrollutvalets m\u00f8te 23.04.2024 og returnere nytt utkast til behandling i kontrollutvalet 21.05.2024. Planen skal justerast med f\u00f8lgande endringar p\u00e5 lista over prioriterte forvaltningsrevisjonsprosjekt og eigarskapskontrollar: 1 a) Tillegg til lista: Prosjekt: Forvaltningsrevisjon av Bergen Vann Tema: Styring og internkontroll b) Tillegg til lista: Etterkontroll av en forvaltningsrevisjon om kommunens system for varsling c) Bortfall fr\u00e5 lista: Eigarskapskontroll av kommunens forvaltning og oppf\u00f8lging av \u00f8konomisk vesentlege selskap I m\u00f8te 23.08.2023 sak 73/23 bestilte kontrollutvalet risiko- og vesentlegvurdering (ROV) og utkast til planar for forvaltningsrevisjon og eigarskapskontroll, i tr\u00e5d med revisor Deloitte sitt forslag til prosjektplan. I prosjektplanen g\u00e5r det mellom anna fram at revisor skal: \u2022 ha to prosessm\u00f8te med kontrollutvalet. \u2022 ha eit prosessm\u00f8te med kvar av dei fire fagutvala og dei tre lovp\u00e5lagte r\u00e5da \u2022 sende ut sp\u00f8rjeunders\u00f8kingar til hovudtillitsvalde, hovudverneombod utvalsmedlemmar \u2022 gjennomf\u00f8re intervju med kommunedirekt\u00f8rane og byombodet. \u2022 nytte seg av dokumentanalyse, statistikk og gjennomgang av selskapsopplysningar og bedriftsdatabase. F\u00f8rem\u00e5let med \u00e5 dette er \u00e5 gjere revisor i stand til \u00e5 utarbeide utkast til planar for forvaltningsrevisjon og eigarskapskontroll. I m\u00f8te 12.12.2023 sak 15/23 gjennomf\u00f8rte kontrollutvalet det f\u00f8rste prosessm\u00f8tet. I dette prosessm\u00f8tet blei \u00abrisikospelet\u00bb til Deloitte nytta1. I perioden januar-februar 2024 har revisor gjennomf\u00f8rt \u00abrisikospelet\u00bb i prosessm\u00f8te med dei fire fagutvala og dei tre lovp\u00e5lagte r\u00e5da. I same periode har revisor ogs\u00e5 nytta seg av sp\u00f8rjeunders\u00f8kingar, intervju, dokumentanalyse, statistikk og selskapsopplysningar i bedriftsdatabase, i tr\u00e5d med prosjektplanen for ROV. I m\u00f8te 12.03.2024 sak 28/24 gjennomf\u00f8rte kontrollutvalet det andre prosessm\u00f8tet. I same sak blei ogs\u00e5 revisor sin ROV for forvaltningsrevisjon og eigarskapskontroll lagt f\u00f8re utvalet. Med grunnlag i ROV-en gjennomf\u00f8rt kontrollutvalet i dette m\u00f8tet ei prioritering av prosjekt til b\u00e5de forvaltningsrevisjon og eigarskapskontroll. P\u00e5 bakgrunn av det som kom fram i det andre prosessm\u00f8te har revisor laga utkast til plan for forvaltningsrevisjon 2024-2028 og utkast til plan for eigarskapskontroll 2024-2028, som skal behandlast i denne saka. Sekretariatet si vurdering: I behandling av plan for forvaltningsrevisjon og plan for eigarskapskontroll kan kontrollutvalet: \u2022 godkjenne planen som revisor har lagt fram (uendra) \u2022 fjerne eller legge til prosjekt \u2022 endre prioriteringa av prosjekt Ukast til plan for eigarskapskontroll I planen har revisor laga ei liste over 7 prioriterte eigarskapskontrollprosjekt, med forslag til tema, i uprioritert rekkef\u00f8lge. Med denne planutforminga kan kontrollutvalet gjennom planperioden bestille blant prosjekta i tabellen etter behov, \u00f8konomi og kapasitet. 1 Meir om prosessm\u00f8ta og \u00abrisikospelet\u00bb, sj\u00e5 \u00abPlan for risiko- og vesentlighetsvurdering 2024 - Bergen kommune\u00bb 2 Ukast til plan for forvaltningsrevisjon I planen har revisor laga tre ulike lister. Liste 1: 27 prioriterte forvaltningsrevisjonsprosjekt, med forslag til tema, i uprioritert rekkef\u00f8lge. Liste 2: Listar opp tittel p\u00e5 uprioriterte prosjekt. Liste 3: Listar opp omr\u00e5de, med forslag til tema, der kontrollutvalet kan be om orienteringar fr\u00e5 administrasjonen i kommunen. Med denne planutformingane kan kontrollutvalet gjennom planperioden bestille blant prosjekta i tabell 1 etter behov, \u00f8konomi og kapasitet. Revidering av prioriteringar av prosjekt Vi anbefaler at listene med prioritering av prosjekt blir revidert av kontrollutvalet ved behov, seinast hausten 2026. Delegering av mynde Vi anbefaler at bystyret delegerer til kontrollutvalet mynde til \u00e5 gjere endringar i planane. Dette sikrar kontrollutvalet fleksibilitet og handlingsrom, dersom det oppst\u00e5r behov for kontroll p\u00e5 andre omr\u00e5de enn det planen omtaler. Dette er i tr\u00e5d med dagens praksis og tidlegare vedtak i bystyret, og er ogs\u00e5 i tr\u00e5d med anbefaling i Kommunal- og distriktsdepartementet sin rettleiar Kontrollutvalsboka. Forslag til vedtak: 1. Kontrollutvalet tilr\u00e5r bystyret \u00e5 vedta plan for forvaltningsrevisjon for perioden 2024- 2028. 2. Kontrollutvalet tilr\u00e5r bystyret \u00e5 vedta plan for eigarskapskontroll for perioden 2024- 2028. 3. Kontrollutvalet sender planane til bystyret for \u00e5 bli vedtekne. 4. Kontrollutvalet rullerer planane seinast hausten 2026. Innstilling til bystyret: 1. Bystyret vedtek vedlagt plan for forvaltningsrevisjon for perioden 2024-2028. 2. Bystyret vedtek vedlagt plan for eigarskapskontroll for perioden 2024-2028. 3. Bystyret delegerer kontrollutvalet mynde til \u00e5 gjere prioriteringar og igangsette unders\u00f8kingar p\u00e5 eige initiativ, dersom det i planperioden oppst\u00e5r behov for kontroll p\u00e5 andre omr\u00e5de enn det som g\u00e5r fram av planane. Prioriteringane skal rapporterast til bystyret i \u00e5rsrapporten til kontrollutvalet. Dato: 13. mai 2024 Eli M. Velle - leiar Lillian K. Bolstad - r\u00e5dgjevar 3 Dokumentet er godkjent elektronisk. Vedlegg: Plan for forvaltningsrevisjon 2024-2028 - Bergen kommune Plan for eierskapskontroll 2024-2028 - Bergen kommune Risiko- og vesentlighetsvurdering for forvaltningsrevisjon og eierskapskontroll \u2013 Bergen kommune2 2 Vedlagde versjon av risiko- og vesentlegvurdering fr\u00e5 mai er lik versjonen fr\u00e5 april, kun justert med at Deloitte har retta nokre mindre feil. 4 "
}