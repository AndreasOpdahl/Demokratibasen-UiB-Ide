{
  "dokument_id": "742332f7-f725-5ef4-910e-b201158d13c5",
  "doc_type": "case_attachment",
  "kommune": 4601,
  "tittel": "H\u00f8ringsuttalelse - endringer i utdanningsplanen i samfunnsmedisin",
  "url": "https://bergen.kommune.no/politikere-utvalg/api/fil/bk360/9452085/Horingsuttalelse-endringer-i-utdanningsplanen-i-samfunnsmedisin",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/271681-2 H\u00f8ringsuttalelse - endringer i utdanningsplanen i samfunnsmedisin Hva saken gjelder: Helsedirektoratet har sendt p\u00e5 h\u00f8ring oppdatert utdanningsplan i samfunnsmedisin. Planen gir anbefalinger for et helhetlig utdanningsl\u00f8p for LIS i samfunnsmedisin, med blant annet l\u00e6ringsaktiviteter til l\u00e6ringsm\u00e5l. If\u00f8lge h\u00f8ringsbrevet skal alle landets kommuner v\u00e6re blant h\u00f8ringsinstansene. Tross dette er ikke h\u00f8ringen sendt Bergen kommune. Endringene tar sikte p\u00e5 \u00e5 klargj\u00f8re l\u00e6ringsm\u00e5lene og tydeliggj\u00f8re hvordan l\u00e6ringsm\u00e5lene kan oppn\u00e5s og der igjennom gi bedre rammer for spesialiteten. Det er ikke gjort endringer i l\u00e6ringsm\u00e5l eller andre endringer som vil kreve forskriftsendring. H\u00f8ringsfrist: 15.desember 2023 Byr\u00e5dens vurdering og forslag til h\u00f8ringsuttalelse: Bergen kommune finner det kritikkverdig at h\u00f8ringen ikke er sendt Bergen kommune n\u00e5r alle landets kommuner skal v\u00e6re blant h\u00f8ringsinstansene. Bergen kommune vil dessuten benytte anledningen til \u00e5 p\u00e5peke at det er uakseptabelt at Helsedirektoratet etter 4,5 \u00e5r fremdeles ikke har besvart v\u00e5r s\u00f8knad om \u00e5 bli registrert utdanningsvirksomhet i samfunnsmedisin. N\u00e5r det gjelder denne konkrete h\u00f8ringen oppfatter Bergen kommune mange av endringene i utdanningsplanen som redaksjonelle endringer eller endringer av mindre betydning. Bergen kommune har ikke kommentarer til disse. Bergen kommune har kommentarer til f\u00f8lgende endringer: Bergen kommune st\u00f8tter at l\u00e6ringsaktiviteten Prosjektoppgave: KLOK tilpasset samfunnsmedisin er endret til Forbedringsprosjekt. Bergen kommune st\u00f8tter at ny l\u00e6ringsform \u2013 praktisk tjeneste, med l\u00e6ringsaktiviteten samfunnsmedisinsk arbeid er lagt til som aktivitet til alle l\u00e6ringsm\u00e5l med unntak av l\u00e6ringsm\u00e5l 044 og 045. Dette gir en viktig anerkjennelse til l\u00e6ringspotensialet i praktisk samfunnsmedisinsk arbeid. Bergen kommune st\u00f8tter at langteksten til l\u00e6ringsaktiviteten kurs er fjernet, da denne har gitt en uhensiktsmessig detaljert beskrivelse av gjennomf\u00f8ringen av kurs. 1 Vedtakskompetanse: Byr\u00e5dets fullmakter vedtatt av Bergen bystyre i sak 378-20 i m\u00f8te 16. desember 2020, \u00a7 6: Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringen har ikke v\u00e6rt behandlet i Forretningsutvalget. Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abEndringer i utdanningsplanen i samfunnsmedisin\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 5. desember 2023 Christian Haugen Byr\u00e5d for eldre, helse og omsorg Dokumentet er godkjent elektronisk. Vedlegg: H\u00f8ring \u2013 endringer i utdanningsplanen i samfunnsmedisin Utdanningsplan-i-samfunnsmedisin-til-h\u00f8ring-3.11.23 2 "
}