{
  "dokument_id": "77821904-ecbc-54b5-adeb-ee5ab8bc0605",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 8 fra Katrine N\u00f8dtvedt (MDG) til byutviklingsbyr\u00e5den om flomsikring av Nestun sentrum - Utvalg fo",
  "url": "https://bergen.kommune.no/politikere-utvalg/api/fil/bk360/12056471/Svar-pa-skriftlig-sporsmal-nr-8-fra-Katrine-Nodtvedt-MDG-til-byutviklingsbyraden-om-flomsikring-av-Nestun-sentrum-Utvalg-fo",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/62818-3 Saksbehandler: Malene Nesse Gr\u00f8nningen Fra Dato: 4. februar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 8 fra Katrine N\u00f8dtvedt (MDG) til byutviklingsbyr\u00e5den om flomsikring av Nestun sentrum - Utvalg for milj\u00f8 og byutvikling I utvalg for milj\u00f8 og byutvikling torsdag 16. januar etterspurte representanten status for arbeidet med flomsikring av Nesttunvassdraget. Byr\u00e5den opplyste i sitt svar om et arbeid som handlet om sikring av Nesttun Senter, men representanten er opptatt av alle tiltak, b\u00e5de oppstr\u00f8ms og nedstr\u00f8ms fra Nesttun sentrum. Det vil si hele strekket fra Grimevatnet til og med Nord\u00e5svannet. Representanten viser i den anledning til figur 1-4 , samt tabell 1, i fagnotatet i sak 227/22: https://www.bergen.kommune.no/politikere-utvalg/api/fil/bk360/5748081/Fagnotat-datert-08- 04-2022. Tabellen inneholder over 20 st\u00f8rre og mindre punkter som alle sammen trenger oppf\u00f8lging for \u00e5 til sammen hindre flom i vassdraget. De ulike punktene henger sammen, naturlig nok. Det trengs derfor en helhetlig tiln\u00e6rming til flomsikring i vassdraget. Sp\u00f8rsm\u00e5l til byr\u00e5den: 1. I 2023 var det flere m\u00f8ter med Jim Heldal vedr. tappearrangementet ved Grimevatnet. Hva er siste status i arbeidet med \u00e5 ferdigstille nytt tappearrangement? 2. 2. I H\u00d8P ser det ut til at flomsikring av Nesttunvassdraget er utsatt, hva er bakgrunnen til dette? 3. Representanten er bekymret for at ingen av punktene referert til i tabell 1 er i prosess for \u00e5 utbedres med tanke p\u00e5 flomsituasjonen i Nesttunvassdraget. N\u00e5r tror byr\u00e5den at Hopsfossen vil utbedres? 4. Med det tempoet som er i arbeidet med de ulike punktene referert til i tabell 1, n\u00e5r tror byr\u00e5den at flomsituasjonen langs Nesttunvassdraget er vesentlig bedret? 5. Hvor kan representanten finne mer informasjon om arbeidet med \u00e5 flomsikre Nesttun sentrum Svar fra byr\u00e5den: 1. Det er administrativ enighet om forslag til teknisk l\u00f8sning mellom Bergen kommune og Jim Heldal. Det jobbes med plangodkjenning og avklaringer mot NVE i tillegg til endelig avklaring om ansvarsfordeling og finansiering. 2. Konkrete tiltak som er under utvikling pr i dag, er knyttet til etablering av nytt tappearrangement fra Grimevatnet. Det avsatte bel\u00f8p i H\u00d8P er tiltenkt utbedring av tappearrangement for Grimevatnet. Byr\u00e5den vil p\u00e5peke at etablering av nytt tappearrangement ikke er \u00e5 regne som et flomsikringstiltak. 3. Bergen kommune har ansvar for innsnevringer der kommunale veier krysser vassdraget, se tabell 1 som representanten referer til. Hopsfossen og dammen ved utl\u00f8pet av vassdraget til Hopsbukta eies av Dalseide & Fl\u00f8ysand AS, og det er dermed ikke kommunens ansvar \u00e5 sikre disse omr\u00e5dene. Bergen Vann har likevel bidratt med midler til st\u00f8rre vedlikehold av flomluken i eksisterende dam i Hopsfossen iht. tidligere inng\u00e5tt avtale med Fana kommune. 4. Det kan antas at ingen grunneiere \u00abfrivillig\u00bb setter i gang med \u00e5 fjerne innsnevringer de er ansvarlige for. Bergen kommune har som nevnt tidligere bare ansvar for innsnevringer der kommunale veier krysser vassdraget. NVE har i brev til Bergen kommune datert 13.09.2016 konkludert med at det ikke er grunnlag for \u00e5 gi p\u00e5legg om utbedring: Se n\u00e6rmere konklusjon i vedlagte brev fra NVE 13.09.2016 5. Nesttun er et av pilotomr\u00e5dene i NVEs prosjekt Flomrisk: NVE utvikler risikobasert flomvarsling - NVE Som et ledd i det arbeidet oppdaterer NVE n\u00e5 flomberegningene og vassdragsmodellen som ble utarbeidet for Nesttunvassdraget i 2014, og det er utplassert vannf\u00f8ringsm\u00e5ler i elven ved Birkeland kirke Birkeland kirke | Sildre og vannstandsm\u00e5ler i Grimevatnet Grimevatnet | Sildre som grunnlag for beregningene. I tillegg har Bergen Vann gjennomf\u00f8rt detaljerte modellberegninger for overvannsavrenningen i Nesttun-omr\u00e5det, dvs. for vannf\u00f8ringen som oppst\u00e5r lokalt, utenom det som kommer i elven. Christine Kahrs \u2013 Byr\u00e5d for byutvikling Dokumentet er godkjent elektronisk. "
}