{
  "dokument_id": "dda6fc15-2edf-5924-9a65-d62905b82cb9",
  "doc_type": "case_presentation",
  "kommune": 5501,
  "tittel": "Plan 1774B Skjelnan - mindre endring- endelig vedtak",
  "url": "https://innsyn.tromso.kommune.no/application/getMoteDokument?dokid=2001799392",
  "tekst": "Arkivsak-dok. PLAN-22/01662-23 Saksbehandler Robert Larsen Saksgang M\u00f8tedato Kommune- og byutviklingsutvalget 29.08.2024 PLAN 1774B SKJELNAN - MINDRE ENDRING - ENDELIG VEDTAK Kommunedirekt\u00f8rens innstilling: Forslag til mindre endring av detaljreguleringsplan 1774A Skjelnan, gbnr 14/1, 10, 47 m.fl., med plankart av 22.04.2024 og planbestemmelser av 07.06.2024, vedtas. Vedtaket er hjemlet i plan- og bygningsloven \u00a7 12-14. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Bakgrunn Arkitektkontoret Amundsen har, p\u00e5 vegne av Skjelnan Utbygging AS, utarbeidet forslag til mindre endring av detaljreguleringsplan 1774A Skjelnan. Forslaget behandles iht. kravene til forenklet prosess, jf. pbl. 12-14. Innhold F\u00f8lgende endringer foresl\u00e5s: \u2022 endringer i typologi og utnyttelse Skarshaugvegen, \u2022 flytting av sn\u00f8deponi, \u2022 st\u00f8ttemurer reguleres og tegnes inn, \u2022 plan oppdateres med innvilgete dispensasjoner. Vurdering Endringene inneb\u00e6rer omdisponering av fordelingen av boenheter innenfor detaljreguleringsplan 1774A. Det totale antallet boenheter innenfor planen endres ikke. Rekkehus anses \u00e5 v\u00e6re bedre tilpasset planomr\u00e5dets bratte terreng enn hva dagens eneboliger gir rom for. \u00d8vrige endringer anses som hensiktsmessige og n\u00f8dvendige oppdateringer av plangrunnlaget. Tiltakene anses videre \u00e5 ha sm\u00e5 negative konsekvenser for omgivelsene. Konklusjon Forslag til mindre endring av detaljreguleringsplan 1774A Skjelnan, anbefales vedtatt. 2 01 Bakgrunn Arkitektkontoret Amundsen har, p\u00e5 vegne av Skjelnan Utbygging AS, utarbeidet forslag til mindre endring av detaljreguleringsplan 1774A Skjelnan. Opprinnelig plan ble vedtatt i 2018, og omfatter 704 boenheter fordelt p\u00e5 199 bygg, over et areal p\u00e5 ca. 400 da. Planen ble vedtatt endret etter forenklet prosess i 2020. Forslaget behandles iht. kravene til forenklet prosess, jf. pbl. 12-14. Det er avholdt oppstartsm\u00f8te og naboskapsm\u00f8te. 02 Endringer F\u00f8lgende endringer foresl\u00e5s: \uf02d endringer i typologi og utnyttelse Skarshaugvegen, \uf02d flytting av sn\u00f8deponi, \uf02d st\u00f8ttemurer reguleres og tegnes inn, \uf02d plan oppdateres med innvilgete dispensasjoner. Figur1. Oversiktskart med forslag til endringer (retning nord mot venstre) 03 Innhold Typologi og utnyttelse Skarshaugvegen (nr. 7 i skissen): Felt BFS9 og deler av BFS8 ovenfor veg omdisponeres fra frittliggende boliger til rekkehus, med unntak av en enebolig i s\u00f8r, som opprettholdes som felt BFS9. Feltene med rekkehus gis ny form\u00e5lskode BKS22, 23 og 24. Totalt antall boenheter for de tre feltene er 20. Som f\u00f8lge av endringene reduseres antall boenheter i felt BFS2, 6, 7 og 8 (nr. 8 i skissen). N\u00e6rlekeplass f_NL2, 6 og 12 utvides. 3 Figur 2. Boligfelt og n\u00e6rlekeplasser i gjeldende plankart \u00f8verst, og i forslag til endret plankart nederst (retning nord mot venstre) Sn\u00f8deponi (nr. 5 i skissen): Sn\u00f8deponi (#12 BO-SD) flyttes fra boligbebyggelse BFS7 til nord for dagens BFS8, med en 4 meter bred passasje fra enden av vegen. St\u00f8ttemurer (nr. 4 og 6 i skissen): St\u00f8ttemur mot eiendom form\u00e5lsendres, og eksisterende st\u00f8ttemurer tegnes inn. Plan oppdateres med innvilgete dispensasjoner: \u2022 gangveg 5 o_SGS8 flyttes (nr. 1 i skissen), \u2022 lysl\u00f8ype o_GTD1 og lekeplass f_KL4 forskyves (nr. 2 i skissen), \u2022 veg o_SKV3 forskyves (nr. 3 i skissen). 04 Merknader Forslag til plankart og planbestemmelser er oppdatert iht. endringene. Endringene i planbestemmelsene som ble sendt p\u00e5 begrenset h\u00f8ring er markert med r\u00f8dt. Endringer foretatt etter at fristen for merknader gikk ut, er markert med bl\u00e5tt. Pkt. VIII b) Infrastruktur og felles arealer innenfor planomr\u00e5det skiller n\u00e5 mellom igangsettingstillatelse og midlertidig brukstillatelse. Planforslaget ble sendt p\u00e5 begrenset h\u00f8ring 26.04.2024 til ber\u00f8rte parter og offentlige myndigheter, med tre ukers svarfrist. F\u00f8lgende merknader er mottatt: Statsforvalteren i Troms, 29.04.2024: \uf02d Statsforvalteren finner at planforslaget kan behandles etter forenklet prosess, jf. pbl 12-14. For \u00f8vrig ingen merknader. Troms fylkeskommune, 14.05.2024: \uf02d Fylkeskommunen finner at planforslaget kan behandles etter forenklet prosess, jf. pbl 12-14. For \u00f8vrig ingen merknader. 4 Innehavere av eiendom 14/142, 16.05.2024: \uf02d Tilgrensende st\u00f8ttemur langs veg er ulovlig oppf\u00f8rt. Det vises her til vedtak fra Statsforvalteren. Kommentar fra administrasjonen: St\u00f8ttemuren er ferdig oppf\u00f8rt, og tiltaket ble innvilget dispensasjon av Troms\u00f8 kommune. Etter klage opphevet Statsforvalteren vedtaket, begrunnet i saksbehandlingsfeil. Form\u00e5let behandles derfor n\u00e5 etter forenklet prosess sammen med \u00f8vrige mindre endringer av plan 1774A. Innspillet tas ikke til f\u00f8lge. Figur 3. Utsnitt av gjeldende plan 1774A til venstre, planforslag 1774B med inntegnet st\u00f8ttemur og endrete arealform\u00e5l til h\u00f8yre \uf02d Alternativ til dagens st\u00f8ttemur og mulige negative konsekvenser som f\u00f8lge av tiltaket har ikke v\u00e6rt tilstrekkelig vurdert i planarbeidet og p\u00e5f\u00f8lgende prosjektering. Kommentar fra administrasjonen: Planarbeid og prosjektering knyttet til st\u00f8ttemuren er beskrevet i forslagsstillers tilsvar til merknaden, som f\u00f8lger vedlagt. Administrasjonen slutter seg til vurderingene. Innspillet tas ikke til f\u00f8lge. \uf02d Boligtettheten i feltet \u00f8kes, noe som er uheldig mtp. trafikkbildet i omr\u00e5det. Kommentar fra administrasjonen: Det er tale om omfordeling av boenheter innenfor den totale rammen av opprinnelig plan, dvs. 704 boenheter. Samtlige av de ber\u00f8rte feltene, b\u00e5de hva reduksjon og \u00f8kning ang\u00e5r, ligger ovenfor den aktuelle eiendommen. Trafikkbildet langs den aktuelle vegen endres derfor ikke. Innspillet tas ikke til f\u00f8lge. Statens vegvesen, 21.05.2024: \uf02d Ingen merknader til planforslaget. NVE, 23.05.2024 (etter forlenget svarfrist): \uf02d Ad planlagt flytting av sn\u00f8deponi mot en forsenkning, ev. et mindre vassdrag i terrenget: deponier i omr\u00e5der som vil ha en flomavledende funksjon i en flomsituasjon, anbefales ikke. Sn\u00f8deponi her kan medf\u00f8re at vannet finner nye veier inn i bebyggelse. NVE anbefaler at dette flyttes til egnet plass. \uf02d Notatet fra Arkitektkontoret Amundsen er dekkende. Ikke nye utslag for faresonene i og med endringer fra TEK10 til TEK17. Egen rapport 5 som omhandler sikringsl\u00f8sninger og med inntegnete faresoner etter sikring. Forslagene m\u00e5 detaljprosjekteres og bygges, med oppf\u00f8lgende befaring av ekspertise mht. faresoner etter sikring. NVE anbefaler at dette ivaretas i planbestemmelsene. Kommentar fra administrasjonen: Etter dialog med NVE frafalles begge merknadene. Kommunen har vurdert det foresl\u00e5tte omr\u00e5det til sn\u00f8deponi og det omkringliggende omr\u00e5det, og anser det ikke som sannsynlig at det blir deponert sn\u00f8masser ned mot bekken. Det er ikke n\u00f8dvendig at revurderte faresoner etter sikringstiltak, skal avmerkes i plankartet. Kravet om at hensynsoner f\u00f8r sikring (for aktsomhet eller faresoner der det er utredet), skal vises i plankartet, opprettholdes. Dette er ivaretatt i planforslaget. Gjeldende planbestemmelser anses som tilstrekkelig. 05 Vurdering Endringene inneb\u00e6rer omdisponering av fordelingen av boenheter innenfor detaljreguleringsplan 1774A. Det totale antallet boenheter innenfor planen endres ikke. Rekkehus anses \u00e5 v\u00e6re bedre tilpasset planomr\u00e5dets bratte terreng enn hva dagens eneboliger gir rom for. Rekkehusene innbefatter tre etasjer, med egen innkj\u00f8rsel til alle hus, og med parkering foran eget bygg. Tilh\u00f8rende n\u00e6rlekeplasser i gjeldende plan utvides og kravet om maks koteh\u00f8yde +50 m for boligene opprettholdes. De \u00f8vrige endringene anses som hensiktsmessige og n\u00f8dvendige oppdateringer av plangrunnlaget. 06 Konklusjon Forslag til mindre endring av detaljreguleringsplan 1774A Skjelnan, anbefales vedtatt. Vedtakskompetanse Kommune- og byutviklingsutvalget Vedlegg 1. Oversiktskart endringer 2. Plankart 3. Planbestemmelser 4. Planbeskrivelse 5. Uteromsplan Skarshaugvegen 6. Avklaring sikker byggegrunn 7. Dispensasjonsvedtak 8. Merknader 9. Svar fra forslagsstiller 10. Referat fra oppstartsm\u00f8te 6 "
}