{
  "dokument_id": "74a0702f-e6d4-54fc-9f78-29f7d22b6052",
  "doc_type": "case_attachment",
  "kommune": 4601,
  "tittel": "Faglig innspill fra kommuneoverlegen til budsjettarbeidet",
  "url": "https://bergen.kommune.no/politikere-utvalg/api/fil/bk360/11599473/Faglig-innspill-fra-kommuneoverlegen-til-budsjettarbeidet",
  "tekst": " Kommuneoverlegen Til Notat V\u00e5r referanse: 2024/118378-3 Saksbehandler: Sunniva Lunde Pettersson Dato: 26. november 2024 Fra Kommuneoverlegen Faglig innspill fra kommuneoverlegen til budsjettarbeidet Hvorfor forebygging m\u00e5 prioriteres i \u00f8konomisk utfordrende tider Utfordringsbildet: Befolkningen i Norge lever heldigvis stadig lenger, men dette gj\u00f8r at vi f\u00e5r en aldrende befolkning. Framskrivninger viser at vi i Bergen allerede i \u00e5r 2042 vil ha omtrent dobbelt s\u00e5 mange over 80 \u00e5r som i dagi. Selv om eldre holder seg friske lenger, vil de fleste ha behov for hjelp sent i livet. Samtidig f\u00e5r vi f\u00e6rre i arbeidsf\u00f8r alder b\u00e5de til helsetjenester og andre samfunnsoppgaverii. Mer psykiske plager blant unge, \u00f8kende ungt utenforskap og h\u00f8yt sykefrav\u00e6ret forverrer utfordringsbildet. \u00d8kende sosial ulikhet i helse er en av de st\u00f8rste utfordringene i folkehelsearbeidet. Barn i familier med lav sosio\u00f8konomisk status har ofte d\u00e5rligere psykisk og fysisk helse, og disse forskjellene kan f\u00f8lge dem gjennom livet og g\u00e5 i arv til videre generasjoneriii. Det er store geografiske forskjeller ogs\u00e5 innad i Bergen kommune, med opphopning av levek\u00e5rsutfordringer i noen omr\u00e5deriv. Hvorfor fremme helse og forebygge? Minst 1/3 av sykdomsbyrden i Norge kan forebyggesv. Overvekt og fedme, h\u00f8yt blodsukker og r\u00f8yking \u00f8ker risiko for de ikke-smittsomme sykdommene som hjerte og -karsykdommer, KOLS, diabetes og kreft. Fysisk aktivitet gir bedre fysisk og psykisk helse, forebygger fall hos eldre og gir generelt \u00f8kt motstandsdyktighet i befolkningen. Ved \u00e5 investere i barns oppvekstsvilk\u00e5r, oppn\u00e5s langsiktige gevinster for b\u00e5de individ og samfunn, inkludert bedre helse og livskvalitet, \u00f8kt inkludering i arbeidsliv og deltagelse i samfunnet, reduserte sosiale forskjeller, redusert fare for inngang inn i rus og kriminalitet, lavere kostnader og h\u00f8yere tillit i samfunnet over tid. Barns beste skal vurderes i utforming av tiltakvi. Barnehager, skoler og skolefritidsordning av h\u00f8y kvalitet er eksempler p\u00e5 universelle folkehelsetiltak som n\u00e5r alle barn, uavhengig av bakgrunn. For \u00e5 sikre like muligheter, er det imidlertid viktig at foreldrebetaling for barnehage, SFO og fritidsaktiviteter er tilpassetvii. Det er vanskelige \u00f8konomiske tider i kommunene, og t\u00f8ffe prioriteringer m\u00e5 gj\u00f8res. Samtidig vet vi hvordan fremtidens utfordringsbilde ser ut. Hvis vi ikke prioriterer forebyggende arbeid n\u00e5, vet vi at det vil gi \u00f8kte kostnader om kort tid. Eksempelvis: 1) Manglende trening av styrke og balanse hos eldre vil f\u00f8re til \u00f8kte hjelpebehov tidligere, b\u00e5de for hjelp i hjemmet og institusjonsplasser. 2) \u00c5 ikke prioritere gode skoler, barnehager, SFO og fritidstilbud til alle barn, vil f\u00f8re til at flere faller utenfor, f\u00e6rre fullf\u00f8rer videreg\u00e5ende oppl\u00e6ring og kommer seg i arbeid, og det vil \u00f8ke sosiale helseforskjeller. 3) \u00c5 ikke prioritere barn og unge i levek\u00e5rsutsatte omr\u00e5der, vil bidra til \u00e5 videref\u00f8re sosial arv av \u00f8konomiske og helsemessige utfordringer. Kommunen har etter Lov om folkehelse ansvar for \u00e5 fremme befolkningens helse og livskvalitet, samt bidra til utjevning av sosiale helseforskjellerviii. \u00c5 prioritere helsefremmende og forebyggende folkehelsearbeid gir \u00f8konomisk gevinst bare noen \u00e5r inn i fremtiden. Det er et viktig samfunnsvern og skaper robusthet i befolkningen. Det \u00f8ker helse og livskvalitet og er dessuten en etisk riktig prioritering. Forebyggende og helsefremmende arbeid er lovp\u00e5lagte oppgaver som det blir sv\u00e6rt dyrt p\u00e5 sikt \u00e5 ikke prioritere n\u00e5. Med hilsen Kommuneoverlegen Trond Egil Hansen - Kommuneoverlege Sunniva Lunde Pettersson - Assisterende kommuneoverlege Mette Christophersen Toll\u00e5nes - Assisterende kommuneoverlege Marit Voltersvik Smittevernoverlege Kristine Lilleb\u00f8 - Assisterende kommuneoverlege Vivi von Erpecom - Assisterende kommuneoverlege Michelle Hansen - Assisterende kommuneoverlege Kari Nutti Stidal \u00d8ystese - Assisterende kommuneoverlege Finn Markussen - Assisterende kommuneoverlege Dokumentet er godkjent elektronisk. Kilder i Bk - Folkehelseoversikt Bergen kommune ii NOU 2023: 4 iii En barndom for livet - regjeringen.no iv 3. Oppvekst og levek\u00e5r v Sykdomsbyrde i Norge - FHI vi FNs konvensjon om barnets rettigheter - regjeringen.no vii Et jevnere utdanningsl\u00f8p viii Lov om folkehelsearbeid (folkehelseloven) - Kapittel 2. Kommunens ansvar - Lovdata "
}