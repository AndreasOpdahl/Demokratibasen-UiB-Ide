{
  "dokument_id": "076b633b-7029-538b-bc10-dec5dab75759",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra VESTNORSK FILMSENTER AS",
  "url": "https://bergen.kommune.no/politikere-utvalg/api/fil/bk360/10954133/Horingsinnspill-fra-VESTNORSK-FILMSENTER-AS",
  "tekst": "Vestnorsk filmsenter AS Georgernes Ver1 12 5011 Bergen Bergen kommune Bergen, 15. august 2024 Innspill (l Bergen kommunes planarbeid Vi takker for muligheten til \u00e5 gi innspill til Bergen kommunes planstrategi og kommuneplanens samfunnsdel. Vestlandet har unike fortrinn som filmregion, med ettertraktede landskap, filmskapere og produsenter i verdenstoppen, og et sterkt kompetansemilj\u00f8 og rekrutteringsgrunnlag. De siste \u00e5rene har regionen tatt imot flere av verdens st\u00f8rste film- og serieproduksjoner. Som regionshovedstad gir dette Bergen kommune et s\u00e6rlig ansvar for \u00e5 peke retning og sette ambisjoner for filmfeltet. For \u00e5 opprettholde kommunens rolle som en drivkraft i det regionale samarbeidet, og i utviklingen av filmbransjen i regionen og landsdelen, vil vi derfor ta til orde for at filmmeldingen \u00abSysselsetting og synlighet \u2013 filmproduksjon i Bergen mot 2020\u00bb revideres og oppdateres. Filmindustrien har endret seg fundamentalt siden Bergen kommunes filmmelding ble sj\u00f8satt i 2011. Internasjonalt har de store str\u00f8mmeplattformene gjort sitt inntog, bransjen i regionen har tatt store steg, og Vestlandet har markert seg som en etterspurt produksjonsbase. Bare det siste \u00e5ret har vestnorske fagfolk blitt nominert til utmerkelser som EMMY og European Film Awards. Behov for en ny filmmelding Ogs\u00e5 virkemiddelapparatet har endret seg vesentlig fra de forutsetningene som l\u00e5 til grunn for filmmeldingen fra 2011. Vestnorsk filmsenter AS har f\u00e5tt mer enn doblet sine statlige tilskudd, og har f\u00e5tt M\u00f8re og Romsdal inn p\u00e5 eiersiden. Samtidig har regionale tilskudd g\u00e5tt fra \u00e5 utgj\u00f8re 58% av filmsenterets budsjett i 2011, til n\u00e6rmere 25% i dag. I l\u00f8pet av perioden har ogs\u00e5 talenttilbudet og filmverkstedet Bakom etablert seg som en del av senteret, og blitt et viktig springbrett mellom uetablerte filmskapere og den profesjonelle bransjen. I samme periode har Filmfondet Fuzz n\u00e5 blitt Mediefondet Zefyr, og har utvidet sitt nedslagsfelt fra Vestland og M\u00f8re og Romsdal, til ogs\u00e5 \u00e5 dekke Telemark, Vestfold, Agder og Rogaland. Da Bergen kommune i 2011 lanserte sin egen filmmelding var det som f\u00f8rste region i Norge. Vi h\u00e5per kommunen vil ta tilbake ledertr\u00f8yen, og ser frem til et godt samarbeid videre. For Vestnorsk filmsenter AS, ________(sign)__________ ________(sign)__________ S*ne Tveten, daglig leder Sigmund Elias Holm, avdelingsleder filmkommisjonen "
}