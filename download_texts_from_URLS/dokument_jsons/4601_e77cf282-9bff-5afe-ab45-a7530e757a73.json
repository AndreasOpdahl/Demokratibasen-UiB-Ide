{
  "dokument_id": "e77cf282-9bff-5afe-ab45-a7530e757a73",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten. ",
  "url": "https://bergen.kommune.no/politikere-utvalg/api/fil/bk360/11293151/Uttalelse-fra-Bymiljoetaten-",
  "tekst": " Bymilj\u00f8etaten Til Intern korrespondanse PBE Byggesak Nord (Arbeidssted) v/Thea V\u00e5r referanse: 2024/10434-30 Lindseth Saksbehandler: Ole Rugeldal Sandven Dato: 6. september 2024 Fra Bymilj\u00f8etaten Uttalelse fra Bymilj\u00f8etaten. \u00c5sane, gnr. 199 bnr. 181, Travparkvegen 60 - Etablering av ladestasjon for tyngre kj\u00f8ret\u00f8y Saken gjelder Bymilj\u00f8etaten viser til oversendelse fra Plan- og bygningsetaten datert 28. august 2024 vedr. foresp\u00f8rsel om uttalelse til etablering av ladestasjon for tyngre kj\u00f8ret\u00f8y (BYGG-2024/10430- 28). Tiltaket er avhengig av dispensasjon fra kommuneplan \u00a7 3 om plankrav og ber\u00f8rer avkj\u00f8rsel ut i kommunal vei. Tiltaket ligger ogs\u00e5 i nedb\u00f8rfeltet til et vassdrag med elvemusling. Grunnlag Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg \u2013 \u00d8B- \u00d8vrig Byggesone, Friluftsomr\u00e5der \u2013 F og Gr\u00f8nnstruktur \u2013 G, og den ligger innenfor hensynssonene H560_151 Naturmilj\u00f8 \u2013 Hauk\u00e5svassdraget 8,3 %, H310_1 Aktsomhetsomr\u00e5der for steinsprang, jord- og flomskred og sn\u00f8skred 9,3 %. Eiendommen omfattes av reguleringsplan nummer 6020000, \u00c5sane. GNR 170 og 199, Breistein/Hauk\u00e5s, travbane og barneskole stadfestet 10.01.1983. Vurdering Bymilj\u00f8etaten har vurdert tiltakets konsekvenser for interesser knyttet til natur, biologisk mangfold, landskap og friluftsliv. Elvemusling Innenfor selve tiltaksomr\u00e5det er det ikke gjort registreringer av viktig naturmangfold eller friluftsverdier, men tiltaket ligger langt oppe i nedb\u00f8rfeltet til Hauk\u00e5selva som har Bergen kommunes siste gjenv\u00e6rende elvemuslingbestand. Eventuell forurensing i anleggs- og driftsfasen har potensiale til \u00e5 p\u00e5virke en stor del av leveomr\u00e5det for elvemuslingen. Bymilj\u00f8etaten vurderer det som positivt at overvannet skal ledes i retning Bergen travpark. Dette vil medf\u00f8re at mindre del av elvemuslingbestanden vil kunne bli p\u00e5virket av ev. forurensning. I tillegg vil overvannsdammene inne p\u00e5 selve travparken rense og forsinke partikkelforurensning eller annen forurensning f\u00f8r det kommer ut i hovedvassdraget. Dette vil redusere risikoen for negativ p\u00e5virkning av elvemuslingbestanden. Vi vil presisere at overvannet i anleggsfasen ogs\u00e5 m\u00e5 ledes til dammene i travparken slik at vannet ikke ledes direkte til Hauk\u00e5selva. Dette medf\u00f8rer at jordvoll, sandfang og overvannsledningen m\u00e5 etableres som f\u00f8rste del av anleggsarbeidet, slik at overvannet ledes til eksisterende rensedammer i travparken. Ved st\u00f8rre gravearbeider i anleggsfasen kan det bli behov for ytterligere rensetiltak for overvannet f\u00f8r det slippes videre til rensedammene i travparken, f.eks. dersom det m\u00e5 pumpes overvann fra en byggegrop. Aktuelle rensetiltak vil kunne v\u00e6re sedimentasjonscontainere, siltgardin e.l. Veiforvaltning Bymilj\u00f8etaten kommer med eget vedtak vedr. ny avkj\u00f8rsel fra kommunal vei. Bymilj\u00f8etatens anbefaling Tiltaket er i strid med kommuneplan \u00a7 3 om plankrav. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil basert p\u00e5 ovenforst\u00e5ende vurderinger ikke frar\u00e5 at det gis tillatelse til etablering av ladestasjon for tyngre kj\u00f8ret\u00f8y under forutsetning av at overvannet ledes til rensedammene i b\u00e5de anleggs- og driftsfase. Tiltakshaver m\u00e5 i tillegg v\u00e6re forberedt p\u00e5 \u00e5 sette i verk ytterligere rensetiltak ved behov. Med hilsen Bymilj\u00f8etaten Kristin Madsen Klokkeide - seksjonsleder Ole Rugeldal Sandven - saksbehandler Dokumentet er godkjent elektronisk. "
}