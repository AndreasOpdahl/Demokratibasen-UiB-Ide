{
  "dokument_id": "1481d0df-98e2-53d9-88bc-df74da31878c",
  "doc_type": "case_attachment",
  "kommune": 5501,
  "tittel": "4.1.1 Beredskapsplaner R\u00f8mming",
  "url": "https://innsyn.tromso.kommune.no/application/getMoteDokument?dokid=2001642148",
  "tekst": "KVALITETSH\u00c5NDBOK Administrasjon Sjurelv Fiskeoppdrett AS Opprettet av: - 07.03.2023 Sist godkjent av: Terje-Andre Hansen - Sist revidert/oppdatert av: Stine Ryslett - 04.10.23 Sist gjennomg\u00e5tt uten endringer av: - Utskriftsdato: 23.10.23 4.1.1. Beredskapsplaner - R\u00f8mming Versjon: 2 1. Form\u00e5l Beredskapsplanen har som hovedm\u00e5lsetting \u00e5 forhindre og begrense r\u00f8mming, forebygge spredning av smittsomme sykdommer, ivareta fiskevelferd og redusere belastningen p\u00e5 det ytre milj\u00f8 ved krisesituasjoner. Beredskapsplanen er basert p\u00e5 risikoanalyser og egne erfaringer bygget opp gjennom \u00e5rene. Alle 3 anleggene v\u00e5re er likt oppbygd, derfor er dette en generell beredskapsplan for alle anlegg. Hvert enkelt anlegg er risikovurdert spesifikt, men funnet likt nok innenfor punktene i beredskapsplanen til \u00e5 ha en samlet beredskapsplan, samt at vi er samme mannskap p\u00e5 alle anlegg. 2. Brukergruppe Alle ansatte hos Sjurelv Fiskeoppdrett A/S. 3. Beredskapsplaner Beredskapsplanen omhandler f\u00f8lgende situasjoner: 4. Tiltak for \u00e5 oppdage, forhindre og begrense r\u00f8mming av fisk Alle ettersyn gj\u00f8r at vi hele tiden har oversikt over tilstanden p\u00e5 anlegget, og fort oppdager eventuelle avvik som skulle oppst\u00e5. Dykkerinspeksjon utf\u00f8res rutinemessig 4 ganger per \u00e5r (kvartalsvis), for \u00e5 kunne avdekke eventuelle skader p\u00e5 not. Dykkerinspeksjon utf\u00f8res ogs\u00e5 ved konkret mistanke om feil p\u00e5 not. I tillegg brukes undervannskamera regelmessig til kontroll av bunn i not. Vi har \u00e5rlig r\u00f8mmings\u00f8velse der vi setter ut garn for \u00e5 holde oss drevne p\u00e5 eventuell gjengfangst. Tiltak ved uv\u00e6r Ved uv\u00e6r er det ofte ikke mulig \u00e5 utf\u00f8re den daglige kontrollen med not, ringer og fort\u00f8yning. Det er ogs\u00e5 st\u00f8rre sannsynlighet for at fremmedlegemer treffer anlegget. I forkant og etter uv\u00e6r, vil vi gjennomf\u00f8re en utvidet kontroll (ref. ukentlig ettersyn) av anlegget i tillegg til det daglige ettersynet. Dersom det oppst\u00e5r s\u00e5r/klemskader p\u00e5 fisken etter et uv\u00e6r, prioriteres opptak av skadet fisk. Det kan v\u00e6re aktuelt \u00e5 slakte ut stor fisk for \u00e5 forebygge s\u00e5rutvikling eller andre sekund\u00e6re skader/sykdommer etter store p\u00e5kjenninger. Egen prosedyre for d\u00f8dfisk h\u00e5ndtering. Tiltak for \u00e5 forhindre og begrense eventuell r\u00f8mming ved spesielle arbeidsoperasjoner F\u00f8r en operasjon starter, g\u00e5r man gjennom operasjonen med mannskapet, spesielt med vikarer som ikke er vante folk. Man tar en risikovurdering p\u00e5 de kritiske delene av operasjonen, og planlegger hva man skal gj\u00f8re. Avtale med dykkerfirma Sjurelv Fiskeoppdrett AS har avtale med \u00abDykkerservice Nord\u00bb som sikrer rask tilgang til dykkertjenester. Kontakter er p\u00e5 varslingsliste. Tiltak for \u00e5 oppdage og begrense r\u00f8mming Straks det foreligger mistanke om r\u00f8mming eller r\u00f8mming er oppdaget, iverksettes strakstiltak for \u00e5 begrense r\u00f8mmingen og sikre restbeholdningen. Hvilke strakstiltak som iverksettes er avhengig av hva som har for\u00e5rsaket r\u00f8mmingen. Det er n\u00f8dvendig \u00e5 f\u00e5 oversikt over hvilken merd det eventuelt er hull i som f\u00f8rer til r\u00f8mming. Dersom r\u00f8kter oppdager noe unormalt ved en merd, skal vedkommende raskt vurdere skadens omfang. Ved mindre skader, som hull over vannlinjen skal r\u00f8kter straks reparere skaden. Dersom hullet er under vannlinjen, slik at det er grunn til \u00e5 tro at fisk kan ha g\u00e5tt ut gjennom hullet, skal man fors\u00f8ke tette hullet med avkastnot eller annet egnet utstyr til dykkere f\u00e5r sydd igjen hullet. Om mulig, f\u00e5 lint opp og sydd igjen hullet midlertidig. Straks videre r\u00f8mming er forhindret skal gjenfangst iverksettes. Driftsleder skal kontaktes og informeres om situasjonen umiddelbart. Driftsleder er ansvarlig for \u00e5 f\u00e5 p\u00e5 plass mer personell for \u00e5 ta h\u00e5nd om r\u00f8mmingen. Ansatte skal imidlertid ikke foreta handlinger som kan f\u00f8re til skader p\u00e5 personell. Varsling ved r\u00f8mming eller mistanke om r\u00f8mming Straks r\u00f8mming er oppdaget, eller ved mistanke om r\u00f8mming, skal det meldes ifra p\u00e5 fiskeridirektoratet sine nettsider. R\u00f8mming meldes inn p\u00e5 Min Side via https://www.fiskeridir.no/Min-side, eller via varslingstelefon 55238336. Innmelding skal v\u00e6re gjort innen 2 timer. Dersom vi m\u00e5 prioritere r\u00f8mmingssikringsarbeid, kan f\u00f8rste melding gis per telefon til 91103277 (Fiskeridirektoratets d\u00f8gn\u00e5pne telefonvakt). I slike tilfeller skal r\u00f8mmingsskjema del 1 p\u00e5 Min side sendes inn s\u00e5 snart akutte sikringstiltak har blitt gjennomf\u00f8rt. Daglig leder har ansvaret for \u00e5 melde fra om r\u00f8mming, driftsleder dersom daglig leder er frav\u00e6rende. Driftsleder Daniel Hansen: 413 05 236 Daglig leder Terje: 908 79 993 Gjenfangst etter r\u00f8mt fisk Straks r\u00f8mming er oppdaget eller ved mistanke om r\u00f8mming skal det foretas gjenfangstfiske. Gjenfangstplikten gjelder i anleggets n\u00e6romr\u00e5de som defineres til sj\u00f8omr\u00e5det innenfor 500 m fra anlegget. Effektivt gjenfangstfiske skal praktiseres. Plan for utsett ser vi p\u00e5 neste side. Vi kan ogs\u00e5 kontakte lokale fiskere som Alfon Hansen, Edmund Hansen og Hermann Hansen som er behjelpelig med gjengfangstfisket. Utover dette er Fiskeridirektoratet med og vurderer hvordan videre fiske skal skje. Gjenfangst dokumenteres p\u00e5 \u00abskjema for gjenfangst etter r\u00f8mt fisk\u00bb. Fangst og bifangst skal journalf\u00f8res og rapporteres til Fiskeridirektoratet. Skjema for rapportering finner du her: https://www.fiskeridir.no/Akvakultur/Registre-og-skjema/Skjema-akvakultur/Gjenfangst-etter-roemming B\u00e5de oppstart og avslutning av gjenfangstfiske m\u00e5 meldes til Fiskeridirektoratets regionkontor og Fylkesmannens milj\u00f8vernavdeling. Mottak av r\u00f8mt fisk Ved en r\u00f8mming, blir det opprettet mottaksstasjon p\u00e5 en av landbasene, Henrikvika eller Sjurelva. Stasjonen skal ha planlagt \u00e5pningstid med bemanning, s\u00e5 folk kan komme og levere fangst. All mottak av r\u00f8mt laks blir loggf\u00f8rt. Vi har ogs\u00e5 avtale med Henry Johansen Drift AS (fiskemottak p\u00e5 Vengs\u00f8y) om mottak av gjenfanget r\u00f8mt oppdrettslaks om det skulle bli n\u00f8dvendig. Kart / plan for utsett av garn: Dette bildet illustrerer for Bl\u00e5mannsvik og Rogndalen, da de er helt like. De svarte strekene er innad i anlegget. I hovedsak er det den utsatte merda som skal bures inne. Dette eksempelet er hvis det er m2 det er r\u00f8mt fisk fra. Dette kan suppleres med flere garn innad i anlegget ved behov. R\u00f8kterpunktet p\u00e5 merda kan ikke sperres inne med garn, da fisken og merda fortsatt m\u00e5 ha daglig tilsyn. De r\u00f8de strekene er der vi setter ut garn utenfor anlegget, ca 100m fra. Dette er illustrasjon p\u00e5 6 garn som er tilgjengelig i beredskapspakka fra NOFI (oversikt neste side over innhold). Illustrasjon under for Vengs\u00f8y: Vi har 2 gjenfangstsystem fra NOFI. Disse settene er ferdig rigget for utsett. Dette skal st\u00e5 p\u00e5 anleggene som har fisk. Ved st\u00f8rre behov kan det hentes utstyr hos Nofi i Eidkjosen. NOFI gjenfangstsystem: Tiltak for \u00e5 forhindre gjentakelse: Etter r\u00f8mming foretas en grundig gjennomgang av mulige r\u00f8mmings \u00e5rsaker og h\u00e5ndteringen av den aktuelle r\u00f8mmingen. Hendelsen avviks f\u00f8res og behandles grundig. Gjennomgangen foretas av anleggets egne ansatte og andre ber\u00f8rte parter. N\u00f8dvendige tiltak og forbedringer settes i verk for \u00e5 hindre gjentakelse. H\u00e5ndtering / behandling av fisk: Ved h\u00e5ndtering av fisk og kritiske operasjoner, stiller vi med tilstrekkelig personell. Vi skal v\u00e6re nok erfarne folk til at vi f\u00f8ler det er trygt \u00e5 gjennomf\u00f8re. F\u00f8r operasjonen starter, s\u00f8rger man for at alle vet om de mest kritiske delene av arbeidet, s\u00e5nn at alle faremomenter er kjent. Vedlegg Varslingsplan: Varslingsplan Sjurelv Fiskeoppdrett Referanser Risikoanalyse for R\u00f8mming Lest og forst\u00e5tt Account Admin Asgeir Larsen 06.09.2023 Oliver Haug 30.08.2023 \u00d8ystein Falck 01.08.2023 Stine Ryslett 04.08.2023 Terje-Andre 04.09.2023 Hansen Terje H 06.06.2023 Hansen Referanser 4.3. - Varslingsplan Sjurelv Fiskeoppdrett "
}