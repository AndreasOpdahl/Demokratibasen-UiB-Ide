{
  "dokument_id": "09cdbf27-7088-57ee-8d40-de7f78e20a99",
  "doc_type": "case_presentation",
  "kommune": 4601,
  "tittel": "\u00c5rstad, Gnr. 160, Bnr. 397 mfl., Schweig\u00e5rds vei, arealplan-ID 65880000, sluttbehandling av detaljregulering",
  "url": "https://bergen.kommune.no/politikere-utvalg/api/fil/bk360/11416861/Framstilling-Arstad-Gnr-160-Bnr-397-mfl-Schweigards-vei-arealplan-ID-65880000-sluttbehandling-av-detaljregulering",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56625-41 \u00c5rstad, Gnr. 160, Bnr. 397 mfl., Schweig\u00e5rds vei, (arealplan-ID 65880000), sluttbehandling av detaljregulering Kva saka gjeld: Saka gjeld sluttbehandling av forslag til detaljregulering for eit omr\u00e5de p\u00e5 Wergeland i \u00c5rstad bydel. Det er Ard Arealplan AS som har lagt fram planforslaget p\u00e5 vegne av Husbyggerens Innkj\u00f8pskontor AS (heretter forslagsstillar). Figur 1 og 2: Oversiktskart og flyfoto over planomr\u00e5det. Planomr\u00e5det og hovudinnhaldet i planforslaget Planomr\u00e5det ligg sentralt til og i gangavstand til Wergeland bybanestopp. Det er i dag tre eksisterande bustadbygg innafor planomr\u00e5det som m\u00e5 rivast for gjennomf\u00f8ring av planforslaget. Innafor planomr\u00e5det er det \u00f2g ei blokk som blir nytta til eldrebustader. Eldrebustadene blir vidaref\u00f8rt som i eksisterande situasjon. Planforslaget legg til rette for etablering av 29 bueiningar fordelt p\u00e5 tre bygg, to langs Schweig\u00e5rds vei og eitt langs Bendixens vei. Bygga skal ha ulik h\u00f8gde. Det blir etablert felles uteopphaldsareal mellom bygga, og private balkongar. Parkering blir l\u00f8yst under dei nye bygga. Det blir lagt til rette for 0,5 bilparkeringsplassar og 2,5 sykkelparkeringsplassar per 100 m2 BRA bustad. Det skal etablerast ein snarveg i nord og felles uteopphaldsareal mellom bygga. Renovasjon blir l\u00f8yst p\u00e5 eigen tomt med botnt\u00f8mte, nedgravne konteinarar. 1 Figur 3: Perspektiv som viser hovudinnhaldet i planforslaget. Planprosess og medverknad Planforslaget var til h\u00f8yring og offentleg ettersyn i perioden 11.12.2021 til 25.01.2022. Det kom inn 11 private merknader og 10 uttaler fr\u00e5 h\u00f8yringsinstansar. Det har \u00f2g vore gjennomf\u00f8rt m\u00f8te med naboar og med styreleiar i Stiftelsen Fridalen Seniorboliger. Merknadane som har kome inn fr\u00e5 private kan oppsummerast i f\u00f8lgjande punkt: \u2022 Plangrep: For h\u00f8g utnytting og d\u00e5rleg tilpassing til nabolaget. Byggeh\u00f8gdene tar utsikt fr\u00e5 naboar og utnyttinga f\u00f8rer til minimalt med gr\u00f8ntomr\u00e5de for insekt og fuglar sitt leveomr\u00e5de. Overflatevatn m\u00e5 handterast for heile planomr\u00e5det. \u2022 Innsyn: Ny busetnad vil gi innsyn p\u00e5 naboar sitt uteomr\u00e5de, s\u00e6rleg bygg B. Det m\u00e5 bli tatt omsyn til det ved utforming av balkongar og uteareal. \u2022 Gangveg: Gangvegen m\u00e5 vere offentleg tilgjengeleg. \u2022 Trafikk og parkering: Gateparkering langs fortau m\u00e5 unng\u00e5s, innk\u00f8yring til eigedomen skjer via ei trang gate, og det m\u00e5 vurderast fartsereduserande tiltak for \u00e5 sikre trygg skuleveg. Det m\u00e5 vere minst ein parkeringsplass per bueining og gjesteparkering. \u2022 Byggeperiode: Naboar er uroa for etablering av murar og korleis det vil p\u00e5verke eigedomane deira, og for st\u00f8yniv\u00e5et i anleggsfasen. Merknadene fr\u00e5 offentlege h\u00f8yringsinstansane kan oppsummerast i f\u00f8lgjande punkt: \u2022 Planforslaget m\u00e5 tilfredsstille krava til uteopphaldsareal. \u2022 F\u00f8rste etasje framst\u00e5r som sv\u00e6rt lukka, og hagebypreget i omr\u00e5det er ikkje godt nok tatt vare p\u00e5. Busetnaden er d\u00e5rleg terrengtilpassa og fortetting med 35 bueiningar p\u00e5 eit avgrensa areal vil gi negativ innverknad p\u00e5 landskapsbiletet. Det b\u00f8r vere inn- og utgang fr\u00e5 gateniv\u00e5 i tillegg til forhagar slik at strukturen i omr\u00e5det blir vidaref\u00f8rt. \u2022 Det m\u00e5 vere tydelegare om det er tre eller murpuss som er hovudmaterialet for ny busetnad. \u2022 Det m\u00e5 vurderast og sikrast trafikksikker tilkomst til viktige m\u00e5lpunkt, fortau og snarveg. Vegbreidda i Bendixens vei m\u00e5 aukast. \u2022 Riving av busetnad b\u00f8r ikkje skje i omsynssone for kulturmilj\u00f8, og planforslaget b\u00f8r ha betre tilpassing til kulturmilj\u00f8et mellom anna ved redusert utnyttingsgrad. \u2022 For \u00e5 ta vare p\u00e5 naturmangfald og gr\u00f8ne verdiar m\u00e5 det sikrast tilstrekkeleg med tre, annan pollinatorvenleg vegetasjon og tilstrekkeleg djup jord. 2 Etter h\u00f8yring og offentleg ettersyn er planforslaget justert. Endringane kan oppsummerast i f\u00f8lgjande punkt: \u2022 Bruksareal er redusert fr\u00e5 220 %-BRA til 190 %-BRA innafor felt BB, og talet p\u00e5 bueiningar er redusert fr\u00e5 35 til 29. \u2022 Bygga i felt BB er trekt n\u00e6rare Schweig\u00e5rds vei, heva ein meter og trappa opp mot aust. Inngangar er direkte fr\u00e5 gateplan. Parkeringskjellar er plassert l\u00e5gare og f\u00f8rer til jamnare niv\u00e5forskjellar mellom gangvegar, bygg og uteopphaldsareal. Uteopphaldsareal er p\u00e5 eitt og same niv\u00e5. Balkongane er heva 1,6 meter fr\u00e5 uteopphaldsarealet. \u2022 Planomr\u00e5det er omfatta av omsynssone for kulturmilj\u00f8. \u2022 Det er tatt inn krav om harmoniske fargar p\u00e5 busetnad i tr\u00e5d med omgivnadane. Takform er tilpassa str\u00f8kskarakteren. \u2022 Det blir etablert hj\u00f8rnebalkongar. \u2022 Det blir f\u00f8resl\u00e5tt felles avk\u00f8yrsle og renovasjonsl\u00f8ysing med oppstillingsplass for b\u00e5de seniorbustadene og dei nye bustadene. Det vil ta mindre gr\u00f8ntareal mot Bendixens vei. \u2022 Offentleg tilgjengeleg snarveg er sikra. \u2022 Utbetring av gangtilbodet i omr\u00e5det blir regulert ved at fortausbreidda blir auka. Planstatus og overordna f\u00f8ringar: I Kommuneplanens arealdel (KPA) 2018 ligg planomr\u00e5det i byfortettingssona (BY2). Det ligg innafor konsesjonsomr\u00e5de for fjernvarme Flesland \u2013 Sentrum, i omsynssone for luftkvalitet (raud sone) og omsynssone for kulturmilj\u00f8 Minde \u2013 Nymark. I kommunedelplan for Land\u00e5s er omr\u00e5det i hovudsak sett av til bustadomr\u00e5de. Planomr\u00e5det er i stor grad regulert i gjeldande reguleringsplan med arealplan-ID 10570000 vedtatt i 1951. Den nordlege delen av planomr\u00e5det er omfatta av reguleringsplan for eldrebustadene med arealplan-ID 3890000. Fagetaten si vurdering og tilr\u00e5ding: PBE har som fagetat utarbeidd eit grundig fagnotat i saka. I det f\u00f8lgjande er dei viktigaste vurderingane gjort greie for. For meir detaljerte opplysingar om PBE sine vurderingar blir det vist til fagnotatet i sin heilskap. Plangrep PBE viser til at det etter h\u00f8yring og offentleg ettersyn er gjort fleire justeringar i plangrepet, mellom anna ved at parkeringskjellaren er senka slik at niv\u00e5a mellom bygga blir samla og dermed skapar eit samanhengande felles uteopphaldsareal. PBE viser til at mange av problemstillingane som blei kommentert til h\u00f8yring og offentleg ettersyn med det er l\u00f8yst. Ved \u00e5 plassere parkeringskjellaren l\u00e5gare i terrenget er forholdet mellom veg, forhage og bygg vesentleg betre. Str\u00f8kskarakteren blir vidaref\u00f8rt, og bygga m\u00f8ter gata p\u00e5 ein betre m\u00e5te. Bygga er betre tilpassa b\u00e5de terreng, omgivnadane og den menneskelege skalaen. PBE sluttar seg til f\u00f8resl\u00e5tt plangrep. Murar og skjeringar PBE viser til at planomr\u00e5det er bratt og at all vidareutvikling av planomr\u00e5det vil innebere bearbeiding av terrenget og behov for skjeringar og murar. PBE viser til at det er sikra i f\u00f8resegnene at alle terrenginngrep skal tilpassast terrenget rundt, og at omr\u00e5det skal gis ein estetisk tiltalande form. Vidare er det mellom anna sikra terrassering av murar, planting av vegetasjon og at dei fortrinnsvis skal etablerast med naturstein. PBE vurderer at det vil sikre gode kvalitetar internt i planomr\u00e5det og gi ein god overgang fr\u00e5 planomr\u00e5det til terrenget rundt. PBE vurderer det som akseptabelt at murar mot naboeigedomane blir terrassert f\u00e6rre 3 gonger p\u00e5 eit mindre areal. PBE vurderer at omr\u00e5det mellom bygg A og B (sj\u00e5 figur 4) b\u00f8r sikrast ein bruksverdi for \u00e5 unng\u00e5 ein sjaktkjensle p\u00e5 dette arealet. Figur 4: Snitt M-M datert 23.09.2024 som viser det aktuelle arealet mellom bygg A og B. PBE tilr\u00e5r derfor \u00e5 supplere planf\u00f8resegn \u00a7 2.2.2 med f\u00f8lgjande setning: \u00abMurer i arealet mellom gnr/bnr 160/397 og gnr/bnr 160/398 skal terrasseres i tr\u00e5d med prinsippet i snitt M-M datert 23.09.24. Murene skal forblendes for \u00e5 dempe h\u00f8ydevirkning\u00bb Renovasjon PBE viser til at renovasjon har vore eit viktig tema i planprosessen og at renovasjonsarealet i planforslaget som no blir lagt fram er l\u00f8yst p\u00e5 ein arealeffektiv m\u00e5te p\u00e5 areal ved felles avk\u00f8yrsle (felt f_V2 i plankartet). PBE sluttar seg til f\u00f8resl\u00e5tt l\u00f8ysing. Figur 5: Illustrasjonsplan til h\u00f8yring/offentleg ettersyn (til venstre) og illustrasjonsplan til planforslaget som no blir lagt fram til sluttbehandling (til h\u00f8gre). I planforslaget til sluttbehandling er bygg C redusert, uteopphaldsarealet er st\u00f8rre, det er felles tilkomst til Bendixens vei og renovasjonsl\u00f8ysinga er meir arealeffektiv. Bustadsamansetning og bumilj\u00f8 PBE viser til at det til h\u00f8yring og offentleg ettersyn kom innspel om tilrettelegging for sosial berekraft. Planomr\u00e5det ligg innfor levek\u00e5rssone Minde, og ei sentral problemstilling i omr\u00e5det er utflytting av barnefamiliar. \u00c5rsaka til det kan vere storleik p\u00e5 bustader, bumilj\u00f8 og tilgang til friomr\u00e5de og andre n\u00e6rmilj\u00f8aktivitetar. PBE viser til at stor flytteaktivitet gir lite stabilitet og kan p\u00e5verke h\u00f8ve til utvikling av gode nabolag, eit stabilt sosialt milj\u00f8 og oppvekstmilj\u00f8. Vidare blir det vist til at planomr\u00e5det ligg gunstig til n\u00e5r det gjeld n\u00e6rleik til skular, kollektivtransport, offentlege uteareal og andre fasilitetar. PBE viser til at eit viktig 4 verkemiddel for \u00e5 sikre best mogleg og stabilt bumilj\u00f8 er \u00e5 sikre variasjon i storleik p\u00e5 bueiningar og legge til rette for familiebustader med enkel tilkomst til uteopphaldsareal. I KPA 2018 er det i byfortettingssona krav om at maksimalt 20 % av bueiningane kan ha bruksareal under 50 m2 og at minimum 20 % skal ha bruksareal p\u00e5 over 80 m2. PBE viser til at det er sikra i planforslaget, men at kravet i KPA om at minimum 10 % av bustadene skal ha minst 80 m2 bruksareal og direkte tilgang til uteareal p\u00e5 bakkeplan ikkje er tilstrekkeleg sikra. PBE tilr\u00e5r derfor \u00e5 endre planf\u00f8resegn \u00a7 3.1.3.f. til: \u00abMinimum 10 % av boenhetene skal ha minst 80 m2 bruksareal og direkte tilgang til uteareal p\u00e5 bakken\u00bb Naturmangfald PBE viser til at det er utarbeidd naturmangfaldrapport og at det er registrert tett vegetasjon, men at det ikkje er registrert spesielle eller viktige \u00f8kosystem og naturtypar innafor planomr\u00e5det eller n\u00e6romr\u00e5det. S\u00e5rbare og n\u00e6r trua fugleartar er registrert i omr\u00e5det, mellom anna den s\u00e5rbare arten gr\u00f8nfink. Ingen av dei raudlista fugleartane er registrert hekkande og blir dermed ikkje direkte p\u00e5verka av prosjektet. PBE viser til at framandarten bulkemispel er registrert innafor og vest for planomr\u00e5det, og at det er sikra i planforslaget at framande artar skal fjernast og handterast forsvarleg ved gjennomf\u00f8ring av tiltak. PBE har vurdert planforslaget opp mot prinsippa i naturmangfaldlova, jf. \u00a7 7, jf. \u00a7\u00a7 8 til 12, og vurderer at dei er tilstrekkeleg f\u00f8lgt i planarbeidet. Klima og energil\u00f8ysingar PBE viser til at fortetting langs Bybanen kan bidra til \u00e5 redusere behovet for personbiltransport, og bidra til at klimaavtrykket blir redusert. Det blir vidare vist til at det er utarbeidd plan for \u00e5 redusere klimagassutslepp i bygge- og anleggsfasen og gjennomf\u00f8rt ombrukskartlegging. PBE oppmodar forslagsstillar til \u00e5 etablere fossilfri/nullutslepps anleggsplass og \u00e5 redusere utsleppa for avfallshandtering. PBE viser til at det ikkje har vore aktuelt \u00e5 legge til rette for solenergianlegg innafor dette kulturmilj\u00f8et. Konklusjon og tilr\u00e5ding til vedtak PBE tilr\u00e5r \u00e5 vedta planforslaget med dei endringane som er nemnd over: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. \u00c5rstad, Gnr. 160, Bnr. 397 mfl., Schweig\u00e5rds vei, arealplan-ID 65880000 vist p\u00e5 plankart, sist datert 19.08.2024 b. Tilh\u00f8rende reguleringsbestemmelser, sist datert 19.08.2024 \u2022 Bestemmelse 2.2.2 suppleres med f\u00f8lgende setning: Murer i arealet mellom gnr/bnr 160/397 og gnr/bnr 160/398 skal terrasseres i tr\u00e5d med prinsippet i snitt M-M datert 23.09.24. Murene skal forblendes for \u00e5 dempe h\u00f8ydevirkning. \u2022 Bestemmelse 3.3.3 f. Siste ledd endres til: Minimum 10 % av boenhetene skal ha minst 80 m2 bruksareal og direkte tilgang til uteareal p\u00e5 bakken. \u00d8konomiske konsekvensar: Saka har ingen direkte \u00f8konomiske konsekvensar for Bergen kommune. Byr\u00e5det si vurdering og tilr\u00e5ding/konklusjon: Byr\u00e5det vurderer at planforslaget i all hovudsak er i tr\u00e5d med KPA 2018, og at det bidrar til \u00e5 n\u00e5 fleire overordna m\u00e5l. Planomr\u00e5det ligg i byfortettingssona, og legg opp til fortetting 5 med fleire bustader i eit attraktivt omr\u00e5de. Planomr\u00e5det ligg sentralt til n\u00e6rt Wergeland lokalsenteromr\u00e5de og bybanestopp. P\u00e5 bakgrunn av dette vurderer byr\u00e5det at planforslaget vil bidra til \u00e5 n\u00e5 fleire m\u00e5l i Kommuneplanens samfunnsdel om ein kompakt og velfungerande by der trafikkauke skjer gjennom kollektivtransport, gonge og sykkel. Byr\u00e5det ser at det har blitt jobba mykje med kvalitetar og tilpassing til stadkarakteren gjennom planprosessen, mellom anna n\u00e5r det gjeld terrengtilpassing, uteopphaldsareal og renovasjonsl\u00f8ysing. Byr\u00e5det vurderer at det planforslaget som blir lagt fram til sluttbehandling sikrar gode kvalitetar for dei nye bustadene og for n\u00e6rmilj\u00f8et, og at det balanserer fortetting med kvalitet og tilpassing til s\u00e6rpreget p\u00e5 staden. Byr\u00e5det sluttar seg i all hovudsak til PBE sine vurderingar, og tilr\u00e5r \u00e5 vedta planforslaget i tr\u00e5d med PBE si tilr\u00e5ding til vedtak. Byr\u00e5det vil likevel kommentere nokre forhold s\u00e6rskilt nedanfor. Bustadsamansetning og tilrettelegging for familiebustader PBE har vurdert at kravet i KPA om at minimum 10 % av bustadene skal ha minst 80 m2 bruksareal og direkte tilgang til uteareal p\u00e5 bakkeplan ikkje er tilstrekkeleg sikra i planforslaget, og har derfor tilr\u00e5dd \u00e5 endre planf\u00f8resegn \u00a7 3.1.3.f. til: \u00abMinimum 10 % av boenhetene skal ha minst 80 m2 bruksareal og direkte tilgang til uteareal p\u00e5 bakken\u00bb I planforslaget har \u00a7 3.1.3.f fr\u00e5 f\u00f8r f\u00f8lgjande ordlyd: \u00abMaksimalt 20 % av boenhetene skal ha bruksareal under 50 m2, og minimum 20 % av boenhetene skal ha bruksareal over 80 m2. Minimum 10 % av boenhetene skal ha direkte tilgang til uteareal p\u00e5 bakken\u00bb Byr\u00e5det er opptatt av \u00e5 legge til rette for ein variert bustadsamansetning og gode oppvekstmilj\u00f8. Byr\u00e5det er \u00f2g einig med PBE i at planomr\u00e5det ligg gunstig til n\u00e5r det gjeld n\u00e6rleik til skular, kollektivtransport, offentlege uteareal og andre fasilitetar, og at det derfor er godt eigna for barnefamiliar. Byr\u00e5det meiner likevel at det er viktig \u00e5 legge til rette for fleksibilitet i detaljreguleringa slik at det kan blir arbeida vidare med gode l\u00f8ysingar i detaljprosjekteringa. Byr\u00e5det vurderer at f\u00f8resl\u00e5tt f\u00f8resegn i \u00a7 3.1.3.f i tilstrekkeleg grad sikrar ein variert bustadsamansetning, og tilr\u00e5r derfor \u00e5 vedta denne. Arkitektur og utforming Byr\u00e5det \u00f8nskjer \u00e5 skape ein vakker by, der det blir lagt vekt p\u00e5 kulturhistorisk og stadstilpassa arkitektur som tar vare p\u00e5 Bergen sitt s\u00e6rpreg. I forslaget til planf\u00f8resegner er det sikra at bygg skal ha god materialbruk og utforming med h\u00f8g estetisk og arkitektonisk kvalitet. Det skal nyttast materiale som tre og murpuss, og fargebruk skal vere harmoniske og i tr\u00e5d med omr\u00e5det rundt. Fasadane skal vere kvite og vinduskarmane raude som p\u00e5 nabobygga. Det er \u00f2g sikra at takformene skal ha skr\u00e5tak. Byr\u00e5det vurderer at forslaget til f\u00f8resegner vil bidra til at ny busetnad f\u00e5r h\u00f8g kvalitet og at den er tilpassa omgivnadene Byr\u00e5det sluttar seg \u00f2g til PBE sitt forslag til endring i f\u00f8resegnene knytt til utforming av bygg og uteomr\u00e5de som vil bidra til \u00e5 sikre gode kvalitetar, jf. innstilling til vedtak. Parkering Parkeringsdekning har blitt grundig vurdert i planprosessen. Det har blitt vurdert at parkeringsdekninga i utgangspunktet kan vere l\u00e5g p\u00e5 grunn av n\u00e6rleik til bybanestopp og sentrumskjerna. P\u00e5 grunn av utfordringar med kantparkering langs Bendixens vei og Schweig\u00e5rds vei har det blitt vurdert som viktig at det blir sett av tilstrekkeleg med parkeringsplassar til dei nye bustadene for \u00e5 unng\u00e5 forverring av utfordringane med kantparkering og den reduserte trafikktryggleiken det medf\u00f8rer. Byr\u00e5det ser desse 6 argumenta, men viser p\u00e5 den andre sida til at auke i parkeringsplassar vil gi auke i trafikken, som \u00f2g kan gi d\u00e5rlegare trafikktryggleik for mjuke trafikantar. Byr\u00e5det er likevel opptatt av at det blir sikra nok parkeringsplassar d\u00e5 mange har behov for \u00e5 k\u00f8yre bil for \u00e5 f\u00e5 kvardagslogistikken til \u00e5 g\u00e5 opp. I KPA 2018 er det angitt at parkeringsdekninga i dette omr\u00e5det skal vere mellom 0,4 til 1 parkeringsplassar per 100 m2 bustad (BRA). Planforslaget legg til rette for 0,5 bilparkeringsplassar per 100 m2 BRA bustad. Byr\u00e5det tilr\u00e5r \u00e5 endre planf\u00f8resegnene slik at det blir h\u00f8ve til \u00e5 etablere inntil 0,7 plassar per 100 m2 BRA, jf. innstilling til vedtak punkt 1 b) ii. Byr\u00e5det vurderer at det vil gi ei god parkeringsdekning for dette planomr\u00e5det som ligg sv\u00e6rt sentralt til n\u00e6rt bybanestopp og med gode forhold for g\u00e5ande og syklande. Grunngjeving for \u00e5 legge saka fram for bystyret: Etter plan- og bygningslova \u00a7 3-3, andre ledd, ligg det til bystyret sj\u00f8lv \u00e5 vedta reguleringsplan, jf. \u00a7 12-12. Utval for milj\u00f8 og byutvikling skal gi innstilling i saka. Byr\u00e5det innstiller til bystyret \u00e5 gjere f\u00f8lgjande vedtak: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til detaljregulering vedtatt: a) \u00c5rstad, Gnr. 160, Bnr. 397 mfl., Schweig\u00e5rds vei, arealplan-ID 65880000 vist p\u00e5 plankart datert 19.08.2024 b) Tilh\u00f8yrande reguleringsf\u00f8resegner datert 19.08.2024, med f\u00f8lgjande endringar: i. F\u00f8resegn \u00a7 2.2.2 blir supplert med f\u00f8lgjande setning: Murer i arealet mellom gnr/bnr 160/397 og gnr/bnr 160/398 skal terrasseres i tr\u00e5d med prinsippet i snitt M-M datert 23.09.24. Murene skal forblendes for \u00e5 dempe h\u00f8ydevirkning. ii. F\u00f8rste setning i f\u00f8resegn \u00a7 3.1.3.s blir endra til: Det kan etableres inntil 0,7 parkeringsplasser pr. 100 m2 BRA bolig. 2. Plandokumenta blir oppdatert i tr\u00e5d med bystyret sitt vedtak f\u00f8r kunngjering. Dato: 18. desember 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagnotat datert 26.09.2024, med f\u00f8lgjande vedlegg: 1. Plankart datert 19.08.2024 2. Reguleringsbestemmelser datert 19.08.2024 3. Planbeskrivelse datert 28.06.2024 4. Merknadsskjema datert 25.06.2024 5. Illustrasjonsplan datert 25.06.2024 6. Snitt og oppriss datert 26.06.2024 7. Snitt M-M datert 23.09.24 8. Sol- og skyggediagram datert 26.06.2024 9. ROS-analyse datert 28.11.2023 10. VA-rammeplan datert 25.09.2023 11. Kulturminnedokumentasjon datert 29.03.2024 12. Klimanorm datert 16.11.2023 7 13. Klimagassberegning datert 19.10.2023 14. Uttalelse fra Byantikvaren datert 03.05.2021 15. Trafikkanalyse datert 01.09.2023 16. Uttalelse fra Bergen Vann datert 18.10.2023 17. Uttalelse fra BIR datert 18.08.2023 18. Uttalelse fra Brannvesenet datert 02.01.2020 19. Perspektiver datert 26.06.2024 20. Naturmangfoldsrapport datert 24.10.2023 21. Renovasjonsteknisk plan datert 18.08.2023 22. Stedsanalyse datert 12.06.2017 23. Omr\u00e5destabilitetsvurdering datert 25.05.2024 8 "
}