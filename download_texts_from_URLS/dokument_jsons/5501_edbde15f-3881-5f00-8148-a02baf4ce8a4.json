{
  "dokument_id": "edbde15f-3881-5f00-8148-a02baf4ce8a4",
  "doc_type": "case_attachment",
  "kommune": 5501,
  "tittel": "Aksjon\u00e6ravtale",
  "url": "https://innsyn.tromso.kommune.no/application/getMoteDokument?dokid=2002032682",
  "tekst": " AKSJON\u00c6RAVTALE Denne aksjon\u00e6ravtalen gjelder aksjer i Gr\u00f8tsund Industripark AS, og er i dag inng\u00e5tt mellom: Troms\u00f8 Kommune og TG N\u00e6ringseiendom AS F\u00f8lgende ord og uttrykk skal, med mindre annet fremg\u00e5r av sammenhengen, forst\u00e5s p\u00e5 f\u00f8lgende m\u00e5te: Avtaledato: Dato for undertegning av denne avtalen. Avtalen: Denne aksjon\u00e6ravtalen med vedlegg. Eiendommen Havneeiendommen og Kommuneeiendommen samlet Kommuneeiendommen: Gnr. 12 bnr. 422, 431, 432 og 433 Havneeiendommen: Gnr. 12 bnr. 18 (delvis), 57 (delvis), 58, 59 (delvis), 73 og 74 TH : TG N\u00e6ringseiendom AS, et norsk aksjeselskap med organisasjonsnummer 913 843 509 Part(ene): Troms\u00f8 kommune og TG N\u00e6ringseiendom AS, i fellesskap som Partene og hver for seg som en Part. Prosjektet: Utvikling av en maritimt rettet industripark mv. p\u00e5 Eiendommen i tr\u00e5d med den til enhver tid gjeldende regulering. GIP: Gr\u00f8tsund Industripark AS, et norsk aksjeselskap med organisasjonsnummer: Takst Taksering av Kommuneeiendommen og Havneeiendommen utf\u00f8rt av Newsec datert 7. februar 2024. Det offentlige havneomr\u00e5det (merket HL i plan-id 1642) er ikke taksert, og inng\u00e5r ikke som en del av havneeiendommen. Kommunen: Troms\u00f8 kommune, en norsk kommune med organisasjonsnummer: 940101808 1. BAKGRUNN OG KAPITALISERING 1.1 GIP ble etablert av Partene den 28/06 2024 for \u00e5 utvikle Eiendommen til en maritimt rettet industripark p\u00e5 Gr\u00f8tsund. 1.2 GIP ble etablert med en aksjekapital p\u00e5 NOK 500 000, med 500 aksjer, hver p\u00e5lydende NOK 1 000. Partene eier 250 aksjer hver. Aksjene er tegnet til NOK 4 000 per aksje, slik at samlet kapitaltilf\u00f8rsel utgj\u00f8r NOK 4 000 000, hvorav NOK 500 000 er aksjekapital og NOK 3 500 000 er overkurs. 1.3 GIP f\u00e5r tilgang til kapital og utviklingspotensiale fra Partene, gjennom fremtidig overf\u00f8ring av henholdsvis Kommuneeiendommen og Havneeiendommen, eller ved tilf\u00f8rsel av kontanter. Tingsinnskudd eller kapitaltilf\u00f8rsel m\u00e5 skje slik at Partenes andel av aksjene GIP holdes uendret, med mindre Partene er enige om noe annet. 1.4 I etterkant av selskapsetableringen vil: a) overdra henholdsvis Kommuneeiendommen og Havneeiendommen til GIP som tingsinnskudd. Kommuneeiendommen er i Taksten verdsatt til NOK 44 400 000, mens Havneeiendommen er verdsatt til NOK 168 100 000. b) Gjennomf\u00f8re en konvertering av utest\u00e5ende bel\u00f8p til hver av partene med hhv. NOK 44 400 000 og NOK 168 100 000. Konverteringen gj\u00f8res gjennom utstedelse av 2 125 nye aksjer, med tegningskurs NOK 100 000 per aksje p\u00e5lydende NOK 1 000, fordelt med 444 aksjer til Kommunen og 1 681 til TH Dersom Partene etter dette \u00f8nsker \u00e5 endre eierfordelingen, gj\u00f8res dette direkte mellom Partene. 1.5 Partene vil ved overdragelse av tomter som tingsinnskudd til GIP, kunne beholde hjemmel inntil GIP ber om overdragelse. GIP m\u00e5 dekke kostnader til dokumentavgift n\u00e5r tomter overdras til GIP. 2. FORM\u00c5L 2.1 Avtalen regulerer Partenes eierinteresser som eiere i GIP. Form\u00e5let med Avtalen er \u00e5 fastlegge Partenes forpliktelser og rettigheter som eiere i forbindelse med ut\u00f8velse av aksjon\u00e6rrettigheter i og driften av GIP. 2.2 Partene forplikter seg til \u00e5 forholde seg og avgi stemme i GIPs generalforsamling, styre, administrasjon og andre Selskapsorganer i overensstemmelse med Avtalen, samt \u00e5 p\u00e5legge sine ansatte og tillitsmenn, og styremedlemmer i GIP vedkommende part har utpekt/valgt/ansatt, \u00e5 forholde seg i overensstemmelse med Avtalen. 2.3 GIPs vedtekter skal v\u00e6re i overensstemmelse med denne Avtalen. Vedtektene for GIP er inntatt som Vedlegg 3. 2/5 3. STYREREPRESENTASJON 3.1 GIPs vedtekter skal angi at GIPs styre skal best\u00e5 av inntil 6 styremedlemmer. 3.2 Kommunen og TH peker ut like mange styremedlemmer hver. Kommunen skal nominere styrets leder, som skal godkjennes av TH. Styrets leder har ikke dobbeltstemme. 3.3 GIPs firma tegnes av to styremedlemmer i fellesskap, hvorav minimum \u00e9n fra hver Part. 3.4 Forretningsf\u00f8rsel utf\u00f8res av uavhengig tredjepart. 4. SELSKAPSBESLUTNINGER \u2013 GJENNOMF\u00d8RING AV PROSJEKTET 4.1 Partene skal hver for seg ha vetorett i alle relevante Selskapsorganer (herunder generalforsamling, styret og/eller administrasjonen i GIP) for f\u00f8lgende beslutninger/vedtak: (i) Vesentlige avtaler mellom GIP og en Part. (ii) Salg, kj\u00f8p, pantsettelse, inng\u00e5else av langvarige leiekontrakter, vesentlige ombygninger/vedlikehold/oppgraderinger, valg av entrepren\u00f8r og/eller andre former for rettslig disponering av de faste eiendommer GIP til enhver tid eier. (iii) Endring av GIPs vedtekter. (iv) Fusjon/fisjon/oppl\u00f8sning/avvikling av GIP. (v) Utdeling av utbytte. (vi) L\u00e5neopptak. (vii) Styresamtykke ved overdragelse av aksjer i GIP. (viii) Ansettelse og oppsigelse av daglig leder. (ix) Emisjoner og innskudd fra Partene til GIP 4.2 \u00d8vrige beslutninger p\u00e5 generalforsamlingen og i styret reguleres av den til enhver tid gjeldende aksjelovgivning. 4.3 Partene er enige om at utvikling av Eiendommen kan skje ved etablering av nye selskaper med andre samarbeidspartnere. I disse selskapene kan det inng\u00e5s aksjon\u00e6ravtaler som i st\u00f8rst mulig grad hensyntar bestemmelsene i denne avtalen. 3/5 5. UTBYTTE 5.1 GIP skal ved vurderingen av om utbytte skal utdeles legge vekt p\u00e5 gjeldende lovgivning samt GIPs likviditet og risiko, basert p\u00e5 Partenes \u00f8nske om en forsiktig og konservativ forretningsf\u00f8rsel. 6. TILTREDELSE AV NYE AKSJON\u00c6RER I GIP 6.1 Dersom det skal tiltre andre aksjon\u00e6rer i GIP enn Partene, krever dette godkjenning av et enstemmig styre. Samtykke kan nektes p\u00e5 fritt grunnlag. 6.2 Dersom en av Partene \u00f8nsker \u00e5 selge sine aksjer, har den annen Part forkj\u00f8psrett p\u00e5 aksjenes p\u00e5lydende verdi 7. FORRANG 7.1 Denne Avtale g\u00e5r, mellom Partene, foran GIPs vedtekter ved motstrid. 8. GJENNOMF\u00d8RING 8.1 Avtalen trer i kraft p\u00e5 Avtaledato. Dersom det ved inntreden av ny aksjon\u00e6r skulle vurderes \u00e5 endre denne avtale, eller erstatte denne avtale med ny aksjon\u00e6ravtale, m\u00e5 Partene v\u00e6re enige om dette. 9. LOVVALG OG TVISTEL\u00d8SNING 9.1 Alle forhold tilknyttet denne kontrakt reguleres av norsk rett. 9.2 Enhver tvist som m\u00e5tte oppst\u00e5 med tilknytning til denne kontrakt, skal avgj\u00f8res ved voldgift i henhold til lov om voldgift av 14. mai 2004. Voldgiftsretten skal best\u00e5 av tre medlemmer hvorav partene skal oppnevne hver sin voldgiftsdommer. Disse skal oppnevne den tredje voldgiftsdommer som skal v\u00e6re voldgiftsrettens leder. Voldgiftsrettens leder skal v\u00e6re norsk jurist. I mangel av enighet om den tredje voldgiftsdommer, skal vedkommende oppnevnes av sorenskriveren i Troms\u00f8 tingrett. 9.3 Voldgiftsforhandlingene skal holdes i Troms\u00f8, og voldgiftsspr\u00e5ket skal v\u00e6re norsk. 9.4 Voldgiftssaken skal anses innledet n\u00e5r den ene parten sender sin begj\u00e6ring til den annen part om at tvisten skal avgj\u00f8res ved voldgift. Voldgiftsbehandlingen og voldgiftsrettens avgj\u00f8relse skal v\u00e6re underlagt taushetsplikt, og straks voldgiftssak er innledet, er partene forpliktet til \u00e5 inng\u00e5 separat avtale som bekrefter dette. Avtalen er utferdiget og undertegnet i tre eksemplarer, hvorav partene beholder hvert sitt og ett eksemplar beholdes av GIP. 4/5 *** Sted/dato: Troms\u00f8 kommune ____________________________ ____________________________ Navn: Navn: Sted/dato: TG N\u00e6ringseiendom AS ____________________________ ____________________________ Navn: Navn: Vedlegg: 1. Kartskisse over Eiendommen 2. Vedtekter 3. Reguleringskart 5/5 "
}