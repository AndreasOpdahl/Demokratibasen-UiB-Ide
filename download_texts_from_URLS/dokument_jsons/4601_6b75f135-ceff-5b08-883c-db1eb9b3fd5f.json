{
  "dokument_id": "6b75f135-ceff-5b08-883c-db1eb9b3fd5f",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Mailiss Solheim-\u00c5kerblom (R) og Torstein Dahle (R) om pr\u00f8veprosjekt med gratis trening for eldre",
  "url": "https://bergen.kommune.no/politikere-utvalg/api/fil/bk360/11444494/Svar-pa-representantforslag-fra-Mailiss-Solheim-Akerblom-R-og-Torstein-Dahle-R-om-proveprosjekt-med-gratis-trening-for-eldre",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/100797-8 Margrethe Moss-Iversen Saksbehandler: Fra Lundeg\u00e5rd Byr\u00e5d for eldre, helse og omsorg Dato: 19. november 2024 Svar p\u00e5 representantforslag fra Mailiss Solheim-\u00c5kerblom (R) og Torstein Dahle (R) om pr\u00f8veprosjekt med gratis trening for eldre Forretningsutvalget har i m\u00f8te 20. juni 2024 i sak 224/24 fattet f\u00f8lgende vedtak: 1. Representantforslag fra Mailiss Solheim-\u00c5kerblom (R) og Torstein Dahle (R) om pr\u00f8veprosjekt med gratis trening for eldre oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest i bystyrem\u00f8te 17.12.24. 3. Utvalg for helse og sosial avgir innstilling i saken Representantene Mailiss Solheim-\u00c5kerblom (R) og Torstein Dahle (R) har fremmet f\u00f8lgende representantforslag: En aldrende befolkning betyr flere fallulykker. Hvert \u00e5r blir n\u00e6r 10 % av alle innbyggere over 65 \u00e5r skadd, 80-90 % av dem i fallulykker. Fallulykker er hoved\u00e5rsaken til h\u00f8ye tall for hoftebrudd. Heldigvis vet vi hva som kan motvirke antall fallulykker. Jo sterkere vi er i kroppen, jo mindre faller vi. Og n\u00e5r vi likevel faller, f\u00e5r vi reduserte skader og beholder et bedre og aktivt liv. Forskerne mener at denne effekten er mest uttalt for de mest alvorlige fallrelaterte skadene. De mener ogs\u00e5 at helsepersonell og myndigheter i st\u00f8rre grad m\u00e5 oppmuntre eldre til fallforebyggende trening. Ny forskning viser at styrketrening er det viktigste middelet til forebygging av fallskader. Det vil selvsagt gagne samfunnet \u00f8konomisk, men enda viktigere for hver enkelt, er \u00e5 slippe skader som \u00f8delegger livet for lang tid, eller i verste fall for resten av livet. I Bergen forekommer 457 hoftebrudd \u00e5rlig. Dette koster samfunnet 249 700 000 kr. \u00e5rlig. Staten dekker halvparten av utgiftene, mens Bergen sitter igjen med en regning p\u00e5 124 850 000 kr. \u00e5rlig. En kommune som unng\u00e5r to hoftebrudd i \u00e5ret, sparer ca. 1 million kroner. 155 eldre hjemmeboende i seks ulike norske kommuner i alderen 67-97 \u00e5r deltok i forskningsprosjektet. Alle deltakerne hadde opplevd fall \u00e9n eller flere ganger de siste 12 m\u00e5nedene, de benyttet seg av hjemmetjenester i ulik grad og var i stand til \u00e5 g\u00e5 med eller uten hjelpemidler. Personene fulgte et 12 ukers program med \u00f8velser for balanse og styrke. Underveis i prosjektet var det tett samarbeid med b\u00e5de fysioterapeuter, saksbehandlere og hjemmesykepleien som skulle veilede og motivere brukerne til trening. Fallforebygging m\u00e5 v\u00e6re politisk prioritet. Systematisk og m\u00e5lrettet fysisk trening er et virkemiddel som f\u00f8rer til bedre helse generelt og har stor fallforebyggende effekt. Med \u00e5rene mister man muskelstyrke, balanse- og reaksjonsevne. Fysisk trening for \u00e5 \u00f8ke styrke og bedre balansen er viktig. Det finnes mye kunnskap og erfaring om dette. Bergen Kommune kan g\u00e5 foran i reformen for den eldre hjemmeboende befolkningen som vil f\u00e5 et bedre liv og f\u00e6rre sykedager, sykehusinnleggelser og trenger mindre behandling for alvorlige skader. Forslag til vedtak: Bystyret ber byr\u00e5det legge frem en sak om hvordan Bergen kommune kan gjennomf\u00f8re et pr\u00f8veprosjekt med gratis trening for eldre personer over 65 \u00e5r. Saken legges frem innen utgangen av andre kvartal 2025. Byr\u00e5dets vurdering av representantforslaget: Vi venter en betydelig \u00f8kning av eldre i \u00e5rene som kommer. De fleste vil v\u00e6re b\u00e5de friske og spreke med god helse og gode forutsetninger for \u00e5 leve aktive og selvstendige liv langt inn i alderdommen. Med \u00f8kende alder stiger ogs\u00e5 risikoen for \u00e5 falle, og fall er den vanligste formen for ulykke blant eldre. Det er ansl\u00e5tt at \u00e9n av tre personer over 65 \u00e5r vil oppleve \u00e5 falle minst en gang i \u00e5ret, \u00f8kende til \u00e9n av to blant de over 80 \u00e5r1. Kvinner faller oftere enn menn. Har man falt \u00e9n gang, \u00f8ker ogs\u00e5 risikoen for \u00e5 falle igjen. Fall er en viktig \u00e5rsak til for tidlig d\u00f8d og funksjonshemming hos eldre. N\u00e5r eldre faller, blir ofte konsekvensen stor b\u00e5de for den enkelte, p\u00e5r\u00f8rende, helse- og omsorgstjenesten og samfunnet som helhet. Konsekvensen av fall er nest etter demens den mest kostbare tilstanden av helsesvikt i Norge. Dette innebefatter behandling av fallskader, som hoftebrudd2. I tillegg vil mange bli bekymret for \u00e5 falle igjen, noe som kan f\u00f8re til inaktivitet og opplevelsen av \u00e5 ikke ha muligheten til \u00e5 v\u00e6re s\u00e5 aktiv som en selv skulle \u00f8nske. Antall fall hos eldre personer er ikke redusert de siste \u00e5rene til tross for at vi har god kunnskap om fallforebyggende tiltak. OsloMet leder forskningsprosjektet FALLPREVENT. Hovedm\u00e5let med prosjektet er \u00ab\u00e5 utvikle og evaluere nye forskningsbaserte skreddersydde metoder for \u00e5 forebygge fall. Deretter vil man implementere denne forskningsbaserte kunnskapen i ulike kommuner som Oslo, Bergen Trondheim og Troms\u00f8\u00bb 3. Fallforebygging krever en bred tiln\u00e6rming og omfatter strukturelle virkemidler som universelt utformede lokalsamfunn, vedlikehold og rydding av vei og fortau (snublefeller, sn\u00f8 og is) belysning og mye mer. I tillegg er det mye den enkelte selv kan gj\u00f8re for \u00e5 redusere risikoen for fall. Gjennom Seniorguiden f\u00e5r alle innbyggere over 65 \u00e5r i Bergen r\u00e5d for \u00e5 planlegge egen alderdom. Flere av disse r\u00e5dene handler om hvordan man kan forebygge fall, b\u00e5de ytre risikofaktorer, men ogs\u00e5 i form av fysisk aktivitet. Alle innbyggere over 75 \u00e5r f\u00e5r ogs\u00e5 tilbud om forebyggende hjemmebes\u00f8k hvor man blant annet f\u00e5r r\u00e5d om fallforebyggende tiltak i eget hjem og i hverdagslivet generelt. \u00c5 opprettholde god fysisk form er avgj\u00f8rende for v\u00e5r fysiske funksjon uansett alder. Fysisk form faller naturlig med alderen s\u00e6rlig etter 60 \u00e5rs alderen, men kan i stor grad motvirkes gjennom trening, s\u00e6rlig styrketrening. Voksne og eldre b\u00f8r trene styrke minst to eller flere ganger i uken i tillegg til kondisjonstrening. Har man en stillesittende hverdag, er r\u00e5det \u00e5 v\u00e6re enda mer aktiv i l\u00f8pet av uken. Kondisjon, muskelstyrke, bevegelighet og balanse er avgj\u00f8rende for den enkeltes evne til \u00e5 utf\u00f8re hverdagslige aktiviteter. Selv om b\u00e5de muskelmasse og maksimal styrke faller naturlig med \u00f8kende alder, vil regelmessig styrketrening kunne forebygge mye av denne reduksjonen.4 I tillegg til den fallforebyggende effekten, vil \u00f8kt fysisk aktivitet i befolkningen 1 Fallskader - Itryggehender 2 Helsedirektoratet (2024). Nye r\u00e5d skal forebygge fall blant eldre [nettdokument]. Oslo: Helsedirektoratet (siste faglige endring 18. januar 2024, lest 21. oktober 2024). Tilgjengelig fra https://www.helsedirektoratet.no/nyheter/nye-rad-skal-forebygge-fall- blant-eldre 3 FALLPREVENT: Implementering av kunnskapsbasert fallforebyggende program i helsetjenesten: kvalitet, kompetanse og effekt/effektivitet - OsloMet 4 rapport-kan3_fase2_25.08.24.pdf (fhi.no) ogs\u00e5 gi positive helsegevinster p\u00e5 flere andre omr\u00e5der. Det er godt dokumentert at fysisk aktivitet b\u00e5de kan forebygge, men ogs\u00e5 er en viktig del av behandlingen av over 30 ulike sykdommer og tilstander5. Utfordringen er at flertallet ikke er aktive nok, uansett alder. Fysisk aktivitet som fallforebyggende tiltak i alderdommen m\u00e5 skje gjennom hele livsl\u00f8pet. I barnehagealder er de aller fleste barn s\u00e5 aktive som de b\u00f8r v\u00e6re. Deretter faller aktivitetsniv\u00e5et. Kun tre av ti voksne og eldre er aktive nok, og bare halvparten av 15 \u00e5ringene. Ungdom og eldre bruker ogs\u00e5 en stor del av v\u00e5ken tid i ro, dermed \u00f8ker behovet for fysisk aktivitet for \u00e5 veie opp for negative helsekonsekvenser av stillesitting. 6 Helsedirektoratet har lansert en kalkulator hvor man kan bergene helseeffekt og samfunns\u00f8konomisk gevinst av fysisk aktivitet: Kalkulator for \u00e5 beregne helseeffekter av fysisk aktivitet - Helsedirektoratet. Fysisk aktive eldre vil i gjennomsnitt v\u00e6re b\u00e5de friskere, sprekere og leve lengre sammenlignet med inaktive eldre. En 60-\u00e5ring som \u00f8ker sitt daglige aktivitetsniv\u00e5 fra inaktiv til litt mer aktivitet vil kunne \u00abvinne\u00bb 10 friske leve\u00e5r (DALY7) og fem ekstra leve\u00e5r i et livsl\u00f8psperspektiv8. Tilbud i Bergen kommune Bergen kommune har i dag flere treningstilbud. \u00abFinn formen med friskliv\u00bb er et gratis utend\u00f8rs treningstilbud for alle innbyggere. \u00abSterk og st\u00f8dig\u00bb er treningsgrupper tilpasset for seniorer i alderen 65 \u00e5r og eldre som opplever ust\u00f8het med begynnende funksjonssvikt og som har behov for balanse- og styrketrening. Sterk og st\u00f8dig treningsgruppene ledes av instrukt\u00f8rer p\u00e5 timel\u00f8nn. En fysioterapeut ansatt i Bergen kommune har det faglige ansvaret med oppl\u00e6ring og oppf\u00f8lging av de frivillige. Etter trenings\u00f8kten samles deltakerne til en kopp kaffe og en matbit i felleskap. Som f\u00f8lge av en sv\u00e6rt krevende \u00f8konomisk situasjon i kommunen, har byr\u00e5det i budsjett for 2025 foresl\u00e5tt \u00e5 avvikle treningstilbudet \u00abFinn formen med friskliv\u00bb, mens \u00abSterk og st\u00f8dig\u00bb opprettholdes p\u00e5 samme vilk\u00e5r som i dag, med egenandel for deltakerne og i samarbeid med timel\u00f8nnede instrukt\u00f8rer. For \u00e5 sikre at enda flere innbyggere uavhengig av alder har mulighet til, men ogs\u00e5 kunnskap om fysisk aktivitet og hverdagsbevegelse har Bergen kommune flere virkemidler. Byr\u00e5det legger snart frem en folkehelsestrategi hvor et av innsatsomr\u00e5dene handler om b\u00e5de \u00e5 legge til rette for, og stimulere til at innbyggerne har helsefremmende levevaner uansett aldersgruppe og sosio\u00f8konomisk status. I dette inng\u00e5r ogs\u00e5 \u00f8kt fysisk aktivitet og mindre tid i ro. G\u00e5- og aktivitetsvennlige n\u00e6rmilj\u00f8, universelt utformet og med n\u00e6rhet til natur, turstier og sosiale m\u00f8teplasser b\u00e5de ute og inne danner rammene for aktive og levende bydeler, mens det frivillige organisasjonslivet har en viktig rolle med \u00e5 fylle n\u00e6rmilj\u00f8ene med et mangfoldig og tilgjengelig aktivitet- og fritidstilbud. I Bergen finnes det mange lag og foreninger som tilbyr aktiviteter, inkludert fysisk aktivitet. Kommunen oppfordrer til \u00f8kt fokus p\u00e5 sosiale og fysiske aktiviteter for eldre, men ogs\u00e5 p\u00e5 tvers av generasjoner, og har en tilskuddsordning for frivillige organisasjoner som skal stimulere til dette. N\u00e5r det gjelder styrketrening finnes det ogs\u00e5 en rekke treningssentre som i \u00f8kende grad tilpasser aktiviteter til eldre. Bergen kommune prioriterer ogs\u00e5 \u00e5 gi seniorer oppdatert kunnskap om hva den enkelte selv kan gj\u00f8re for \u00e5 leve trygge og gode liv. Kommunen jobber systematisk med \u00e5 styrke innbyggeres kunnskap om fysisk aktivitet. Seniorguiden er Bergen kommune sin kommunikasjonsplattform mot den eldre delen av befolkningen. Her f\u00e5r seniorer Gode r\u00e5d for 5 Fysisk aktivitet - Folkehelserapporten - FHI 6 Departementenes handlingsplan 7 Hva er helsetapsjusterte leve\u00e5r \u2013 DALYs? DALY (Disability-Adjusted Life Year) er et m\u00e5l p\u00e5 sykdomsbyrden og kan beskrives som helsetapsjusterte leve\u00e5r. DALY kombinerer informasjon om sykelighet og d\u00f8delighet. Helsetap blir vurdert p\u00e5 en skala fra 0 (perfekt helse) til 1 (d\u00f8d). 8 Kalkulator for \u00e5 beregne helseeffekter av fysisk aktivitet - Helsedirektoratet \u00e5 planlegge alderdommen, ogs\u00e5 n\u00e5r det gjelder fysisk aktivitet og viktigheten av \u00e5 opprettholde styrke og balanse. Unge eldre f\u00e5r informasjon digitalt, eldre over 80 \u00e5r f\u00e5r tilsend en brosjyre i postkassen. Hensikten er \u00e5 styrke den enkeltes helsekompetanse. Samtidig vet vi at helsekompetanse henger sammen med sosio\u00f8konomisk status, og Bergen kommune har et ansvar for \u00e5 sikre at informasjon som gagner innbyggernes helse n\u00e5r ut til alle, s\u00e6rlig de mest s\u00e5rbare innbyggerne. Kommunen jobber aktivt med evaluering og justering av Seniorguiden slik at informasjon fra kommunen blir tilgjengelig for alle. Gjennom regelmessig kontakt med en referansegruppe f\u00e5r vi innspill til innhold, men ogs\u00e5 foretrukket kommunikasjonskanaler. Oppsummering og byr\u00e5dets vurdering av representantforslaget: \u00c5 sikre at folk f\u00e5r god kunnskap om fysisk aktivitet og bidra til \u00f8kt fysisk aktivitet i befolkningen er en god investering b\u00e5de for den enkeltes helse og livskvalitet og for samfunnet som helhet. Bergen skal v\u00e6re en god by \u00e5 bli gammel i. Tidlig innsats gjennom hele livsl\u00f8pet og hjelp n\u00e5r man trenger det er viktige innsatsomr\u00e5der for byr\u00e5det slik at flere kan bo hjemme og leve selvstendige liv s\u00e5 lenge som mulig. Bergen kommune har som flere andre kommuner et styrketrening- og balansetilbud for innbyggere i alderen 65+ gjennom \u00abSterk og st\u00f8dig\u00bb. Dette er et nasjonalt og kunnskapsbasert treningstilbud som bidrar til \u00e5 forebygge fall, men som ogs\u00e5 har flere positive helsegevinster som f\u00f8lge av fysisk aktivitet, men ogs\u00e5 som f\u00f8lge av det sosiale som skjer i etterkant av trenings\u00f8kten. I tillegg har Etat for idrett et ukentlig tilbud om vanngymnastikk i Stemmemyren idrettshall i samarbeid med fysikalsk helse AS for eldre som l\u00f8ser vanlig inngangsbillett til sv\u00f8mmehallen. Bergen kommune leier ogs\u00e5 ut sv\u00f8mmebassenget p\u00e5 Stemmemyren til rabatert pris hver fredags morgen til \u00abfrokostklubben Biggen\u00bb, som best\u00e5r av eldre. Den \u00f8konomiske situasjonen i Bergen kommune er krevende og utfordrer oss til \u00e5 l\u00f8se oppgaver annerledes i tiden fremover. Tjenester og tilbud som g\u00e5r utover det vi typisk definerer som kommunens kjerneoppgaver m\u00e5 i st\u00f8rre grad l\u00f8ses av andre enn kommunen. Flere av dagens tiltak p\u00e5 Frisklivssentralen som s\u00f8rger for fysisk aktivitet blant eldre gjennomf\u00f8res ogs\u00e5 av frivillig organisasjonsliv, idrettslag, treningssentre eller i egen regi. Bergen kommune har flere akt\u00f8rer p\u00e5 tilskuddsliste til konkrete mottakere som bidrar til et mangfoldig treningstilbud for innbyggerne, deriblant Idrett Bergen S\u00f8r som har et spennende og variert treningstilbud til seniorer hvor de fleste aktivitetene som tilbys er gratis, lavterskel og \u00e5pent for alle og Psykiatrialliansen som tilbyr fysisk aktivitet for byens innbyggere uavhengig av alder. I tillegg ble det i 2024 delt ut i overkant av 1 mill. kr. i tilskudd til \u00abseniororganisasjoner innen amat\u00f8rkultur og frivillighet, hvor ca. en tredjedel av midlene gikk til organisasjoner der fysisk aktivitet var en sentral del av virksomheten. Christine B. Meyer - Byr\u00e5dsleder Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}