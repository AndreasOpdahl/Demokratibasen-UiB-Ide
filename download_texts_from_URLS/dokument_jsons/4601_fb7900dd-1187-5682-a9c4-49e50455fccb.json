{
  "dokument_id": "fb7900dd-1187-5682-a9c4-49e50455fccb",
  "doc_type": "case_attachment",
  "kommune": 4601,
  "tittel": "Tilsvar til nabomerknader og nabomerknader",
  "url": "https://bergen.kommune.no/politikere-utvalg/api/fil/bk360/11135987/Tilsvar-til-nabomerknader-og-nabomerknader",
  "tekst": "TILTAKSHAVERS KOMMENTARER TIL NABOMERKNADER Det er innkommet to nabomerknader i saken. Disse oppsummeres og kommenteres i det f\u00f8lgende. MERKNAD #1 Det er mottatt merknad til nabovarsel fra Henrik Lohne og Lone Eiendom AS, ved Harris Advokatfirma AS. Merknaden vedlegges i sin helhet, men tiltakshaver oppsummerer anf\u00f8rslene med egne ord, og kommenterer dem punktvis nedenfor. Anf\u00f8rsler: 2. Antall dispensasjoner og unntak som er n\u00f8dvendig m\u00e5 f\u00f8re til avslag. Merknadsstiller mener at antall dispensasjoner og unntak tilsier at tiltaket b\u00f8r utredes i ny reguleringsplan for eiendommen. Tiltakshavers kommentar: P\u00e5 generelt grunnlag kan et stort antall dispensasjoner fra plangrunnlaget tilsi at tiltaket b\u00f8r reguleres. P\u00e5 den annen side b\u00f8r ikke antallet dispensasjoner automatisk medf\u00f8re at man iverksetter en reguleringsprosess. Det m\u00e5 vurderes hvorvidt en planprosess faktisk er n\u00f8dvendig, eller om hensynene bak en planprosess kan ivaretas gjennom en byggesak. Det er derfor avklart med Plan- og bygningsetaten at saken skal pr\u00f8ves som en byggesak med dispensasjoner. Det er ogs\u00e5 n\u00f8dvendig \u00e5 vurdere arten av de dispensasjoner som oms\u00f8kes. De st\u00f8rste avvikene gjelder dispensasjon fra forbudet mot \u00abvesentlig nybygging\u00bb, regulert form\u00e5l boligbebyggelse og regulert plassering av bygningsmassen. Ellers er det tale om dispensasjoner fra lovbestemte avstandskrav til veg, vassdrag og nabogrense. Disse avvikene vurderes som mindre. Det er ikke relevant \u00e5 trekke inn s\u00f8knadene om unntak i medhold av KPA \u00a7 9.6 i denne sammenheng. Det vises i hovedsak til tiltakshavers vurdering av behovet for en planprosess som er beskrevet under punkt 3.1 i dispensasjonss\u00f8knaden, men tiltakshaver gjengir de sentrale punkter her. En planprosess skal sikre \u00e5penhet, forutsigbarhet og medvirkning for alle ber\u00f8rte interesser og myndigheter. Hva gjelder medvirkning har b\u00e5de bestiller og tiltakshaver fra tidlig fase \u00f8nsket \u00e5 sikre bred medvirkning med n\u00e6rmilj\u00f8et p\u00e5 Lonemarka. Medvirkningsprosessen i prosjektet er beskrevet av bestiller i et eget dokument som vedlegges s\u00f8knad om rammetillatelse. Det er bl.a. avholdt to m\u00f8ter med n\u00e6rmilj\u00f8et hvor prosjektet har blitt presentert, og hvor de inviterte fikk mulighet til \u00e5 ytre sine meninger og f\u00e5 svar p\u00e5 sp\u00f8rsm\u00e5l. Det ble ogs\u00e5 gitt informasjon om nabovarsling og videre prosess for byggesaken. Det er mottatt 2 nabomerknader i saken. Dette m\u00e5 anses som et lavt antall, og kan tilsi at m\u00f8tene med n\u00e6rmilj\u00f8et har v\u00e6rt nyttige. Prosjektet har satt pris p\u00e5 alle innspill og ideer til forbedring i forhold til den tidligere virksomheten. N\u00e6rmilj\u00f8ets bekymringer har i hovedsak v\u00e6rt knyttet til selve driften av botiltaket, b\u00e5de av hensyn til n\u00e6rmilj\u00f8et og til beboerne selv. Ved planlegging av nytt botiltak er det tatt hensyn til at det m\u00e5 v\u00e6re et lavere antall beboere og \u00f8kt bemanning sammenlignet med det forrige botiltaket. St\u00f8rrelsen p\u00e5 det forrige tiltaket medf\u00f8rte ulemper for b\u00e5de n\u00e6rmilj\u00f8, beboerne og kommunen. Ved \u00e5 nedskalere antall beboerleiligheter fra 22 til 8 ligger forholdene langt bedre til rette for et godt bomilj\u00f8 for b\u00e5de n\u00e6rmilj\u00f8et og beboerne selv. I tillegg installeres det kameraoverv\u00e5kning og adgangskontroll, samt at det blir d\u00f8gnbemannet vektertjeneste. Det vil ogs\u00e5 v\u00e6re 3-4 ansatte til stede p\u00e5 dagtid. Det er ogs\u00e5 et faktum at denne beboergruppen m\u00e5 ha et bosted p\u00e5 lik linje med alle andre innbyggere. Ved utgangen av 2023 var det 428 bostedsl\u00f8se i kommunen, mot 383 i 2022. 1/7 Doc ID / Versjon Confidential 3. Vilk\u00e5rene for \u00e5 innvilge oms\u00f8kte dispensasjoner og unntak er uansett ikke oppfylt 3.1 Generelle bemerkninger Merknadsstiller skriver generelt om vilk\u00e5rene for dispensasjon. Det anf\u00f8res at tiltakshaver i dispensasjonss\u00f8knadene ikke har tilstrekkelig fokus p\u00e5 \u00e5 begrunne at fordelene er \u00abklart st\u00f8rre enn ulempene\u00bb. Merknadsstiller viser videre til en uttale fra Sivilombudsmannen (SOM-2019-4028), og legger til grunn at det f\u00f8rst og fremst er areal- og ressursdisponeringshensyn som er relevante i interesseavveiningen. Tiltakshavers kommentar: Det p\u00e5pekes at det er foretatt interesseavveininger for hver enkelt dispensasjonss\u00f8knad. Den gjennomg\u00e5ende fordelen med tiltaket vurderes som samfunnsnyttig i form av at det etableres et botiltak for en utsatt gruppe mennesker i samfunnet. Denne fordelen er gjennomg\u00e5ende, og gjentas ikke fullt ut for hver vurdering. Tiltaket m\u00f8ter et samfunnsmessig behov, og tilfredsstiller en lovp\u00e5lagt plikt til \u00e5 bist\u00e5 denne gruppen innbyggere med \u00e5 skaffe seg forsvarlig bolig. Etablering av et botilbud vurderes som god areal- og ressursdisponering. Samfunns\u00f8konomisk er det ogs\u00e5 fordelaktig at kommunen tar i bruk en tomt som de allerede eier, og som er klargjort for bygging. 3.2 Dispensasjon fra KPA2018 \u00a7 26 pkt. 26.5.1 Merknadsstiller er uenig i argumentasjonen hva gjelder plassering av terskel for hva som utgj\u00f8r \u00abvesentlig nybygging\u00bb i omr\u00e5det. Videre at tidligere bebyggelse p\u00e5 eiendommen ikke er relevant. Det er ikke relevant \u00e5 se hen til reguleringsplanen i vurderingen av om hensynene bak byggeforbudet blir satt vesentlig til side. Tiltakshavers kommentar: Tiltakshaver st\u00e5r ved at terskelen for hva som m\u00e5 anses \u00abvesentlig nybygging\u00bb i et omr\u00e5de m\u00e5 vurderes konkret, og er ikke enig i at reguleringsplanen ikke er relevant. Det er kun der det foreligger direkte motstrid mellom KPA og reguleringsplan at KPA har forrang. I \u00f8vrige tilfeller vil KPA kun virke supplerende der reguleringsplanen er taus. Det er relevant at reguleringsplanen legger til rette for etablering av 20 nye boenheter p\u00e5 tomten. Omr\u00e5det er vurdert mer konkret i reguleringsplanen enn hva KPA har til hensikt \u00e5 gj\u00f8re. Ser man bort i fra at bygget etableres som et omsorgsbygg er det kun personalbasen som i praksis er i strid med form\u00e5let i planen. Kommunen har i forh\u00e5ndskonferanse p\u00e5lagt prosjektet \u00e5 oppfylle kvalitets- og funksjonskrav i henhold til kravene som stilles til alminnelige boliger. 3.3 Dispensasjon fra regulert arealform\u00e5l Merknadsstiller anf\u00f8rer at etablering av et offentlig tjenestetilbud vil ha en annen p\u00e5virkning p\u00e5 omgivelsene enn dersom det ble oppf\u00f8rt en bygning til alminnelig boligbebyggelse. Det vises til at naboer har rapportert om negativ p\u00e5virkning og utfordringer tilknyttet det gamle bygget p\u00e5 tomten. Merknadsstiller viser ogs\u00e5 til at n\u00e6rmilj\u00f8et har opplevd negativ p\u00e5virkning og utfordringer knyttet til det forhenv\u00e6rende bygget p\u00e5 Lonemarka. Tiltakshavers kommentar: Det er i s\u00f8knad om dispensasjon til nabovarsel beskrevet at det som utgangspunkt ikke skal kunne oppleves noen forskjell ved etablering av botiltaket, i forhold til regulert boligform\u00e5l. Det er to merknadsstillere i saken, og begge har reagert negativt p\u00e5 dette utsagnet. Tiltakshaver ser at det var uheldig formulert, og vil nyansere dette til s\u00f8knad om rammetillatelse. Det som ble fors\u00f8kt formidlet var at botiltaket som oms\u00f8kes ikke er en typisk institusjon. Beboerne skal ikke motta behandling, men vil kunne f\u00e5 st\u00f8tte og hjelp til praktiske gj\u00f8rem\u00e5l. Beboerne inng\u00e5r leieavtaler, og styrer hverdagen sin selv. Slik sett skiller ikke boligdelen p\u00e5 Lonemarka seg fra det regulerte form\u00e5let. Forskjellen fra alminnelig boligform\u00e5l er at beboerne har mulighet til \u00e5 f\u00e5 r\u00e5d og 2/7 Doc ID / Versjon Confidential veiledning fra de ansatte. At de har rusrelaterte og/eller psykiske helseutfordringer medf\u00f8rer ikke at bruken ikke samsvarer med boligform\u00e5let. Det vises for \u00f8vrig ogs\u00e5 til tiltakshavers kommentarer til merknad #2, punkt 2 nedenfor. Hva gjelder tidligere negative erfaringer med botiltak p\u00e5 eiendommen vil tiltakshaver minne om at det ikke s\u00f8kes om \u00e5 etablere et tilsvarende tiltak. Antall beboerleiligheter er redusert fra 22 til 8, bemanningen er \u00f8kt, og bygget er utformet basert p\u00e5 innspill om hva som ikke fungerte i det forrige bygget. En utfordring med det forrige botiltaket var at bygget hadde adkomst til beboerleilighetene via eksterne svalganger. Dette skapte uro og st\u00f8y for n\u00e6rmilj\u00f8et. Det nye bygget f\u00e5r ikke svalganger. Beboerne m\u00e5 benytte hovedinngangen hvor det etableres adgangskontroll, og f\u00e5r adgang til leilighetene internt i bygget. For \u00e5 forebygge at noen tar seg inn i leilighetene via balkongene, skal balkongene i f\u00f8rste etasje bygges 50 cm over terreng og med tett rekkverk. Balkongene trekkes ogs\u00e5 inn i fasaden som gj\u00f8r at det ikke vil v\u00e6re mulig \u00e5 klatre mellom balkongene. Bygget og balkonger sprinkles. 3.4 Dispensasjon fra regulert plassering av bygg, herunder regulert byggelinje, avstand til nabogrense og konflikt med arealform\u00e5l f_Ute01 Merknadsstiller finner det uklart hva det s\u00f8kes om dispensasjon fra. Hensynene bak regulert plassering av bygg og byggelinje og avstandsbestemmelsen i pbl. \u00a7 29-4 er ikke n\u00f8dvendigvis sammenfallende. Hensynene bak arealform\u00e5l f_Ute01 er uansett ikke sammenfallende med hensynene bak regulert plassering av bygg og byggelinje. Det opplyses at bygget skal plasseres inntil 2,7 meter fra grense mot gnr. 295 bnr. 449. Med mindre det foreligger samtykke fra gnr. 295 bnr. 449 krever tiltaket dispensasjon fra avstandskravet i pbl. \u00a7 29-4. Merknadsstiller kan ikke se at dette er varslet oms\u00f8kt. Tiltakshavers kommentar: Avviket fra regulert plassering utl\u00f8ser behov for dispensasjon fra pbl. \u00a7 29-4, samt behov for dispensasjon fra arealform\u00e5l felles uteareal. Tiltakshaver har valgt \u00e5 begrunne dispensasjonene i en samlet vurdering for \u00e5 tydeliggj\u00f8re dette. Relevante hensyn bak de aktuelle bestemmelser er imidlertid beskrevet, og er ikke presentert som fullt ut sammenfallende. At det s\u00f8kes om dispensasjon fra avstandsbestemmelsen fremg\u00e5r av overskriften, samt av begrunnelsen direkte: \u00abRegulert omriss av bebyggelse er et virkemiddel for \u00e5 regulere bygningsvolum og byggegrense. N\u00e5r det avvikes fra regulert plassering oppst\u00e5r det derfor ogs\u00e5 konflikt i forhold til avstand til nabogrense der bygget plasseres utenfor regulert omriss. Bygget plasseres inntil 2,7m fra grense mot gnr. 295, bnr. 449. Dette gir et avvik p\u00e5 1,3m i henhold til 4-meterskravet, jf. pbl. \u00a7 29-4. Merk imidlertid at bygget f\u00f8lger regulert avstand til eiendomsgrense, som er mindre enn 4m\u00bb. Tiltakshaver kan derfor ikke se at dispensasjonen ikke er varslet. Naboene fikk ogs\u00e5 tilsendt kartet \u00abSituasjonsplan med reguleringsplan\u00bb hvor avstander til grense og byggets plassering relatert til reguleringsplanen er vist. 3.5 Dispensasjon fra byggegrense mot vei og gang- og sykkelvei samt arealform\u00e5l Annen veggrunn for etablering av st\u00f8yskjermer Merknadsstiller henviser til at st\u00f8yskjermen ikke er detaljert p\u00e5 n\u00e5v\u00e6rende tidspunkt, og forst\u00e5r det som at den kan bli b\u00e5de h\u00f8yere og lengre. Det menes at man ikke kan s\u00f8ke om dispensasjon uten slik avklaring. Tiltakshavers kommentar: 3/7 Doc ID / Versjon Confidential H\u00f8yde- og lengdebehov er basert p\u00e5 akustiske beregninger utf\u00f8rt av r\u00e5dgivende ingeni\u00f8r akustikk. M\u00e5lene vil f\u00f8lgelig ikke endre seg. Begrepene \u00abutf\u00f8relse\u00bb og \u00abdetaljering\u00bb henviser til material- og fargevalg, samt fundamentering. Byggegrense mot vei skal ivareta trafikksikkerhet og i hovedsak siktlinjer fra veg. Videre m\u00e5 det ikke etableres elementer som kan virke forstyrrende for trafikanter, f. eks ved bruk av farger eller illustrasjoner som kan redusere aktsomhet. I dette tilfelle er det beskrevet at skjermen vil bli utf\u00f8rt i treverk i dempet farge. Detaljering gj\u00f8res ikke f\u00f8r til s\u00f8knad om igangsetting. Opplysningene er tilstrekkelige for \u00e5 vurdere om vilk\u00e5rene for dispensasjon er oppfylt. 3.6 Dispensasjon fra byggegrense mot vassdrag for plassering av st\u00f8yskjerming n\u00e6rmere enn 20 meter Merknadsstiller viser til at st\u00f8yskjermen plasseres inntil 0m fra elven, og forst\u00e5r ikke hvordan skjermen ikke vil v\u00e6re til hinder for friluftsliv langs elven. Det stilles videre sp\u00f8rsm\u00e5l til hvorvidt tiltakshaver har vurdert risiko for flom og erosjon. Tiltakshavers kommentar: Topografien p\u00e5 stedet medf\u00f8rer at st\u00f8yskjermen etableres parallelt med fortauet i en h\u00f8yde over elven. Den kommer alts\u00e5 ikke i kontakt med vassdraget. St\u00f8yskjermen vil ikke v\u00e6re til hinder for friluftsliv langs elven. St\u00f8yskjermen har flere fordeler for friluftslivet enn den har ulemper ved at den skjuler deler av veganlegget, og har en st\u00f8ydempende effekt. Hva gjelder flom og erosjon er det utf\u00f8rt hydrologiske og hydrauliske beregninger p\u00e5 stedet. Bebyggelsen plasseres utenfor flomsonen. Rapporten vil bli vedlagt s\u00f8knad om rammetillatelse. 3.7 S\u00f8knad om unntak i medhold av KPA \u00a7 9.6 Merknadsstiller mener at det ikke er grunnlag for unntak i medhold av KPA \u00a7 9.6. Det vises til at krav til uteoppholdsareal og krav til parkeringsdekning er \u00abto sv\u00e6rt sentrale funksjons- og kvalitetskrav\u00bb. Tiltakshavers kommentar: Hvilke funksjoner som er sentrale skal i medhold av KPA \u00a7 9.6 vurderes i forhold til beboergruppens konkrete behov. Beboergruppen p\u00e5 Lonemarka er rusavhengige personer som er over 20 \u00e5r . Behovet for uteareal anses \u00e5 v\u00e6re lavt basert p\u00e5 erfaring fra lignende botiltak. I prosjektet er det lagt opp til at hver enkelt beboer f\u00e5r privat balkong. Balkongene er planlagt som inntrukne balkonger for \u00e5 skjerme beboerne, og forhindre innsyn. Merknadsstiller skriver videre at innvilgelse av unntak kan \u00abf\u00e5 konsekvenser for en fremtidig annen bruk, og en annen fremtidig beboergruppe\u00bb. Det er uklart hvilke konsekvenser det siktes til. Tiltakshaver er enig i at anvendelse av en unntaksregel vil kunne ha presedensvirkninger for likestilte og n\u00e6rt sammenlignbare tilfeller. KPA 9.6 har til hensikt \u00e5 lempe p\u00e5 funksjons- og kvalitetskrav som kan vanskeliggj\u00f8re etablering av viktige samfunnsfunksjoner i tilfeller der kravene ikke er n\u00f8dvendige. Tiltakshaver kan ikke se at eventuelle presedensvirkninger i s\u00e5 m\u00e5te er direkte negativt. Hva gjelder parkering mener merknadsstiller at premissene for beregning av parkeringsbehov ikke er riktig. Dersom beboerne har egen bil vil det ikke v\u00e6re nok plasser til \u00e5 tilrettelegge for gjesteparkering. Beboerne p\u00e5 Lonemarka vil v\u00e6re personer som har rusavhengighet. Med hensyn til sikkerhet vil de ikke f\u00e5 tilbud om parkeringsplass. Dersom beboerne ikke lenger har behov for rammene som botiltaket tilbyr, vil de f\u00e5 tilbud om en annen type bolig der mulighet for \u00e5 kunne disponere bil kan v\u00e6re tilstede. 3.8 Kort om oms\u00f8kt anneks og brannvannstank Merknadsstiller mener at brannvannstank og anneks ikke er tilstrekkelig beskrevet i 4/7 Doc ID / Versjon Confidential nabovarsel eller dispensasjonss\u00f8knader. Det er ikke mulig \u00e5 etterpr\u00f8ve om tiltakene krever dispensasjon. Videre kommenteres det at annekset skal etableres p\u00e5 areal avsatt til uteoppholdsareal, og det stilles sp\u00f8rsm\u00e5l ved om arealet er trukket fra i beregning av uteoppholdsareal. Tiltakshavers kommentar: Det er vurdert at tiltakene ikke krever dispensasjon. Det er ikke naturlig \u00e5 ta med slike resonnement i et nabovarsel. Dette er forhold som kommenteres i s\u00f8knad om rammetillatelse. Annekset er ikke medregnet i beregning av felles uteoppholdsareal. Arealet er for \u00f8vrig regulert til boligbebyggelse, og det er avklart i forh\u00e5ndskonferanse at tiltaket ikke er dispensasjonsbetinget. Det gj\u00f8res oppmerksom p\u00e5 at prosjektet ikke lenger s\u00f8ker om etablering av brannvannstank. Det blir i stedet s\u00f8kt om oppdimensjonering av eksisterende vannledning til eiendommen. Tiltakshaver kommenterer derfor ikke denne anf\u00f8rselen. MERKNAD #2: Det er den 15.12.23 mottatt merknad fra Lone Utvikling AS. Merknadsstiller eier gnr. 295, bnr. 474, 449 og en andel av bnr. 475. Merknaden vedlegges i sin helhet. Tiltakshaver oppsummerer og kommenterer de sentrale anf\u00f8rsler som fremsettes her. 1. Privatrettslige forhold Byggetomten ble i 2011 overdratt fra Lone Utvikling AS til Bergen kommune. Merknadsstiller gjengir historikken rundt overdragelsen. Tiltakshavers kommentar: Merknaden ang\u00e5r privatrettslige forhold rundt overdragelsen av tomten. Tiltakshaver finner det ikke relevant \u00e5 kommentere disse forhold i bygges\u00f8knaden. Bygningsmyndighetene skal ikke ta stilling til privatrettslige forhold ved behandling av s\u00f8knad om tillatelse, med mindre det fremst\u00e5r som \u00ab\u00e5penbart\u00bb at tiltakshaver ikke har de privatrettslige rettighetene som s\u00f8knaden forutsetter, jf. pbl. \u00a7 21-6. Bergen kommune har hjemmelen til byggetomten, og bygningsmyndighetene har ikke hjemmel til \u00e5 avvise s\u00f8knaden p\u00e5 dette grunnlag. 2. Det er ikke grunnlag for oms\u00f8kt dispensasjon fra gjeldende reguleringsform\u00e5l Merknadsstiller mener at botiltaket ikke kan gjennomf\u00f8res uten gjennom regulering. Tiltaket er omfattet av plankravet i KPA \u00a7 3.1. Eiendommen er regulert til boligform\u00e5l, og et kombinert bo- og tjenestetilbud til en belastet brukergruppe skiller seg sv\u00e6rt sterkt fra dette. Det er \u00e5penbart feil at merknadsstiller og \u00f8vrig n\u00e6rmilj\u00f8 ikke vil oppleve noen forskjell p\u00e5 offentlig botiltak/institusjon for rusavhengige i forhold til regulert boligform\u00e5l. Det gis eksempler og karakteristikker av beboergruppen for \u00e5 underbygge at tiltaket er i strid med arealform\u00e5let. Hensynene bak arealform\u00e5let vil bli vesentlig tilsidesatt ved en dispensasjon. Omfanget av n\u00f8dvendige dispensasjoner er s\u00e5 stort at det i seg selv tilsier at det m\u00e5 gjennomf\u00f8res en reguleringsprosess. Det vises til ot.prp.nr. 32 (2007-2008) s. 242: \u00abAvvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan\u00bb. 5/7 Doc ID / Versjon Confidential Tiltakshavers kommentar: Plankravet i KPA \u00a7 3.1 kommer ikke til anvendelse. Det foreligger reguleringsplan som er vedtatt med hjemmel i plan- og bygningsloven av 2008. At tiltaket som oms\u00f8kes ikke samsvarer med reguleringsplanens innhold medf\u00f8rer ikke at plankravet kommer til anvendelse. Det er tilstrekkelig at eiendommen er regulert i medhold av plan og bygningsloven av 1985, eller nyere. Det vises til Statsforvalterens stadfestelse i sak 2022/951 Nyhavnsveien 10. Tiltakshaver har redegjort for sitt synspunkt for behovet for regulering i s\u00f8knad om dispensasjon, samt ovenfor under Merknad # 1 pkt. 2. Temaet om hvorvidt type beboergruppe har betydning for samsvar med arealform\u00e5l er omtalt i klagesaken for etablering av et midlertidig botilbud for personer med rusrelaterte utfordringer i Nyhavnsveien 10. Tiltaket gjaldt et eksisterende leilighetsbygg, og eiendommen er regulert til blokkbebyggelse. Den delen som skulle transformeres til personalbase m\u00e5tte bruksendres fra leilighet til kontor- og tjenesteyting. Den delen som skulle brukes til boliger ble ikke bruksendret. Klagerne mente at beboergruppens s\u00e6rlige behov m\u00e5tte medf\u00f8re at bruken m\u00e5tte defineres som en institusjon, og dermed var i strid med boligform\u00e5let. Statsforvalteren var ikke enig i dette, og viste bl.a. til definisjonen av boligbebyggelse i reguleringsplanveilederen punkt 4.1.1: \u00abForm\u00e5let boligbebyggelse retter seg mot boligfunksjonen og ikke mot egenskaper ved beboerne. Form\u00e5let brukes ogs\u00e5 til eldreboliger og boliger for s\u00e6rskilte grupper, eksempelvis studenter, n\u00e5r boligen bebos individuelt. Planen kan verken gjennom arealform\u00e5l eller bestemmelser knytte arealbruken til en s\u00e6rskilt gruppe beboere. Eventuelt behov for \u00e5 regulere drift, virksomhet og personkrets/brukere, eierforhold/hvem som skal v\u00e6re eiere og liknende m\u00e5 derfor styres etter annet rettsgrunnlag slik som avtaler, konsesjoner, bevillinger og tilsvarende. Det kan fastsettes bestemmelse med hjemmel i plan- og bygningsloven \u00a7 12-7 nr. 5 om krav til lokalisering og utforming av boliger som skal bygges for eller tilpasses eldre, mennesker med ulike typer funksjonsnedsettelser og andre grupper med s\u00e6rlige behov.\u00bb Videre kom Statsforvalteren frem til at tiltaket i Nyhavn ikke skulle defineres som en institusjon. Bruken i Nyhavn er godkjent for 5 \u00e5r, og beboerne f\u00e5r tilbud om bosted med en varighet p\u00e5 inntil 3 m\u00e5neder. Saken er slik sett ikke fullt ut sammenlignbar da tiltaket p\u00e5 Lonemarka oms\u00f8kes som en omsorgsinstitusjon fordi det er et permanent tiltak. Den kombinerte personal- og boligdelen er imidlertid tilsvarende som for Lonemarka. At beboergruppen har utfordringer innen rus og psykisk helse medf\u00f8rer alts\u00e5 ikke i seg selv at bruken er i strid med boligform\u00e5let. MO-Senteret Gyldenpris (tidligere Strax-huset) er ikke sammenlignbart med tilbudet som \u00f8nskes etablert her. Lonemarka skal gi et varig og trygt botilbud. Tiltakshaver har forst\u00e5else for at n\u00e6rmilj\u00f8et er skeptiske til tiltaket med hensyn til historikken p\u00e5 Lonemarka. Likevel er det viktig \u00e5 p\u00e5peke at man har tatt grep for \u00e5 sikre at situasjonen ikke skal bli som f\u00f8r. Antall beboerleiligheter er redusert fra 22 til 8; det installeres adgangskontroll og kameraoverv\u00e5kning, bemanningen er \u00f8kt og bygget er utformet for \u00e5 hindre u\u00f8nsket tilgang via balkonger og svalganger. Kommunen hadde 428 bostedsl\u00f8se ved utgangen av 2023. Alle personer, uansett utfordringer, trenger et sted \u00e5 bo. Kommunale botiltak b\u00f8r ha spredt beliggenhet, og helst plasseres i omr\u00e5der med gode levek\u00e5r og med n\u00f8dvendig, etablert infrastruktur. Lonemarka er vurdert som godt egnet for denne bruken med de forbedringer som n\u00e5 gj\u00f8res. 3. Virkninger for Lone Utvikling AS Lone Utvikling AS \u00f8nsker \u00e5 utvikle eiendommene sine til bolig og n\u00e6ring i tr\u00e5d med reguleringsform\u00e5lene, og mener at dette ikke er mulig med et offentlig botiltak \u00abvegg i vegg\u00bb. Dette har medf\u00f8rt et betydelig \u00f8konomisk tap for Lone Utvikling AS. Selv om den nye institusjonen er bedre tilpasset brukerne enn det opprinnelige tiltaket er det ikke til \u00e5 komme unna at brukergruppen har store problemer, ikke bare med rus, men ogs\u00e5 psykiatriske utfordringer og begrenset boevne. Ved etablering vil selskapet kreve sitt tap dekket av Bergen kommune. 6/7 Doc ID / Versjon Confidential Tiltakshavers kommentar: Plan- og bygningsetaten har ikke myndighet til \u00e5 ta stilling til eventuelle erstatningskrav. Slike krav m\u00e5 fremsettes sivilrettslig. 7/7 Doc ID / Versjon Confidential Ramb\u00f8ll Norge AS ved Andrea Fjellanger Barstad Sendes per epost til andrea.barstad@ramboll.no V\u00e5r referanse: Ansvarlig advokat: Dato: 17145502/2816480 Stig J. Harris 12. desember 2023 MERKNADER NABOVARSEL - GNR. 295 BNR. 473 OG 475 I BERGEN KOMMUNE 1. Innledning Harris Advokatfirma AS bist\u00e5r Henrik Lohne og Lone Eiendom AS, som er hjemmelshavere til naboeiendommer til gnr. 295 bnr. 473 og 475. Det vises til nabovarsel om s\u00f8knad om etablering av nytt kombinert bolig- og arbeidsbygg til offentlig omsorgsform\u00e5l med tilh\u00f8rende utomhus opparbeidelse, fremf\u00f8ring av vann-, avl\u00f8ps- og overvannsledninger og installasjon av brannvannstank, oppf\u00f8ring av anneks til aktiviteter og sosialt fellesskap, etablering av parkeringsplass og oppf\u00f8ring av st\u00f8yskjerm langs Hardangervegen p\u00e5 gnr. 295 bnr. 473 og 475. V\u00e5re klienter motsetter seg at s\u00f8knaden med tilh\u00f8rende dispensasjoner og unntak innvilges. Vi vil i det f\u00f8lgende redegj\u00f8re for v\u00e5rt standpunkt. Nabovarselet er datert 29.11.23. Frist for \u00e5 inngi merknader er satt til 13.12.23. Merknadene er f\u00f8lgelig rettidig inngitt. 2. Antall dispensasjoner og unntak som er n\u00f8dvendig m\u00e5 f\u00f8re til avslag I nabovarselet opplyses det at det s\u00f8kes om f\u00f8lgende dispensasjoner: - KPA2018 \u00a7 26 pkt. 26.5.1 om forbud mot \u00abvesentlig nybygging\u00bb - Regulert arealform\u00e5l BB1 \u2013 boligblokkbebyggelse, for etablering av offentlig tjenesteyting/botilbud - Reguleringsplan \u00a7 1.8 om regulert plassering av bygg, herunder regulert byggelinje, avstand til nabogrense og konflikt med arealform\u00e5l f_Ute01 - Regulert byggegrense mot fylkesveg og G/S-veg for etablering av st\u00f8yskjerm og konflikt med arealform\u00e5l Annen veggrunn - Regulert byggegrense mot vassdrag for plassering av st\u00f8yskjerm n\u00e6rmere enn 20 m Videre at det s\u00f8ke om f\u00f8lgende unntak: - KPA2018 \u00a7 14 pkt. 14.3.5 om minimum 100 m2 uteoppholdsareal utformet som privat uteareal per boenhet - KPA2018 kap. 17 om krav til minimum 1 parkeringsplass for hver boenhet Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Global Advocaten NO 921 027 583 MVA Tlf.:55 30 27 00 17145502/2816480 harris.no Side 1 av 7 Antallet dispensasjoner og unntak som er n\u00f8dvendig i denne saken, viser med tydelig at tiltaket ikke b\u00f8r gjennomf\u00f8res som oms\u00f8kt. Dispensasjonene viser at tiltaket strider b\u00e5de mot gjeldende reguleringsplan og KPA2018. Forhold som b\u00f8r avklares gjennom en ny reguleringsplan fors\u00f8kes n\u00e5 behandlet gjennom dispensasjoner, noe som ikke er \u00f8nskelig. S\u00f8knaden m\u00e5 av den grunn avsl\u00e5s. 3. Vilk\u00e5rene for \u00e5 innvilge oms\u00f8kte dispensasjoner og unntak er uansett ikke oppfylt 3.1. Generelle bemerkninger til dispensasjonss\u00f8knadene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. Det er opp til s\u00f8ker \u00e5 godtgj\u00f8re at vilk\u00e5rene i pbl. \u00a7 19-2 er oppfylt. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. Det anf\u00f8res at oms\u00f8kte tiltak vil medf\u00f8re at hensynene bak bestemmelsene det s\u00f8kes dispensasjon fra, vil bli \u00abvesentlig tilsidesatt\u00bb, jf. pbl. \u00a7 19-2. Vi vil utdype dette i pkt. 3.2 flg. under. I tillegg m\u00e5 fordelene ved \u00e5 gi dispensasjon etter en samlet vurdering v\u00e6re klart st\u00f8rre enn ulempene. Det er ikke tilstrekkelig for \u00e5 innvilge dispensasjon at ulempene ved dispensasjon er beskjedne. Vurderingen m\u00e5 vise at det foreligger relevante, klare og positive fordeler som er klart st\u00f8rre enn ulempene dispensasjonen f\u00f8rer til. De fordelene som er relevante i vurderingen, m\u00e5 ha sammenheng med de hensynene plan- og bygningsloven er ment \u00e5 ivareta. Dette inneb\u00e6rer at det f\u00f8rst og fremst er areal- og ressursdisponeringshensyn som er relevante i interesseavveiningen, jf. SOM-2019-4028. Fordelene det er vist til, m\u00e5 ha stor vekt for at vilk\u00e5ret skal v\u00e6re oppfylt, jf. SOM- 2015-3269. Et gjennomg\u00e5ende trekk ved dispensasjonss\u00f8knadene er at det fokuseres p\u00e5 at ulempene omgivelsene p\u00e5f\u00f8res som f\u00f8lge av dispensasjonene, er beskjedne. Vurderingen viser ikke i tilstrekkelig grad at det foreligger relevante, klare og positive fordeler, som klart er st\u00f8rre enn ulempene. Det anf\u00f8res av den grunn at vilk\u00e5rene for \u00e5 innvilge oms\u00f8kte dispensasjoner i pbl. \u00a7 19-2 annet ledd ikke er oppfylt. S\u00f8knaden m\u00e5 av den grunn avsl\u00e5s. 3.2. Dispensasjon fra KPA2018 \u00a7 26 pkt. 26.5.1 I dispensasjonss\u00f8knaden henvises det til en uttalelse fra Byr\u00e5den i Byr\u00e5dens fullmaktsvedtak snr. 2022/166583. Saken gjaldt omgj\u00f8ring av avslag p\u00e5 s\u00f8knad om etablering av offentlig botiltak med 6 boenheter og personalbase, hvor Byr\u00e5den uttalte at \u00abbygget er i det nedre sjikt av 17145502/2816480 harris.no Side 2 av 7 hva som kan forst\u00e5es som \u00abvesentlig bygging.\u00bb Dette brukes for \u00e5 illustrere hva som skal betraktes som vesentlig nybygging m\u00e5 vurderes ut fra konkrete forhold. Til dette vil vi bemerke at Byr\u00e5den direkte i forkant av denne uttalelsen presiserte at \u00abbyr\u00e5den er av den klare oppfatning at oms\u00f8kte tiltak med sitt omfang og sitt bruksform\u00e5l er i strid med bestemmelsen om forbud mot \u00abvesentlig nybygging.\u00bb Det er derfor ikke tvilsomt at ogs\u00e5 tiltaket som her oms\u00f8kes er \u00e5 anse som vesentlig nybygging, og at tiltaket krever dispensasjon. Vi kan imidlertid ikke se at uttalelsen er av relevans for den konkrete dispensasjonsvurderingen som skal foretas i saken. Under henvisning til at Lone ligger innenfor \u201dsenteromr\u00e5de\u201d (#12) i KPA anf\u00f8res det at terskelen for hva som anses som vesentlig nybygging m\u00e5 v\u00e6re h\u00f8yere enn andre omr\u00e5der i \u00f8vrig byggesone. Vi er ikke enig i at bestemmelsesomr\u00e5det kan forst\u00e5s p\u00e5 denne m\u00e5ten. I bestemmelsene til KPA2018 \u00a7 26 pkt. 26.5.5 presiseres det at: \u00abI bestemmelsesomr\u00e5de for \"senteromr\u00e5der i \u00f8vrig byggesone\" (\u00a738.5) tillates videreutvikling av eksisterende funksjoner og transformasjon av eksisterende bygg til n\u00e6ring.\u00bb Videre i \u00a7 38 pkt. 38.5 er det bestemt at: \u00ab\u00a7 38.5 Senteromr\u00e5der i sone 4 \u2013 \u00f8vrig byggesone (#11 og #12) Innenfor omr\u00e5dene Salhus (#11) og Lone (#12) tillates videreutvikling av eksisterende sentrumsfunksjoner og transformasjon av eksisterende bygg til n\u00e6ring. For Salhus (#11) gjelder hensyn til kulturminner foran n\u00e6ringsutvikling, jf. \u00a7 38.3.\u00bb Bestemmelsene er tydelig p\u00e5 at det er videreutvikling av sentrumsfunksjoner og n\u00e6ringsbebyggelse som kan tillates. Ogs\u00e5 for disse omr\u00e5dene anbefales det ikke ny boligbygging. Bestemmelsene kan ikke brukes for \u00e5 heve terskelen for hva som skal anses som vesentlig nybygging. I s\u00f8knaden p\u00e5pekes det videre at tiltaket skal oppf\u00f8res p\u00e5 en branntomt hvor det ogs\u00e5 tidligere var oppf\u00f8rt en kommunal blokk med 24 beboerleiligheter. Ettersom bruken av tomten til institusjon ikke er ny, m\u00e5 den derfor anses \u00e5 v\u00e6re i samsvar med m\u00e5lsetningene for senteromr\u00e5der, jf. KPA \u00a7 38 pkt. 38.5. Oms\u00f8kte tiltak er ikke en videreutvikling av eksisterende sentrumsfunksjon eller transformasjon av eksisterende bygg til n\u00e6ring. Oms\u00f8kte tiltak kan derfor ikke anses \u00e5 v\u00e6re i samsvar med m\u00e5lsetningene for senteromr\u00e5der i KPA \u00a7 38 pkt. 38.5. Videre p\u00e5pekes det at det s\u00f8kes om oppf\u00f8ring av et helt nytt bygg, og at oms\u00f8kte tiltak skal behandles etter gjeldende krav og arealregulering. 17145502/2816480 harris.no Side 3 av 7 Det er ikke relevant for dispensasjonsvurderingen at det tidligere var oppf\u00f8rt en kommunal blokk p\u00e5 eiendommen. Videre vises det til at gjeldende reguleringsplan legger opp til et vesentlig st\u00f8rre boligbygg, noe som tilsier at tiltaket ikke tilsidesetter de hensyn som forbudet mot vesentlig nybygging skal ivareta. Til dette vil vi bemerke at reguleringsplanen ble vedtatt f\u00f8r gjeldende KPA 2018. Ved motstrid \u00abgjelder kommuneplanens arealdel foran eldre reguleringsplaner vedtatt f\u00f8r 1.1.2013\u00bb, jf. KPA \u00a7 2 pkt. 2.4. Det er derfor ikke relevant \u00e5 se hen til reguleringsplanen i vurderingen av om hensynene bak byggeforbudet i KPA \u00a7 26.5.5 blir satt vesentlig til side. Det at eiendommen blir bebygget med et s\u00e5 omfattende tiltak med flere leiligheter, tjenestebase, anneks, parkeringsplass tilsier i seg selv at hensynene bak forbudet mot vesentlig nybygging blir vesentlig tilsidesatt. 3.3. Dispensasjon fra regulert arealform\u00e5l I dispensasjonss\u00f8knaden anf\u00f8res det at det for omkringliggende bebyggelse ikke skal kunne oppleves noen forskjell i forhold til regulert form\u00e5l. Dette medf\u00f8rer ikke riktighet. Etablering av et offentlig tjenestetilbud av den karakter som her oms\u00f8kes, vil \u00e5penbart ha en annen p\u00e5virkning p\u00e5 omgivelsene enn dersom det ble oppf\u00f8rt en bygning til alminnelig boligbebyggelse. Under m\u00f8te avholdt 8. juni 2023 med naboer og n\u00e6rmilj\u00f8 kom det tydelig frem at den tidligere bruken av tomten til offentlig institusjon av tilsvarende karakter som n\u00e5 \u00f8nskes etablert, p\u00e5virket n\u00e6rmilj\u00f8et og omkringliggende bebyggelse negativt. Ogs\u00e5 n\u00e6ringsvirksomhetene etablert p\u00e5 hhv. gbnr. 295/28 og 295/236 har opplevd negativ p\u00e5virkning og utfordringer i sin drift, som f\u00f8lge av botiltaket som var etablert p\u00e5 eiendommen. Erfaring viser derfor at oms\u00f8kte tiltaks p\u00e5virkning p\u00e5 omgivelsene skiller seg fra p\u00e5virkningen fra regulert arealform\u00e5l. Det anf\u00f8res derfor at oms\u00f8kte tiltak vil inneb\u00e6re en vesentlig tilsidesettelse av hensynet bak arealform\u00e5let. 3.4. Dispensasjon fra regulert plassering av bygg, herunder regulert byggelinje, avstand til nabogrense og konflikt med arealform\u00e5l f_Ute01 Slik begrunnelsen er utformet er det uklart hva det egentlig s\u00f8kes dispensasjon fra. Hensynene bak regulert plassering av bygg og byggelinje og avstandsbestemmelsen i pbl. \u00a7 29- 4 er ikke n\u00f8dvendigvis sammenfallende. Hensynene bak arealform\u00e5l f_Ute01 er uansett ikke sammenfallende med hensynene bak regulert plassering av bygg og byggelinje. Det opplyses at bygget skal plasseres inntil 2,7 meter fra grense mot gnr. 295 bnr. 449. Med mindre det foreligger samtykke fra gnr. 295 bnr. 449 krever tiltaket dispensasjon fra avstandskravet i pbl. \u00a7 29-4. Vi kan ikke se at dette er varslet oms\u00f8kt. 3.5. Dispensasjon fra byggegrense mot vei og gang- og sykkelvei samt arealform\u00e5l Annen veggrunn for etablering av st\u00f8yskjermer 17145502/2816480 harris.no Side 4 av 7 I s\u00f8knaden opplyses det at st\u00f8yskjermen ikke et detaljert p\u00e5 n\u00e5v\u00e6rende tidspunkt, men at akustiker har beregnet et behov for en h\u00f8yde p\u00e5 2,5 meter og en lengde p\u00e5 50 meter. Vi forst\u00e5r dette dithen at utformingen av st\u00f8yskjermen p\u00e5 n\u00e5v\u00e6rende tidspunkt ikke er endelig avklart. St\u00f8yskjermen kan potensielt bli b\u00e5de h\u00f8yere og lengre. Dispensasjonss\u00f8knad fordrer en konkret vurdering av tiltaket. All den tid st\u00f8yskjermens utforming ikke er endelig avklart, kan det p\u00e5 n\u00e5v\u00e6rende tidspunkt heller ikke vurderes om hensynene bak hhv. byggegrense mot vei og gang- og sykkelvei og arealform\u00e5l blir vesentlig tilsidesatt. Det samme gj\u00f8r seg gjeldende for vurderingen av om fordelene er klart st\u00f8rre enn ulempene. 3.6. Dispensasjon fra byggegrense mot vassdrag for plassering av st\u00f8yskjerming n\u00e6rmere enn 20 meter I \u00d8vrig byggesone er byggegrensen mot vassdrag fastsatt til 20 meter, jf. KPA \u00a7 6.2.2. I s\u00f8knaden opplyses det at st\u00f8yskjermen skal plasseres i inntil 0 meter fra vassdraget. Vi har da vanskeligheter med \u00e5 forst\u00e5 at st\u00f8yskjermen ikke vil v\u00e6re til hinder for friluftsliv langs elven. Bygging inntil 0 meter fra vassdraget vil i seg selv inneb\u00e6re en vesentlig tilsidesettelse av hensynene bak byggeforbudet. Det stilles ogs\u00e5 sp\u00f8rsm\u00e5l ved hvilke vurderinger tiltakshaver har gjort seg i forhold til risiko for flom og erosjon, jf. KPA \u00a7 6.2.1. 3.7. S\u00f8knad om unntak i medhold av KPA \u00a7 9.6 I medhold av KPA \u00a7 9.6 s\u00f8kes det om unntak fra KPA \u00a7 14.3.5 om krav til minimum 100 m2 uteoppholdsareal utformet som privat uteareal per boenhet og KPA \u00a7 17 om krav til minimum 1 parkeringsplass per boenhet Vi kan ikke se at det er grunnlag for \u00e5 innvilge unntak fra de nevnte bestemmelser. Krav til minsteareal for uteoppholdsareal og parkering er to sv\u00e6rt sentrale funksjons- og kvalitetskrav. Dersom man gir unntak fra disse kravene vil det kunne f\u00e5 konsekvenser for en fremtidig annen bruk, og en annen fremtidig beboergruppe. Dette anses uheldig. Hva gjelder parkering anf\u00f8res det i s\u00f8knaden at: \u00abBeboere vil ikke disponere egen bil. Det er derfor ikke n\u00f8dvendig med beboerparkering. Det vil imidlertid v\u00e6re nok plasser til \u00e5 legge til rette for gjesteparkering. Det vurderes derfor at det er grunnlag for \u00e5 innvilge unntak fra krav til antall p-plasser for bil med hensyn til beboergruppen, jf. KPA 9.6\u00bb. Ansvarlig s\u00f8kers vurdering av behovet for parkering bygger p\u00e5 en rekke forutsetninger. Vi stiller sp\u00f8rsm\u00e5l ved grunnlaget for disse premissene og riktigheten av dette. Dersom beboerne har bil, vil det ikke v\u00e6re nok plasser til \u00e5 tilrettelegge for gjesteparkering. 17145502/2816480 harris.no Side 5 av 7 Det anf\u00f8res derfor at det ikke er grunnlag for \u00e5 innvilge unntak fra KPA \u00a7 9.6 og \u00a7 17, jf. KPA \u00a7 9.6. 4. Kort om oms\u00f8kt anneks og brannvannstank I s\u00f8knaden er det ogs\u00e5 opplyst at det s\u00f8kes om \u00e5 etablere et anneks og brannvannstank. Vedlegg benevnt \u00abGH01 Plantegning VA\u00bb synes \u00e5 forutsette at brannvannstanken skal etableres under jorden. Utklipp Plantegning VA Utover dette inneholder nabovarselet lite, om ingen informasjon om disse tiltakene. Hverken annekset eller brannvannstanken er omtalt i dispensasjonss\u00f8knadene. Vi forst\u00e5r dette som at tiltakshaver er av den oppfatning at tiltakene ikke utl\u00f8ser behov for dispensasjon. Da nabovarselet ikke inneholder mer konkret informasjon om disse tiltakene er det vanskelig \u00e5 etterpr\u00f8ve riktigheten av dette. Basiskartet vedlagt nabovarselet viser at annekset er tiltenkt oppf\u00f8rt p\u00e5 arealet avsatt til uteoppholdsareal. N\u00e5r det opplyses at beboerne har 532 m2 felles uteoppholdsarealet forutsettes det at anneksets areal er fratrukket. Hvis ikke m\u00e5 arealet som oppgis eventuelt korrigeres. 17145502/2816480 harris.no Side 6 av 7 Utklipp basiskart 5. Avslutning P\u00e5 bakgrunn av redegj\u00f8relsen i de foreg\u00e5ende punkter anf\u00f8res det at vilk\u00e5rene for \u00e5 innvilge oms\u00f8kte dispensasjoner og unntak ikke er oppfylt og at s\u00f8knaden derfor m\u00e5 avsl\u00e5s. Det bes om at disse merknadene vedlegges s\u00f8knaden til kommunen og at undertegnede holdes orientert om videre saksgang. Med vennlig hilsen Harris Advokatfirma AS Silje Herheim Eriksen Advokat she@harris.no 482 562 11 17145502/2816480 harris.no Side 7 av 7 "
}