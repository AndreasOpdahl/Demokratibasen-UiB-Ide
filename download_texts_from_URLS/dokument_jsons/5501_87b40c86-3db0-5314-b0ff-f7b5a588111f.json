{
  "dokument_id": "87b40c86-3db0-5314-b0ff-f7b5a588111f",
  "doc_type": "case_presentation",
  "kommune": 5501,
  "tittel": "Strategi for tilsyn og ulovlighetsoppf\u00f8lging 2025",
  "url": "https://innsyn.tromso.kommune.no/application/getMoteDokument?dokid=2002007711",
  "tekst": "Arkivsaksnr. 25/04288-1 Saksbehandler Anne-Marte T\u00f8gersen Saksgang M\u00f8tedato Kommune- og byutviklingsutvalget 12.06.2025 Strategi for tilsyn og ulovlighetsoppf\u00f8lging 2025 Kommunedirekt\u00f8rens innstilling til vedtak: Strategi for tilsyn og ulovlighetsoppf\u00f8lging etter plan- og bygningsloven godkjennes. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Kommunen har plikt til \u00e5 f\u00f8re tilsyn med tiltak etter plan- og bygningsloven (pbl.). Dette inneb\u00e6rer \u00e5 p\u00e5se at tiltak, herunder bygninger og anlegg, oppf\u00f8res med god kvalitet og i samsvar med bestemmelser og krav i plan- og bygningsloven med tilh\u00f8rende forskrifter. Videre har kommunen plikt til \u00e5 forf\u00f8lge overtredelser av disse bestemmelsene, og p\u00e5se at de ansvarlige retter opp i eventuelle avvik. Byggesaksforskriften (SAK10) \u00a7 15-1 legger opp til at kommunen skal utarbeide en strategi for sin tilsynsvirksomhet etter plan- og bygningsloven. Etter bestemmelsen skal strategien ta stilling til f\u00f8lgende punkter - m\u00e5lsettinger og rutiner for det kommunale tilsynet, - organisering, eventuelt samarbeid med andre kommuner eller instanser, kompetansebehov, ressursbruk og finansiering og - utvelgelse og prioritering av fagomr\u00e5der, sakstyper, temaer mv. Saksutredning Byggesaksenheten har hatt praksis for \u00e5 utarbeide en tilsynsstrategi, og foreta \u00e5rlig revidering av denne. Det har imidlertid ikke v\u00e6rt praksis for \u00e5 ta strategien opp til politisk behandling, f\u00f8r dette ble gjort ved utarbeidelse av tilsynsstrategien for 2024. I direktoratets veiledning til byggesaksforskriften anbefales det at strategien behandles politisk for \u00e5 sikre politisk forankring av tilsynsvirksomheten, samt synliggj\u00f8re kostnader som de kommunale tilsynet medf\u00f8rer. Strategien redegj\u00f8r for organisering av arbeid med tilsyn og ulovlighetsoppf\u00f8lging. Herunder redegj\u00f8res for ressursene som er avsatt til arbeidet, og finansieringen av dette. Det fremkommer ogs\u00e5 fordeling av antall saker innenfor de ulike saksfeltene. Videre fastsetter strategien m\u00e5lsettinger og rutiner for arbeidet med tilsyn og ulovlighetsoppf\u00f8lging i 2025. Form\u00e5let med tilsyn er \u00e5 sikre god kvalitet p\u00e5 det som bygges i kommunen, og \u00e5 sikre at det som bygges er i henhold til gitte tillatelser, planverk vedtatt av kommunestyret, og bestemmelser gitt i plan- og bygningsloven og tilh\u00f8rende forskrifter. Byggesaksenheten \u00f8nsker derfor \u00e5 ha et synlig tilsyn for \u00e5 sikre at de ber\u00f8rte akt\u00f8rer, og spesielt de profesjonelle foretakene, etterlever lovbestemte krav. Strategien fastsetter retningslinjer for prioritering av saker. H\u00f8yest prioritert settes tiltak som kan medf\u00f8re fare for liv og helse. Videre fastsetter strategien konkrete m\u00e5lsetninger for gjennomf\u00f8ring av tilsyn i 2025. M\u00e5lsetningene er som f\u00f8lger: - Vurdere tilsyn eller ulovlighetsoppf\u00f8lging ved alle innkomne bekymringsmeldinger innenfor saker med prioritet 1. - F\u00f8re tilsyn med tiltak p\u00e5 eiendommer med utfordrende grunnforhold, eksempelvis i omr\u00e5der med p\u00e5vist kvikkleire eller ved tiltak under marin grense, i minimum fem saker. (DIBKs prioriterte tilsynsomr\u00e5de) - Foreta tilsyn med kvalifikasjoner i minimum fem saker. - Tilsyn med brannprosjektering i minimum fem saker. - Tilsyn med fem tiltak i 100-metersbeltet, herunder utfylling i sj\u00f8. For oppf\u00f8lging av ulovlighetssaker fastsetter strategien f\u00f8lgende m\u00e5lsetninger. - Vurdere oppf\u00f8lging av innkomne saker fortl\u00f8pende - F\u00f8lge opp alle innkomne saker med prioritet 1 - Redusere restanse av gamle saker 2 Til sist inneholder strategien en gjennomgang av m\u00e5loppn\u00e5elsen for 2024, sett opp mot m\u00e5lsetningene i fjor\u00e5rets tilsynsstrategi. M\u00e5lsetningene i strategien for 2025 er fastsatt p\u00e5 bakgrunn av erfaringer som ble gjort i 2024. Likeledes tas det sikte p\u00e5 at strategien for neste \u00e5r revideres p\u00e5 bakgrunn av erfaringer som gj\u00f8res i innev\u00e6rende \u00e5r. Konklusjon Strategi for tilsyn og ulovlighetsoppf\u00f8lging etter plan- og bygningsloven godkjennes. Vedtakskompetanse Kommune- og byutviklingsutvalget Vedlegg Strategi for tilsyn og ulovlighetsoppf\u00f8lging 2025 3 "
}