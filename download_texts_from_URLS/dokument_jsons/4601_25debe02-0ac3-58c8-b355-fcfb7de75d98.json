{
  "dokument_id": "25debe02-0ac3-58c8-b355-fcfb7de75d98",
  "doc_type": "case_attachment",
  "kommune": 4601,
  "tittel": "Anbefaling om ikke \u00e5 avgi h\u00f8ringsuttalelse til h\u00f8ring \u2013 Innspill til Postutvalgets rapport",
  "url": "https://bergen.kommune.no/politikere-utvalg/api/fil/bk360/11805093/Anbefaling-om-ikke-a-avgi-horingsuttalelse-til-horing-Innspill-til-Postutvalgets-rapport",
  "tekst": " BBU-kommunaldirekt\u00f8rens stab Til Intern korrespondanse Byr\u00e5dsleders avdeling stab (Arbeidssted) V\u00e5r referanse: 2024/190285-2 Byr\u00e5dsleders avdeling stab (Arbeidssted) v/Britt Saksbehandler: Jasmin Ighoubah Nordgreen Dato: 29. januar 2025 H\u00f8ring \u2013 Innspill til Postutvalgets rapport- det anbefales at Bergen kommune ikke avgir h\u00f8ringssvar Saken gjelder Samferdselsdepartementets h\u00f8ring \u00abInnspill til Postutvalgets rapport\u00bb. Regjeringen oppnevnte i januar 2024 et uavhengig ekspertutvalg for \u00e5 utrede hvordan fremtidens posttjenester best kan organiseres med hensyn til en rekke samfunnsmessige behov. Utvalget leverte sin rapport 16. desember 2024, og som ledd i oppf\u00f8lgningen sendes rapporten n\u00e5 p\u00e5 h\u00f8ring. De siste ti\u00e5rene har brevvolumene v\u00e6rt raskt synkende. Staten dekker Postens nettokostnad ved leveringsplikten, og bevilgningen til ul\u00f8nnsomme posttjenester over statsbudsjettet har if\u00f8lge departementet vokst raskt. Utvalget anbefaler at Norge fortsatt har et solid postsystem, slik at innbyggerne sikres at de b\u00e5de kan sende og motta post over hele landet. Dette er ogs\u00e5 sv\u00e6rt viktig beredskap i en urolig tid. Imidlertid mener utvalget at det er p\u00e5 h\u00f8y tid \u00e5 endre statens bruk av b\u00e5de penger og regulering for \u00e5 sikre b\u00e5de dagens og fremtidens behov, og bidra til at flere akt\u00f8rer kan tilby tjenester. Utvalgets forslag g\u00e5r i hovedsak ut p\u00e5 f\u00f8lgende: - Brev skal utleveres til betjente postpunkt, for eksempel til post i butikk. De som trenger det, skal imidlertid kunne velge \u00e5 f\u00e5 brevene levert i postkassen \u00e9n gang i uken - Med henvisning til at det i pakkemarkedet er stor konkurranse med flere tilbydere, \u00f8nsker utvalget fortsatt at staten skal s\u00f8rge for at det er minst ett pakkeprodukt som er tilgjengelig i alle deler av landet. - Med forslag om \u00e5 redusere leveringsplikten av brev, vil det ikke lenger v\u00e6re et like stort behov for tradisjonell postomb\u00e6ring til alle postkasser. Derfor har utvalget vurdert om postbudene skal f\u00e5 nye oppgaver. Det er blant annet vurdert at Posten og KS\u2019 pr\u00f8veprosjekt \u00abP\u00e5 d\u00f8rterskelen\u00bb skal bli en varig ordning, men flertallet mener dette at en statlig finansiering kan fortrenge andre kommersielle eller ideelle akt\u00f8rer og at det er problematisk om staten gir en akt\u00f8r monopol p\u00e5 en slik tjeneste. Flertallet i utvalget er derfor positive til et slikt tilbud p\u00e5 kommersielt grunnlag, men mener at tjenesten ikke b\u00f8r regnes som en statlig finansiert posttjeneste. Byr\u00e5dsavdelingen for byutvikling og byr\u00e5dsleders avdeling har vurdert h\u00f8ringssaken og kommet til at den er lite aktuell \u00e5 gi uttale til. For Bergen kommune er det viktig at det gj\u00f8res gode vurderinger av postnettets infrastruktur knyttet til krisesituasjoner, for eksempel for kommunikasjon med befolkningen og for frakt av n\u00f8dvendige fysiske sendinger som medisinsk utstyr og sikkerhetsgraderte dokumenter. Utvalget peker i kapittelet 8 Utvalgets forslag til fremtidens posttjeneste p\u00e5 at det er behov for videre utredning av posttjenestenes rolle i beredskapen. Vi m\u00e5 derfor regne med at dette f\u00f8lges opp f\u00f8r eventuelle lov- og forskriftsendringer blir sendt p\u00e5 h\u00f8ring og har derfor ikke behov for \u00e5 levere h\u00f8ringsinnspill til Postutvalgets rapport. Byr\u00e5den deler denne oppfatningen, og anbefaler at kommunen avst\u00e5r fra \u00e5 uttale seg. Med hilsen BBU - kommunaldirekt\u00f8rens stab Christine Kahrs - Byr\u00e5d for byutvikling Dokumentet er godkjent elektronisk. Vedlegg: 1. H\u00f8ring Innspill til Postutvalgets rapport 2. VS: H\u00f8ringssak til behandling: H\u00f8ring \u2013 Innspill til Postutvalgets rapport "
}