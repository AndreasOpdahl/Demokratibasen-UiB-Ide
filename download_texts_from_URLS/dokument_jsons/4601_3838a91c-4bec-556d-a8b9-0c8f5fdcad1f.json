{
  "dokument_id": "3838a91c-4bec-556d-a8b9-0c8f5fdcad1f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 106 fra Andreas Madsen Berg (SV) til byutviklingsbyr\u00e5den om sykkell\u00f8sning i Sandviksveien, ved Gj",
  "url": "https://bergen.kommune.no/politikere-utvalg/api/fil/bk360/10676926/Svar-pa-skriftlig-sporsmal-nr-106-fra-Andreas-Madsen-Berg-SV-til-byutviklingsbyraden-om-sykkellosning-i-Sandviksveien-ved-Gj",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/86784-3 Saksbehandler: Malene Nesse Gr\u00f8nningen Fra Dato: 11. juni 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 106 fra Andreas Madsen Berg (SV) til byutviklingsbyr\u00e5den om sykkell\u00f8sning i Sandviksveien, ved Gjensidigeg\u00e5rden - Utvalg for milj\u00f8 og byutvikling Det er veldig bra at Sandviken n\u00e5 f\u00e5r en god og trygg sykkelstamvei og det beryktede krysset ved Gjensidigeg\u00e5rden blir trygt \u00e5 sykle gjennom. M\u00e5ten det blir sikret p\u00e5 er med at syklister som sykler langs sykkelstamveien m\u00e5 vente p\u00e5 gr\u00f8nt lys, mens biler som skal svinge av hovedveien blir prioritert. Dette stemmer ikke overens med m\u00e5lene i g\u00e5- og sykkelbyen Bergen, om at syklister skal bli prioritert. Dette er noe Og hvordan vil byr\u00e5den s\u00f8rge for at syklende i fremtidige prosjekter ikke blir nedprioritert i forhold til biler? Sp\u00f8rsm\u00e5l til byr\u00e5den: Vil byr\u00e5den s\u00f8rge for at g\u00e5ende og syklende ikke nedprioriteres, for eksempel ved \u00e5 jobbe for at en permanent l\u00f8sning baseres p\u00e5 Nederlandsk beskyttede kryss (Dutch-style junction) design? Svar fra byr\u00e5den: Byr\u00e5den er opptatt av \u00e5 finne de mest trafikksikre kryssl\u00f8sningene for g\u00e5ende og syklende, som er tilpasset trafikksituasjonen i ulike kryss. Sykkell\u00f8sningen langs Sandviksveien vil inng\u00e5 i hovedsykkelruten mellom sentrum og \u00c5sane. Hovedsykkelruten skal ha god framkommelighet, v\u00e6re sammenhengende og sikker, og legge til rette for effektiv transportsykling. L\u00f8sningen forbi Gjensidigekrysset er regulert som en del av reguleringsplanen for Bybanen fra sentrum til \u00c5sane, delstrekning 2, Sandbrogaten-Eidsv\u00e5gstunnelen. Reguleringsplanen legger opp til T-kryss med adskilt sykkelvei med fortau, og signalregulering for b\u00e5de g\u00e5ende, syklende og kj\u00f8rende. Kj\u00f8rearealet skal snevres inn og det vil kun v\u00e6re mulig med inn- og utkj\u00f8ring i nordlig retning. I planarbeidet ble dette vurdert som den mest trafikksikre l\u00f8sningen for alle trafikantgruppene. Gjensidigekrysset skiller seg ut som et tydelig ulykkespunkt langs den planlagte hovedsykkelruten, og syklister har v\u00e6rt involvert i mange av ulykkene de senere \u00e5rene. I en permanent situasjon vil krysset fortsatt ha et komplekst kj\u00f8rem\u00f8nster, og utformingen m\u00e5 ivareta sikkerhet og framkommelighet for alle trafikantgrupper. Byr\u00e5den slutter seg derfor til vurderingen som ble gjort i forbindelse med reguleringsplanarbeidet om at lysregulering av krysset b\u00e5de vil gi god framkommelighet for syklistene, og ivareta trafikksikkerheten p\u00e5 en god m\u00e5te. Christine Kahrs \u2013 Byr\u00e5d for byutvikling Dokumentet er godkjent elektronisk. "
}