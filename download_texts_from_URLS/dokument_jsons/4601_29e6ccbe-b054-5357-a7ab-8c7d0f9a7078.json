{
  "dokument_id": "29e6ccbe-b054-5357-a7ab-8c7d0f9a7078",
  "doc_type": "case_presentation",
  "kommune": 4601,
  "tittel": "Klagesak. Ytrebygda, gnr. 121, bnr. 792, Nord\u00e5sneset 72. Klage fr\u00e5 naboar over rammel\u00f8yve til VA-pumpestasjon og utbetring av tilkomstveg",
  "url": "https://bergen.kommune.no/politikere-utvalg/api/fil/bk360/12609762/Framstilling-Klagesak-Ytrebygda-gnr-121-bnr-792-Nordasneset-72-Klage-fra-naboar-over-rammeloyve-til-VA-pumpestasjon-og-utbetring-av-tilkomstveg",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/03412-9 Klagesak. Ytrebygda, gnr. 121, bnr. 792, Nord\u00e5sneset 72. Klage fr\u00e5 naboar over rammel\u00f8yve til VA-pumpestasjon, samt utbetring av tilkomstveg med tilh\u00f8yrande murar og avk\u00f8yring Kva saka gjeld: Naboane Kjetil L\u00f8w\u00f8 (Nord\u00e5sneset 76), Roald Soltveit p\u00e5 vegner av Gerd Helgesen (Nord\u00e5sneset 79), Bj\u00f8rn Fjellby (Nord\u00e5sneset 68 og 70) og Kristin Hille (Nord\u00e5sneset 81), klagar p\u00e5 vedtak om rammel\u00f8yve datert 18.12.2024. Ansvarleg s\u00f8kjar er I.S. Arkitekter AS, seinare Prop Tech AS. Tiltakshavar er Harmony Homes AS. Rammel\u00f8yvet innvilgar dispensasjon fr\u00e5 plankrav, KPA 2018 om arealform\u00e5l Gr\u00f8nnstruktur og pbl. \u00a7 29-4 om avstand til nabogrense. Vegarealet skal hevast inntil 0,9 meter. Plansituasjon Nord\u00e5sneset 72 er regulert til bustad i reguleringsplan nr. 5090000 \u00abYtrebygda. Gnr. 121 bnr. 53, Nord\u00e5s del vest 2\u00bb, stadfesta av Fylkesmannen i 1981. Tilkomstvegen ligg p\u00e5 gbnr. 121/792 og er regulert til offentleg fortau/gangveg og park/turveg. KPA 2018 viser eigedomen delvis som \u00ab\u00d8vrig byggesone\u00bb, \u00abYtre fortettingssone\u00bb og \u00abGr\u00f8nnstruktur\u00bb Foto under til venstre viser tiltakshavar sin bustad markert med gr\u00f8nt kryss, klagarane sine bustader er markerte med raude kryss. Situasjonsplan med markering av tiltaket til h\u00f8gre. Fullstendig oversikt over nabomerknader og klagarar framg\u00e5r av vedlegget \u00abOversiktskart\u00bb. P\u00e5 foto med reguleringskart under er den regulerte tilkomstvegen/turvegen markert med oransje piler. 1 Illustrasjonen under viser ny situasjon etter opprusting av tilkomstvegen. For fullstendig teikningsmateriale, sj\u00e5 vedlegget \u00abTegninger\u00bb. 2 Historikk: Nord\u00e5sneset 72 fekk den 21.07.2022 innvilga rammel\u00f8yve til oppdeling med totalt 3 bueiningar, med vilk\u00e5r om utbetring av avk\u00f8yringa mot den kommunale vegen Nord\u00e5sneset. Vedtak om oppdeling vart p\u00e5klaga av fleire naboar, 3 av dei same klagarane som i f\u00f8religgjande sak. Statsforvaltaren stadfesta den 14.09.2023 kommunen sitt vedtak. Nabomerknader (oppsummert): - Nord\u00e5sneset 79 v/ Gerd Helgesen \u00f8nskjer ikkje heving av tilkomstvegen og er uroa for at ny st\u00f8ttemur skal hindre naboeigedom sin tilkomst til vegen. Klagaren meiner og at heving av vegen er ikkje er foreinleg med vidaref\u00f8ring av turvegen til Nord\u00e5svatnet. - Nord\u00e5sneset 81 v/ Kristin Hille meiner at teikningsgrunnlaget vedkomande ny st\u00f8ttemur til vegen er utilstrekkeleg. Klagaren er og bekymra for innsyn og tap av lys og sol som f\u00f8lgje av heving av vegniv\u00e5, samt overvannsproblematikk og privatisering av offentleg veg. Klagaren reagerer og p\u00e5 at innregulert gangveg mot den kommunale vegen blir sperra av tiltaket. Innregulert gangveg er innsirkla til venstre under, gatefoto fr\u00e5 2022 til h\u00f8gre: - Nord\u00e5sneset 68 og 70 v/ Bj\u00f8rn Furnes Fjellby meiner teikningsgrunnlag og illustrasjonar ikkje er tilstrekkelege. Viser til privatisering av gangvegen, og at endringa framst\u00e5r massiv og dominerande. Er bekymra for tilkomst til eigen eigedom som f\u00f8lgje av heving av vegen. - Nord\u00e5sneset 71 v/ Marie Bergen Holmen p\u00e5peikar at Nord\u00e5sneset er skuleveg og \u00f8nskjer ikkje meir trafikk. Vegen er smal og utan fortau. - Nord\u00e5sneset 51 v/ Thorbj\u00f8rn Johnsen viser til at tiltaket b\u00f8r utformast slik at det er mogleg \u00e5 transportere utstyr som kajakk til Nord\u00e5svatnet. - Nord\u00e5sneset 76 v/ Kjetil Leonard L\u00f8w\u00f8 meiner tiltaket er for stort og dominerande og opplevast som privatiserande, samt at det vil hindre dagens bruk med b\u00e6ring av kajakk og st\u00e5brett ned til sj\u00f8en. Klagaren er bekymra for at vassmengder blir f\u00f8rt inn p\u00e5 deira eigedom. Viser m.a. til at fallh\u00f8gde fr\u00e5 den nye vegen vil bli opp til 3 meter p\u00e5 det h\u00f8gaste. Tilsvar fr\u00e5 s\u00f8kjar (oppsummert): S\u00f8kjaren viser til at tiltaket er justert etter merknadene fr\u00e5 naboar. S\u00f8kjaren meiner at auka trafikk alt er vurdert av kommunen i oppdelingssaka. Trapp mot friomr\u00e5det er erstatta av terrengheving. Gangstien vil utf\u00f8rast i tr\u00e5d med Teknisk forskrift TEK 17 kap. 8. S\u00f8kjaren meiner at tiltaket ikkje f\u00f8rer til auka privatisering men at det vil betre tilkomsten til friomr\u00e5det. Tiltaket vil tilpasse seg avk\u00f8yring til Nord\u00e5sneset 68/70. Vidare er den regulerte passasjen forbi Nord\u00e5sneset 81 ikkje gjennomf\u00f8rt i tr\u00e5d med den eldre reguleringsplanen, og h\u00f8gde p\u00e5 muren er for \u00e5 tilfredsstille tekniske krav til sikring av veg. Eksisterande h\u00f8gdeforskjell p\u00e5 3 staden er ca. 5 meter, og tiltaket vil ikkje forverre terrengskilnadene eller forhindre tilkomsten. Den heva stien vil liggje l\u00e5gare enn eksisterande mur mot Nord\u00e5sneset 81, tiltaket vil difor ikkje medf\u00f8re terrengskilnader p\u00e5 opptil 3 meter eller skjerme for sol p\u00e5 eigedomen. Bymilj\u00f8etaten (BME) BME vil ikkje r\u00e5 i fr\u00e5 dispensasjon for tiltaket n\u00e5r det gjeld natur, landskap og friluftsliv. BME p\u00e5peikar at det er viktig med trinnfri tilkomst til friluftsomr\u00e5det Rotaskjenet. Klagene (oppsummert): Klagene omhandlar mykje dei same tilh\u00f8va som i nabomerknadene. Nord\u00e5sneset 79 ber om synfaring av omr\u00e5det. Klagarane viser m.a. til at teikningsgrunnlaget gjer det vanskeleg \u00e5 vurdere konsekvensane av tiltaket. Byr\u00e5det viser til dei vedlagte klagene for utfyllande opplysningar om merknadene. Tilsvar fr\u00e5 tiltakshavar: Tiltakshavar meiner at tiltaket er nabovarsla rett og med tilstrekkeleg teikningsgrunnlag. Overvasshandteringa er prosjektert av ansvarleg f\u00f8retak og underlagt uavhengig kontroll. Vegen vil bli heva marginalt ved innk\u00f8yringa til Nord\u00e5sneset 68/70 og det vil ikkje bli n\u00f8dvendig med tiltak inne p\u00e5 eigedomen. Fagetaten si vurdering og tilr\u00e5ding: Om plankrav Fagetaten viser til at tiltaket gjeld infrastrukturtiltak, inkludert oppgradering av gangveg og turveg til Rotaskjenet, som er i tr\u00e5d med reguleringsplanen. Plan- og bygningsetaten st\u00f8ttar seg til Bymilj\u00f8etaten som ikkje har r\u00e5dd i fr\u00e5 dispensasjon p\u00e5 vilk\u00e5r. S\u00f8knaden gjeld tiltak som i seg sj\u00f8lv ikkje utl\u00f8yser behov for ei overordna vurdering av arealbruken. Som fordelar med tiltaket viser fagetaten til oppgradering av den tekniske infrastrukturen og forbetring av gangtilkomsten til friluftsomr\u00e5det, samt eit auka tal p\u00e5 bueiningar i Nord\u00e5sneset 72. Fagetaten meiner at fordelane ved tiltaket er klart st\u00f8rre enn ulempene. Sj\u00f8lv om tiltaket kan ha nokre ulemper for naboar tett p\u00e5 vegen, vurderer ikkje fagetaten dette som betydelege ulemper. Turvegen er i tr\u00e5d med den eldre reguleringsplanen, og arealbruken blir ikkje endra. Om gr\u00f8nstruktur Fagetaten vurderer at form\u00e5lsgrensa til gr\u00f8nstrukturen truleg er sett omtrentleg ut fr\u00e5 eksisterande gr\u00f8nstruktur og turvegen si plassering, og at det ikkje var hensikta \u00e5 fjerne Nord\u00e5sneset 72 sin tilkomst med bil. Utvidinga av tal p\u00e5 bueiningar var elles i samsvar med kommuneplanen. Etat for eigedom har dessutan inng\u00e5tt avtale med tiltakshavar om rett til \u00e5 opparbeide turvegen. Fagetaten meiner at oppgraderinga av stien med trinnfri tilkomst, og meir tydeleg utforming, bidrar til \u00e5 redusere den private karakteren av tilkomsten til friomr\u00e5det. Fagetaten vurderer at vilk\u00e5ra for dispensasjon etter pbl. \u00a7 19-2 er oppfylt. Om avstand til nabogrenser Fagetaten viser til at dei nye tiltaka ikkje kjem n\u00e6rare nabogrenser enn eksisterande tiltak. Infrastruktur av denne typen er heller ikkje i kjernen av dei omsyn som avstandsf\u00f8resegna skal ivareta. Endringa best\u00e5r i heving av terrenget og oppf\u00f8ring av betongmurar. Fagetaten kan ikkje sj\u00e5 at tiltaka vil gi s\u00e6rleg store eller vesentlege endringar for luft, lys eller utsikt med tanke p\u00e5 naboeigedomane. Det er s\u00e6rleg ved Nord\u00e5sneset 81 at det vil bli noko auka innsyn. Terrenghevinga avgrensar seg til 0,9 meter, medan Nord\u00e5sneset 81 i 2023 fekk rammel\u00f8yve til forst\u00f8tningsmur i grensa mot stien som p\u00e5 alle punkt ligg h\u00f8gare enn terrenghevinga. Fagetaten viser til at fordelane med oppgradering av tiltaksomr\u00e5det er store. Ulempa med noko meir innsyn for Nord\u00e5sneset 81 (bnr. 543) har noko vekt, sj\u00f8lv om bruken av stien er den same. Fagetaten vurderer at omsyna bak avstandsf\u00f8resegna ikkje blir vesentleg tilsidesett, og at fordelane ved tiltaket er klart st\u00f8rre enn ulempene. 4 Visuelle kvalitetar Fagetaten vurderer at prosjekteringa tilstrekkeleg ivareteke krav til visuelle kvalitetar, og viser til at tiltaket gjeld infrastrukturtiltak som i all hovudsak ikkje endrar etablert og godkjent bruk. Regulert gangsti Plan 5090000 har regulert eit lite fortau mellom felles k\u00f8yreveg p\u00e5 121/331 og gangveg mot den aktuelle turvegen. Fagetaten er ikkje kjend med at stien er opparbeidd. Reguleringsplanen har heller ikkje tatt omsyn til h\u00f8gdeforskjellane. Det er ikkje s\u00f8kt om tiltak som kjem i strid med denne reguleringa. Stabilitet i murar og terreng, rasfare og overvasshandtering Fagetaten viser til at tiltaket er ilagt krav om uavhengig kontroll for prosjektering og utf\u00f8ring av stabilitet for murar over, under og langs stien. Det same gjeld for overvasshandtering. Alle lovp\u00e5lagte kontrollrutinar skal f\u00f8lgjast f\u00f8r igangsetting og ferdigattest/bruksl\u00f8yve. Avk\u00f8yring til kommunal veg Bymilj\u00f8etaten har i vedtak datert 18.04.2023 gitt l\u00f8yve til utvida bruk og endra utforming av avk\u00f8yring til kommunal veg. Privatrettslege rettigheiter Fagetaten viser til at dei ikkje skal ta stilling til privatrettslege tilh\u00f8ve ved behandling av s\u00f8knad om l\u00f8yve. Unntaket er viss det framst\u00e5r openbert at slike rettar ikkje ligg f\u00f8re, d\u00e5 skal s\u00f8knaden avvisast. Tiltaket er i sin heilheit plassert p\u00e5 kommunal grunn, og Etat for bygg og eiendom har i to avtalar gitt tiltakshavar rett til \u00e5 leggje ut VA-anlegg og til oppgradering av veg, avk\u00f8yring og tursti. Mangelfulle teikningar Fagetaten har etterspurt teikningar i fleire omgangar, og i august 2024 kom det inn nye teikningar som ikkje var inkludert i nabovarsel fr\u00e5 juli 2024. Fagetaten er einig i at det samla teikningsgrunnlaget er noko lite tilgjengeleg og vanskeleg \u00e5 lese i h\u00f8ve omgivnadene, men har vurdert s\u00f8knaden tilstrekkeleg opplyst til at det kan fattast vedtak i saka. Konklusjon Fagetaten opprettheld rammel\u00f8yve datert 18.12.2024. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r at fagetaten sitt vedtak blir oppretthalde. Byr\u00e5det har lagt avgjerande vekt p\u00e5 at tiltaket ikkje medf\u00f8rer slike avvik fr\u00e5 eksisterande situasjon at det er grunnlag for \u00e5 konstatere betydeleg ulempe for naboar. Byr\u00e5det meiner og at vilk\u00e5ra er oppfylte for dispensasjon fr\u00e5 plankrav, arealform\u00e5l gr\u00f8nstruktur og avstand til nabogrense. Om dispensasjon Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar Byr\u00e5det viser til fagetaten sine dr\u00f8ftingar vedkomande dispensasjon fr\u00e5 plankrav, gr\u00f8nstruktur og avstand til nabogrense. Byr\u00e5det sluttar seg i det vesentlege til fagetaten sine vurderingar av faktiske og rettslege tilh\u00f8ve. Tiltaket gjeld oppgradering av eksisterande infrastruktur etter godkjent oppdeling i 3 bueiningar. Oppdelinga vart etter klage fr\u00e5 naboar stadfesta av Statsforvaltaren i 2023. Byr\u00e5det kan ikkje sj\u00e5 at tiltaket g\u00e5r vesentleg utover det 5 som er p\u00e5rekneleg ved oppgradering av ein eldre veg med nytt VA-anlegg og ny veglekam. Slik byr\u00e5det vurderer det, vil ikkje dei omsyna som ligg bak h\u00f8vesvis plankrav og regulering til gr\u00f8nstruktur bli vesentleg tilsidesett ved ein dispensasjon. Det same gjeld for pbl. \u00a7 29-4 om avstand til nabogrense. Avstanden blir ikkje endra i h\u00f8ve til slik det var f\u00f8r, og dei omsyna som ligg bak avstandsregelen blir s\u00e5leis ikkje vesentleg tilsidesett. Byr\u00e5det viser til at tilkomsten til ein privat fleirmannsbustad og eit offentleg friomr\u00e5de vil bli oppgradert. Byr\u00e5det meiner som fagetaten at fordelane ved dispensasjon er klart st\u00f8rre enn ulempene. N\u00e5r det gjeld plasseringa av tiltak viser byr\u00e5det til lova sine forarbeid slik dei framg\u00e5r av Ot.prp. nr. 45 p\u00e5 side 8 der det framg\u00e5r at: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f.eks. naboeiendommer og/eller omkringliggende milj\u00f8.\u00bb Byr\u00e5det viser til fagetaten sine merknader om avstand til nabogrenser og kan etter ei konkret vurdering ikkje sj\u00e5 at tiltaket medf\u00f8rer slike ulemper som gir heimel for \u00e5 avsl\u00e5 s\u00f8knaden. Byr\u00e5det innstiller p\u00e5 \u00e5 oppretthalde fagetaten sitt vedtak. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til Utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 18.12.2024 blir oppretthalde. Klagene blir ikkje tatt til f\u00f8lgje. Dato: 20. mai 2025 Christine B. Meyer Eivind N\u00e6vdal-Bolstad Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagnotat datert 28.02.2025 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Klager datert 07.01.2025 5. Rammetillatelse datert 18.12.2024 6. Uttale bymilj\u00f8etaten datert 07.11.2024 7. Nabomerknader 8. S\u00f8knad 9. Tegninger 6 "
}