{
  "dokument_id": "4d3686a6-a572-5038-8709-42841ebf2052",
  "doc_type": "case_attachment",
  "kommune": 4601,
  "tittel": "Fagnotat av 10.02.2025: \u00c5sane brannstasjon - ombygging (BR050). Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11816631/Fagnotat-av-10-02-2025-Asane-brannstasjon-ombygging-BR050-Gjennomforingsvedtak",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2023/211165-1 Saksbehandler: Jennifer Maria Mc Neany Fra Dato: 14. februar 2025 Etat for utbygging Fagnotat av 10.02.2025: \u00c5sane brannstasjon - ombygging (BR050). Gjennomf\u00f8ringsvedtak Hva saken gjelder: Ombygging av \u00c5sane brannstasjon, g\u00e5rds- og bruksnummer 189/209, for \u00e5 etablere skille mellom ren og uren sone. Byr\u00e5dsavdeling for byutvikling (BBU) har i bestilling datert 14.01.2025 bedt Etat for utbygging (EFU) om \u00e5 st\u00e5 for prosjektledelse ved utf\u00f8relse av tiltaket, og denne saken gjelder endelig vedtak om gjennomf\u00f8ring av prosjektet. Feiere og mannskap i beredskap blir tidvis utsatt for eksponering av farlige stoffer. Omfattende forskning viser at brannfolk er betydelig mer utsatt for \u00e5 utvikle en rekke kreftsykdommer enn befolkningen generelt. Arbeidstilsynet stiller krav om ren og uren sone i brannstasjoner. Et fysisk skille mellom sonene skal hindre spredning av farlige stoffer p\u00e5 arbeidskl\u00e6r, utstyr og brannbiler inn i rene arbeidssoner i stasjonene. Dette medf\u00f8rer behov for ombygging av brannstasjoner av eldre dato, og tilrettelegging for \u00e5 tilpasse lokalene til kravet. Fagetatens vurdering: Bakgrunn \u00c5sane brannstasjon ble oppf\u00f8rt i 1982, og ble delvis ombygget i 2008. Etat for bygg og eiendom (EBE) sin avdeling for h\u00e5ndverk er i dag lokalisert p\u00e5 brannstasjonen, men skal i l\u00f8pet av 1. halv\u00e5r 2025 flytte til nye lokaler. For \u00e5 frigj\u00f8re plass til \u00e5 etablere skille mellom ren og uren sone i Arna og Hovedbrannstasjonen, skal enkelte funksjoner hos Bergen Brannvesen flyttes fra disse stasjonene til \u00c5sane brannstasjon. Ombyggingen omfatter etablering av ren og uren sone, samt tilpasninger i bygget til nye funksjoner. Prosjektbeskrivelse Det skal gjennomf\u00f8res en innvendig ombygging av \u00c5sane brannstasjon p\u00e5 ca. 620 m2. Dette inneb\u00e6rer blant annet \u00e5 bygge garderober til ren og uren sone, tilpasse vinduer og ytterd\u00f8rer til ny planl\u00f8sning, rivning av b\u00e6revegger og legge ny bunnledning. Kontorlokaler som i dag er i bruk av EBE skal bygges om for \u00e5 tilpasses behovet til de nye funksjonene som flytter til stasjonen. Det skal installeres ny varmepumpe, el-kjel og vannb\u00e5ren varme. Brannstasjonen skal v\u00e6re i ordin\u00e6r drift i byggefasen. Etat for utbygging har gjennomf\u00f8rt et forprosjekt, og utarbeidelse av konkurransegrunnlaget p\u00e5g\u00e5r. Prosjektet skal gjennomf\u00f8res som en totalentreprise. Det er gitt rammetillatelse til tiltaket. Brukermedvirkning Bergen brannvesen presenterte et skisseprosjekt for EFU, og hovedf\u00f8ringene i skisseprosjektet er fulgt. Fra Bergen brannvesen har to representanter deltatt i prosessen. Tilbakemeldinger fra bruker og bestiller er implementert, og l\u00f8sningene er omforent. Klima og milj\u00f8 Det planlegges for ombruk av m\u00f8bler og bygningsdeler. Fremdrift F\u00f8lgende milep\u00e6ler er planlagt for prosjektet: Aktivitet Start Utlysning av konkurranse 1. kvartal 2025 Byggestart 3. kvartal 2025 Ferdigstillelse 3. kvartal 2026 Overlevering til bruker 4. kvartal 2026 \u00d8konomi Budsjettstatus I gjeldende handlings- og \u00f8konomiplan (2025-28) inng\u00e5r midler til prosjektet i BUD1157 med 74,6 mill. Gjennomf\u00f8rt usikkerhetsanalyse viser at behovet for \u00c5sane brannstasjon er lavere enn dette, og det overskytende vil derfor bli tilbakef\u00f8rt til budsjettposten som skal dekke gjennomf\u00f8ringsfasen for skille mellom ren og uren sone i Hovedbrannstasjonen og brannstasjonene i Arna og Laksev\u00e5g (BUD1141). Kalkyle og estimater for investeringsprosjektet Det er utarbeidet en kostnadskalkyle p\u00e5 basis av gjennomf\u00f8rt forprosjekt. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat under 50 mill. er det ikke gjennomf\u00f8rt en ekstern usikkerhetsanalyse. Det ble gjennomf\u00f8rt en intern usikkerhetsanalyse den 30.10.2024. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse angir en forventet prosjektkostnad (P50) p\u00e5 44,7 mill, mens anbefalt total kostnadsramme (P85) er beregnet til 49,4 mill. Inkludert forventet l\u00f8nns- og prisstigning frem til ferdigstillelse er P85 ansl\u00e5tt til 50,5 mill. Driftskonsekvenser Kalkulatoriske kostnader for investeringen er beregnet til kr 2.514.252 per \u00e5r ved angitt kostnadsramme. I tillegg kommer \u00f8kte driftskostnader hos bruker av bygg, som er beregnet \u00e5 utgj\u00f8re kr 340.000 per \u00e5r. Det er ingen endringer i utgifter til FDVU hos byggforvalter, siden antall kvm er uendret. Totalt sett er driftskonsekvensene av investeringen dermed beregnet til kr 2 854 252 per \u00e5r. Fagetatens anbefaling: 1. Prosjektet BR050 \u00c5sane brannstasjon ombygging med en anbefalt total investeringsramme p\u00e5 50,5 millioner gjennomf\u00f8res. 2. Investeringsramme p\u00e5 50,5 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av f\u00f8lgende tabell: Tidligere \u00c5r Tjeneste Budsjettpost Budsjett Denne sak bevilget t.o.m. 2024 33910 BUD1157 2 289 000 2 289 000 2025 33910 BUD1157 16 000 000 16 000 000 2026 33910 BUD1157 32 211 000 32 211 000 2027 33910 BUD1157 - SUM 50 500 000 2 289 000 48 211 000 Tabell 1 \u2013 Alle bel\u00f8p inkludert mva. 3. Overskytende midler, 24,1 mill, tilbakef\u00f8res til budsjettpost BUD1141 til kommende ombygginger. Med hilsen Etat for utbygging Willy Andre Gjesdal Jennifer Maria Mc Neany Direkt\u00f8r Prosjektleder Dokumentet er godkjent elektronisk. Vedlegg: Kostnadsskjema F\u00f8lgeskjema til gjennomf\u00f8ringsvedtak "
}