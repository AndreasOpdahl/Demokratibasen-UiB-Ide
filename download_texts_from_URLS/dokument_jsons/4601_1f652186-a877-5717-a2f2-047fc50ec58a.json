{
  "dokument_id": "1f652186-a877-5717-a2f2-047fc50ec58a",
  "doc_type": "case_presentation",
  "kommune": 4601,
  "tittel": "Utvalg for milj\u00f8 og byutvikling: Studietur i valgperioden 2023-2027",
  "url": "https://bergen.kommune.no/politikere-utvalg/api/fil/bk360/10114615/Framstilling-Utvalg-for-miljo-og-byutvikling-Studietur-i-valgperioden-2023-2027",
  "tekst": " Utvalg for milj\u00f8 og byutvikling Saksframstilling V\u00e5r referanse: 2024/16429-4 Saksbehandler: Andreas Graue Berg Utvalg for milj\u00f8 og byutvikling: Studietur i valgperioden 2023-2027 Hva saken gjelder: Dav\u00e6rende utvalg for fullmakter og politisk styringssystem (UFPS) vedtok i m\u00f8te 13. juni 2023 sak 28/23 - Folkevalgtoppl\u00e6ring 2023 - 2027: Skisse til introduksjonsdag for nye bystyret 26. og 27. oktober 2023, Rammer for oppl\u00e6ringsprogram for perioden. Videre behandlet forretningsutvalget i sitt m\u00f8te 20.02.24 sak 70/24 - Folkevalgtoppl\u00e6ring 2023 - 2027. Handlingsplan for oppl\u00e6ringsprogrammet for bystyre og utvalg 2024. I begge disse sakene er studieturer for utvalgene fremhevet som viktige elementer i utvalgets fagoppl\u00e6ring. Det vises til at valg av tema og reisem\u00e5l b\u00f8r vurderes i tett samarbeid med byr\u00e5dssiden, og at forretningsutvalget i siste instans gir tilsagn til at utvalg reiser p\u00e5 studietur til utlandet. Arbeidsutvalget til Utvalg for milj\u00f8 og byutvikling (UMBY) foreslo at tema for studiereisen skulle v\u00e6re \u00abByarena\u00bb. Tentativt tidspunkt ble satt til 22. \u2013 24. mai med reisem\u00e5l Tampere og Stockholm. Arbeidsutvalget jobbet videre med innhold og planlegging for gjennomf\u00f8ring. Utvalg for milj\u00f8 og byutvikling ble i m\u00f8te 7.12.2023 bedt om \u00e5 holde av tidspunkt for reisen, og referater fra arbeidsutvalgets m\u00f8ter har inkludert status/fremdrift i planleggingen. P\u00e5 bakgrunn av nylige innspill fra utvalgets medlemmer er det behov for at UMBY n\u00e5 tar stilling til om utvalget skal holde p\u00e5 plan om studietur v\u00e5ren 2024 eller om planlegging av studietur skal utsettes til 2025. Forslag til vedtak: Saken legges frem uten forslag til vedtak. Dato: 19. mars 2024 \u00d8ivind Hauge St\u00f8le - fagleder Andreas Berg - fagkonsulent Dokumentet er godkjent elektronisk. 1 "
}