{
  "dokument_id": "f9cc0e6a-fa7b-5e12-bd79-4fca77d2fc18",
  "doc_type": "case_presentation",
  "kommune": 4601,
  "tittel": "Oppheving av eldre reguleringsplaner i \u00c5rstad og Fana bydel. Offentlig ettersyn",
  "url": "https://bergen.kommune.no/politikere-utvalg/api/fil/bk360/10708650/Framstilling-Oppheving-av-eldre-reguleringsplaner-i-Arstad-og-Fana-bydel-Offentlig-ettersyn",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/19237-25 Oppheving av eldre reguleringsplaner i \u00c5rstad og Fana bydel. Offentlig ettersyn Hva saken gjelder: Saken gjelder h\u00f8ring og offentlig ettersyn av 20 eldre reguleringsplaner (vedtatt f\u00f8r 1985) med fem mindre endringer, samt \u00e9n ubestemt plan (hvor det mangler dokumenter) i \u00c5rstad og Fana bydel (figur 1) som foresl\u00e5s opphevet. De eldre reguleringsplanene er i hovedsak sv\u00e6rt fragmenterte/oppdelte, eller ikke realisert og anses i dag som uaktuelle, samt at planene er teknisk utdaterte og samsvarer ikke med dagens planverk og standarder. Figur 1 Oversiktskart over eldre reguleringsplaner som er forsl\u00e5tt opphevet. 1 Oppheving av reguleringsplanene inneb\u00e6rer at planene som er foresl\u00e5tt opphevet mister sin rettsvirkning og fjernes som plangrunnlag p\u00e5 eiendommene. Et resultat av opphevingen er at eiendommene blir uregulert. Dette forenkler plangrunnlaget til byggesaksbehandlingen. N\u00e5r planene er opphevet, vil det i hovedsak v\u00e6re kommuneplanens arealdel (KPA 2018) og eventuelt nyere arealplaner som gjelder ved behandling av byggesaker. Flere av de eldre reguleringsplanene er vedtatt etter Bygningsloven av 1924 og utgj\u00f8r plantyper som ikke lenger benyttes, men tilsvarer reguleringsplaner (detaljregulering og omr\u00e5deregulering) etter plan- og bygningsloven av 2008. Prosess og medvirkning For oppheving av reguleringsplan gjelder samme prosess som for utarbeiding av ny plan; oppstart, offentlig ettersyn og vedtak i bystyret. Ber\u00f8rte parter skal bli varslet og informert i de ulike fasene i prosessen. Til varsel om oppstart ble det mottatt 4 uttalelser fra h\u00f8ringsinstanser. Disse er oppsummert og kommentert i merknadsskjema datert 03.05.2024. Det ble ikke mottatt private merknader. I uttalelsene og merknadene blir det i hovedtrekk pekt p\u00e5 f\u00f8lgende: - Byantikvaren og Vestland fylkeskommune har ingen merknader til de aktuelle reguleringsplanene som foresl\u00e5s opphevet. - Bymilj\u00f8etaten (BME) peker p\u00e5 at det i reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg) vil opphevingen fjerne b\u00e5ndlegging av regulerte vegarealer som ikke er bygd. BME ber om en n\u00e6rmere vurdering av vegnettet og gangm\u00f8nster i omr\u00e5det f\u00f8r man vurderer oppheving av reguleringsplanen og fjerner dagens b\u00e5ndlegging. - Bymilj\u00f8etaten har ingen naturfaglige vurderinger til selve opphevingen, men har innspill til gr\u00f8ntarealer som b\u00f8r sikres og legges inn i neste KPA. Fagetatens vurdering og anbefaling: Plan- og bygningsetaten (PBE) har utarbeidet et grundig fagnotat, som ligger ved saken. Under vil bare de viktigste vurderingene gjengis. For mer detaljerte opplysninger om PBE sine vurderinger blir det vist til fagnotatet i sin helhet. For konkrete vurderinger knyttet til hver enkelt av planene som foresl\u00e5s opphevet vises det til \u00abEvalueringsskjema\u00bb, som er vedlagt. PBE vurderer at oppheving av de eldre planene vil bidra til at Bergen f\u00e5r et mer oppdatert plangrunnlag, bedre tilpasset dagens situasjon og lovverk. Foreliggende reguleringsplaner egner seg ikke for \u00e5 gj\u00f8res digitale (vektoriseres) og m\u00e5 derfor tolkes manuelt. Ettersom de ofte heller ikke samsvarer med utbygget situasjon, skaper dette en uhensiktsmessig og tidkrevende byggesaksbehandling. Det vises til at reguleringsplanene som er foresl\u00e5tt opphevet i dette arbeidet er i hovedsak sv\u00e6rt sm\u00e5, slik at endringen av vedtakskompetanse p\u00e5 vegforhold vil kun ha en sv\u00e6rt begrenset konsekvens for vegmyndighetene. Vegene i de aktuelle omr\u00e5dene er i tillegg i hovedsak ferdig etablert eller uaktuelle \u00e5 realisere akkurat slik de er regulert i de eldre planene. Foresl\u00e5tt oppheving inneb\u00e6rer blant annet at f\u00f8ringer til eventuell regulert plassering av bygninger, fastsatte byggeh\u00f8yder, og byggegrenser som er vist p\u00e5 plankartene og i bestemmelsene bortfaller. De eldre reguleringsplanene oppgir ikke grad av utnytting. PBE vurderer at det for grunneierne vil anses \u00e5 v\u00e6re positivt \u00e5 fjerne eldre reguleringsplaner, og f\u00e5 et forenklet plangrunnlag p\u00e5 eiendommene. Utbyggingspotensialet p\u00e5 arealene vil i hovedsak v\u00e6re likt som i dag, da det er overordnet plan som setter premisser for videre utvikling p\u00e5 de aktuelle omr\u00e5dene i dag. 2 Reguleringsplan arealplan-ID 3150000 Bymilj\u00f8etaten har i sin uttale til oppstart gitt en vegfaglig vurdering p\u00e5 hver enkelt plan. Med unntak av \u00e9n reguleringsplan har de ingen merknader til oppheving. I reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg), planID 3150000, vil opphevingen fjerne b\u00e5ndlegging av regulerte vegarealer som ikke er bygd. BME ber om at det blir gjort en vurdering av eksisterende vegnett og gangm\u00f8nsteret i omr\u00e5det, f\u00f8r b\u00e5ndleggingen eventuelt fjernes. For reguleringsplan for Kristianborg (Televerkets anlegg), arealplan-ID 3150000, er det kun en liten del av planen som ligger igjen, og kun sv\u00e6rt sm\u00e5 deler langs kv. Kirkevegen og kv. Conrad Mohrs veg, samt kv. Hasselstien, som er ber\u00f8rt av vegform\u00e5l som ikke er bygd. Det er dermed sv\u00e6rt begrenset hva planen b\u00e5ndlegger til vegform\u00e5l. Omkringliggende eiendommer langs de kommunale vegene er i hovedsak uregulerte. Byggegrense mot offentlig veg vil i hovedsak ivareta den samme bevaringsverdien den eldre reguleringsplanen gir. Uten planen er forholdene til vegene ivaretatt i byggegrensen mot offentlig veg i vegloven \u00a7 29. Plan- og bygningsetaten anser det mer hensiktsmessig \u00e5 oppheve reguleringsplanen enn \u00e5 beholde den videre i dette konkrete tilfelle. PBE hadde vurdert det annerledes om planen hadde hatt en mer sammenhengende utforming. PBE ber Bymilj\u00f8etaten uttale seg om dette forholdet til offentlig ettersyn. Vurdering av naturforhold Bymilj\u00f8etaten har i sin uttalelse til varsel om oppstart gitt naturfaglig vurdering til hver enkelt plan. Bymilj\u00f8etaten har ingen merknad til selve opphevingen ang\u00e5ende natur, men har innspill til gr\u00f8ntarealer som b\u00f8r sikres og legges inn i neste KPA. PBE har bemerket oss innspillene og anbefaler at dette tas videre ved rullering av neste KPA. Plan- og bygningsetaten anser naturforhold innenfor de aktuelle planomr\u00e5dene til \u00e5 v\u00e6re tilstrekkelig ivaretatt i overordnet plan. Plan- og bygningsetaten anbefaler f\u00f8lgende vedtak: 1. I medhold av plan- og bygningsloven \u00a7 12-14, sendes f\u00f8lgende forslag til oppheving p\u00e5 h\u00f8ring og legges ut til offentlig ettersyn: a. Arealplan-ID 3950000 b. Arealplan-ID 10320000 c. Arealplan-ID 10320001 d. Arealplan-ID 10320002 e. Arealplan-ID 10810000 f. Arealplan-ID 10810001 g. Arealplan-ID 11470000 h. Arealplan-ID 11610000 i. Arealplan-ID 11650000 j. Arealplan-ID 11660000 k. Arealplan-ID 3150000 l. Arealplan-ID 3150100 m. Arealplan-ID 3150101 n. Arealplan-ID 5570000 o. Arealplan-ID 30020100 p. Arealplan-ID 30550000 q. Arealplan-ID 92170000 r. Arealplan-ID 30480000 s. Arealplan-ID 3100100 t. Arealplan-ID 30920000 u. Arealplan-ID 5430000 v. Arealplan-ID 5430001 w. Arealplan-ID 3054000 x. Arealplan-ID 31900000 3 y. Arealplan-ID 3080000 z. Arealplan-ID 3160000 \u00d8konomiske konsekvenser: Saken har ingen direkte \u00f8konomiske konsekvenser. Byr\u00e5dens vurdering og anbefaling/konklusjon: Byr\u00e5den er positiv til at arbeidet med \u00e5 vurdere eldre reguleringsplaner for oppheving er kommet godt i gang, og er opptatt av at gjeldende reguleringsplaner skal v\u00e6re oppdaterte, entydige og gode styringsverkt\u00f8y for behandling av byggesaker. Dette vil b\u00e5de forenkle forst\u00e5elsen av gjeldende plangrunnlag og forvaltningen av plandatabasen, og s\u00f8rge for at planene forblir tidsriktige. Byr\u00e5den vurderer at PBE har utarbeidet et godt fagnotat med grundige vurderinger av de ulike eldre reguleringsplanene. Dette gir et godt grunnlag for \u00e5 legge saken ut til h\u00f8ring og offentlig ettersyn. Byr\u00e5den er i all hovedsak enige i PBE sine vurderinger, og ser positivt p\u00e5 at det ryddes i kommunens planregister gjennom oppheving av eldre reguleringsplaner. Oppheving bidrar til f\u00e6rre tolkningssp\u00f8rsm\u00e5l og dispensasjonss\u00f8knader knyttet til eldre planer. Dette er viktig for forutsigbare og enklere saksbehandlingsprosesser. Byr\u00e5den ser at det er en rekke ulike planer som n\u00e5 foresl\u00e5s opphevet, herunder b\u00e5de planer som regulerer enkelteiendommer, veger og sm\u00e5 og store restarealer. Siden oppheving av s\u00e5 mange planer vil legges ut til offentlig ettersyn og sendes p\u00e5 h\u00f8ring samtidig, er byr\u00e5den opptatt av at konsekvensene av oppheving gj\u00f8res tydelig kjent for de aktuelle partene. Byr\u00e5den \u00f8nsker derfor s\u00e6rlig innspill fra ber\u00f8rte parter knyttet til \u00f8kte byggegrenser og der planoppheving ber\u00f8rer privateide eiendommer, slik at problemstillingene kan bli godt belyst og dr\u00f8ftet frem til 2. gangs behandling. Byr\u00e5den anbefaler at saken legges ut til offentlig ettersyn og h\u00f8ring. Vedtakskompetanse: Jf. byr\u00e5dets fullmakter som kollegium fastsatt i sak 1119-21 den 22.04.2021 treffer byr\u00e5det beslutning om h\u00f8ring og offentlig ettersyn av forslag til omr\u00e5deregulering, jf. plan- og bygningsloven (plandelen) \u00a712-10. Foreliggende reguleringsplaner er vedtatt etter eldre lov, og er derfor ikke eksplisitt omtalt i gjeldende delegasjonsreglement. De eldre reguleringsplantyper tilsvarer b\u00e5de omr\u00e5deregulering og detaljregulering etter plan- og bygningsloven av 2008, og vurderes derfor til \u00e5 v\u00e6re omfattet av forannevnte fullmakt. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: I medhold av plan- og bygningsloven \u00a7 12-14, sendes f\u00f8lgende forslag til oppheving av planer p\u00e5 h\u00f8ring og legges ut til offentlig ettersyn: a. Arealplan-ID 3950000 b. Arealplan-ID 10320000 c. Arealplan-ID 10320001 d. Arealplan-ID 10320002 e. Arealplan-ID 10810000 f. Arealplan-ID 10810001 g. Arealplan-ID 11470000 h. Arealplan-ID 11610000 i. Arealplan-ID 11650000 j. Arealplan-ID 11660000 k. Arealplan-ID 3150000 4 l. Arealplan-ID 3150100 m. Arealplan-ID 3150101 n. Arealplan-ID 5570000 o. Arealplan-ID 30020100 p. Arealplan-ID 30550000 q. Arealplan-ID 92170000 r. Arealplan-ID 30480000 s. Arealplan-ID 3100100 t. Arealplan-ID 30920000 u. Arealplan-ID 5430000 v. Arealplan-ID 5430001 w. Arealplan-ID 3054000 x. Arealplan-ID 31900000 y. Arealplan-ID 3080000 z. Arealplan-ID 3160000 Dato: 3. september 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat datert 03.06.2024 med f\u00f8lgende vedlegg: Oversiktskart datert 19.01.2024 Planbeskrivelse datert 24.05.2024 Merknadsskjema datert 03.04.2024 Evalueringsskjema \u00c5rstad datert 24.05.2024 Evalueringsskjema Fana datert 24.05.2024 Vurdering av arealplan-ID 3150000 datert 22.05.2024 5 "
}