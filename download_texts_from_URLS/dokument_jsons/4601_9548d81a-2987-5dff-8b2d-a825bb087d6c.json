{
  "dokument_id": "9548d81a-2987-5dff-8b2d-a825bb087d6c",
  "doc_type": "case_presentation",
  "kommune": 4601,
  "tittel": "S\u00f8knad om tilleggsbevilgning: Faddervaktordningen",
  "url": "https://bergen.kommune.no/politikere-utvalg/api/fil/bk360/10450889/Framstilling-Soknad-om-tilleggsbevilgning-Faddervaktordningen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/277397-4 S\u00f8knad om tilleggsbevilgning: Faddervaktordningen Hva saken gjelder: Sammen \u2013 studentsamskipnaden p\u00e5 Vestlandet sendte 6. mai 2024 en s\u00f8knad til Bergen kommune om 45 000 kroner for \u00e5 dekke deler av utgiftene knyttet til gjennomf\u00f8ring av faddervaktordningen i velkomstuken. Byr\u00e5det har tidligere gitt tilskudd til faddervaktordningen i 2019, 2021, 2022 og 2023 og tilskuddene har v\u00e6rt p\u00e5 henholdsvis 20 000 kroner, 15 000 kroner, 20 000 kroner og 30 000 kroner. Hva er faddervaktordningen? If\u00f8lge studentsamskipnadens s\u00f8knad skal faddervaktordningen best\u00e5 av faddervakter som st\u00e5r p\u00e5 stand midt i Bergen sentrum og grupper av frivillige vakter som g\u00e5r ruter i n\u00e6romr\u00e5det for \u00e5 observere og passe p\u00e5 at alle studentene har det bra under velkomstuken. P\u00e5 standen vil det bli delt ut boller, bananer og vann. If\u00f8lge s\u00f8knaden opplever Sammen at maten bidrar til \u00e5 synliggj\u00f8re tiltaket, og gj\u00f8r det lettere for studentene \u00e5 opps\u00f8ke faddervaktordningen. Faddervaktordningen er med p\u00e5 \u00e5 gj\u00f8re byen tryggere for studenter som ferdes i sentrum under velkomstuken. Tilbudet er s\u00e6rlig opprettet for \u00e5 hjelpe nye studenter som ikke kjenner byen s\u00e5 godt. Faddervaktene skal v\u00e6re en tilleggsst\u00f8tte, og skal ikke erstatte offentlige tjenester. De skal ha tett kommunikasjon med politiet og andre n\u00f8detater. Faddervaktene ledes og koordineres av Sammen, og samarbeider tett med fadderstyrene ved de forskjellige utdanningsinstitusjonene i Bergen. Faddervaktordningen blir finansiert av Sammen og eventuelt et tilskudd fra Bergen kommune. If\u00f8lge s\u00f8knaden er et tilskudd fra Bergen kommune viktig for at faddervaktordningen kan gjennomf\u00f8res. \u00d8konomiske konsekvenser: Tilskuddet dekkes over byr\u00e5dets tilleggsbevilgningskonto. Byr\u00e5dsleders vurdering og anbefaling/konklusjon: Det \u00e5 komme til en ny by og ta fatt p\u00e5 studier kan v\u00e6re en stor omvelting for mange. Det er derfor viktig at nye studenter blir tatt godt imot i velkomstuken. Byr\u00e5dsleder mener faddervaktordningen er et viktig bidrag for \u00e5 sikre at studentene opplever en trygg start p\u00e5 studie\u00e5ret. Byr\u00e5dsleder anbefaler derfor \u00e5 im\u00f8tekomme s\u00f8knaden med 30 000 kroner. Vedtakskompetanse: I henhold til byr\u00e5dets fullmakter \u00a7 16.1, vedtatt av bystyret 16. desember 2020 i sak 378/20 og gjeldende budsjettfullmakter, pkt. 2.2.f Tilleggsbevilgninger og fordeling av sentrale avsetninger, kan byr\u00e5det vedta tilleggsbevilgninger p\u00e5 alle tjenesteomr\u00e5der. 1 Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det bevilger kr. 30 000 til faddervaktordningen over tilleggsbevilgningskontoen, art 147010/tjeneste 18090, med overf\u00f8ring til art 147011/tjeneste 28530 diverse tilskudd der utgiftene belastes. Dato: 28. mai 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Faddervaktordningen 2024 - S\u00f8knad Bergen kommune 2 "
}