{
  "dokument_id": "0f2cd3ea-2e59-51d5-8667-af013c19eb77",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 35 fra Richard Martin Laloo Storevik (AP) om brannsikring av Laksev\u00e5g historiske museum. Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10337666/Svar-pa-skriftlig-sporsmal-nr-35-fra-Richard-Martin-Laloo-Storevik-AP-om-brannsikring-av-Laksevag-historiske-museum-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/68936-3 Saksbehandler: Gerd Nilsen Fra Dato: 7. mai 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 35 fra Richard Martin Laloo Storevik (AP) om brannsikring av Laksev\u00e5g historiske museum. Utvalg for finans, kultur og n\u00e6ring Laksev\u00e5g historiske museum er den fremste forvalter og videreformidler av historien til en hel bydel-en byn\u00e6r bydel som virkelig har spilt en viktig rolle i utviklingen av Bergen by i sin helhet. Formidling av denne viktige historien krever hensiktsmessige lokaler. I bygget de i dag bruker, mangler det r\u00f8mmingstrapp fra 4. og 5. etasje. Dette medf\u00f8rer betydelige begrensninger p\u00e5 hva disse etasjene kan brukes til i museums-\u00f8yemed. Dersom etasjene var utstyrt med r\u00f8mmingstrapp, kunne disse etasjene f\u00e5tt en helt annen bruk, s\u00e6rlig med tanke p\u00e5 bruk for publikum. Museet har pusset opp etasjene og de er klar til bruk ved sm\u00e5 justeringer og r\u00f8mningsvei. Museet har i denne forbindelse ved flere anledninger sendt henvendelser/brev til kommunen med foresp\u00f8rsel om \u00f8konomisk hjelp til \u00e5 etablere den nevnte r\u00f8mmingstrappen. De hevder imidlertid \u00e5 ikke ha f\u00e5tt svar p\u00e5 disse. Sp\u00f8rsm\u00e5l til byr\u00e5den: 1. Kan byr\u00e5den unders\u00f8ke og deretter redegj\u00f8re for status p\u00e5 henvendelsene kommunen har mottatt om dette. 2. Vil byr\u00e5den ta initiativ til at kommunen kan bist\u00e5 museet med r\u00f8mningstrapp, slik at museet f\u00e5r bedre mulighet til \u00e5 videreformidle Laksev\u00e5gs historie til byens publikum? Svar fra byr\u00e5den: Spm. 1: Laksev\u00e5g Kulturhistoriske Forening utvidet i 2021 sitt formidlingsareal i Laksev\u00e5g Museum med et undervisningsrom i \u00f8verste etasje i bunkeren p\u00e5 Laksev\u00e5g museum. De s\u00f8kte da om kr. 100 000,- til \u00e5 gj\u00f8re rommet lettere tilgjengelig og mere brannsikkert, ved \u00e5 bytte ut en tretrapp med en trapp i metall. Denne s\u00f8knaden ble innvilget med kr 50 000,-. I s\u00f8knaden om tilskudd over egen linje for 2024 er etablering av utvendig r\u00f8mningsvei fra toppetasjen nevnt, men ikke beskrevet n\u00e6rmere, heller ikke i vedlagt budsjett. Museet mottar kr. 471 000,- \u00e5rlig i driftstilskudd fra kommunen, og det har ikke v\u00e6rt rom for \u00e5 \u00f8ke denne i \u00e5r. I s\u00f8knaden for 2025 skriver de at de h\u00e5per \u00e5 etter hvert kunne \u00e5pne bunkerens \u00f8verste etasje for publikum, at adkomsten er vesentlig forbedret ved at det er montert en ny aluminiumstrapp, men at utvendig evakueringstrapp gjenst\u00e5r. Det er ikke lagt ved et budsjett eller kostnadsoverslag for r\u00f8mningstrapp, og det er ikke mottatt en egen s\u00f8knad om midler til dette form\u00e5let. Det er Bergen kommune som eier bunkersen, men i leiekontrakten st\u00e5r det at leietaker har ansvar for egne sikringstiltak, og mer-kostnader for sikringstiltak. I dette tilfellet er sikringstiltaket av en fasadeendrende art. Det m\u00e5 godkjennes og utf\u00f8res av huseier, representert ved Etat for utbygging (EBE), men bekostes av leietaker. EBE har v\u00e6rt p\u00e5 befaring og hatt samtaler med Laksev\u00e5g Kulturhistoriske Forening, og de har f\u00e5tt muntlig aksept til \u00e5 g\u00e5 videre med utredning av ny r\u00f8mningstrapp, under forutsetning at de s\u00f8rger for alle n\u00f8dvendige godkjenninger og tillatelser som: Byantikvar, evt. Fylkeskonservator, og Plan og bygningsetaten. En formell s\u00f8knad ble sendt til eiendomsavdelingen i desember 2022, og det ble gitt en tilbakemelding p\u00e5 denne fra Byggteknisk avdeling til eiendomsavdelingen sommeren 2023 om at det var gitt muntlig tillatelse til \u00e5 g\u00e5 videre med prosjektet. Spm.2: S\u00f8knaden om \u00f8kning i det \u00e5rlige tilskuddet over egen linje vil tas med til vurdering i det kommende budsjettarbeidet. Jeg vil oppfordre Laksev\u00e5g kulturhistoriske forening om \u00e5 oppdatere s\u00f8knaden for 2025 med et kostnadsoverslag og innhentet tillatelse fra EBE. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}