{
  "dokument_id": "e347c660-91d0-510b-939c-427848169c4b",
  "doc_type": "case_presentation",
  "kommune": 5501,
  "tittel": "Behandling av s\u00f8knader lokale kulturbygg og kulturarenaer 2024",
  "url": "https://innsyn.tromso.kommune.no/application/getMoteDokument?dokid=2001635643",
  "tekst": "Arkivsaksnr. 24/03691-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Behandling av s\u00f8knader lokale kulturbygg og kulturarenaer 2024 Kommunedirekt\u00f8rens innstilling til vedtak: S\u00f8knader p\u00e5 s\u00f8knadsordningen lokale kulturbygg og kulturarenaer tildeles slik det kommer frem i tabell Mari Enoksen Hult Kari Henriksen Konst. Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Fordeling av tilskudd til kulturbygg og kulturarenaer Troms\u00f8 kommune gir st\u00f8tte til blant annet: \u2022 investeringer og rehabilitering av hus \u2022 innkj\u00f8p av utstyr til forsamlingshus og kulturbygg Troms\u00f8 kommune lyste ut tilskudd med frist den 1. desember p\u00e5 tilskuddsordningen \u201cLokale kulturbygg og kulturarenaer\u201d. Innen fristen var det kommet 7 s\u00f8knader. Det er s\u00f8kt om til sammen kr 839 000,- avsatt 217 000,- til fordeling p\u00e5 denne s\u00f8knadsordningen. Det er et stort behov for \u00e5 f\u00e5 satt i stand de ulike kulturbyggene og kulturarenaene, men det er forholdsvis lite midler tilgjengelig i forhold til det samlede s\u00f8knadsbel\u00f8pet. Flere av s\u00f8kerne viser til flere tiltak i sine s\u00f8knader, slik at de kan gjennomf\u00f8re noen enkeltst\u00e5ende tiltak, selv om ikke hele s\u00f8knadsbel\u00f8pet tildeles. Alle s\u00f8kerne opplyser at de legger inn betydelig frivillig innsatts for \u00e5 kunne gjennomf\u00f8re tiltakene som det s\u00f8kes om. Noen av s\u00f8kerne har nylig f\u00e5tt tilskudd fra denne s\u00f8knadsordningen, og prioriteres derfor ikke i 2024. S\u00f8ker S\u00f8kt om Innstilling til vedtak Pust Cafe AS 65 000,- 20 000,- Eidtun Bygdehusforening 20 000,- 20 000,- Kaldfjord Og Omegn 250 000,- 100 000,- Bygdehus G\u00e5sv\u00e6r Kirkeforening 45 000,- 45 000,- Nordheim Bygdelag 169 000,- 0 U.L Ulfstind 150 000,- 0 B/L Laugen 140 000,- 32 000,- SUM 839 000,- 217 000 Saksutredning Pust Cafe As har s\u00f8kt om 65 000,- i tilskudd til utstyr til arrangement. Pust Kafe, viser til at de er et mangfoldig og inkluderende kulturbygg dedikert til \u00e5 skape positive samfunnsendringer gjennom dialog, kreativitet og samarbeid, s\u00f8ker st\u00f8tte til innkj\u00f8p av n\u00f8dvendig utstyr for \u00e5 utvide og forbedre sine tilbud. De har tidligere mottatt st\u00f8tte fra Samfunnsl\u00f8ftet Sparebanken Nord-Norge, Troms\u00f8 kommune og Flux stiftelsen. Pust Kafe disponerer 1. etasje (kafe og kulturscene) og 4. etasje (yoga studio og dialogrom) av bygget i Skippergata 1C. Pust eier ikke bygget, men har etablert seg med et langsiktig m\u00e5l om drift og har en leiekontrakt som strekker seg over 10 \u00e5r. De viser til at deres drift har sitt fundament i idealistiske verdier om \u00e5 skape merverdi og positive endringer i samfunnet. Deres arrangementer baserer seg i stor grad p\u00e5 frivillig arbeid og generer ikke overskudd til \u00e5 kj\u00f8pe inn utstyr. Til n\u00e5 har de gjennomf\u00f8rt arrangementer med l\u00e5nt 2 utstyr. De viser til at form\u00e5let med innkj\u00f8pet av utstyrer \u00e5 styrke deres kapasitet til \u00e5 arrangere ulike kulturelle og samfunnsorienterte aktiviteter slik som panelsamtaler, kunstverksteder, konserter, presentasjoner, dialoger og integreringsarbeid. Dette utstyret vil muliggj\u00f8re en mer profesjonell og engasjerende opplevelse for deltakerne, samt \u00e5 \u00f8ke kvaliteten p\u00e5 deres arrangementer. M\u00e5lgruppen for Pust Kafe er omfattende og inkluderer individer og grupper fra et bredt spekter av demografiske og kulturelle bakgrunner. Pust viser til at de spesielt p\u00e5: - Lokale innbyggere i alle aldersgrupper, fra barn til eldre, som s\u00f8ker en inkluderende og trygg plass for l\u00e6ring, sosial utfoldelse og utveksling av ideer. - Akademikere og studenter som er interessert i tverrfaglig dialog og samfunnsengasjement. \u2013 Medlemmer av det offentlige, politiske representanter og frivillige organisasjoner som ser verdien i samarbeid p\u00e5 tvers av sektorer. - Minoritetsgrupper og innvandrere, som \u00f8nsker \u00e5 integreres i samfunnsdialogen og bidra til \u00f8kt forst\u00e5else og respekt p\u00e5 tvers av kulturelle skillelinjer. Vurdering: Pust er et forholdsvis nytt konsept, og de arrangerer blant annet kulturdialoger der de inviterer ulike kulturakt\u00f8rer, og andre interesserte til dialog rundt ulike temaer innen kunst og kulturfeltet. Pust Cafe har satt opp tiltakene/utstyret som enkelttiltak. Det er imidlertid lite tilgjengelige midler p\u00e5 s\u00f8knadsordningen til at hele s\u00f8knadsbel\u00f8pet kan im\u00f8tekommes. Innstilling til vedtak: S\u00f8knad fra Pust Cafe im\u00f8tekommes med 20 000,- Eidtun Bygdehusforening s\u00f8ker om 20 000,- i tilskudd til \u00e5 fikse og ivareta Eidtun bygdehus for barn, ungdom og voksne. Bygningen begynner \u00e5 bli slitt og styret til bygdehusforeningen \u00f8nsker \u00e5 gi bygget et l\u00f8ft s\u00e5 det blir bedre. Planlagte aktiviteter p\u00e5 bygdehuset er blant annet, klubb, disco, film kvelder og diverse sosialt. Vurdering: Det er positivt at Eidtun Bygdehusforening \u00f8nsker \u00e5 styrke bygdehuset gjennom ivaretakelse av bygget slik at de kan gjennomf\u00f8re flere ulike aktiviteter for barn og unge. Eidtun bygdehus er et viktig bygg for folka i bygda. Innstilling til vedtak: S\u00f8knaden fra Eidtun bygdehusforening im\u00f8tekommes med 20 000,- Kaldfjord og Omegn Bygdehus s\u00f8ker om 250 000,- i tilskudd. Bel\u00f8pet de s\u00f8ker om omhandler dekning av: - nytt mindre tilbygg tilknyttet n\u00f8dutgang, dvs utgang m/trapp og bod for oppbevaring av bord og stoler, ca kr 150.000 - varmepumpe ca kr 30.000 - planering utvendig, graving ca kr 25.000 - planlagt utbedring av gjerde og ny port, kr 45.000. M\u00e5lgruppe for 3 bygdehuset, er alle folk i omr\u00e5det, medlemmer og ikke-medlemmer. Bygdehuset er et kulturbygg for Kaldfjord og Omegn. Det foreg\u00e5r ulike aktiviteter i huset og bygningen er tilgjengelig for alle typer aktiviteter som enten bygdelaget selv eller leietakere \u00f8nsker \u00e5 gjennomf\u00f8re. Bygdelaget har tidligere hatt mange aktiviteter, men n\u00e5 er det mindre typer arrangement samt bingoer som avvikles. Huset leies ut til de som \u00f8nsker \u00e5 arrangere, og huset brukes mye. Arbeidet drives mye p\u00e5 dugnad, men som ellers i samfunnet s\u00e5 er det ikke lengre l\u00e5 lett \u00e5 f\u00e5 gjort ting p\u00e5 dugnad fremhever de i sin s\u00f8knad. Bygdelaget har inntekter fra medlemmer, og aktiviteter, men ikke nok til alle utbedringer. Huset trenger feks nytt tak innen rimelig tid. Varmepumpe var \u00f8nsket for \u00e5 spare str\u00f8m, samt bedre holde jevnt temperatur, og raskt kunne f\u00e5 opp temperaturen. Utbedring av gjerde, og ny port, er helt n\u00f8dvendig \u00e5 f\u00e5 ordnet til v\u00e5ren. Huset ligger tett p\u00e5 veldig trafikkert fylkesveg, og med unger rundt huset er gjerde og port helt n\u00f8dvendig. N\u00e5v\u00e6rende port er skadet og litt for smal for br\u00f8ytinga. I s\u00f8knaden viser de til at de er i gang \u00e5 innhente tilbud, med estimert pris. Vurdering: Kaldfjord og Omegn bygdehus er en viktig arena for folk i bygda og i Omegn. I s\u00f8knaden viser de til flere ulike tiltak som de \u00f8nsker \u00e5 gjennomf\u00f8re. Det innstilles p\u00e5 et mindre tilskuddsbel\u00f8p enn oms\u00f8kt. Innstilling til vedtak: S\u00f8knaden fra Kaldfjord og Omegn bygdehus im\u00f8tekommes med 100 000,- G\u00e5sv\u00e6r Kirkeforening s\u00f8ker om 44 700,- i tilskudd til vedlikehold av G\u00e5sv\u00e6r kirke. Kirka ligger p\u00e5 \u00f8ya G\u00e5sv\u00e6r, i Troms\u00f8 kommune. Kirka har siden den blei vigslet i august i 1941 blitt vedlikeholdt og drevet av G\u00e5sv\u00e6r kirkeforening. Kirka mottar ikke offentlig st\u00f8tte fra hverken kommune eller stat. Innsamlede midler fra folket p\u00e5 yttersida dekker drift og vedlikehold. Det har de siste 10- 15 \u00e5rene blitt utf\u00f8rt ytre og indre restaurering av kirka. Dette arbeidet er ikke sluttf\u00f8rt. Alt arbeid er utf\u00f8rt p\u00e5 dugnad: Kommunen er ansvarlig for drift og vedlikehold av gravlunden. I s\u00f8knaden fremhever de at utvendig. kledning m\u00e5 skiftes samt maling, av kirka mot vest/nordvest. M\u00e5lgruppe for kirkebygget, er befolkninga p\u00e5 \u00f8yene utenfor Troms\u00f8 som har sine gravlagt der samt de som deltar p\u00e5 kirkesamlinger. I s\u00f8knaden fremhever de at G\u00e5sv\u00e6r er et kultursted for Troms\u00f8s befolkning. Vurdering: G\u00e5sv\u00e6r kirke har behov for vedlikehold og oppgradering. Kirkebygget driftes gjennom dugnad og frivillighet. Det er viktig at kirkebygget ivaretas slik at den fortsatt kan 4 benyttes. Innstilling til vedtak: S\u00f8knaden fra G\u00e5sv\u00e6r kirkeforening im\u00f8tekommes med 45 000,- Nordheim Bygdelag s\u00f8ker om 169 000,- i tilskudd til renovering av bygdehuset. De viser til at de er et bygdelag som er avhengig av tilskudd for \u00e5 kunne gjennomf\u00f8re dette arbeidet. De viser til at driftsoverskuddet g\u00e5r med til m\u00e5nedlige kostnader som kommer i l\u00f8pet av \u00e5ret. Pr idag er bygdehuset ikke tilrettelagt for alle. Etter s\u00f8knad i 2021 fikk vi tilskudd p\u00e5 kr. 30.000,- og 2022 et tilskudd p\u00e5 kr. 50.000,-. Disse tilskuddene er brukt til ny st\u00e5lpipe i eksiterende tegelsteinspipe og lyddemping i tak (akustikkplater) og ny vedovn og installering av dette. Tiltakene de n\u00e5 s\u00f8ker p\u00e5 er satt opp som enkeltst\u00e5ende tiltak, og kan utf\u00f8res hver for seg. Derfor vil ethvert tilskudd bli tatt imot med takk fremhever de i sin s\u00f8knad. Form\u00e5let med det oms\u00f8kte tiltaket er en videre utbedring av standard p\u00e5 bygdehuset med universell utforming. Rullestolrampe ved hovedinngang. Utbedring av parkeringsplass slik at det blir bedre tilrettelagt for rullestolbrukere. Deler av det verneverdige tregolvet er slitt og m\u00e5 repareres, slipes og lakkes. Grunnmuren trenger s\u00e5rt til oppussing. Den har ikke v\u00e6rt vedlikeholdt siden 1958. Oppgradering av gulv i inngangspartiet. Det fremheves i s\u00f8knaden at bygget mangler lagringsplass, og at de \u00f8nsker \u00e5 bygge en frittst\u00e5ende bod. Liste over planlagte tiltak: Oppgradering av taklys i sal, innkj\u00f8p av lys og montering av disse Oppgradering av hvitevarer, (innkj\u00f8p av fryseskap) Legging av nytt slitesterkt gulv i yttergang. Innkj\u00f8p og montering av rullestolrampe. Utbedring av parkeringsplass slik at rullestolbrukere kommer lettere til bygdehuset. Vedlikehold av grunnmur. Utvendig maling av bygdehuset. Bygging av frittst\u00e5ende utebod. Bygdelaget fremhever at de legger inn en betydelig egeninnsats i form av frivillighet for \u00e5 kunne gjennomf\u00f8re de ulike tiltakene. Vurdering: Nordheim bygdelag s\u00f8ker om tilskudd til ulike tiltak. De har de siste \u00e5rene mottatt tilskudd fra Troms\u00f8 kommune p\u00e5 denne tilskuddordningen. Da det er lite midler tilgjengelig p\u00e5 s\u00f8knadsordningen prioriteres de ikke i 2024.Begrunnelsen for avslaget er at s\u00f8knadsbel\u00f8pet er h\u00f8yt, og det er lite midler tilgjengelig. Med bakgrunn i dette foresl\u00e5s det \u00e5 avsl\u00e5 s\u00f8knaden. Innstilling til vedtak: S\u00f8knad fra Nordheim bygdelag avsl\u00e5s U. L Ulfstind s\u00f8ker om 150 000,- i tilskudd til utskifting av tak, da en del av taket til ungdomshuset m\u00e5 skiftes da det er gammelt og gjennomrustet. De fremhever i s\u00f8knaden at 5 takrenner er d\u00e5rlige, og m\u00e5 skiftes p\u00e5 begge husets langsider. For \u00e5 unng\u00e5 lekkasje og utvendig forfall p\u00e5 bygget, og generelt n\u00f8dvendig utvendig vedlikehold for \u00e5 bevare bygningen. M\u00e5lgruppe for ungdomshuset, er brukere av huset som best\u00e5r av ulike lag og foreninger, klubbkvelder for barn og unge, utleie til bryllup, d\u00e5p, konfirmasjon mm. Huset er det eneste lokalet i bygda som gir et tilbud av ulike arrangement gjennom hele \u00e5ret til folk i alle aldre. Huset er ogs\u00e5 tilrettelagt for rullestolbrukere. UL Ulfstind har listet opp f\u00f8lgende tiltak: Planlagte aktiviteter: Rivning og fjerning av gammelt tak. Legging av nytt under - og overtak. Utskiftning av takrenner. Det fremheves at de baserer seg p\u00e5 at rivning, bort kj\u00f8ring, s\u00f8ppelh\u00e5ndtering og en del snekkerarbeid vil inng\u00e5 som egeninnsats/dugnad Vurdering: UL Ulfstind s\u00f8ker om tilskudd til rivning av gammelt tak, og legging av nytt tak. U.L Ulfstind fikk tilskudd fra denne s\u00f8knadsordningen i 2023. Da det er lite midler tilgjengelig p\u00e5 s\u00f8knadsordningen prioriteres de ikke i 2024.Begrunnelsen for avslaget er at s\u00f8knadsbel\u00f8pet er h\u00f8yt, og det er lite midler tilgjengelig. Med bakgrunn i dette foresl\u00e5s det \u00e5 avsl\u00e5 s\u00f8knaden. Innstilling til vedtak: S\u00f8knad fra UL Ulfstind avsl\u00e5s B/L Laugen s\u00f8ker om 140 000,- i tilskudd til oppgradering av kj\u00f8kkenutstyr i sitt grendehus p\u00e5 Vikran, noe som de fremhever er s\u00e5rt trengende med anskaffelse komfyrer for storhusholdning samt n\u00f8dvendig avtrekk. En av de gamle varmepumpene er defekt og m\u00e5 erstattes. Dette er helt n\u00f8dvendig oppgradering som n\u00e5 m\u00e5 gj\u00f8res skriver B/L Laugen i sin s\u00f8knad. De fremhever at de budsjetterte kostnadene er innkj\u00f8p og n\u00f8dvendig el-arbeid. Arbeid som ikke trenger spesialkompetanse og dokumentasjon utf\u00f8res p\u00e5 dugnad. De har satt opp tiltakene som enkeltst\u00e5ende tiltak. M\u00e5lgruppa for huset er b\u00e5de unge og eldre. De planlagte aktiviteter for bygget, er at de \u00f8nsker \u00e5 \u00f8ke aktiviteten med bygdekafe. De viser til at \u00f8kende kostnader generelt samt h\u00f8ye reiseutgifter gj\u00f8r at folk p\u00e5 landsbygda ikke har muligheter for de samme kulturtilbudene som folk bosatt i byen. Her er det bygdehuset som er treffstedet der det skjer noe viser de til i s\u00f8knaden. Vurdering: B/L Laugen s\u00f8ker om tilskudd til b\u00e5de oppgradering av kj\u00f8kken, og kj\u00f8p av varmepumpe. Det er imidlertid lite tilgjengelige midler p\u00e5 denne s\u00f8knadsordningen slik at hele bel\u00f8pet det s\u00f8kes om kan im\u00f8tekommes. Det foresl\u00e5s derfor \u00e5 gi et bel\u00f8p p\u00e5 32 000,- til varmepumpe. Innstilling til vedtak: S\u00f8knaden fra B/L Laugen im\u00f8tekommes med 32 000,- 6 Konklusjon Kommunedirekt\u00f8ren anbefaler tildelingen, slik det fremkommer i saksfremlegget Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg s\u00f8knader Lokale kulturbygg og kulturarenaer 7 "
}