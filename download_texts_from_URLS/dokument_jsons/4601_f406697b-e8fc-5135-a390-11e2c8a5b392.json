{
  "dokument_id": "f406697b-e8fc-5135-a390-11e2c8a5b392",
  "doc_type": "case_attachment",
  "kommune": 4601,
  "tittel": "Tilleggsnotat: Valgtingslokaler - stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/11983181/Tilleggsnotat-Valgtingslokaler-stortings-og-sametingsvalget-2025",
  "tekst": " Bystyrets kontor Til Notat Valgstyret V\u00e5r referanse: 2024/75911-19 Saksbehandler: Ida Rambech Dato: 28. januar 2025 Fra Bystyrets kontor Tilleggsnotat: Valgtingslokaler - stortings- og sametingsvalget 2025 Valgstyret behandlet sak vedr\u00f8rende valgtingslokaler i m\u00f8tet 21.01.2025 sak 3/25 og fattet f\u00f8lgende vedtak: \u00abSaken usettes til etter at saken om stemmekretser er behandlet p\u00e5 nytt.\u00bb Valgtingslokalene som er foresl\u00e5tt i saken er basert p\u00e5 valgstyrets vedtak i m\u00f8tet 16.12.2024, sak 25/24. Vedtaket som ble gjort medf\u00f8rte f\u00f8lgende endringer fra kretsene under valget i 2023: Bergenhus bydel Kretsene 0001 Bergen sentrum, 0002 M\u00f8hlenpris og 0003 Nordnes sl\u00e5s sammen til 0001 Bergen sentrum stemmekrets. Valglokale i Bergen sentrum stemmekrets er Grieghallen, jfr. vedtak i m\u00f8tet 18.06.2024, sak 3/24. \u00c5sane bydel Kretsene 0031 Nyborg, 0032 Rolland og 0028 Haukedalen sl\u00e5s sammen til 0079 \u00c5sane sentrum stemmekrets. Vestlandshallen er foresl\u00e5tt som valglokale i \u00c5sane sentrum stemmekrets. Fana bydel Kretsene 0049 Nesttun og 0052 Paradis sl\u00e5s sammen til 0049 Nesttun stemmekrets. Nesttun kulturhus er foresl\u00e5tt som valglokale i Nesttun stemmekrets. Dersom valgstyret vedtar nye kretser i m\u00f8tet 11. februar, og antall kretser \u00f8kes igjen, m\u00e5 valgstyret vedta lokaler som samsvarer med de vedtatte kretser. Valgstyret bestemmer selv hvor velgerne kan stemme, jfr. valgloven \u00a7 9-3, og det skal i utgangspunktet v\u00e6re kun ett valglokale for hver stemmekrets. Det er ikke mulig \u00e5 ha stemmekretser uten valglokale, men valgstyret kan beslutte at valglokalet skal ligge geografisk utenfor stemmekretsen. Med bakgrunn i vedtatte kretsendringer er f\u00f8lgende valgtingslokaler fra kommunestyre- og fylkestingsvalget i 2023 fjernet: Bergenhus bydel M\u00f8hlenpris \u2013 Vitalitetssenteret (idrettssalen) Nordnes skole \u00c5sane bydel Kyrkjekrinsen skole Rollandshallen Haukedalen skole Fana bydel Paradis skole Basert p\u00e5 valgstyrets gjennomgang i m\u00f8tet 21. januar 2025 har bystyredirekt\u00f8ren f\u00e5tt bistand fra Etat for bygg og eiendom (EBE) til \u00e5 gj\u00f8re en f\u00f8rste kartlegging av om disse valglokalene oppfyller krav i valgforskriften. F\u00f8lgende opplysninger er tilgjengelige om lokalene: \u2022 Nordnes skole: Nyrehabilitert i 2020, og oppfyller krav for det meste, men har ikke parkering. \u2022 Vitalitetssenteret M\u00f8hlenpris: Oppfyller krav for det meste. Idrettssalen har inngang fra gateplan og godt lys. \u2022 Kyrkjekrinsen skole: Lokalet oppfyller krav for det meste og det er gode parkeringsmuligheter. \u2022 Haukedalen skole: Eldre lokale som mangler HC-toaletter. Det m\u00e5 p\u00e5regnes kostnader knyttet til tiltak for \u00e5 sikre tilgjengelighet. I tilknytning til lokalet er det gode parkeringsmuligheter. \u2022 Paradis skole: Eldre bygningsmasse fra ulike bygge\u00e5r. Lokalet b\u00e6rer preg av slitasje, mangler HC-toalett og har h\u00f8ye terskler. Det er n\u00f8dvendig \u00e5 bygge ramper for \u00e5 sikre tilgjengelighet til lokalet. Det er mulig \u00e5 kj\u00f8re inn til bygget, men asfaltdekket er i d\u00e5rlig stand. I dette lokalet vil det v\u00e6re n\u00f8dvendig med tiltak for \u00e5 tilfredsstille valgforskriftens krav til universell utforming. Dette vil da medf\u00f8re behov for en styrking av valgbudsjettet. \u2022 Rollandshallen: Byr\u00e5dsavdeling for barnehage og skole ga tilbakemelding i brev av 29. november 2024 om at Rolland skole flytter ut av skolelokalene sine sommeren 2025, da skolen skal rives. Rollandshallen er ikke inkludert i byggeprosjektet, og derfor fremdeles i bruk. EBE melder om at lokalet er gammelt, og ikke oppfyller kravene i valgforskriften. Lokalet er vurdert som ikke tilgjengelig. Ny valgforskrift er spesifikk p\u00e5 hvilke krav i Byggteknisk forskrift som forventes tilfredsstilt for lokaler som benyttes som valglokale. Valglokaler som ikke m\u00f8ter kravene til at valglokalene skal v\u00e6re tilgjengelige og at velgerne skal kunne ta seg inn i valglokalene uten hjelp, kan kun benyttes dersom det foreligger s\u00e6rlige grunner. Kommunen plikter i utgangspunktet \u00e5 sette i verk tiltak for \u00e5 sikre tilgjengelige lokaler, slik at velgerne kan ta seg inn uten hjelp. Andre lokaler kan kun benyttes dersom det ikke finnes slike lokaler, og det ikke er mulig, eller det vil v\u00e6re uforholdsmessig dyrt \u00e5 gj\u00f8re lokalene tilgjengelige for alle velgere. Forskriftskravene er s\u00e5 omfattende at det vil kreve en stedlig befaring p\u00e5 hver lokasjon for \u00e5 kunne bekrefte at alle krav i forskriften er tilfredsstilt. Etat for bygg og eiendom vil foreta befaringer for \u00e5 kartlegge lokalene og utarbeide oversikt over n\u00f8dvendige tiltak. Befaring av lokalene vil bli foretatt etter at valgstyret har gjort vedtak i saken. Dersom det er behov for tiltak etter befaring er gjennomf\u00f8rt, s\u00e5 vurderer EBE det slik at det vil v\u00e6re rom for \u00e5 kunne gjennomf\u00f8re tiltakene i god tid f\u00f8r valget gjennomf\u00f8res. Tiltakene kan i noen tilfeller bli kostbare, og medf\u00f8re behov for budsjettjusteringer. Egen sak om dette vil i s\u00e5 tilfelle bli lagt frem for valgstyret etter at lokalene er kartlagt. EBE vil ogs\u00e5 foreta befaring p\u00e5 leide bygg, og f\u00f8lge opp utleier dersom det skulle vise seg \u00e5 v\u00e6re behov for \u00e5 gjennomf\u00f8re tiltak eller utbedringer p\u00e5 noen av disse lokasjonene. Dersom det gj\u00f8res endringer i \u00c5sane sentrum krets, m\u00e5 valgstyret ogs\u00e5 ta stiling til om Vestlandshallen, som er foresl\u00e5tt som nytt valglokale, skal benyttes. Med hilsen Bystyrets kontor Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. "
}