{
  "dokument_id": "4b38cb00-bcf7-5fc6-8086-daa7449fd516",
  "doc_type": "case_attachment",
  "kommune": 4601,
  "tittel": "Fagnotat datert 24.09.2024",
  "url": "https://bergen.kommune.no/politikere-utvalg/api/fil/bk360/11224039/Fagnotat-datert-24-09-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15757-5 (Arbeidssted) Saksbehandler: Cesilie Engen Tveitev\u00e5g Dato: 24.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 22/1/0/0 S\u00e6lenveien 150. Klage p\u00e5 rammetillatelse p\u00e5 vilk\u00e5r. Nytt bygg - Under 70 m2 - ikke boligform\u00e5l Nabo Arne L\u00f8vaas (gnr. 22 bnr. 126) og Svein L\u00f8vaas (gnr. 22 bnr. 792) i Hvem klager? brev datert 26.08.2024. Rive tilbygg BRA 15 m2, gjenoppbygge tilbygg med BRA 17,5 m2. Underbygge kjeller med BRA 54 m2. Ombygging og bruksendring hoveddel (66 m2). Ombygging, rehabilitering og mindre fasadeendring i Tiltaket \u00f8vrig del av eksisterende bolig (BRA 224 m2), ny carport BRA 23,3 m2 og stenging av eksisterende og etablering av ny avkj\u00f8rsel med tilh\u00f8rende tilkomstvei og st\u00f8ttemur. Det er den 14.08.2024 gitt tillatelse til oms\u00f8kt tiltak p\u00e5 vilk\u00e5r av anbefalinger fra Byantikvaren. Det er gitt dispensasjon p\u00e5 vilk\u00e5r fra Vedtaket KPA2018 \u00a7\u00a7 3.1 Plankrav, 6.2 Byggegrense fra vassdrag og 31 LNF- omr\u00e5de Eiendommen er uregulert. KPA2018 viser eiendommen som LNF og innenfor hensynssonene Gul og r\u00f8d st\u00f8ysone, H550-1 Funksjonell Planstatus strandsone og delvis H570_4 Historisk veifar. Klagen knytter seg til avkj\u00f8rsel \u2013 det stilles sp\u00f8rsm\u00e5l b\u00e5de ved bruk og Klagegrunner sikkerhet. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak datert 14.08.2024 opprettholdes. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Kommunen mottok f\u00f8rst s\u00f8knad om tiltak p\u00e5 eiendommen den 18.01.2024 med tilleggsinformasjon mottatt 19.02.2024 og 26.02.2024. P\u00e5 bakgrunn av nabomerknader knyttet til utforming av avkj\u00f8rsel ble det gitt mulighet for \u00e5 revidere denne. Det har v\u00e6rt gjennomf\u00f8rt et veiledningsm\u00f8te den 13.05.2024. Referat fra dette er vedlagt fagnotatet. En revidert s\u00f8knad med endret utforming av avkj\u00f8rsel ble mottatt den 07.06.2024 og denne ligger til grunn for dette vedtaket. Bymilj\u00f8etaten ga vedtak om avkj\u00f8rsel og dispensasjon fra byggegrense den 25.06.2024. Vi mottok ogs\u00e5 tilleggsopplysninger fra s\u00f8ker 08.08.2024. Den 14.08.2024 ble det gitt rammetillatelse p\u00e5 vilk\u00e5r. Det er denne rammetillatelsen som er p\u00e5klaget den 26.08.2024. Klagerne har tidligere kommet med merknader til saken. 1.2. Opplysninger av vesentlig betydning for behandling av klagen Ansvarlig s\u00f8ker har opplyst om at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra 3 naboeiendommer. Noen av merknadene knytter seg til de samme momentene som legges til grunn for klagen. I f\u00f8rste omgang med s\u00f8knad ble det mottatt merknader fra Inger Sidsel Sandvik og Torstein Sandvik eiere av gnr. 22 bnr. 110, Ottar Paulen som er eier av gnr. 22 bnr. 125 og fra Svein L\u00f8vaas i gnr. 22 bnr. 792. Merknadene knytter seg til avkj\u00f8rsel og tar i hovedsak for seg: \u2022 Eksisterende veiretter m\u00e5 videref\u00f8res og kostnader dekkes av tiltakshaver \u2022 Ny vei m\u00e5 oppfylle n\u00f8dvendige trafikale sikkerhetskrav \u2022 Ny avkj\u00f8rsel er for trang/br\u00e5 for lastebiler Etter at det var gjennomf\u00f8rt revideringer er det kommet inn nye merknader fra de samme naboene. I tillegg er det ogs\u00e5 mottatt merknad fra Arne L\u00f8vaas i gnr. 22 bnr. 126. Merknadene i denne runden tar i hovedsak for seg: \u2022 Eksisterende veiretter m\u00e5 videref\u00f8res og kostnader dekkes av tiltakshaver \u2022 Fortsatt vanskelig adkomst for lastebiler \u2022 Trafikkfare/risiko ved \u00e5 bruke adkomstvei fra s\u00f8r \u2022 Ny avkj\u00f8rsel m\u00e5 bli bedre enn den gamle Merknadene er ogs\u00e5 besvart av s\u00f8ker og det bekreftes at veiretter videref\u00f8res og at Morten Fredriksen skal dekke kostnadene, videre er det vist til at avkj\u00f8rsel er tegnet i henhold til kommunens veileder for avkj\u00f8rsel fra kommunal vei. Plasseringen i LNF-omr\u00e5de gj\u00f8r at s\u00f8ker \u00f8nsker \u00e5 unng\u00e5 st\u00f8rre inngrep ved etablering av avkj\u00f8rsel. Siktforholdene p\u00e5 dagens avkj\u00f8rsel er ikke gode, den er trafikkfarlig og oms\u00f8kt avkj\u00f8rsel vil gi en bredere og tryggere bruk for alle. Byantikvaren har den 04.04.2024 gitt uttalelse til s\u00f8knaden. S\u00f8ker har v\u00e6rt i dialog og hatt befaringer med Byantikvaren. De stiller seg positive til de oms\u00f8kte tiltakene, b\u00e5de utvendig og innvendig. De kommer med noen anbefalinger knyttet til utforming av tiltaket. For avkj\u00f8rsel, som klagene retter seg mot uttaler de at: Saksnummer KLAGE-2024/15757 Side 2 av 7 \u00abDet er positivt for den eksisterende all\u00e9en at avkj\u00f8rselen flyttes. De gamle l\u00f8nnetr\u00e6rne har f\u00e5tt skader som f\u00f8lge av belasting fra biltrafikk. Ny avkj\u00f8rsel vil komme nord\u00f8st for l\u00f8en, hvor det er rester etter et eldre veifar i form av en gr\u00e5steinsmur som leder opp til S\u00e6lenveien. Det vil bli etablert ny st\u00f8ttemur i naturstein i forbindelse med avkj\u00f8rsel og Byantikvaren er positiv til denne l\u00f8sningen. Vi understreker at det likevel er viktig \u00e5 bevare all\u00e9en som landskapselement.\u00bb Bymilj\u00f8etaten ved Naturforvaltningseksjonen som skal vurderer tiltakenes konsekvenser for natur, biologisk mangfold, landskap og friluftsliv har kommet med uttalelse til s\u00f8knad den 27.03.2024. De frar\u00e5der ikke at det gis dispensasjon fra bestemmelsene i KPA2018 \u00a7\u00a7 3.1, 6.2.2 og 31. Vassdragskoordinator Sveinung Klyve hos Vestland Fylkeskommune har den 09.08.2024 gitt tilbakemelding om at de ikke har merknader til saken s\u00e5 lenge tiltaket ikke er i kontakt med elvestrengen/vassdraget. De minner om at det stilles krav om at fremmede organismer h\u00e5ndteres p\u00e5 en aktsom m\u00e5te, i tr\u00e5d med naturmangfoldloven \u00a7 28 og tilh\u00f8rende forskrift om fremmede organismer (FOR 2015-06-19-716). For denne saken gjelder s\u00e6rlig h\u00e5ndtering av l\u00f8smasse som kan inneholde parkslirekne. Bymilj\u00f8etaten ved veiforvaltningsseksjonen har fattet vedtak om ny avkj\u00f8rsel den 25.06.2024. Oms\u00f8kt avkj\u00f8rsel er godkjent p\u00e5 f\u00f8lgende vilk\u00e5r: \u2022 Avkj\u00f8rselen opparbeides i henhold til innsendt tegning C001 datert 23.05.2024 som viser at krav til frisikt, svingradius og lengdeprofil er ivaretatt. \u2022 Bredden p\u00e5 avkj\u00f8rselen skal v\u00e6re 4,7 meter. \u2022 Eksisterende avkj\u00f8rsel stenges for kj\u00f8ring. \u2022 Frisiktsonen skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Frisiktsonen kan ikke benyttes som permanent parkeringsareal. \u2022 Avkj\u00f8rselen skal bygges slik at overvann fra vegen ikke renner inn i avkj\u00f8rselen. Den m\u00e5 ogs\u00e5 bygges slik at overvann fra avkj\u00f8rselen ikke renner inn i vegen. Dersom avkj\u00f8rselen avskj\u00e6rer \u00e5pen gr\u00f8ft, skal det legges avl\u00f8psr\u00f8r med minimum diameter 200 mm. Avl\u00f8psr\u00f8r skal legges slik at veggr\u00f8ftens funksjon opprettholdes. Gr\u00f8ftevannet skal ha fritt l\u00f8p inn og ut av r\u00f8ret.. \u2022 Avkj\u00f8rselen skal i sin helhet tilpasses hovedvegens lengde- og tverrprofil. Enhver tilpasning til vegen skal i sin helhet gj\u00f8res p\u00e5 egen eiendom. \u2022 Avkj\u00f8rselen med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker, uten hensyn til hvem som har bygget eller bekostet avkj\u00f8rselen. \u2022 Dersom frisiktsone eller andre deler av avkj\u00f8rselen kommer inn p\u00e5 andres eiendom, m\u00e5 tillatelse til dette innhentes fra de respektive hjemmelshavere/grunneiere. Dersom deler av tiltaket er plassert p\u00e5 kommunal eiendom, m\u00e5 s\u00f8knad sendes til Etat for bygg og eiendom, som forvalter Bergen kommunens eiendommer. \u2022 Utf\u00f8rende m\u00e5 ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57), samt godkjent arbeidsvarslingsplan, f\u00f8r arbeid p\u00e5 eller ved kommunal veg kan starte opp, dersom dette er aktuelt. \u2022 Ferdigmeldingsskjemaet m\u00e5 fylles ut p\u00e5 Bergen kommune sine nettsider. Saksnummer KLAGE-2024/15757 Side 3 av 7 Saken er sendt til Statens vegvesen uten at det er mottatt uttalelse. S\u00f8knaden var opprinnelig mottatt i et tidsrom hvor Statsforvalteren i Vestland hadde forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner sendes derfor ikke p\u00e5 h\u00f8ring til Statsforvalteren, men innvilgede dispensasjoner er sendt til Statsforvalteren for vurdering om vedtaket skal p\u00e5klages. 2. Om klagen Klagerne skriver at de ikke har p\u00e5beropt seg at det er n\u00f8dvendig med en avkj\u00f8rsel fra s\u00f8r. Det m\u00e5 v\u00e6re mulig for en stor lastebil \u00e5 kj\u00f8re av fra nord da dette er den veien som gir minst belastning p\u00e5 S\u00e6lenveien. Den nye avkj\u00f8rselen gj\u00f8r at kj\u00f8ret\u00f8y som skal svinge fra nord m\u00e5 ut i motg\u00e5ende kj\u00f8reretning for \u00e5 svinge av. Klager anf\u00f8rer at oms\u00f8kt l\u00f8sning umulig kan v\u00e6re bedre for trafikksikkerheten enn dagens l\u00f8sning. Store lastebiler m\u00e5 kj\u00f8re 2,5 km p\u00e5 smal og svingete vei med b\u00e5de g\u00e5ende og syklende istedenfor 40 meter som n\u00e5. Flere steder p\u00e5 veien kan ikke lastebil og personbil m\u00f8tes, dette vil medf\u00f8re rygging. Vegvesenet har stengt S\u00e6lenveien for gjennomkj\u00f8ring med lastebil nettopp p\u00e5 grunn av dette. Ventearealet p\u00e5 denne innkj\u00f8rselen til S\u00e6lenveien er ikke oversiktlig da det er sving i begge retninger. Fra s\u00f8r er denne svingen ca. 15 m. Klager stiller sp\u00f8rsm\u00e5l ved at det er brukt Google maps for \u00e5 avklare sp\u00f8rsm\u00e5l i saken. N\u00e5r det gjelder avkj\u00f8rsel skriver klagerne at de har p\u00e5pekt at det m\u00e5 v\u00e6re mulig \u00e5 kj\u00f8re av fra nord. Dette krever kun muring med stein, og ikke store veifyllinger. Det vises ogs\u00e5 til at tidligere eier laget en vei p\u00e5 omtrent samme sted og klager stiller sp\u00f8rsm\u00e5l ved hvorfor han fikk beskjed om \u00e5 stenge med en gang. Til slutt vises det til brannsikkerhet. Klager har unders\u00f8kt lengder p\u00e5 brannbiler, disse er fra ca. 8,20 meter til 10,4 meter. N\u00e5r disse m\u00e5 komme fra s\u00f8r vil det ta 5 minutter lengre tid. Vi viser ellers til den vedlagte klagen i sin helhet. Ansvarlig s\u00f8ker har kommet med tilsvar til klagen. For punktet som gjelder trafikksikkerhet og hvilke kj\u00f8ret\u00f8y veiretten gjelder for skriver de at trafikksikkerheten er vurdert n\u00f8ye og i forbindelse med PBE sin behandling av saken har ikke noen veimyndigheter v\u00e6rt negative. De er enige i at det ikke er spesifisert hvilke kj\u00f8ret\u00f8y som kan benytte seg av veiretten og skriver at den oms\u00f8kte avkj\u00f8rselen vil legge til rette for at man ogs\u00e5 vil kunne n\u00e5 eiendommen med et 12 meter langt kj\u00f8ret\u00f8y. Det pekes p\u00e5 at det er noe uklart hva klager mener n\u00e5r det er vist til at store lastebiler m\u00e5 kj\u00f8re 2,5 km mot s\u00f8r med ny avkj\u00f8rsel i motsetning til 40 meter mot nord for \u00e5 komme til bedre veier. Det antas at dette er myke trafikanter, og videre vises det til at dette er kommunale veier. S\u00e6lenveien skal ikke stenges for varelevering fra s\u00f8r. I oms\u00f8kt avkj\u00f8rsel vil det bli store veifyllinger, men disse er redusert for \u00e5 gj\u00f8re minst mulig inngrep i omkringliggende natur som ligger i et LNF-omr\u00e5de. Det vil bli gjennomf\u00f8rt muring med naturstein som tiltakshaver skal dekke. Saksnummer KLAGE-2024/15757 Side 4 av 7 Ansvarlig s\u00f8ker er helt enig i viktigheten av brannsikkerhet. En liten lastebil p\u00e5 8 meter kan kj\u00f8re inn fra nord og s\u00f8r. Dette vil ogs\u00e5 en brannbil p\u00e5 8,20 meter kunne. Lastebil med 10,4 meter lengde vil kunne komme fra s\u00f8r og alternativt kj\u00f8re ca. 290 meter og snu i avkj\u00f8rsel til S\u00e6lenveien 99-133 og inn fra s\u00f8r. 12 meters lastebil/brannbil kan komme inn fra s\u00f8r. Oppsummert mener de at ny avkj\u00f8rsel gj\u00f8re den trafikale situasjonen bedre for alle ettersom den oppfyller krav til utforming av avkj\u00f8rsler i henhold til vegnormal N100, hensyntar kulturhistorisk viktig trerekke, oppfyller krav til sikt og 12 meter lang lastebil f\u00e5r tilkomst til eiendommene. Vi viser ellers til tilsvaret i sin helhet. 3. Vurdering av klagen Det klare utgangspunktet er at dersom et tiltak er i samsvar med bestemmelser gitt i og i medhold av lov s\u00e5 skal det gis tillatelse. I denne saken er det innvilget tre dispensasjoner knyttet til bestemmelser som tiltaket ikke er i samsvar med. Klagegrunnene knytter seg til stenging av eksisterende avkj\u00f8rsel og etablering av ny avkj\u00f8rsel. Slik vi vurderer klagen knytter den seg ikke til kommunens dispensasjonsvurderinger. Plan- og bygningsetaten kan heller ikke se at klagen endrer v\u00e5r vurdering av s\u00f8knaden knyttet til endring av bolig og oppf\u00f8ring av carport. Den nye avkj\u00f8rselen er godkjent av Bymilj\u00f8etaten som er veimyndighet. Ved vurderingen av avkj\u00f8rsel er det de som har tatt stilling til om sikkerheten er tilstrekkelig ivaretatt og veistandarden. Dagens situasjon Ny situasjon med ny avkj\u00f8rsel Saksnummer KLAGE-2024/15757 Side 5 av 7 Vi vurderer at anf\u00f8rslene knyttet til avkj\u00f8rsel og veisikkerhet har v\u00e6rt hensyntatt gjennom saksbehandlingen, b\u00e5de fra Plan- og bygningsetatens side men ogs\u00e5 fra Bymilj\u00f8etaten som veimyndighet. Vi viser ellers til v\u00e5re vurderinger i vedtaket p\u00e5 s. 5 og 6: \u00abN\u00e5r det gjelder utforming av avkj\u00f8rsel og ny tilkomstvei synes den oms\u00f8kte nye avkj\u00f8rselen fra S\u00e6lenveien \u00e5 v\u00e6re bedre og mer trafikksikker, enn den eksisterende avkj\u00f8rsel. Etter det vi kjenner til foreligger det ingen tinglyst veirett med spesifisert biltype som denne veiretten gjelder for. Samtidig har vi stor forst\u00e5else for de mottatte merknadene vedr\u00f8rende behov for tilkomst for st\u00f8rre biler. Etter v\u00e5r vurdering er denne ivaretatt ved mulighet for tilkomst fra s\u00f8r, selv om dette medf\u00f8rer en mye lengre kj\u00f8ring p\u00e5 en relativt smal og svingete vei. Etter det vi kjenner til har ikke veimyndighetene st\u00f8rre begrensning p\u00e5 bruk av S\u00e6lenveien fra s\u00f8r enn fra nord. Vi viser i denne sammenheng ogs\u00e5 til at s\u00f8knaden er oversendt alle veimyndigheter og vi har ikke mottatt negative h\u00f8ringsuttalelser fra noen av disse. Vi viser ogs\u00e5 til at ny avkj\u00f8rsel er godkjent av Bymilj\u00f8etaten som veimyndighet for kommunal vei. I henhold til mottatt underlag fra s\u00f8ker synes den nye avkj\u00f8rselen med ny tilkomstvei \u00e5 v\u00e6re tilrettelagt for like store biler som dagens avkj\u00f8rsel med tilkomstvei. Med den reviderte utformingen av avkj\u00f8rsel med tilkomstvei, som dette vedtaket omfatter, anses det at tilkomst til de eiendommene som har veirett over tiltakshavers eiendom ikke blir d\u00e5rligere enn eksisterende tilkomst.\u00bb Det er stilt sp\u00f8rsm\u00e5l ved hvorfor tidligere eier fikk beskjed om \u00e5 stenge av da det ble opprettet en tilsvarende avkj\u00f8rsel. Klager har ikke vist til n\u00e5r dette skjedde, men vi ser i v\u00e5re arkiver at det har v\u00e6rt varslet en ulovlighetsoppf\u00f8lging p\u00e5 eiendommen i 2008 og antar at det er denne saken det henvises til. Situasjonen p\u00e5 dette tidspunktet skiller seg klart fra dagens ettersom avkj\u00f8rsel var etablert uten at bygningsmyndighetene hadde mottatt s\u00f8knad etter dagjeldende plan- og bygningslov. Saksnummer knyttet til denne saken er 200805501 Fyllingsdalen gnr 22 bnr 1 S\u00e6lenveien 150 Ulovlighet. N\u00e5r det gjelder de oms\u00f8kte dispensasjonene fra KPA2018 \u00a7\u00a7 3 Plankrav, 6.2 Byggegrense mot vassdrag og 31 LNF-omr\u00e5der for plassering av avkj\u00f8rsel kan vi heller ikke se at det fremg\u00e5r noe nytt av klagen som endrer v\u00e5r opprinnelige vurdering i vedtak datert 14.08.2024. Vi har vurdert at den nye avkj\u00f8rselen vil f\u00e5 bedre veiprofil og bedre vinkel p\u00e5 S\u00e6lenveien enn dagens situasjon. Dette vil utgj\u00f8re en klar fordel for trafikksikkerheten, l\u00f8nneall\u00e9en i det historiske veifaret vil ogs\u00e5 f\u00e5 langt bedre forhold ved \u00e5 flytte avkj\u00f8rselen. N\u00e5r det gjelder sp\u00f8rsm\u00e5l om Bymilj\u00f8etatens befaring gjennom Google Street View viser vi til at dette, etter det vi forst\u00e5r, er gjort for \u00e5 observere naturmangfoldet hvor tiltaket var s\u00f8kt etablert. Etablering av avkj\u00f8rsel er vurdert ut fra tekniske tegninger som er lagt frem i s\u00f8knadsprosessen til veiforvaltningsseksjonen. Saksnummer KLAGE-2024/15757 Side 6 av 7 4. Konklusjon Vi anbefaler at vedtak datert 14.08.2024 opprettholdes. Vedlegg: 1. Oversiktskart 2. Oversiktsfoto 3. Flyfoto 4. Situasjonsplan 5. Tilsvar til klage datert 11.09.2024 6. Klage p\u00e5 avkj\u00f8rsel datert 26.08.2024 7. Rammetillatelse p\u00e5 vilk\u00e5r datert 14.08.2024 8. Vedtak om avkj\u00f8rsel datert 25.06.2024 9. Referat fra veiledningsm\u00f8te datert 15.05.2024 10. Byantikvarens uttalelse datert 04.04.2024 11. Bymilj\u00f8etatens uttalelse datert 27.03.2024 12. Nabomerknader og tilsvar 13. Tegninger 14. S\u00f8knader med diverse suppleringer Saksnummer KLAGE-2024/15757 Side 7 av 7 "
}