{
  "dokument_id": "9d6367b6-978f-54c1-9d98-e14752143ff5",
  "doc_type": "case_attachment",
  "kommune": 4601,
  "tittel": "Fagnotat datert 17.10.2023",
  "url": "https://bergen.kommune.no/politikere-utvalg/api/fil/bk360/9225981/Fagnotat-datert-17-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14486-6 (Arbeidssted) Saksbehandler: Anita Reimers Dato: 17.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 36/63/0/0 Nordeidbrekka 36. Klage p\u00e5 avslag. Fradeling av naustparsell. Hvem klager? Ansvarlig s\u00f8ker, Grung Arkitektur AS, den 03.07.2023. Tiltaket Fradeling av 1 ubebygd naustparsell fra gnr. 36 bnr. 63. Avslag datert 28.06.2023. Tiltaket er avsl\u00e5tt med hjemmel i plan- og bygningsloven \u00a7 27-4 - Atkomst og kommuneplanens arealdel (KPA2018) Vedtaket \u00a7 6.1.1 byggegrense langs sj\u00f8. Dispensasjon fra KPA2018 \u00a7 6.1.1 er avsl\u00e5tt. Eiendommen er ikke regulert. Kommuneplanens arealdel (KPA2018) viser eiendommen som bebyggelse og anlegg, \u00f8vrig byggesone og den Planstatus ligger innenfor funksjonell strandsone. I \u00f8vrige byggesoner i uregulerte omr\u00e5der er byggegrensen if\u00f8lge kommuneplanen 50 meter. Klager er uenig i avslagets begrunnelse og mener at forventningene til det \u00e5 bebygge en naustetomt ikke vil endre seg selv om bruksnummer og g\u00e5rdsnummer blir endret. Det b\u00f8r legges vekt p\u00e5 \u00f8nske om \u00e5 selge sin Klagegrunner bolig, som ligger i n\u00e6rheten av naust tomten, og i den forbindelse \u00f8nske om \u00e5 rydde opp i hjemmelsforholdet for naust tomten. Det vises til likhetsprinsippet da det tidligere har blitt sendt inn en likelydende s\u00f8knad for naust tomt 36/64, n\u00e5 36/623. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak av 28.06.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er mottatt s\u00f8knad 23.11.2022 og tilleggsdokumentasjon den 21.03.2023 om fradeling av 1 ubebygd naustparsell fra gnr. 36 bnr. 63. Det er gitt avslag den 28.06.2023. Det er mottatt klage fra ansvarlig s\u00f8ker 03.07.2023. Det er mottatt brev fra Ann-Christin Nielsen, eier at naust tomten, den 10.10.2023. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Statsforvalteren i Vestland har gitt uttalelse datert 09.05.2023. Tiltaket er slik Statsforvalteren vurderer det \u00e5 v\u00e6re i strid med Statlige planretningslinjer for differensiert forvaltning av strandsonen langs sj\u00f8. Det er lagt vekt p\u00e5 at strandsonen rundt Nords\u00e5vannet er s\u00e6rlig verdifull for friluftsliv og er under sterkt press for nedbygging og privatisering. Tiltaket som oms\u00f8kt vil kunne ytterligere bidra til dette. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 36, bnr. 63 Nordeidbrekka. Bymilj\u00f8etaten har gitt uttalelse datert 09.05.2023. Bymilj\u00f8etaten mener at en fradeling av en ubebygd naustparsell vil legge til rette for videre s\u00f8knad om oppf\u00f8ring av naust. Det er knyttet en del sakshistorikk til eiendommen, hvor det tidligere er s\u00f8kt om \u00e5 oppf\u00f8re naust p\u00e5 den aktuelle parsellen som n\u00e5 s\u00f8kes fradelt. Det ble da gitt avslag. Bymilj\u00f8etaten vurderer at selve arealoverf\u00f8ring av nausttomt ikke vil ha negative konsekvenser for verdier knyttet til natur, friluftsliv og landskap, men vurderer imidlertid at det er sv\u00e6rt uheldig om man ved \u00e5 dispensere for arealoverf\u00f8ring her kan legge til rette for opprettelse av naust. Videre kan en arealoverf\u00f8ring ogs\u00e5 legge til rette for videre opparbeiding og privatisering av arealet, eksempelvis gjennom fjerning av vegetasjon og opparbeiding av privat oppholdsareal. Bymilj\u00f8etaten frar\u00e5 at det gis dispensasjon for den oms\u00f8kte arealoverf\u00f8ringen. Det vises til uttalelsene i sin helhet. 2. Om klagen Klager er uenig i avslagets begrunnelse og mener at forventningene til det \u00e5 bebygge en naustetomt ikke vil endre seg selv om bruksnummer og g\u00e5rdsnummer blir endret. Det b\u00f8r legges vekt p\u00e5 \u00f8nske om \u00e5 selge sin bolig, som ligger i n\u00e6rheten av naust tomten, og i den forbindelse \u00f8nske om \u00e5 rydde opp i hjemmelsforholdet for naust tomten. Det vises til likhetsprinsippet da det tidligere har blitt sendt inn en likelydende s\u00f8knad for naust tomt 36/64, n\u00e5 36/623. Det er mottatt brev fra Ann-Christin Nielsen, eier at naust tomten, den 10.10.2023. Hun forklarer bakgrunnen for s\u00f8knaden og sier at s\u00f8knaden utelukkende \u00abdreier seg om \u00e5 sikre riktig eiendomshjemmel til n\u00f8stepasellen\u00bb. I likhet med ansvarlig s\u00f8ker henvises det til naust tomt 36/64, som ble overf\u00f8rt til ny eier i 2017. Saksnummer KLAGE-2023/14486 Side 2 av 6 Videre stilles det sp\u00f8rsm\u00e5l til om det er opplagt at det kreves dispensasjonss\u00f8knad i denne saken og hun f\u00f8ler at det ikke er kommet klart frem at det kan s\u00f8kes om arealform\u00e5l. Hun f\u00f8ler ogs\u00e5 at hun ikke har f\u00e5tt n\u00f8dvendig veiledning og r\u00e5d knyttet til saken og problemstillingen. Det vises til klagen i sin helhet. 3. Vurdering av klagen 3.1 Innledning Fagetaten vil innledningsvis bemerke at endringer av tiltaket ikke vil bli behandlet som en del av klagen. Det m\u00e5 sendes inn en ny komplett s\u00f8knad for \u00e5 f\u00e5 nye forhold behandlet. Dette har eier av naustetomten blitt orientert om, b\u00e5de muntlig og skriftlig. Eier av naustetomten, Ann-Christin Nielsen opplever at det ikke er kommet klart frem at det kan s\u00f8kes om arealoverf\u00f8ring. Hun gir ogs\u00e5 uttrykk for at hun ikke har f\u00e5tt n\u00f8dvendig veiledning og r\u00e5d knyttet til saken og problemstillingen. Nielsen har benyttet Grung Arkitektur AS som ansvarlig s\u00f8ker. Plan- og bygningsetaten har forholdt seg til Grung Arkitektur AS da det er ansvarlig s\u00f8ker som er kommunens kontaktperson for s\u00f8knaden, jf. SAK10. Det er f\u00f8rst etter at vedtak ble fattet 28.06.2023 at fagetaten har hatt kontakt med Ann-Christin Nielsen. Vi gj\u00f8r ogs\u00e5 oppmerksom p\u00e5 at Grung Arkitektur AS i sin klage av 03.07.2023 opplyser om at utfyllende klage vil bli ettersendt \u00abi den n\u00e6rmeste fremtid\u00bb. Fagetaten purret p\u00e5 supplerende klage den 22.09.2023 med frist 29.09.2023. Det er ikke mottatt supplerende klage fra ansvarlig s\u00f8ker. Grung Arkitektur AS fikk brev fra fagetaten 17.01.2023 der det sto at s\u00f8knaden var mangelfull. Det ble opplyst om f\u00f8lgende: \u00abIf\u00f8lge kommuneplanens bestemmelser\u00a7 6.2.3 Unntak fra \u00a7 \u00a7 6.1 og 6.2, c. Endring av grenser mellom eksisterende eiendommen inntil 500 m2, kan det arealoverf\u00f8res areal p\u00e5 inntil 500 m2 mellom eksisterende eiendommer uten \u00e5 s\u00f8ke om dispensasjon fra kommuneplanens bestemmelser om byggegrense langs sj\u00f8. Dersom naustparsellen skal arealoverf\u00f8res til gnr. 36 bnr. 157 m\u00e5 begge hjemmelshavere til gnr. 36 bnr. 157 signere p\u00e5 side 2 i skjema \"Krav om matrikulering, herunder rekvisisjon av oppm\u00e5lingsforretning\". P\u00e5f\u00f8r ogs\u00e5 blokkbokstaver i tillegg slik at vi ser hvem som har skrevet under skjema. Dersom oms\u00f8kte parsell skal arealoverf\u00f8res til bnr. 157, m\u00e5 dere dokumentere adkomstrett frem til parsellen fra gnr. 36 bnr. 157 som kan tinglyses der den legges over andre eiendommer, jf. plan- og bygningslovens \u00a7 27-4. Fagetaten mener derfor at det kommer godt frem i saken at det foreligger et alternativ til oms\u00f8kte fradeling. Det var ogs\u00e5 mulighet for forh\u00e5ndskonferanse i forkant av innsending av s\u00f8knad. N\u00e5r det gjelder punkt 3.3 i avslaget, atkomst og avkj\u00f8rsel, s\u00e5 har fagetaten den 12.03.2023 mottatt erkl\u00e6ring om veirett for parsellen over gnr. 36 bnr. 2. S\u00f8ker har ikke dokumentert at Saksnummer KLAGE-2023/14486 Side 3 av 6 det foreligger erkl\u00e6ringer som kan tinglyses som sikrer lovlig atkomst frem til offentlig vei, Steinsvikvegen, jf. plan- og bygningsloven \u00a7 27-4. Dette ble etterspurt i brev \u00abMottatt ufullstendig s\u00f8knad om opprettelse og endring av eiendom\u00bb av 17.01.2023. Det ble opplyst i e-post av 25.01.2023 om at eksisterende adkomstrett for naustparsellen kan overf\u00f8res ved erkl\u00e6ring som tinglyses ved opprettelse av nytt bruksnummer/ arealoverf\u00f8ring for naustparsellen. Gnr. 36 bnr. 63 har veirett frem til naustparsellen og denne veiretten m\u00e5 overf\u00f8res til den oms\u00f8kte parsellen dersom den skal v\u00e6re en selvstendig eiendom. Det er ikke klarlagt hvor denne veiretten er fra hovedveien og frem til naustparsellen. Eventuelt kan den oms\u00f8kte naustparsellen f\u00e5 ny veirett i privat veg Ekerdalen. Da m\u00e5 den ogs\u00e5 ha veirett fra gnr. 36 bnr. 3 og 361. 3.2 Dispensasjonsvurdering Klager er uenig i avslagets begrunnelse og mener at forventningene til det \u00e5 bebygge en naustetomt ikke vil endre seg selv om bruksnummer og g\u00e5rdsnummer blir endret. Eier av naustetomten, Ann-Christin Nielsen stiller sp\u00f8rsm\u00e5l om det kreves dispensasjon for fradeling av parsellen. Oms\u00f8kte parsell er uregulert. I kommuneplanen fra 2018 er eiendommen vist som bebyggelse og anlegg, \u00f8vrig byggesone og den ligger innenfor funksjonell strandsone. If\u00f8lge kommuneplanens bestemmelse \u00a7 6.1 er byggegrensen langs sj\u00f8 50 meter i uregulerte omr\u00e5der som er vist som \u00f8vrig byggesone i kommuneplanen. S\u00f8knaden er derfor i strid med KPA2018 \u00a7 6.1 og krever dispensasjon. En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens Saksnummer KLAGE-2023/14486 Side 4 av 6 form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke mulighet for \u00e5 legge nevneverdig vekt p\u00e5 hensynet til det lokale selvstyret. Dersom vilk\u00e5rene er oppfylt \"kan\" kommunen gi dispensasjon, jf. plan- og bygningsloven \u00a7 19-2 f\u00f8rste avsnitt. Ingen har krav p\u00e5 dispensasjon. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Gnr. 36 bnr. 36 er opprettet som en eiendom med 2 teiger, en boligparsell og en naustparsell. S\u00f8knaden gjelder fradeling av den ubebygde naustparsellen som en selvstendig eiendom. Strandsonen rundt Nord\u00e5svannet er et prioritert omr\u00e5de for friluftsliv med sv\u00e6rt stor verdi, og er under sterkt press for nedbygging og privatisering. En fradeling av en ubebygd naustparsell kan legge til rette for videre s\u00f8knad om oppf\u00f8ring av naust. Tiltaket vurderes derfor til \u00e5 vesentlig tilsidesette de hensyn bestemmelsene skal ivareta. Statsforvalteren i Vestland og Bymilj\u00f8etaten frar\u00e5der ogs\u00e5 at det blir gitt dispensasjon. Det vises til uttalelsene under punkt 1.2. Vilk\u00e5ret om at nasjonale eller regionale interesser ikke m\u00e5 bli vesentlig tilsidesatt er derfor ikke oppfylt. Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Vi kan likevel ikke se at det i denne saken er klart st\u00f8rre fordeler enn ulemper. Vi har forst\u00e5else for tiltakshavers praktiske behov, men personlige interesser i strandsoneforvaltning vektlegges ikke. Bakgrunnen for dette er at eierforhold vil v\u00e6re skiftende over tid, mens plan- og bygningsmyndighetene skal styre arealbruken i kommunen i et langsiktig perspektiv, jf. Ombudsmannens uttalelse 26. januar 2016 (SOM-2014-3266). Det f\u00f8lger av forarbeidene at det bare er i tilfeller der det foreligger \u00abhelt spesielle sosialmedisinske, personlige og menneskelige hensyn\u00bb at personlige interesser kan tillegges vekt, samt at slike hensyn \u00abnormalt ikke har avgj\u00f8rende vekt i dispensasjonssaker etter plan- og bygningsloven\u00bb jf. Ot-prp.nr 32 (2007-2008) s. 242. Vi kan ikke se at det foreligger slike hensyn i denne saken. Fordelene ved \u00e5 dispensere fra byggegrensen mot sj\u00f8 er at eier av boligeiendommen gnr. 36 bnr. 157 kan bli formell eier av naustparsellen. Ulempene vil v\u00e6re at en fradeling av en ubebygd naustparsell kan legge til rette for videre s\u00f8knad om oppf\u00f8ring av naust og \u00f8kt privatisering av strandlinjen. Vi viser til og opprettholder vedtakets begrunnelse. Saksnummer KLAGE-2023/14486 Side 5 av 6 3.3 Usaklig forskjellsbehandling Klager anf\u00f8rer i sin klage at \u00abDet er ogs\u00e5 viktig \u00e5 tilf\u00f8ye at det tidligere for tilst\u00f8tende nauste tomt 36/64 n\u00e5 36/623 ble innsendt en likelydende s\u00f8knad i 2017 (saksnr. 201743881) Tillatelse til opprettelse og endring av eiendom 36/64 ble godkjent 09.01.2018. Vi anser dermed i denne saken at likebehandlingsprinsippet skulle v\u00e6rt lagt til grunn for oms\u00f8kte tiltak\u00bb. Vi tolker dette som en anf\u00f8rsel om usaklig forskjellsbehandling. Det grunnleggende forvaltningsrettslige prinsippet er at like saker skal behandles likt. Dette inneb\u00e6rer at usaklig forskjellsbehandling kan medf\u00f8re ugyldighet. Det er imidlertid kun tale om usaklig forskjellsbehandling dersom saker er like b\u00e5de faktisk og rettslig sett. I tillegg m\u00e5 det v\u00e6re snakk om et markert brudd fra en ellers fast og konsistent praksis. S\u00f8knad om fradeling av 1 hel teig fra gnr 36 bnr 64 til naustetomt ble mottatt 27.12.2017. P\u00e5 dette tidspunkt var det kommuneplanen fra 2010 som gjaldt. Kommuneplanens arealdel viste oms\u00f8kte parsell som bebyggelse og anlegg med tilh\u00f8rende sm\u00e5b\u00e5thavn og den var innenfor hensynssonene funksjonell strandsone. Det ble 09.01.2018 gitt tillatelse til opprettelse og endring av eiendom, gnr 36 bnr 64, Ekerdalen. Vi mener at sakene ikke er sammenlignbare da det i denne saken er mottatt tilsvar fra b\u00e5de Statsforvalteren i Vestland og Bymilj\u00f8etaten som frar\u00e5det at det gis dispensasjon. I tillegg var det i saksnr. 201743881 - Ytrebygda, Gnr. 36, Bnr. 64, Ekerdalen, S\u00f8knad om deling av eiendom, dokumentert tinglyste erkl\u00e6ringer som sikrer lovlig atkomst, jf. plan- og bygningsloven \u00a7 27-4. Vi finner at det ikke foreligger usaklig forskjellsbehandling. 4. Konklusjon Vedtak av 28.06.2023 opprettholdes, klagen tas ikke til f\u00f8lge Vedlegg: 1. Oversiktskart 2. Flyfoto 3. Situasjonsplan 4. Brev fra tiltakshaver 5. Klage 6. Vedtak 7. Uttalelse fra Statsforvaltaren i Vestland 8. Uttalelse fra Bymilj\u00f8etaten 9. S\u00f8knad Saksnummer KLAGE-2023/14486 Side 6 av 6 "
}