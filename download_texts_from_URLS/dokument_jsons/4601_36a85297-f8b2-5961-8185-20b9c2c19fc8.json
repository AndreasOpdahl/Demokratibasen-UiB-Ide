{
  "dokument_id": "36a85297-f8b2-5961-8185-20b9c2c19fc8",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/9286822/Soknad-om-dispensasjon",
  "tekst": "S\u00d8KNAD OM RAMMETILLATELSE GNR.161, BNR.1317 KOLSTIEN VEDLEGG B-1 S\u00d8KNAD OM DISPENSASJONER Det s\u00f8kes dispensasjon fra f\u00f8lgende bestemmelser: Kommuneplanens Arealdel 2018 \u2013 2030 \u00a7 3 Plankrav (pbl \u00a7 11-9 nr 1) I veileder til KPA 2018 \u00a72.2.4 beskrives vilk\u00e5r for unntak fra plankrav for tiltak i \u00a726.5 Sone 4 \u00d8vrig byggesone. \u00a726.5.1 I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene er oppfylt. Tiltaket oppfyller \u00f8vrige krav i KPA foruten p-kravet som vi \u00f8nsker \u00e5 dispensere fra for \u00e5 f\u00e5 ned antall parkeringsplasser. Tiltaket er derfor avhengig av dispensasjon fra plankravet. Tiltaket vurdert opp mot relevante tema i VEILEDER KPA 2.2.4: Unntak for tiltak i \u00f8vrige byggesone (KPA2018 \u00a7 3.3.2) Dette unntaket gjelder sone 4 \u00d8vrige byggesone. Omr\u00e5dene skal i hovedsak opprettholdes med uendret utnyttelse, og med bolig som prioritert form\u00e5l. 3.3.2 Tiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig. \u00a7 26.5 Sone 4 \u00d8vrig byggesone 26.5.1 I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Tiltaket er en tomannsbolig og er i tr\u00e5d med dette vilk\u00e5ret. 26.5.3 Grad av utnytting for ny bebyggelse skal v\u00e6re maks. 45 % BRA. Tiltaket er beregnet til \u00e5 v\u00e6re p\u00e5 45% TU og er i tr\u00e5d med dette vilk\u00e5ret. 26.5.4 Byggeh\u00f8yde skal tilpasses til omgivelser og terreng. Ny bebyggelse skal ikke gi vesentlig reduksjon av sol- og utsiktsforhold for eksisterende boliger. Tiltakets byggeh\u00f8yde er tilpasset omgivelser og terreng. Dette redegj\u00f8res for i andre vedlegg til s\u00f8knaden. Tiltaket ligger i \u00abbakerste rekke\u00bb \u00f8st for annen bebyggelse oi Kolstien og gir ikke redusert sol- og utsiktsforhold for eksisterende boliger. Vurdering opp mot hensynet bak bestemmelse om plankrav i KPA Under framkommer punktvis beskrivelse av hensyn bak bestemmelsen om plankrav i KPA etterfulgt av beskrivelsen for hvordan foresl\u00e5tt tiltak ivaretar hensynet: - Hensynet bak bestemmelsen om plankrav er \u00e5 gi kommunen bedre mulighet til \u00e5 styre arealdisponeringen. Tiltaket f\u00f8lger bestemmelser i tr\u00e5d med kommunens styrte arealdisposisjon i overordnet form\u00e5l i gjeldende KPA: \u00d8vrig Byggesone. - En planprosess vil sikre en helhetlig og grundig vurdering av omr\u00e5det med gjennomtenkte l\u00f8sninger p\u00e5 blant annet infrastruktur, overvannsh\u00e5ndtering, gr\u00f8nnstruktur og omfanget av utbygging. Infrastruktur: Infrastrukturen er ferdig bygget ut i henhold til gjeldende reguleringsplan for trafikkavvikling. Bymilj\u00f8etaten har uttalt seg positivt. Overvannsh\u00e5ndtering: Overvannsh\u00e5ndtering er prosjektert og godkjent av Bergen Vann. Gr\u00f8nnstruktur: Tiltaket er plassert p\u00e5 allerede utsprengte og planerte flater. N\u00e6rmere redegj\u00f8relse i vedlegg til rammes\u00f8knad. Omfang av utbygging: Omfanget/BRA er i tr\u00e5d med KPA \u00d8vrig Byggesone 45% TU. - Plankravet skal s\u00e5ledes sikre bred, helhetlig og grundig vurdering av arealbruken i et bestemt omr\u00e5de. Offentlige myndigheter, grunneiere og andre ber\u00f8rte f\u00e5r med plankravet anledning til \u00e5 fremme sine synspunkter i prosessen frem mot politisk vedtak. Omr\u00e5dets arealbruk var grundig og bredt vurdert med omfattende medvirkningsprosess fram mot politisk vedtak da arealbruken ble definert i KPA. Omgivelsene er utbygget deretter. Det samme gjelder for infrastrukturen. Bygningsmassen i omr\u00e5det er etablert, og dette tiltaket gjelder en av f\u00e5 gjenv\u00e6rende eiendommer i Kolstien som ikke er bebygget. Tiltaket er i tr\u00e5d med KPA sine retningslinjer for arealbruken i omr\u00e5det. - Plankravet bidrar ogs\u00e5 til offentlig innsyn i arealdisponeringer. \u00d8vrige myndigheter, grunneiere og andre ber\u00f8rte vil gjennom denne dispensasjonss\u00f8knad og nabovarsling f\u00f8r rammes\u00f8knad f\u00e5 anledning til \u00e5 fremme sine synspunkter. Konklusjon for \u00e5 kunne dispensere fra plankrav -Tiltaket oppfyller \u00f8vrige krav i KPA foruten p-kravet som vi \u00f8nsker \u00e5 dispensere fra for \u00e5 f\u00e5 ned antall etablerte parkeringsplasser. -Tiltaket tilsidesetter ikke hensynet bak plankravet. -Intensjonene i KPA blir ikke tilsidesatt -En reduksjon av antall parkeringsplasser er i tr\u00e5d med overordnede politiske m\u00e5l om reduksjon i biltrafikk og fremme bruk av andre fremkomstmetoder. Tiltaket er begrenset i omfang med kun to boenheter og tiltaket er utformet for \u00e5 svare til intensjonene i KPA og veilederen Arkitektur +. Omr\u00e5det er i hovedsak utbygget og Vann/avl\u00f8p, vei mm avklares i byggesak. Det synes uforholdsmessig \u00e5 kreve plansak for et s\u00e5pass begrenset tiltak hvor alle \u00f8vrige overordnede forhold kan avklares i byggesak. Fordel ved \u00e5 gi dispensasjon er at man f\u00e5r etablert to boenheter i tr\u00e5d med intensjonene i KPA uten \u00e5 g\u00e5 via kostbar og tidkrevende planprosess for et lite tiltak som ikke p\u00e5virker omgivelsene i st\u00f8rre grad. Ulempen m\u00e5 v\u00e6re at selve plankravet ikke st\u00e5r like sterkt n\u00e5r det dispenseres, men vi kan ikke se at plankravet utvannes om man dispenserer fra plankravet i dette konkrete tilfellet. Kommuneplanens Arealdel 2018 - 2030: \u00a717 \"Parkering\" Parkeringskravet er beregnet til 3 p-plasser. Det er planlagt for to gode p-plasser i lukket anlegg, godt skjult i terreng. Krav til sykkelparkering er beregnet til 11 sykler. Begge sportsboder har hver plass til tre stk innl\u00e5ste sykler. I tillegg avsettes tilstrekkelig plass til min.5 sykkel-plasser i garasjens lukkede fellesomr\u00e5de. Redegj\u00f8relse Tiltaket best\u00e5r av to boenheter og tiltakshaver ser at det vil v\u00e6re tilstrekkelig at hver boenhet f\u00e5r 1 p- plass hver i lukket garasje. Det s\u00f8kes derfor om dispensasjon fra p-kravet slik at det kan tillates \u00e5 kun planlegge for to p-plasser for tiltaket. Dispensasjonen vil f\u00f8lge opp overordnet politikk om \u00e5 redusere privatbilisme og fremme bruk av annen fremkomst. En dispensasjon vil ogs\u00e5 medf\u00f8re en reduksjon i terreng inngrep for \u00e5 f\u00e5 plass til p-kravet i garasje anlegget, noe som er en milj\u00f8gevinst i form av redusert uttak av masser som m\u00e5 kj\u00f8res bort med dertil reduserte utslipp. Reguleringsplan \u00c5rstad, Kolstien G\u00e5rd (1954): Det har v\u00e6rt avholdt m\u00f8te med byantikvaren etter forrige avslag. Tiltaket som n\u00e5 oms\u00f8kes er bearbeidet for \u00e5 im\u00f8tekomme byantikvarens kommentarer. Hoved innvendingen har v\u00e6rt takformen som med utgangspunkt i omr\u00e5dets bebyggelse ligger i retning nord/s\u00f8r. \u00a74: Bygningene skal oppf\u00f8res med sadeltak med takvinkel ikke over 35 grader. Huset s\u00f8kes oppf\u00f8rt med sadeltak, men vinkel p\u00e5 takflate mot vest er 44 grader og mot \u00f8st 8 grader, alts\u00e5 ikke ihht bestemmelse om \u00abtakvinkel ikke over 35 grader\u00bb. Begrunnelse: Takvinkelen har sin bakgrunn i retningen p\u00e5 det karakteristiske skr\u00e5nende terrenget, de omkringliggende byggenes varierte takvinkler, former og retninger, og tomtens plassering mot skoggrensen i s\u00f8r. Variasjonen i de omkringliggende bygg er mangfoldig. Som eksempel p\u00e5 variasjon vises til n\u00e6rmeste rekkehusene rett nordvest for tiltaket som har en karakteristisk form. P\u00e5 to eiendommer nord for tiltaket er det satt opp to massive bygg med 4-5 etasjer, med en lite lesbar arkitektur og stedstilpasning. Tiltaket det n\u00e5 s\u00f8kes om representerer en annen tiln\u00e6rming hvor fokuset er \u00e5 spille p\u00e5 lag med den \u00f8vrige bebyggelsen og terrenget i omr\u00e5det med proporsjoner, takformer, gavler og materialbruk som har slektskap til den etablerte bebyggelsen langs Kolstien. Hovedretning p\u00e5 sadeltak i omr\u00e5det er nord/syd som videref\u00f8res i oms\u00f8kte tiltak. Vi mener at takvinkler er grunngitt ut fra stedlige hensyn og en dispensasjon vil tillate et uttrykk av v\u00e5r tid og samtidig spille p\u00e5 lag med den etablerte bebyggelsen i Kolstien. Ulempen vil v\u00e6re en utvanning av bestemmelsen fra en gammel plan som allerede er utvannet i forhold til kravet om takform. \u00a76: Det skal ikke bygges h\u00f8yere enn 2 etasjer. Vi s\u00f8ker om dispensasjon til \u00e5 bygge 3 etasjer (ref.: TEK17 \u00a76-1). Begrunnelse: Viser her til KPA \u00a726.5.4 Byggeh\u00f8yde skal tilpasses til omgivelser og terreng. Eiendommen ligger slik til at det skr\u00e5nende terrenget raskt vil kreve st\u00f8rre terrenginngrep om man skal etablere seg p\u00e5 to etasjer og derved gripe mer inn i terrenget mot \u00f8st. Ved \u00e5 g\u00e5 opp i h\u00f8yden og trekke bygget vekk fra det skr\u00e5nende terrenget i bakkant, oppn\u00e5r vi et redusert terrenginngrep. Kolstien har flere boligbygg som best\u00e5r av underetasje, boligetasjer og skr\u00e5tak med tilsvarende h\u00f8yder. Takformen i oms\u00f8kte tiltak speiler den \u00f8vrige bebyggelsen i omr\u00e5det ved at \u00f8verste etasje ligger under et skr\u00e5tak, tydelig fremhevet med et annet materiale enn veggene, og retning p\u00e5 sadeltaket er nord/syd som de fleste bygg i omr\u00e5det. Vi henviser til KPA hvor stedstilpasning og terrengtilpasning fremheves. Det aktuelle tiltaket er formet fra dette utgangspunktet, og konsekvensen blir et bygg som oms\u00f8kt, slik KPA er tydelig p\u00e5 at skal v\u00e6re utgangspunktet for ny bebyggelse. Vi anser fordelene st\u00f8rre enn ulempene basert p\u00e5 KPA krav om god stedstilpasning og at intensjonen bak bestemmelsen er ivaretatt ved \u00e5 underordne seg stedskarakteren i omr\u00e5det. Se for \u00f8vrig vedlagte analyse av eiendommen. \u00a77: Beskj\u00e6ringer eller vinduer i takflaten tillates ikke. Vi s\u00f8ker om \u00e5 f\u00e5 bygge med takvinduer, inntrukket balkonger og takterrasse. Begrunnelse: Eiendommen har en beliggenhet og et innhold som gir forventninger til b\u00e5de utsikt, dagslys og gode uteplasser som utnytter kvalitetene i den unike beliggenheten. En moderne bolig etter dagens standard vil p\u00e5 alle m\u00e5ter kunne forventes \u00e5 svare til krav og \u00f8nsker ut fra de gitte forholdene. Tiltaket ligger \u00abp\u00e5 baksiden\u00bb av sine naboer, alts\u00e5 p\u00e5 \u00f8stsiden, og alle boligene i omr\u00e5det har sin fantastiske utsikt vekk fra tiltaket. Vi kan ikke se at fasademessige godt utformede og integrerte grep vesentlig tilsidesetter intensjonen om takform eller forventet uttrykk i en arkitektur som b\u00e5de skal respektere historiske omgivelser og samtidig representere sin tid. Tiltaket er forholdsmessig lite i Kolstiens bygningsmessige landskap og vil med sin hovedform med sin sadeltakform gli fint inn i sine omgivelser Med vennlig hilsen Siv.ark.Morten Nedre\u00e5s "
}