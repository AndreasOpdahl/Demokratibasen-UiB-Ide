{
  "dokument_id": "28e8499c-5e10-53f6-a1f4-839226a32ca1",
  "doc_type": "case_attachment",
  "kommune": 4601,
  "tittel": "Fagnotat datert 19.03.2025",
  "url": "https://bergen.kommune.no/politikere-utvalg/api/fil/bk360/12362253/Fagnotat-datert-19-03-2025",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: KLAGE-2025/11100-4 (Arbeidssted) Saksbehandler: Trond H\u00e5kon Stadheim Dato: 19.03.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 90/150/0/0 Ingen adresse. Klage p\u00e5 tillatelse. Nybygg tomannsbolig Eier av gjenboereiendommen (gnr. 90, bnr. 36) Kathrine Wefring Hvem klager? Krokeide i brev datert 17.02.2025. Nybygg tomannsbolig i to etasjer med tilh\u00f8rende garasje og Tiltaket uteoppholdsareal, sykkel- og s\u00f8ppelskur og vann- og avl\u00f8psledninger. Byr\u00e5d for byutvikling tok klage p\u00e5 avslag til f\u00f8lge, slik at det ble gitt Vedtaket dispensasjon fra KPA2018 \u00a7 3.1 og \u00a7 26.5.1 og rammetillatelse til oms\u00f8kte tiltak p\u00e5 vilk\u00e5r den 24.01.2025 i sak 2024/129690. Eiendommen inng\u00e5r ikke i reguleringsplan. Eiendommen er i KPA2018 Planstatus avsatt til \u00f8vrig byggesone. Klagen gjelder forhold knyttet til at det burde v\u00e6rt stilt vilk\u00e5r om utbedring av vei/etablering av fortau, i forbindelse med nybygget. Det er i klagen Klagegrunner vist til at Fylkeskommunen ikke har vurdert tilstanden og trafikksikkerheten for myke trafikanter i Kvernabekkvegen. Behov for ytterligere Nei. saksbehandling ved eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 12.04.2024 sendt inn s\u00f8knad om bygging av tomannsbolig med tilh\u00f8rende garasje og uteoppholdsareal m.m. Det ble den 02.08.2024 gitt avslag, da det ble vurdert dithen at tiltaket ikke kunne unntas fra plankravet etter KPA2018 pkt. 3.3.2 og m\u00e5tte anses som en vesentlig utbygging i \u00f8vre byggesone, jf. pkt. 26.5.1. Vedtaket ble p\u00e5klaget av ansvarlig s\u00f8ker Byggeadministrasjon Harald Bj\u00f8rndal AS p\u00e5 vegne av tiltakshaver Aarvik Eiendomsutvikling AS, i brev datert 21.08.2024. Fagetaten opprettholdt avslaget, og oversendte saken til politisk behandling den 14.10.2024. Byr\u00e5d for byutvikling mottok i forbindelse med sin behandling av saken s\u00f8knad om dispensasjon fra plankrav og \u00f8vrig byggesone, jf. KPA2018 \u00a7 3.1 og \u00a7 26.5.1. Byr\u00e5d byutvikling innvilget de n\u00f8dvendige dispensasjoner, og tok klagen til f\u00f8lge den 24.01.2025 i sak 2024/129690. Det ble sendt ut underretning om vedtaket den 04.02.2025. Byr\u00e5dens vedtak ble p\u00e5klaget av eier av gjenboereiendommen gnr. 90, bnr. 37, Kathrine Wefring Krokeide, i brev datert 17.02.2025. Plan- og bygningsetaten mottok tilsvar til klagen den 04.03.2025, fra ansvarlig s\u00f8ker Byggeadministrasjon Harald Bj\u00f8rndal AS. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og at det i den forbindelse har kommet merknad/sp\u00f8rsm\u00e5l (fra klager i saken) knyttet til utbedring av veien som g\u00e5r til busstopp i Titlestadvegen. Vestland fylkeskommune har i vedtak datert 26.01.2023 godkjent utvidet bruk av eksisterende avkj\u00f8rsel til fylkesvei. Bergen Vann har gitt forh\u00e5ndsuttalelse datert 20.04.2023 med saksnummer 2023/34262. 2. Om klagen Klagen gjelder forhold knyttet til at det burde v\u00e6rt stilt vilk\u00e5r om utbedring av vei/etablering av fortau, i forbindelse med nybygget. Det er i klagen vist til at Fylkeskommunen ikke har vurdert tilstanden og trafikksikkerheten for myke trafikanter i Kvernabekkvegen, men kun \u00f8kt bruk av utkj\u00f8rsel til fylkesveien/Titlestadvegen. Det er videre vist til at det tidligere er gitt tillatelse fra enmannsbolig til tomannsbolig p\u00e5 naboeiendommen gbnr. 90/91. Saksnummer KLAGE-2025/11100 Side 2 av 4 Tillatelse inneb\u00e6rer dermed en ytterligere trafikkbelastning p\u00e5 en vei som i stor grad benyttes av g\u00e5ende til/fra busstopp i Titlestadvegen, herunder skolebarn. Veien er av d\u00e5rlig standard og smal, samt uten fortau. Det b\u00f8r stilles vilk\u00e5r om at det etableres fortau. Det vises for \u00f8vrig til klagen i sin helhet. 3. Vurdering av klagen Klager i saken er gjenboer til tomten som saken gjelder, og har mottatt nabovarsel etter plan- og bygningsloven (pbl.) \u00a7 21-3. De har ikke felles grense, men klager ligger p\u00e5 andre siden av Kvernabekkvegen (som er en privat vei). Det er i juridisk teori lagt til grunn at gjenboer vil ha rettslig klageinteresse etter forvaltningsloven (fvl.) \u00a7 28, se \u00abPlan- og bygningsrett \u2013 Del 2 \u2013 Byggesaksbehandling, h\u00e5ndhevelse og sanksjoner\u00bb av O.J. Pedersen m.fl. kap. 11.3.1. Det er videre klaget innen fristen, jf. fvl. \u00a7 29 og klagen oppfyller krav til innhold som f\u00f8lger av fvl. \u00a7 32. Vilk\u00e5rene for \u00e5 realitetsbehandle klagen er oppfylt, jf. fvl. \u00a7 33. I forbindelse med klage p\u00e5 opprinnelig avslag, s\u00e5 var den trafikale situasjonen langs Kvernabekkvegen et tema i vurderingen av om at det forel\u00e5 plankrav for det aktuelle tiltaket. Tilsvarende var utbygging p\u00e5 nabotomt. Det vises i den forbindelse til fagnotatet av 14.10.2024. I Byr\u00e5dens vedtak, s\u00e5 er det ogs\u00e5 tatt stilling til den trafikale sitasjonen. Det fremg\u00e5r av vedtaket blant annet: \u00abByr\u00e5den deler fagetatens oppfatning av situasjonen p\u00e5 tilkomstveien, og anser dette momentet relevant da det vil ha innvirkning for g\u00e5ende. Det vises til at i hvilken grad forholdene er tilrettelagt for g\u00e5ende, har betydning for i hvor stor grad tiltaket m\u00e5 anses som bilbasert utbygging i strid med hensynene som gj\u00f8res gjeldende. Byr\u00e5den mener derimot at det konkrete tiltaket er innenfor en akseptabel t\u00e5legrense for ytterligere utbygging i omr\u00e5det. Med dette mener byr\u00e5den at oms\u00f8kte utbygging ikke vil utgj\u00f8re en vesentlig \u00f8kt trafikkbelastning, eller at det vil v\u00e6re behov for utbedringer av veien som f\u00f8lge av oms\u00f8kte utbygging. Byr\u00e5den er likevel klar p\u00e5 dette gjelder for det konkrete tiltaket til behandling, slik at byr\u00e5den vil kunne stille seg annerledes til temaet for eventuelle fremtidige bygges\u00f8knader i omr\u00e5det. Det forutsetter at det ikke gj\u00f8res nye vurderinger ved rulleringen av kommuneplanens arealdel, som er f\u00f8rende for hvilke hensyn som bestemmelsen skal ivareta.\u00bb I forbindelse med tilsvar til klagen, er det vist til at det aktuelle veistrekket fremst\u00e5r som oversiktlig. De forhold som klager har tatt opp, er s\u00e5ledes vurdert i forbindelse med tidligere behandling av saken. Det vises her til fagetaten sitt vedtak av 02.08.2024, fagnotat datert 14.10.2024 og Byr\u00e5dens vedtak av 24.01.2025. N\u00e5r det gjelder grunnlag for \u00e5 stille vilk\u00e5r, vil fagetaten likevel bemerke at det etter plan- og bygningsloven \u00a7 19-2 f\u00f8rste ledd andre setning er anledning til \u00e5 stille vilk\u00e5r, ved innvilgelse av dispensasjon. Dette m\u00e5 i tilfelle vurderes ut ifra vilk\u00e5rsl\u00e6ren. Vilk\u00e5ret m\u00e5 v\u00e6re innenfor Saksnummer KLAGE-2025/11100 Side 3 av 4 rammene av plan- og bygningslovens form\u00e5l, samt st\u00e5 i en saklig sammenheng med tillatelse og ikke v\u00e6re urimelig tyngende. 4. Konklusjon Klagen oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Tilsvar til klage, datert 03.03.2025 5. Klage p\u00e5 byr\u00e5dens vedtak, datert 17.02.2025 6. Byr\u00e5dens vedtak, datert 24.01.2025 7. Fagnotat datert 14.10.2024 8. Klage p\u00e5 avslag, datert 21.08.2024 9. Avslag p\u00e5 s\u00f8knad, datert 02.08.2024 10. Forh\u00e5ndsuttalelse fra Bergen Vann, datert 20.04.2024 11. Vedtak fra Vestland fylkeskommune, datert 26.01.2023 12. Nabovarsel og merknad 13. S\u00f8knad 14. Tegninger Saksnummer KLAGE-2025/11100 Side 4 av 4 "
}