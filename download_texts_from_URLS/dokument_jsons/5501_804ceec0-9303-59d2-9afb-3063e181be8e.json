{
  "dokument_id": "804ceec0-9303-59d2-9afb-3063e181be8e",
  "doc_type": "case_attachment",
  "kommune": 5501,
  "tittel": "20. Statsforvalteren i Troms og Finnmark, trukket innsigelse",
  "url": "https://innsyn.tromso.kommune.no/application/getMoteDokument?dokid=2001905337",
  "tekst": " V\u00e5r dato: V\u00e5r referanse 17.11.2023 2018/226 Deres dato: Deres referanse 2019/465 TROMS\u00d8 KOMMUNE Telefonnummer til saksbehandler Postboks 6900 Lone H\u00f8gda, 77642136 9299 TROMS\u00d8 Statsforvalterens svar til anmodning om frafall av innsigelse for plan 1883: \u00c6rfuglvegen - Troms\u00f8 kommune Statsforvalteren i Troms og Finnmark viser til Troms\u00f8 kommunes oversendelse, datert 17. november 2023, om anmodning til frafall av innsigelse knyttet plan 1883: \u00c6rfuglvegen. I brev datert 12. mai 2022 fremmet Statsforvalteren en samordnet h\u00f8ringsuttalelse med innsigelse til planforslaget for \u00c6rfuglvegen i Troms\u00f8 kommune. Innsigelsene var knyttet til: 1. manglende bestemmelser om forebyggende birdstrike (Avinor) 2. st\u00f8yforhold ikke er tilstrekkelig ivaretatt i planforslaget 3. planforslagets konsekvenser for barn og unge m\u00e5 belyses ytterligere I brev datert 7. september 2023 frafalt Statsforvalteren innsigelsen knyttet ivaretakelse av hensynet barn og unge. Vi oppretthold innsigelsen knyttet ivaretakelse av st\u00f8y forholdene i planforslaget. Statsforvalterens innsigelse av 12. mai 2022 var basert p\u00e5 at en for stor andel av boenhetene i prosjektet, 60 %, ikke ville oppn\u00e5 stille side. Ny st\u00f8yutredning av 12. mai 2023, med endret bygningsutforming, viser at det vil v\u00e6re 18 boenheter (9,5 %) som ikke oppn\u00e5r stille side uten fasadetiltak (dempet fasade). Seks av disse m\u00e5 ha innglasset balkong for \u00e5 oppn\u00e5 stille side \"utenfor\" minst ett soverom. I v\u00e5r tilbakemelding av p\u00e5 st\u00f8yutredningen av 12. mai 2023 etterlyste vi en sumst\u00f8yberegning da deler av planomr\u00e5det ligger i st\u00f8ysoner fra b\u00e5de trafikkst\u00f8y og flyst\u00f8y. Svar p\u00e5 dette foreligger i et notat fra Ramb\u00f8ll datert 22. september 2023. Her opplyses det at sumst\u00f8y er beregnet etter metode beskrevet av SINTEF; 2019:01179: Metode for \u00e5 vurdere st\u00f8yplage ved eksponering til ulike st\u00f8ykilder. Resultat: Antall boenheter med behov for dempet fasade, etter sumst\u00f8yberegning, er uendret. Punkt 4.1 i T-1442: Retningslinje for behandling av st\u00f8y i arealplanlegging, \u00e5pner for at en liten andel av boenhetene kan ha behov for dempet fasade-tiltak for \u00e5 oppn\u00e5 stille side utenfor minst ett rom for st\u00f8yf\u00f8lsom bruk (soverom). Vi anser 9,5 % av boenhetene \u00e5 v\u00e6re innenfor denne mindre andelen. E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 Uavhengig av overst\u00e5ende mener Statsforvalteren fortsatt at det er uheldig at Troms\u00f8 kommune bidrar til at en stadig st\u00f8rre andel av kommunens innbyggere utsettes for flyst\u00f8yplage, ved \u00e5 tillate etablering av et \u00f8kende antall boenheter tett opp til r\u00f8d flyst\u00f8ysone ved Langnes lufthavn. Statsforvalteren frafaller innsigelsen p\u00e5 tema st\u00f8y p\u00e5 vilk\u00e5r om at planbestemmelsenes pkt. 2.2.7 d) f\u00e5r f\u00f8lgende ordlyd: For felles utearealer og lekeplasser skal samlet st\u00f8y fra fly- og veitrafikk ikke overskride Lden 52 dB. Overskridelser kan tillates dersom det etableres en funksjonell installasjon/konstruksjon, innenfor hvert av de fire lekeomr\u00e5dene vist p\u00e5 situasjonsplan/utomhusplan av 06.07.2021, med st\u00f8yniv\u00e5 under Lden 52 dB. Innsigelser som ikke anses som l\u00f8st er; \u2022 manglende bestemmelser om forebyggende birdstrike (Avinor) \u2022 planforslagets konsekvenser for barn og unge m\u00e5 belyses ytterligere Vi stiller til disposisjon ved behov for r\u00e5d/veiledning i den videre planprosessen. Ved henvendelser ber vi dere oppgi saksnummer 2018/226. Med hilsen Per Elvestad (e.f.) Hans Kristian R\u00f8nningen assisterende justis- og kommunaldirekt\u00f8r leder for planseksjonen Dokumentet er elektronisk godkjent Kopi til: Troms og Finnmark fylkeskommune Fylkeshuset, Postboks 701 9815 VADS\u00d8 V\u00e5r dato: V\u00e5r referanse 20.11.2023 2018/226 Deres dato: Deres referanse Troms\u00f8 kommune Telefonnummer til saksbehandler Postboks 6900 Lone H\u00f8gda, 77642136 9299 TROMS\u00d8 Rettelse i forbindelse med brev datert 17.11.2023 - innspill til frafall av innsigelse for plan 1883 \u00c6fuglevegen - Troms\u00f8 kommune Statsforvalteren i Troms og Finnmark viser til ovenst\u00e5ende sak og vil med dette komme med en rettelse. I brevet ser vi i avsnittet om innsigelser som ikke er l\u00f8st at vi skriver at planforslagets konsekvenser for barn og unge m\u00e5 belyses ytterligere. Dette er feil. Innsigelsen knyttet barn og unge ble, som nevnt tidligere i brevet, l\u00f8st i brev datert 7. september 2023. Den eneste innsigelsen som fortsatt knyttes til plan 1883 er knyttet til Avinor og tema birdstrike. Vi beklager dette. Med hilsen Hans Kristian R\u00f8nningen (e.f.) Lone H\u00f8gda leder for planseksjonen seniorr\u00e5dgiver plan Dokumentet er elektronisk godkjent E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 "
}