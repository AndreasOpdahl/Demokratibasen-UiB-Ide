{
  "dokument_id": "8de19f50-1927-5230-81ce-e0f93129ec6b",
  "doc_type": "case_attachment",
  "kommune": 4601,
  "tittel": "Oversendelse av klagesak, igangsettingstillatelse, datert 09.11.2022",
  "url": "https://bergen.kommune.no/politikere-utvalg/api/fil/bk360/9228598/Oversendelse-av-klagesak-igangsettingstillatelse-datert-09-11-2022",
  "tekst": " Plan og bygningsetaten Statsforvalteren i Vestland V\u00e5r referanse: KLAGE-2022/25109-4 Nj\u00f8savegen 2 Saksbehandler: Trond H\u00e5kon Stadheim Dato: 09.11.2022 6863 LEIKANGER OVERSENDELSE AV KLAGESAK ETTER PLAN- OG BYGNINGSLOVEN Anmodning om \u00e5 behandle klage slik at saken kan bli forvaltningsmessig avgjort Eiendom : Gnr 49 Bnr 1 Adresse : Ingen adresse Tiltakshaver : VALLAST\u00d8LEN AS Tiltaket : Nybygg boligblokk BB1 1. Saken gjelder Plan- og bygningsetaten gav tillatelse til igangsetting den 20.07.2022, for betongarbeider for felles garasjeanlegg, hus A, B og D, jf. rammetillatelse datert 15.04.2021 i ovennevnte sak. Vedtaket er p\u00e5klaget av naboene Kenneth Fosse, Tanita Sletten, Siren Sletten og Steinar Sletten ved klage mottatt henholdsvis 20.07.2022 og 25.07.2022. Det er i tillegg mottatt flere merknader, som ligger i selve byggesaken. Disse merknadene, og \u00f8vrige dokumenter i saken, ligger vedlagt. Vi gj\u00f8r oppmerksom p\u00e5 at Statsforvalteren i Vestland tidligere har behandlet klage p\u00e5 rammetillatelsen, jf. vedtak datert 03.01.2022, sak 2021/14698. 2. Klagen Det er i klagene stilt sp\u00f8rsm\u00e5l ved plassering av renovasjonsl\u00f8sning, og om igangsettingstillatelse vil legge f\u00f8ringer for senere plassering av renovasjonsl\u00f8sningen. Det er videre stilt sp\u00f8rsm\u00e5l i forbindelse med saksbehandlingen av s\u00f8knad om igangsettingstillatelse. Det vises til klagene i sin helhet. 3. V\u00e5r vurdering 3.1 Igangsettingstillatelse Vi legger til grunn at klager har rettslig klageinteresse p\u00e5 vedtaket som er fattet, og at klagen er fremmet rettidig, jf. fvl. \u00a7 28 og \u00a7 29. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Igangsettingstillatelse er et lovbundet vedtak, og skal gis n\u00e5r vilk\u00e5r i rammetillatelsen for \u00e5 f\u00e5 igangsettingstillatelse er oppfylt. Dette f\u00f8lger av \u00a7 21-4 tredje ledd. Vi vil ogs\u00e5 vise til \u00abPlan- og bygningsrett \u2013 Del 2 \u2013 Byggesaksbehandling, h\u00e5ndhevelse og sanksjoner\u00bb av O.J. Pedersen m.fl. kap. 3, pkt. 3.1 og 5.2.3, der det blant annet er uttalt: \u00abN\u00e5r tiltakshaver har dokumentert at alle vilk\u00e5r som f\u00f8lger av plan- og bygningsloven er oppfylt, har tiltakshaver krav p\u00e5 \u00e5 f\u00e5 igangsettelsestillatelse.\u00bb Det er videre uttalt i Plan- og bygningsrett \u2013 Del 2\u00bb kap. 11, pkt. 2.1 at: \u00abVed trinnvis s\u00f8knadsbehandling er det rammetillatelsen som gir byggeretten, og som kan p\u00e5klages. En igangsettelsestillatelse kan naboer bare p\u00e5klage dersom den tillater noe mer eller annet enn det som ligger i rammetillatelsen. F\u00e5r tiltakshaver avslag p\u00e5 s\u00f8knad om igangsettelsestillatelse, kan han p\u00e5klage avslaget.\u00bb Sp\u00f8rsm\u00e5let i denne saken er om vilk\u00e5r gitt i rammetillatelsen er oppfylt, og at det kan gis igangsettingstillatelse. Det f\u00f8lger av rammetillatelsen, f\u00f8r det gis igangsettingstillatelse, at: \u00abPlassering av avfallsl\u00f8sning skal v\u00e6re godkjent.\u00bb Form\u00e5let bak dette vilk\u00e5ret, var \u00e5 s\u00f8rge for at avfallsl\u00f8sningen ble etablert i samsvar med krav i teknisk forskrift og da fortrinnsvis i tilknytning til boligene som ble s\u00f8kt etablert. Dette er noe som m\u00e5 ses i sammenheng med at det ble gitt avslag p\u00e5 s\u00f8knad om dispensasjon gjeldende etablering av avfallsl\u00f8sning utenfor avsatt omr\u00e5de i reguleringsplanen. Det vises til utsnitt fra reguleringsplanen, hvor avfallsl\u00f8sningen i utgangspunktet er forutsett plassert, samt illustrasjonsplan til s\u00f8knaden. Det er alts\u00e5 hus C som potensielt vil kunne komme i konflikt med l\u00f8sningen, slik den fremg\u00e5r av reguleringsplanen, n\u00e5r det gjelder etablering av renovasjonsanlegg. Vilk\u00e5ret m\u00e5 dermed ses i sammenheng med igangsetting for tiltaket i sin helhet. Det er kun gitt igangsettingstillatelse for deler av arbeidet, som inkluderer ikke hus C. Det er dermed ikke grunnlag for \u00e5 fastsl\u00e5 at igangsettingstillatelse som er gitt, vil i seg selv v\u00e6re til hinder for etablering av avfallsl\u00f8sning i samsvar med reguleringsplanen p\u00e5 et senere tidspunkt. Saksnummer KLAGE-2022/25109 Side 2 av 4 Vi vil videre p\u00e5peke at f\u00f8r bygg kan tas i bruk, s\u00e5 m\u00e5 avfallsl\u00f8sning v\u00e6re etablert, jf. vilk\u00e5r knyttet til brukstillatelse i rammetillatelsen. Dette vil gjelde for samtlige bygg. Forhold som knytter seg til plassering av avfallsl\u00f8sning vil s\u00e5ledes bli ivaretatt. Dette m\u00e5 ogs\u00e5 ses i sammenheng med rekkef\u00f8lgekrav om at avfallsanlegg tilknyttet de enkelte delomr\u00e5dene skal v\u00e6re ferdigstilt f\u00f8r det gis midlertidig brukstillatelse/ferdigattest, jf. reguleringsplanen pkt. 3.3. Det er dermed ikke tatt stilling til endelig plassering av avfallsl\u00f8sning p\u00e5 dette tidspunktet, n\u00e5r det ble gitt igangsettingstillatelse. Igangsettingstillatelsen som er gitt, vil i seg selv heller ikke v\u00e6re til hinder for at dette blir etablert i samsvar med reguleringsplanen p\u00e5 et senere tidspunkt eller binde hvilket areal som kan benyttes til avfallsh\u00e5ndtering. Det er alts\u00e5 i forbindelse med igangsettingstillatelse for hus C, at lokalisering av avfallsh\u00e5ndteringen faktisk m\u00e5 v\u00e6re avklart. Bygningsmyndighetene er derfor av den oppfatning av at vilk\u00e5r for \u00e5 gi igangsettingstillatelse som oms\u00f8kt er oppfylt, da vilk\u00e5ret m\u00e5 ses i sammenheng med hus C, som ikke utgj\u00f8r en del av s\u00f8knaden. 3.2 Saksbehandlingen Det er i klagene og flere e-poster i forbindelse med byggesaken stilt sp\u00f8rsm\u00e5l om hvilken tilknytning enkelte ansatte hos Plan- og bygningsetaten har til ansvarlig s\u00f8ker/tiltakshaver. Det f\u00f8lger av forvaltningsloven (fvl.) \u00a7 6 andre ledd at en offentlig tjenestemann vil v\u00e6re ugild, \u00abn\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet.\u00bb I vurderingen skal det legges vekt p\u00e5 om avgj\u00f8relsen i saken kan \u00abinneb\u00e6re s\u00e6rlig fordel, tap eller ulempe for ham selv eller noen som han har en n\u00e6r personlig tilknytning til.\u00bb Det skal videre legges vekt p\u00e5 om habilitetsinnsigelsen er fremmet av en part. Det er i klagene og merknadene som har kommet inn i saken, ikke redegjort n\u00e6rmere for hvorfor klager mener det foreligger inhabilitet. Det er fremmet p\u00e5stander, som ikke er underbygget n\u00e6rmere. Det er ingen fra bygningsmyndighetene sin side, som har noe kjennskap til ansvarlig s\u00f8ker eller tiltakshaver, utover den korrespondansen som har v\u00e6rt i forbindelse med saken. Det samme gjelder \u00f8vrige involverte parter i saken. Det er dermed ikke tale om bekjentskap eller samarbeid, som i seg selv kunne ledet til inhabilitet, se blant annet \u00abForvaltningsloven med kommentarer\u00bb av Geir Woxholth er det p\u00e5 s. 181-182. P\u00e5standene fremst\u00e5r dermed som fremmet p\u00e5 bakgrunn av det klager mener er uriktig saksbehandling, ved at det er gitt igangsettingstillatelse som oms\u00f8kt. Det foreligger ikke forhold som tilsier inhabilitet fra noen av de som har v\u00e6rt involvert i saken fra bygningsmyndighetene sin side, jf. fvl. \u00a7 6. Vi viser ellers til vurderingen ovenfor, gjeldende grunnlag for \u00e5 gi igangsettingstillatelse for deler av tiltaket, som redegj\u00f8r for hvorfor det har blitt gitt igangsettingstillatelse. Saksnummer KLAGE-2022/25109 Side 3 av 4 4. Oversendelse Plan- og bygningsetaten kan etter en gjennomgang av saken ikke se at det er grunnlag for at klagen kan f\u00f8re frem. Vi opprettholder vedtakets begrunnelse og konklusjon. Klagesaken oversendes til Statsforvalteren i Vestland for endelig avgj\u00f8relse. Saksdokumentene f\u00f8lger vedlagt. Til partenes orientering har Statsforvalteren i Vestland opplyst at deres saksbehandlingstid er p\u00e5 mellom en til tre m\u00e5neder. Med hilsen Plan og bygningsetaten Trond H\u00e5kon Stadheim saksbehandler Vivian Meyer seksjonsleder Dette dokumentet er godkjent elektronisk. Kopi til (uten vedlegg): OPTIBO UTBYGGING AS, Hatlestad terrasse 1, 5227 NESTTUN VALLAST\u00d8LEN AS, Hatlestad terrasse 1, 5227 NESTTUN Tanita Sletten, Vestre Vallavegen 29, 5227 NESTTUN Kenneth Fosse, Vestre Vallavegen 29, 5227 NESTTUN Siren Sletten, Vestre Vallavegen 29 B, 5227 NESTTUN Steinar Sletten, Vestre Vallavegen 29 B, 5227 NESTTUN Vedlegg: Dokumentliste og relevante dokumenter Saksnummer KLAGE-2022/25109 Side 4 av 4 "
}