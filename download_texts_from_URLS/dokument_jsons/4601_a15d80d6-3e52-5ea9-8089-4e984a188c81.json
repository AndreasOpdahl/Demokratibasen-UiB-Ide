{
  "dokument_id": "a15d80d6-3e52-5ea9-8089-4e984a188c81",
  "doc_type": "case_presentation",
  "kommune": 4601,
  "tittel": "Fana, Gnr. 12, Bnr. 303, Fantoftvegen, Reguleringsplan (planID 70420000). 2. gangs behandling av detaljregulering ",
  "url": "https://bergen.kommune.no/politikere-utvalg/api/fil/bk360/10660467/Framstilling-Fana-Gnr-12-Bnr-303-Fantoftvegen-Reguleringsplan-planID-70420000-2-gangs-behandling-av-detaljregulering-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56720-93 Fana, Gnr. 12, Bnr. 303, Fantoftvegen, Reguleringsplan, planID 70420000. 2. gangs behandling av detaljregulering Hva saken gjelder: ABO Plan & Arkitektur AS foresl\u00e5r p\u00e5 vegne av Fantoftveien 44 AS detaljregulering for et omr\u00e5de p\u00e5 Fantoft i Fana bydel (figur 1 og 2). Intensjonen med planforslaget er \u00e5 legge til rette for ni rekkehus med tilh\u00f8rende uteoppholdsareal. Figur 1 og 2. Planomr\u00e5det vist med r\u00f8dt Planomr\u00e5det er en del av et boligomr\u00e5de med frittliggende eneboliger, blokkbebyggelse, rekkehus og n\u00e6ringsbebyggelse. Boligene rundt er en kombinasjon av eneboliger og nyere oppf\u00f8rte lavblokker og terrasseblokker. Rett nord for eiendommen ligger tre frittliggende boligbygg p\u00e5 tre og fire etasjer med 16 boenheter. P\u00e5 den andre siden av Fantoftvegen (i \u00f8st) er det bygget to terrasseblokker p\u00e5 syv etasjer med 75 enheter. Eksisterende bebyggelse p\u00e5 eiendommen best\u00e5r av et kontorbygg i tre etasjer, bygget i 1981, og forutsettes revet. Overordnede f\u00f8ringer Omr\u00e5det er i sin helhet avsatt til byfortettingssone (sone 2) i kommuneplanens arealdel (KPA 2018). 1 Planforslagets hovedinnhold Planforslaget legger opp til riving av eksisterende kontorbebyggelse, og etablering av ni rekkehus i 2-3 etasjer. Bebyggelsen er organisert rundt et felles og bilfritt tun, med overflateparkering i utkanten av planomr\u00e5det (figur 3 og 4). Figur 3. Illustrasjonsplan Figur 4. Perspektiv av ny bebyggelse Tunet er tilrettelagt for sosialt fellesskap, og alle husene har sin hovedinngang rettet inn mot tunet. P\u00e5 baksiden har alle rekkehusene privat hage. Det er i bestemmelsene stilt krav om at byggene skal ha saltak hvor laveste del er vendt inn mot tunet. Tilkomst til planomr\u00e5det er flyttet mot s\u00f8r, og dagens innkj\u00f8ring skal derfor saneres. I bestemmelsene er det lagt opp til at det maksimalt kan etableres \u00e9n bilparkeringsplass pr. boenhet, noe som tilsier en parkeringsdekning p\u00e5 0,64 per 100 m2 BRA bolig. Det er vist 9 plasser p\u00e5 illustrasjonsplanen, inkludert 1 HC-plass innenfor felt P1. Planprosess og medvirkning Oppstart av planarbeid ble kunngjort 25.11.2020. Planforslaget l\u00e5 ute til h\u00f8ring og offentlig ettersyn i perioden 06.08.2022-20.09.2022. Det ble mottatt fire private merknader og ni h\u00f8ringsuttalelser. I uttalelsene og merknadene ble det i hovedsak pekt p\u00e5 f\u00f8lgende: - Problem med fremmedparkering og parkering p\u00e5 privat eiendom i omr\u00e5det - For h\u00f8y foresl\u00e5tt parkeringsgrad og negativt med overflateparkering - Volum og plassering av bygg, hensyn til naboer - Kvalitet p\u00e5 uteoppholdsareal - Store tr\u00e6r med rotsoner m\u00e5 sikres bevart i plankart - Omr\u00e5de som grenser til gr\u00f8ntomr\u00e5de i vest m\u00e5 reguleres til gr\u00f8ntstruktur For mer detaljerte opplysninger om planprosess og medvirkning blir det vist til merknads- og endringsskjema og planbeskrivelsen. Fagetatens vurdering og anbefaling: Plan- og bygningsetaten (PBE) har utarbeidet et grundig fagnotat, som ligger ved saken. Under vil bare de viktigste vurderingene gjengis. For mer detaljerte opplysninger om PBE sine vurderinger blir det vist til fagnotatet i sin helhet. 2 Overordnede f\u00f8ringer Planforslaget viser familieboliger i form av rekkehus med b\u00e5de private og felles utearealer p\u00e5 bakkeplan, og god tilrettelegging for sykkelbruk. Det er gangavstand til bybane og buss, dagligvare, skole og friluftsomr\u00e5de. PBE vurderer at planforslaget er i tr\u00e5d med KPA og satsingsomr\u00e5dene i kommuneplanens samfunnsdel om kompakt byutvikling. PBE vurderer derfor at planforslaget er i tr\u00e5d med overordnede f\u00f8ringer. Parkering I merknad til offentlig ettersyn ber Statens Vegvesen om at det blir vurdert om parkeringsplasser kan tas ut ettersom prosjektet er sentralt plassert, og om parkering kan l\u00f8ses gjennom leie av plasser i eksisterende anlegg i omr\u00e5det. Ettersom planforslaget legger opp til familieboliger, \u00f8nsker forslagsstiller \u00e9n parkeringsplass per boenhet i planomr\u00e5det, og viser til stor usikkerhet knyttet til private leieavtaler. Plan- og bygningsetaten er positiv til dette og viser at parkeringsdekning er i tr\u00e5d med KPA 2018. Statens Vegvesen og Statsforvalteren i Vestland har merknad til at det var lagt opp til overflateparkering. Plan- og bygningsetaten er enige i at biloppstillingsplasser p\u00e5 bakken med tilh\u00f8rende harde, gr\u00e5 flater ikke er optimal arealbruk i en by. PBE vurderer likevel at overflateparkering vil f\u00e5 mindre uheldige konsekvenser enn l\u00f8sning med parkeringskjeller under bolig. En parkeringskjeller krever st\u00f8rre terrenginngrep og st\u00f8rre areal til ramper og man\u00f8vrering, og hadde gjort det vanskelig \u00e5 f\u00e5 etablert \u00f8nskede rekkehus. PBE sin vurdering er at dette ikke er en arealeffektiv l\u00f8sning for prosjektets ni parkeringsplasser. PBE er enige med forslagsstiller i at overflateparkering gir en mer fleksibel arealbruk enn parkeringskjeller i dette tilfellet. Felles planlegging Innspill fra naboer gnr/bnr. 12/284, 285 og 286 i planprosessen viser at eierne har \u00f8nske om utvikling av sine eiendommer. Foruten ny felles avkj\u00f8rsel som blir regulert i planforslaget, har det v\u00e6rt diskutert om parkering- og renovasjonsl\u00f8sning kunne etableres som fellesanlegg ogs\u00e5 for disse naboeiendommene. PBE viser til at et st\u00f8rre planomr\u00e5de kunne l\u00f8st tomteutnytting og infrastruktur bedre enn enkelteiendommer hver for seg. Likevel har Plan- og bygningsetaten vurdert at dette planforslaget ikke kan l\u00f8se plantema for potensiell og fremtidig utvikling av naboeiendommer. Det er per i dag ingen igangsatte planprosesser p\u00e5 naboeiendommene. Naturmangfold PBE har vurdert planforslaget opp mot prinsippene i naturmangfoldloven, jf. \u00a7 7, jf. \u00a7\u00a7 8 til 12. PBE viser til at planforslaget i hovedsak skal bruke allerede bygde arealer, og det er ikke funnet r\u00f8dlistede arter i planomr\u00e5det. PBE vurderer at prinsippene i naturmangfoldloven \u00a7\u00a7 8 til 12 er tilstrekkelig fulgt opp i planarbeidet. Det er p\u00e5 plankartet vist to eksisterende tr\u00e6r som skal bevares. Hensyn til tilgrensende gr\u00f8nt- og friluftsomr\u00e5de i vest Planomr\u00e5det grenser til et st\u00f8rre, sammenhengende natur- og friluftsomr\u00e5de rundt Fantoft stavkirke. Omr\u00e5det ble registrert og verdivurdert i Bymilj\u00f8etaten sin kartlegging av friluftsomr\u00e5der i 2016, og ble klassifisert som et sv\u00e6rt viktig friluftsomr\u00e5de. Det g\u00e5r en privat grusvei langs planomr\u00e5det i vest, som er omtalt av naboer som en mye brukt tilkomst til det st\u00f8rre turomr\u00e5det. Plan- og bygningsetaten har tidligere anbefalt at den vestlige delen av utearealene i planforslaget (UTE2 og deler av UTE3) f\u00e5r endret form\u00e5l fra uteoppholdsareal til felles gr\u00f8ntform\u00e5l, slik at sammenhengen til friomr\u00e5det blir videref\u00f8rt og at tiltak innenfor planomr\u00e5det ikke blir opplevd som privatiserende for brukerne av turveien. 3 Illustrasjonsplanen (figur 5) viser at areal ved vestfasadene til hus C (UTE2 i plankartet) og hus B (deler av UTE3 i plankartet) er tenkt til gr\u00f8ntareal, markert med lys gr\u00f8nn farge. Private hager er vist i m\u00f8rkere gr\u00f8nn farge. Illustrasjonsplanen er i tr\u00e5d med Plan- og bygningsetatens anbefaling. I plankartet (figur 6) derimot er UTE2 og UTE3 ikke avsatt med eierform felles, og det risikeres at arealene brukes som private hagearealer. Illustrasjonsplanen samsvarer dermed ikke med plankartet. Figur 5. Illustrasjonsplan Figur 6. Plankart For \u00e5 sikre allmenne interesser til friluftsomr\u00e5de og bruk av turvei, anbefaler Plan- og bygningsetaten at UTE2 og UTE3 f\u00e5r endret eierform til felles. At arealet er felles betyr at det m\u00e5 v\u00e6re i sameiets felles eie som et fellesomr\u00e5de, og dermed ikke kan brukes til private hager. Dette vil sikre at plankart og bestemmelser samsvarer med illustrasjonsplanen, og vil bedre sikre intensjonen om en gr\u00f8nn buffer mot et st\u00f8rre natur- og friluftsomr\u00e5de. PBE foresl\u00e5r derfor endringer i plankartet og i bestemmelsene. Plan- og bygningsetaten anbefaler f\u00f8lgende vedtak: 1. I medhald av plan- og bygningsloven \u00a7\u00a7 12-12, jf. 12-11, vert f\u00f8lgande forslag til detaljregulering vedteke: a. Fana, Gnr. 12, Bnr. 303, Fantoftvegen, Reguleringsplan , arealplan-ID 70420000 vist p\u00e5 plankart, sist datert 30.08.2023 b. Tilh\u00f8yrande reguleringsf\u00f8resegner, sist datert 24.05.2024 2. med f\u00f8lgande endringar: a. Felta UTE2 og UTE3 vert regulert med eigarform felles. Nemning i plankart endrast til f_UTE2 og f_UTE3. b. F\u00f8resegn 3.2.7.1 endrast fr\u00e5 \u00abf_UTE1 er felles for BK1 og BK2. Det skal sikres sti fra f_UTE1 til veg i vest.\u00bb til \u00abf_UTE1, f_UTE2 og f_UTE3 er felles for BK1 og BK2. Det skal sikres sti fra f_UTE1 til veg i vest.\u00bb c. Feltnamn i f\u00f8resegn 3.2.7.2 oppdaterast fr\u00e5 \u00abUTE2 og UTE3 skal opprettholdes som gr\u00f8nn buffer mot grusveien/turveien i vest\u00bb til \u00abf_UTE2 og f_UTE3 skal opprettholdes som gr\u00f8nn buffer mot grusveien/turveien i vest\u00bb d. F\u00f8r kunngjering m\u00e5 plankart og reguleringsf\u00f8resegner rettast i samsvar med bystyret sitt vedtak. 4 \u00d8konomiske konsekvenser: Vedtak av reguleringsplanen har ingen direkte \u00f8konomiske konsekvenser. Byr\u00e5dets vurdering og anbefaling/konklusjon: Byr\u00e5det er positiv til planforslaget sitt hovedgrep og hovedform\u00e5l og anser omr\u00e5det til \u00e5 v\u00e6re godt egnet til fortetting. Planomr\u00e5det ligger i n\u00e6rheten av kollektivtransport og i gangavstand til viktige m\u00e5lpunkt i hverdagen som skole, barnehage, dagligvare, tjenesteyting og st\u00f8rre gr\u00f8ntomr\u00e5der. Behovet for flere boliger i Bergen er stort, og byr\u00e5det har derfor i sin politiske plattform forpliktet seg til \u00e5 jobbe for regulering og bygging av flere boliger. Byr\u00e5det er s\u00e6rlig opptatt av \u00e5 legge til rette for familieboliger og \u00e5 utvikle gode boligmilj\u00f8 i alle bydelene. Byr\u00e5det mener det er positivt at det foresl\u00e5s et rekkehusprosjekt, som sikrer et variert boligtilbud ogs\u00e5 innenfor byfortettingssonen. Det er i planforslaget vist flere gode kvaliteter. Etter byr\u00e5dets vurdering er det blant annet et godt grep med et felles tun mellom den nye bebyggelsen, noe som vil fremme et sosialt naboskap og sikre uformelle m\u00f8tepunkt. Byr\u00e5det stiller seg i hovedsak bak plan- og bygningsetaten sine vurderinger, men vil kommentere noen forhold utdypende. Arkitektur/estetikk Byr\u00e5det \u00f8nsker \u00e5 skape en vakker by, der det blir lagt vekt p\u00e5 kulturhistorisk og stedstilpasset arkitektur som tar vare p\u00e5 Bergens s\u00e6rpreg. Det er i bestemmelsene (\u00a7 2.2.1) sikret at fasadene skal utformes med naturlige materialer som tre og mur/puss, og at bebyggelsen skal ha skr\u00e5tak (\u00a7 3.2.1.4). Det er ogs\u00e5 gitt f\u00f8ringer om at ny bebyggelse skal ha h\u00f8y arkitektonisk kvalitet, og at boliger og utearealer skal v\u00e6re funksjonelle og utformes i samsvar med eksisterende omgivelser (\u00a7 2.2.1). Byr\u00e5det mener det er gjort mye bra arbeid med den arkitektoniske utformingen, men \u00f8nsker \u00e5 konkretisere dette temaet ytterligere. Det foresl\u00e5s derfor en presisering i bestemmelsene, som omhandler fasadeutforming. Byr\u00e5det foresl\u00e5r ny bestemmelse \u00a7 2.2.2 \u00abFasadens utforming og detaljering skal tilpasses nabolaget og eksisterende bebyggelse, vinduer skal v\u00e6re avlange og symmetriske med innramming, tilsvarende eksisterende nabobygg Fantoftvegen 42\u00bb (vedtakspunkt 1.b.iii). Etter byr\u00e5dets vurdering vil bestemmelsene, med foresl\u00e5tt endring, bidra til at ny bebyggelse tilpasses nabolaget og eksisterende bebyggelse i omr\u00e5det. Parkering Riktig parkeringsdekning i nye boligprosjekter er viktig for \u00e5 \u00f8ke prosjektets attraktivitet, \u00f8ke tilgjengeligheten og redusere fremmedparkering. Byr\u00e5det ser at parkering har v\u00e6rt et viktig tema i planprosessen og at det er mottatt flere uttaler i forbindelse med offentlig ettersyn knyttet til dette. Foresl\u00e5tt parkeringsdekning p\u00e5 maksimalt 0,64 plasser per 100 m2 BRA bolig gir prosjektet en god dekning, samtidig som risiko for fremmedparkering reduseres. Parkeringsdekningen er i tr\u00e5d med KPA 2018 hvor det \u00e5pnes for mellom 0,6-1,2 plasser per 100 m2 BRA bolig. Byr\u00e5det ser at det i denne saken er gjort konkrete vurderinger av behov, og p\u00e5 bakgrunn av dette foresl\u00e5tt en parkeringsdekning p\u00e5 0,64, noe som vurderes tilstrekkelig for denne type bolig, i dette sentrale omr\u00e5det. Etter byr\u00e5dets vurdering er det utarbeidet en god l\u00f8sning med overflateparkering, ved innkj\u00f8rselen til boligprosjektet. Byr\u00e5det er enige med PBE om at det er urimelig og lite hensiktsmessig \u00e5 kreve en parkeringskjeller for ni parkeringsplasser, s\u00e6rlig med tanke p\u00e5 kostnader, samt de arealbeslagene avkj\u00f8ringsramper ville krevd. Overflateparkering anses ogs\u00e5 for \u00e5 v\u00e6re mest fleksibelt hva gjelder eventuell ombruk i fremtiden. 5 Byr\u00e5det vurderer at foresl\u00e5tt parkeringsdekning, med \u00e9n plass per boenhet vil ivareta behovet for privatbil, samtidig som planomr\u00e5dets beliggenhet vil gj\u00f8re det enkelt \u00e5 velge gange, sykkel og kollektivtransport. Byr\u00e5det st\u00f8tter derfor foresl\u00e5tt parkeringsdekning. Hensyn til tilgrensende gr\u00f8nt- og friluftsomr\u00e5de i vest Plan- og bygningsetaten har foresl\u00e5tt en mindre endring av plankartet og tilh\u00f8rende bestemmelser. Dette for \u00e5 sikre at plankart og bestemmelser samsvarer med illustrasjonsplanen, og bedre sikre intensjonen om en gr\u00f8nn buffer mot et st\u00f8rre natur- og friluftsomr\u00e5de. Byr\u00e5det anser den foresl\u00e5tte endringen for \u00e5 ha sv\u00e6rt liten p\u00e5virkning p\u00e5 planforslaget for \u00f8vrig, og mener det er positivt at intensjonen, med at dette arealet skal v\u00e6re felles for alle beboerne, tydeliggj\u00f8res. Byr\u00e5det st\u00f8tter derfor forslag til endring av plankart og bestemmelser (jf. vedtakspunkt 1.a, 1.b.i og 1.b.ii). Begrunnelse for framleggelse til bystyret: I henhold til plan- og bygningsloven \u00a7 3-3, andre ledd, ligger det til bystyret selv \u00e5 vedta reguleringsplan, jf. \u00a7 12-12. Utvalg for milj\u00f8 og byutvikling skal avgi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana, Gnr. 12, Bnr. 303, Fantoftvegen, Reguleringsplan, arealplan-ID 70420000 vist p\u00e5 plankart, sist datert 30.08.2023, med f\u00f8lgende endringer: i. Feltene UTE2 og UTE3 blir regulert med eierform felles. Benevnelse i plankart endres til f_UTE2 og f_UTE3. b. Tilh\u00f8rende bestemmelser, sist datert 24.05.2024, med f\u00f8lgende endringer: i. Bestemmelse \u00a7 3.2.7.1 endres til \u00abf_UTE1, f_UTE2 og f_UTE3 er felles for BK1 og BK2. Det skal sikres sti fra f_UTE1 til veg i vest\u00bb ii. Feltnavn i bestemmelse \u00a7 3.2.7.2 endres til \u00abf_UTE2 og f_UTE3 skal opprettholdes som gr\u00f8nn buffer mot grusveien/turveien i vest\u00bb iii. Ny bestemmelse \u00a7 2.2.2 \"Fasadens utforming og detaljering skal tilpasses nabolaget og eksisterende bebyggelse, vinduer skal v\u00e6re avlange og symmetriske med innramming, tilsvarende eksisterende nabobygg Fantoftvegen 42.\" 2. F\u00f8r kunngj\u00f8ring m\u00e5 plankart og bestemmelser rettes i samsvar med bystyret sitt vedtak. Dato: 9. september 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Fagnotat datert 17.06.2024 med f\u00f8lgende vedlegg: Plankart datert 30.08.2023 Reguleringsbestemmelser datert 24.05.2024 Planbeskrivelse datert 10.04.2024 Merknadsskjema datert 06.03.2024 6 Illustrasjonsplan datert 11.09.2023 Snitt og oppriss datert 25.08.2023 Sol- og skyggeillustrasjoner datert 25.08.2023 ROS-analyse datert 06.09.2023 VA-rammeplan datert 12.12.2022 Kulturminnedokumentasjon datert 19.11.2021 RTP datert 30.08.2023 Uttalelse til RTP datert 29.04.2024 7 "
}