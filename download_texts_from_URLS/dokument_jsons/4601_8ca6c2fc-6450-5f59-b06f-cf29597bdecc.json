{
  "dokument_id": "8ca6c2fc-6450-5f59-b06f-cf29597bdecc",
  "doc_type": "case_presentation",
  "kommune": 4601,
  "tittel": "Bergenhus, gnr. 163, bnr. 83, Ulriksdal 2. Klage fr\u00e5 naboar over l\u00f8yve til p\u00e5bygg, ombygging og fasadeendring",
  "url": "https://bergen.kommune.no/politikere-utvalg/api/fil/bk360/10563576/Framstilling-Bergenhus-gnr-163-bnr-83-Ulriksdal-2-Klage-fra-naboar-over-loyve-til-pabygg-ombygging-og-fasadeendring",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/51240-7 Bergenhus, gnr. 163, bnr. 83, Ulriksdal 2. Klage fr\u00e5 naboar over l\u00f8yve til p\u00e5bygg, ombygging og fasadeendring Kva saka gjeld: 13 naboar fordelt p\u00e5 6 eigedomar klagar over vedtak om rammel\u00f8yve datert 29.02.2024. I vedtaket er det gitt dispensasjon fr\u00e5 KPA 2018 om plankrav, avstand til vassdrag og byggjeh\u00f8gde. Vidare er det gitt dispensasjon fr\u00e5 pbl. \u00a7 29-4 om plassering, h\u00f8gde og avstand til nabogrense, samt byggjegrense mot kommunal veg. Ansvarleg s\u00f8kjar er B + B arkitekter AS. KPA 2018 viser omr\u00e5det som byfortettingssone. Eigedomen er regulert til \u00abbolig/parkering\u00bb i reguleringsplan nr. 17570000 Bergenhus, gnr. 163 bnr. 39 m.fl. Haraldsplass. Ulriksdal parkeringshus), vedtatt av Bergen bystyre i 2006, med mindre reguleringsendring vedtatt administrativt i 2007 (plan nr. 17570001). Gatefoto under til venstre syner eksisterande bygg. Illustrasjon til h\u00f8gre under syner planlagt bygg med ny fasade og ein ekstra etasje. Illustrasjonen under syner h\u00f8vesvis noverande og framtidig perspektiv sett fr\u00e5 mellom Ulriksdal 5 og Ulriksdal 29: 1 Bymilj\u00f8etaten vil ikkje r\u00e5 ifr\u00e5 at det blir gitt dispensasjon for tiltaket, p\u00e5 vilk\u00e5r om at det kan sikrast at det ikkje blir avrenning til M\u00f8llendalselva. Byarkitekten viser til at det har vore fleire r\u00e5dgjevingsm\u00f8ter med utbyggjaren undervegs. Byarkitekten har ikkje innvendingar til utforminga av bygget. Byantikvaren kan ikkje sj\u00e5 at auka byggjeh\u00f8gde vil ivareta kulturmilj\u00f8a rundt prosjektet p\u00e5 ein god m\u00e5te. Byantikvaren meinar det er uheldig om det blir gitt dispensasjon til eit tiltak som i stor grad vil p\u00e5verka omgjevnadene negativt. Byantikvaren har ingen merknader til fasadeendringane utover at dei i materialbruk og farge b\u00f8r tilpassa seg betre til omgjevnadene enn i dag. Klagarane sine merknader: Klage er framsett av f\u00f8lgjande: - Kristoffer Haugarvoll og Janniche Torsvik, Ulriksdal 28, - Svein Ove B\u00e5tnes og Kirsten Grevskott, Ulriksdal 30 - Anna L\u00f8nning Giertsen og Fredrik Smith Christiansen, Ulriksdal 31, - Tone L\u00f8nning og Johan Giertsen, Ulriksdal 31, - Erik Loy og Lene Loy, Ulriksdal 36, - Turid Giertsens d\u00f8dsbo, Ulriksdal 5 - Bettina Riedel og Rolf Str\u00f8m, Ulriksdal 11. Klagarane sine eigedomar er markerte med raude kryss og oms\u00f8kt bygg med gr\u00f8nt kryss p\u00e5 kartutsnittet under: Klagarane reagerer s\u00e6rleg p\u00e5 auka byggjeh\u00f8gde med tap av sol, lys og utsikt som konsekvens. Klagarane meinar det ikkje b\u00f8r gjevast ny dispensasjon fr\u00e5 plankrav og byggjeh\u00f8gde for eigedomen (f\u00f8rste dispensasjon var i 2004). Reguleringsplan vil i f\u00f8lgje klagarane sikra at byggjeh\u00f8gde og antikvariske omsyn f\u00e5r ei brei vurdering. Kommunen m\u00e5 vurdera str\u00f8kets karakter like strengt overfor eit n\u00e6ringsbygg som overfor private s\u00f8kjarar. Klagarane viser til at sj\u00f8lv om Side 2 av 6 form\u00e5let er offentleg, har eigaren privat\u00f8konomiske motiv for utleige. Klagarane viser til at dei mistar fri sikt mot byen. Fagetaten si vurdering og tilr\u00e5ding: Plankrav: Fagetaten viser til at dispensasjonen i 2004 vart gjort p\u00e5 bakgrunn av at trafikktilh\u00f8va var belyst og avklart i byggjesaka. I aktuell sak har ikkje fagetaten vurdert trafikktilh\u00f8va som problematiske. Parkeringskapasiteten vil bli redusert, og tilh\u00f8va for mjuke trafikantar vil bli betre. Byggverket sitt fotavtrykk vil bli uendra. Fagetaten viser til at det er utarbeida trafikkvurdering, flaumsonevurdering, solstudiar og klimagassberekningar. Vidare har naboar og kommunale fagetatar kome med innspel. Tiltaket har blitt omarbeida som f\u00f8lgje av innspela. Sj\u00f8lv om fagetaten prim\u00e6rt meinar at omr\u00e5det b\u00f8r regulerast, har etaten kome til at byggjesaka kan behandlast utan at omsyna bak plankravet blir vesentleg tilsidesett. Fordelane ved dispensasjon er i hovudsak utviding av areal til helsetenester. Tiltaket bidrar vidare til m\u00e5l i kommuneplanens samfunnsdel om prioritering av mjuke trafikantar, sykkelparkering og reduksjon av biloppstillingsplassar. Ulempene omfattar i hovudsak utsiktstap for naboar og negativ p\u00e5verknad p\u00e5 kulturmilj\u00f8et. Fagetaten vurderer at fordelane er klart st\u00f8rre en ulempene. Byggjeh\u00f8gde: Byggjeh\u00f8gda blir 15,8 m p\u00e5 den l\u00e5gaste delen og 22,6 m p\u00e5 den h\u00f8gaste. Dermed krevst dispensasjon fr\u00e5 pbl. \u00a7 29-4, f\u00f8rste ledd (plankrav for m\u00f8neh\u00f8gde over 9 m). Fagetaten viser til at det her er eit stort avvik fr\u00e5 lovkravet. S\u00f8kjar har argumentert med at omkringliggjande bygningar i stor grad er bygningar med helseform\u00e5l og at topografien mot bustadomr\u00e5det gjer at naboulempene ikkje blir store. Vidare har s\u00f8kjar vist til at bygget er nedtrappa mot s\u00f8rvest. Fagetaten ser at tiltaket vil medf\u00f8ra ulemper for naboar med tap av frisikt mot vest. Fagetaten meinar likevel at tapet ikkje er ei slik kvalifisert ulempe som gir heimel for \u00e5 avsl\u00e5 s\u00f8knaden. Fagetaten har vektlagt at s\u00f8kjar har vore i kontakt med kommunale fagetatar og har gjort tilpassingar av tiltaket. Solstudien viser sm\u00e5 verknader for nabobygningane. P\u00e5 denne bakgrunnen har fagetaten kome til at det kan gjevast dispensasjon, jf. pbl. \u00a7 19-2, andre ledd. Avstand til nabogrense, vassdrag og midtlinje kommunal veg: Fagetaten viser til at nybygget ikkje endrar plassering i h\u00f8ve til eksisterande bygg og har kome til at det er grunnlag for dispensasjon. Visuelle kvalitetar: Fagetaten vurderer at oms\u00f8kte tiltak er ei forbetring av byggverket sitt ytre. Fagetaten viser til uttale fr\u00e5 Byarkitekten og sluttar seg til denne. Fagetaten tilr\u00e5r \u00e5 oppretthalda vedtaket. Byr\u00e5det si vurdering og tilr\u00e5ding/konklusjon: Byr\u00e5det har vurdert klagene i saka og tilr\u00e5r \u00e5 oppretthalda fagetaten sitt vedtak. Byr\u00e5det viser til at omr\u00e5det er byfortettingssone der det m\u00e5 p\u00e5reknast ei viss utvikling av bygningsmassen. Heimel for dispensasjon: F\u00f8lgjande framg\u00e5r av pbl. \u00a7 19-2, f\u00f8rste og andre ledd: \u00abKommunen kan gi varig eller midlertidig dispensasjon fra bestemmelser fastsatt i Side 3 av 6 eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb Om plankrav: F\u00f8lgjande framg\u00e5r av pbl. \u00a7 29-4 f\u00f8rste ledd: \u00abByggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Kommunen skal p\u00e5se at veglovas bestemmelser om byggegrense og frisikt blir fulgt. Bygning med gesimsh\u00f8yde over 8 meter og m\u00f8neh\u00f8yde over 9 meter kan bare f\u00f8res opp hvor det har hjemmel i plan etter kapittel 11 eller 12.\u00bb Vidare framg\u00e5r av Norsk Lovkommentar (note 866): \u00abHensynet bak bestemmelsen er \u00e5 s\u00f8rge for at vurderingen av s\u00e6rlig h\u00f8ye bygninger gj\u00f8res i planarbeidet, og ikke i den enkelte byggesak. Det kan i enkelttilfeller likevel dispenseres fra plankravet innenfor rammene av \u00a7 19-2.\u00bb Byr\u00e5det sluttar seg til dei vurderingane som framg\u00e5r av fagnotatet om behovet for reguleringsplan. Byr\u00e5det vurderer det slik at dei omsyn som ligg bak krav om reguleringsplan har blitt ivaretekne i byggjesaksprosessen. Byr\u00e5det kan dermed ikkje sj\u00e5 at dei omsyn som ligg bak plankravet blir vesentleg tilsidesett ved ein dispensasjon. Tiltaket gjeld oppgradering av eit bygg nytta til helseform\u00e5l, og byr\u00e5det meinar som fagetaten at fordelane ved ein dispensasjon i dette tilfellet klart overstig ulempene. Om ulemper for klagarane: N\u00e5r det gjeld byggjeh\u00f8gda vil nybygget p\u00e5verka sol- og utsiktstilh\u00f8va for naboane til ein viss grad. Byr\u00e5det kan likevel ikkje sj\u00e5 at ulempene er av ein slik karakter at tolegrensa blir overskriden i dette konkrete tilfellet. Byr\u00e5det viser til departementets rundskriv H-8/15 pkt. 3.2.3, andre avsnitt: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f. eks. naboeeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"- skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk.\u00bb Byr\u00e5det har til liks med fagetaten kome til at tap av sol, lys og utsikt i dette tilfellet ikkje utgjer ei kvalifisert ulempe som gjer at tiltaket ikkje kan godkjennast. Byr\u00e5det viser og til at nybygget er s\u00f8kt tilpassa ved at det er nedtrappa mot s\u00f8rvest og at den skr\u00e5 takforma (mansardtak) dempar h\u00f8gdeverknaden noko. Side 4 av 6 Avstand til nabogrense, vassdrag og midtlinje kommunal veg: Byr\u00e5det viser til vurderingane som framkjem av fagnotatet om desse punkta og sluttar seg til desse. Tiltaket vil ikkje bli meir i strid med dei aktuelle f\u00f8resegnene enn eksisterande bygg. Visuelle kvalitetar: F\u00f8lgjande framg\u00e5r av pbl. \u00a7 29-2: \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Byr\u00e5det meinar som fagetaten at tiltaket medf\u00f8rer ei forbetring av eksisterande byggverk sitt ytre. Byr\u00e5det merkar seg at byarkitekten ikkje er negativ til s\u00f8knaden og sluttar seg til vurderingane som framg\u00e5r av fagnotatet. Byr\u00e5det kan ikkje sj\u00e5 at det er heimel for \u00e5 avsl\u00e5 s\u00f8knaden p\u00e5 bakgrunn av visuelle kvalitetar. Oppsummering: Byr\u00e5det har kome til at dei rettslege vilk\u00e5ra for \u00e5 dispensera fr\u00e5 dei respektive f\u00f8resegnene nemnde ovanfor, er oppfylte i dette spesielle tilfellet, jf. pbl. \u00a7 19-2 andre ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meinar byr\u00e5det at det kan gjevast dispensasjon. Vedtakskompetanse: I medhald av Reglement for Bergen og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandla klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Utval for milj\u00f8 og byutvikling opprettheld fagetaten sitt vedtak om rammel\u00f8yve datert 29.02.2024. Klagen blir ikkje tatt til f\u00f8lgje. Dato: 25. juni 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 18.04.2024 med f\u00f8lgjande vedlegg: 1. Oversiktskart Side 5 av 6 2. Oversiktsfoto 3. Situasjonsplan 4. Klager datert 20.03.2024 5. Rammetillatelse datert 29.02.2024 6. Nabomerknader og tilsvar 7. Uttale bymilj\u00f8etaten datert 17.07.2023 og vedtak datert 27.02.2024 8. Uttale byarkitekten datert 09.01.2024 9. Uttaler byantikvaren datert 02.08.2023 og 09.01.2024 10. S\u00f8knad 11. Tegninger Side 6 av 6 "
}