{
  "dokument_id": "bbb6eae0-81df-55d7-828d-dd9cc82778f7",
  "doc_type": "case_attachment",
  "kommune": 4601,
  "tittel": "Stoppet planinitiativ, datert 29.01.2024.",
  "url": "https://bergen.kommune.no/politikere-utvalg/api/fil/bk360/10031287/Stoppet-planinitiativ-datert-29-01-2024-",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: PLAN-2023/17345-15 Se mottakerliste nedenfor. Saksbehandler: Sigrid Halldorsson Dato: 29.01.2024 Beslutning om at planinitiativet stoppes: Bergenhus, gnr. 167, bnr. 399 mfl., Sandviken mobilitetspunkt Saken gjelder Oppsummering av planinitiativet Rothauggarasjen AS \u00f8nsker \u00e5 fremme planforslag for et omr\u00e5de i Sandviken i Bergenhus bydel. Planomr\u00e5det ligger i hovedsak under grunnen, blant annet under Rothaugen skole. Figur 1: Oversiktskart med planavgrensning og skr\u00e5foto sett fra s\u00f8r. Intensjonen med planinitiativet er \u00e5 legge til rette for \u00e5 etablere et parkeringsanlegg i fjell. Forslagsstiller skriver at anlegget vil v\u00e6re b\u00e5de kommersiell parkering for n\u00e6ringsdrivende og bes\u00f8kende, samt beboerparkering. I tillegg \u00f8nskes det \u00e5 legge til rette for mobilitetspunkt og ladepunkt for bil og sykkel, samt lagerhotell. Det skal ogs\u00e5 vurderes om det kan plasseres omlastningsterminal for r\u00f8rbasert bossnett i anlegget. Av denne grunnen er prosjektet foresl\u00e5tt med navnet Sandviken mobilitetspunkt. Planomr\u00e5det er avsatt til gr\u00f8nnstruktur og byfortettingssone i KPA 2018, og er omfattet av flere hensynssoner innenfor blant annet st\u00f8y og kulturmilj\u00f8. I kommunedelplan for Sandviken \u2013 Fjellsiden Nord (2001) er omr\u00e5det avsatt til gr\u00f8nnstruktur, bolig og offentlig form\u00e5l. Det g\u00e5r frem av bestemmelsene til planen at: M\u00e5let med planen er \u00e5 styrke bomilj\u00f8 og n\u00e6ringsvirksomhet ved \u00e5 legge til rette for parkeringsanlegg som frigj\u00f8r gategrunn til opphold og sikrere ferdsel. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Det skal utredes muligheter for parkeringsanlegg i fjellskj\u00e6ringen under Rothaugen, ved Meyermarken og Prahls vei. Planomr\u00e5det er regulert til gr\u00f8nnstruktur, bolig og offentlig form\u00e5l gjennom reguleringsplan for St\u00f8len/ Ladeg\u00e5rden/ Rothaugen (1983), og deler av planomr\u00e5det er overlappende med reguleringsplan for Bybanen fra sentrum til \u00c5sane, delstrekning 2, Sandbrogaten \u2013 Eidsv\u00e5gtunnelen (2023), og reguleringsplan for Bybanen fra sentrum til \u00c5sane, hovedsykkelrute fra Festningskaien \u2013 Sandviksveien (2023). Historikk Det ble gjennomf\u00f8rt et veiledningsm\u00f8te om saken den 20.08.2019. I dette m\u00f8tet ble det anbefalt at et eventuelt planarbeid ble avventet til reguleringsplan for bybanen og bymilj\u00f8tunnel var kommet lenger. Den 26.08.2019 ble det sendt inn planinitiativ og bestilt oppstartsm\u00f8te for saken. Utvalg for milj\u00f8 og byutvikling stoppet planinitiativet den 11.06.2020 med den samme begrunnelsen, at det m\u00e5 avventes reguleringsplan for bybanen og trafikkplan for sentrum. N\u00e5 er reguleringsplan for bybanen vedtatt, og planprogram for bymilj\u00f8tunnel er vedtatt ikke lagt ut p\u00e5 h\u00f8ring. Det ble gjennomf\u00f8rt et nytt veiledningsm\u00f8te den 26.09.2023 der viktige premisser, tema og avklaringer som b\u00f8r legges til grunn i et eventuelt planarbeid ble diskutert. Det ble ikke tatt stilling til om det kunne anbefales oppstart av et eventuelt planarbeid i dette m\u00f8tet. Beslutning om at planinitiativet stoppes Private, tiltakshavere, organisasjoner og andre myndigheter har rett til \u00e5 fremme forslag til detaljregulering, jf. plan- og bygningsloven (pbl) \u00a7 12-3, 2. ledd. Finner kommunen at et privat planinitiativ ikke b\u00f8r f\u00f8re frem, kan kommunen beslutte at initiativet skal stoppes jf. pbl \u00a7 12-8, 2. ledd. Etter en helhetsvurdering er det besluttet at planinitiativet stoppes i foreliggende sak. Begrunnelse Plan- og bygningsetaten har besluttet at planinitiativet for Bergenhus, gnr. 167, bnr. 399 mfl., Sandviken mobilitetspunkt stoppes. F\u00f8lgende konklusjon foreligger for beslutningen: Planinitiativet stoppes. Vi vurderer dette til \u00e5 v\u00e6re et kommersielt parkeringsanlegg. Nye kommersielle parkeringsplasser i dette omr\u00e5det vurderes til \u00e5 v\u00e6re i strid med overordnet plan, \u00a7 1 i KPA 2018 der vi skal s\u00f8rge for en gr\u00f8nn, b\u00e6rekraftig og kliman\u00f8ytral byutvikling, kommunale f\u00f8ringer som g\u00e5byen Bergen, regionale og nasjonale f\u00f8ringer som statlige planretningslinjer for samordnet bolig-, areal- og transportplanlegging. Et kommersielt parkeringsanlegg i fjell vurderes til \u00e5 ikke ha stor nok samfunnsmessig betydning til \u00e5 kunne forsvares. Beboerparkering vil ha en st\u00f8rre samfunnsmessig nytte, men dette kan ikke sikres gjennom detaljreguleringen i seg selv. Saksnummer PLAN-2023/17345 Side 2 av 4 Kommersielt parkeringsanlegg og beboerparkering Det g\u00e5r frem av planinitiativet at det foresl\u00e5s b\u00e5de kommersiell parkering og beboerparkering. Beboerparkering er en offentlig driftet parkering for beboere i en boligsone. Siden Bergen kommune ikke er en part i anlegget vurderes det at anlegget i sin helhet vil v\u00e6re et kommersielt parkeringsanlegg, og \u00e5pne for nye parkeringsplasser i omr\u00e5det. For at det skal kunne legges til rette for beboerparkering m\u00e5 kommunen dermed v\u00e6re part i anlegget og ta over driften av de aktuelle parkeringsplassene. I m\u00f8te 310510 sak 124-10 fattet Bergen bystyre vedtak om at Bergen kommune ikke benytter sin tiltenkte opsjon til erverv av noen eierandel i et fremtidig garasjeanlegg under Rothaugen. Det kan ikke hjemles i en reguleringsplan at et privat anlegg skal v\u00e6re forbeholdt beboerparkering. Et kommersielt anlegg vil v\u00e6re et tilbud for beboerne i omr\u00e5det, men er da ikke styrt gjennom boligsoneordningen. Planinitiativet legger opp til sanering av eksisterende gateparkeringsplasser for at anlegget skal v\u00e6re en erstatning for eksisterende overflateparkering i omr\u00e5det. Sanering av gateparkeringsplasser kan ikke gjennomf\u00f8res av en privat akt\u00f8r. Dette er noe som kan skje gjennom for eksempel en gatebruksplan. Kommunen har per i dag ikke et slikt prosjekt. Plan- og bygningsetaten er heller ikke kjent med at det er planer om et slikt prosjekt. Plan- og bygningsetaten vurderer at de n\u00f8dvendige forutsetningene ikke er p\u00e5 plass for at planinitiativet skal kunne f\u00f8lge opp intensjonen om \u00e5 sikre beboerparkering som erstatter eksisterende overflateparkeringsplasser. For at det skal kunne startes opp et planarbeid for beboerparkering er vurderingen at: 1. Bergen kommune m\u00e5 v\u00e6re part i anlegget, eller 2. det foreligger avtaler som sikrer b\u00e5de beboerinteresser i et privat anlegg, og sanering av eksisterende overflateparkeringsplasser. Plan- og bygningsetaten vurderer p\u00e5 bakgrunn av det ovenfornevnte at planinitiativet legger opp til et kommersielt parkeringsanlegg. Et nytt kommersielt parkeringsanlegg vil v\u00e6re i strid med gjeldende overordnede f\u00f8ringer. Hensyn til natur og milj\u00f8 Tiltaket krever store terrenginngrep og det vil v\u00e6re behov for mye transport av masser. Store terrenginngrep og masseuttak er negativt av hensyn til klima. Det vurderes at det per i dag er liten samfunnsmessig nytte i et anlegg med kommersiell parkering i dette omr\u00e5det. Anlegget ligger for langt fra sentrum til at det kan vurderes som sentrumsparkering. Det er videre uklart hvilket parkeringsbehov som faktisk foreligger for et kommersielt anlegg i dette omr\u00e5det. Dersom det sikres at anlegget vil v\u00e6re beboerparkering som erstatter eksisterende overflateparkeringsplasser, vil den samfunnsmessige nytten vurderes til \u00e5 v\u00e6re st\u00f8rre. Kulturmilj\u00f8 Det vurderes at det kan v\u00e6re store konflikter knyttet til kulturmilj\u00f8, b\u00e5de i anleggsfasen og etter ferdig utbygget prosjekt. Dette gjelder blant annet sprengningsarbeid, innkj\u00f8ring og Saksnummer PLAN-2023/17345 Side 3 av 4 utganger. Det er b\u00e5de lokale, regionale og nasjonale kulturmilj\u00f8 i og tilgrensende planomr\u00e5det. Dette er blant annet bebyggelsesstrukturen i Skuteviken, historisk sentrum, fredet bygrunn, historisk veifar og Mareminehollet. Utbygging med hensyn til bybanen Planomr\u00e5det er noe overlappende med reguleringsplan for bybanen da forslagsstiller \u00f8nsker \u00e5 se p\u00e5 mulighetene for sambruk. Fra bybanen sin side er det ikke n\u00f8dvendig eller \u00f8nskelig med sambruk. Dersom Sandviken mobilitetspunkt skal bygges, m\u00e5 dette skje f\u00f8r bybanetunnelen er etablert. Dette er en reguleringsrisiko for forslagsstiller. Konklusjon P\u00e5 denne bakgrunn stoppes planinitiativet. Beslutningen kan ikke p\u00e5klages, men kan kreves forelagt for bystyret (ved utvalg for milj\u00f8 og byutvikling i henhold til delegasjonsvedtak) til endelig avgj\u00f8relse. Anmodning om politisk behandling m\u00e5 sendes til kommunen innen 3 uker. Med hilsen Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Kopi til OPUS BERGEN AS Nordre N\u00f8stekaien 1 5011 BERGEN Saksnummer PLAN-2023/17345 Side 4 av 4 "
}