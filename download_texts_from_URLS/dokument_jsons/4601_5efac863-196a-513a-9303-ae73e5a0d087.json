{
  "dokument_id": "5efac863-196a-513a-9303-ae73e5a0d087",
  "doc_type": "case_attachment",
  "kommune": 4601,
  "tittel": "Tilleggsnotat fra PBE datert 20.02.2025",
  "url": "https://bergen.kommune.no/politikere-utvalg/api/fil/bk360/12151974/Tilleggsnotat-fra-PBE-datert-20-02-2025",
  "tekst": " Plan- og bygningsetaten Til Fagnotat BBU - Planseksjonen (Arbeidssted) V\u00e5r referanse: PLAN-2022/20708-115 Saksbehandler: \u00d8rjan Olsen Furnes Dato: 20.02.2025 Fra Plan- og bygningsetaten Tilleggsnotat - Fyllingsdalen, Gnr. 22, Bnr. 874, Skjenhaugane, Arealplan-ID 70910000 Dette notatet svarer p\u00e5 sp\u00f8rsm\u00e5l i anmodning om tilleggsnotat fra BBU (dokument 113 i saken). Sp\u00f8rsm\u00e5lene er knyttet til planens gjennomf\u00f8rbarhet som f\u00f8lge av regulering av tiltak p\u00e5 annen manns grunn. Det er \u00f8nskelig \u00e5 f\u00e5 belyst konsekvensene av dette, samt hvilke virkemidler i plan- og bygningsloven (pbl.) som kan sikre gjennomf\u00f8ring av planen dersom privatrettslig avtale ikke blir inng\u00e5tt. Videre blir det stilt sp\u00f8rsm\u00e5l om bebyggelse i felt BK4 kan gjennomf\u00f8res uten inngrep p\u00e5 eiendom med gnr. 22 bnr. 791, samt hvilke begrensninger som blir lagt p\u00e5 framtidig utvikling av eiendommen. Planforslaget regulerer tre tiltak p\u00e5 annen manns eiendom: (1) kommunal snusl\u00f8yfe, (2) renovasjonsareal og (3) oppfylling av terreng. Disse tre tiltakene vil bli vurdert hver for seg. Virkemidler etter plan- og bygningsloven Dersom en tiltakshaver ikke oppn\u00e5r en privatrettslig avtale knyttet til tiltak p\u00e5 annen manns eiendom \u00e5pner pbl. \u00a716-2 for at kommunen kan ekspropriere areal som er n\u00f8dvendig for \u00e5 gjennomf\u00f8re en reguleringsplan. Ekspropriasjon m\u00e5 foretas innen 10 \u00e5r etter planvedtak (tidskravet). Det er \u00e9n begrensning i ekspropriasjonsadgangen der en ikke kan ekspropriere areal regulert til landbruk. Alts\u00e5 kan kommunen ekspropriere alle form\u00e5l, med unntak av landbruksform\u00e5l (arealkravet). Oreigningslova (orl.) sine bestemmelser gjelder for ekspropriasjon etter pbl., jf. orl. \u00a730. I orl. er det krav om at ekspropriasjon \u00abtvillaust er til meir gagn enn skade\u00bb, ogs\u00e5 kalt skade/gagn- vurderingen eller forholdsmessighetsvurderingen. Denne vurderingen er underlagt forvaltningens frie skj\u00f8nn og skal v\u00e6re en del av reguleringsplanen dersom en ser at den vil kreve grunnerverv. Kommunal snusl\u00f8yfe I planprosessen har Bymilj\u00f8etaten stilt krav om at det m\u00e5 sikres snusl\u00f8yfe i enden av Barliveien da dette er en kommunal vei, og den ikke har tilfredsstillende vendel\u00f8sning i dagens situasjon. L\u00f8sningen som er foresl\u00e5tt til sluttbehandling har v\u00e6rt vurdert som det beste alternativet med minst konsekvenser blant fire alternativer (se illustrasjon og sporinger for de forskjellige alternativene i dokument 95 i saksinnsyn). Snuhammer, som sett p\u00e5 i Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN alternativ 4 (se figur 1), vil kreve store skj\u00e6ringer inn mot terrenget i vest, noe som vil gi store konsekvenser b\u00e5de visuelt og for trafikksikkerhet pga. sikt. Endelig plassering av snusl\u00f8yfe er valgt da denne gir minst terrenginngrep b\u00e5de for Tjernet borettslag og mot parkeringsplassen i s\u00f8r-\u00f8st. Figur 1 - Utsnitt fra vegtegninger som viser alternativ 4 med snuhammer inn i terrenget i vest. Tegningen er rotert 90 grader slik at nord er mot h\u00f8yre. Saksnummer PLAN-2022/20708 Side 2 av 7 Figur 2 - Utsnitt fra illustrasjonsplan som viser l\u00f8sning for kommunal snusl\u00f8yfe (omtalt som vendehammer i illustrasjonsplanen) som foresl\u00e5s regulert. Snusl\u00f8yfen er regulert offentlig og del av offentlig vei, men ligger i sin helhet p\u00e5 Tjernet borettslag sin eiendom (se Figur 3). Det er knyttet rekkef\u00f8lgekrav til opparbeidelse av snusl\u00f8yfe f\u00f8r brukstillatelse. Forslagsstiller er derfor avhengig av privatrettslig avtale med borettslaget om grunnavst\u00e5else, eller at kommunen er villig til \u00e5 foreta ekspropriasjon. Plan- og bygningsetaten kjenner ikke til om forslagsstiller har f\u00e5tt en avtale med borettslaget om grunnerverv. Foruten dette rekkef\u00f8lgekravet p\u00e5virker ikke opparbeidelsen av snusl\u00f8yfe planforslagets gjennomf\u00f8rbarhet. Konsekvensene for borettslaget vurderes \u00e5 v\u00e6re minimale. Saksnummer PLAN-2022/20708 Side 3 av 7 Figur 3 - Markert omr\u00e5de med r\u00f8dt omriss viser utstrekning av eiendommen til Tjernet borettslag (gnr 22, bnr 525), hvor snusl\u00f8yfe er foresl\u00e5tt regulert. Renovasjonsareal Renovasjonsarealet er foresl\u00e5tt p\u00e5 grunn som forslagsstiller ikke eier i dag, og er avhengig av privatrettslig avtale for \u00e5 gjennomf\u00f8res. Vi har i prosessen oppfordret til at dette avklares. Selv om forholdet ikke er avklart, har vi anbefalt at planforslaget vedtas fordi vi vurderer at plasseringen av renovasjonsareal ved inngangen til planomr\u00e5det er den beste mulige plasseringen av hensyn til trafikksikkerhet og tidlig avvikling av logistikk og st\u00f8rre kj\u00f8ret\u00f8y, noe som tillater at resten av planomr\u00e5det kan v\u00e6re bilfritt. Plassering langs Spelhaugen ble opprinnelig sett p\u00e5 som en l\u00f8sning, men Plan- og bygningsetaten frar\u00e5det dette i november 2022 etter innspill fra Bymilj\u00f8etaten som ikke vil tillate kraning over fortau. Ved henting av avfall ville veien m\u00e5tte stenges av hensyn til sikkerhet, og det vil v\u00e6re vanskelig \u00e5 f\u00e5 til en trygg passering for g\u00e5ende, noe som ikke vurderes som en akseptabel l\u00f8sning. L\u00f8sningen som foreligger vurderes \u00e5 v\u00e6re den beste mulige l\u00f8sningen, uten \u00e5 ha vesentlige konsekvenser for grunneier. Saksnummer PLAN-2022/20708 Side 4 av 7 Figur 4 - Utsnitt fra illustrasjonsplan som viser foresl\u00e5tt plassering av renovasjonsl\u00f8sning, innkj\u00f8ring til P-kjeller og eiendomsgrenser i r\u00f8dt. Grunneier for eiendommen har i prosessen spilt inn et \u00f8nske om \u00e5 tilrettelegge for fremtidig utbygging av naturomr\u00e5det s\u00f8r for planomr\u00e5det. Hele dette omr\u00e5det er gr\u00f8nnstruktur i KPA, og PBE har i ved flere anledninger v\u00e6rt negativ til et planarbeid her. V\u00e5r vurdering er at det ikke er hensiktsmessig \u00e5 tilrettelegge for en grunneiers utbyggings\u00f8nske som ikke er hjemlet i overordnet plan. Dersom dette skulle bli aktuelt i fremtiden, ville det v\u00e6rt hensiktsmessig \u00e5 se p\u00e5 ny felles renovasjon og avkj\u00f8rsel i et nytt planarbeid. Nabogrense i s\u00f8r I dag best\u00e5r planomr\u00e5det av et planert areal med en st\u00f8rre mur med skj\u00e6ring mot terrenget. Det er i planforslaget lagt opp til parkeringskjeller mot denne muren i s\u00f8r for \u00e5 ta opp h\u00f8ydeforskjellen, med boligform\u00e5l over parkeringskjeller. Bebyggelsen forholder seg til eiendomsgrensen. Samtidig er det foresl\u00e5tt \u00e5 fylle til for \u00e5 jevne ut h\u00f8ydeforskjeller mot gr\u00f8ntomr\u00e5det, samt sikre revegetering. Tiltaket er ikke n\u00f8dvendig for gjennomf\u00f8ringen av planen. PBE vurderer tiltaket \u00e5 v\u00e6re utelukkende positivt for alle parter og har \u00f8nsket \u00e5 opprettholde muligheten for tilpassing til eksisterende terreng. Det forutsettes s\u00e5ledes at gjennomf\u00f8ring skal skje gjennom frivillighet, og ikke ekspropriasjon. Eksisterende parkeringsplass (f_P) Overnevnte problemstillinger som gjelder snusl\u00f8yfe og renovasjon kunne v\u00e6rt l\u00f8st ved \u00e5 ta i bruk og transformere det gr\u00e5 arealet som i dag brukes til overflateparkering av Tjernet borettslag. Dette har imidlertid ikke v\u00e6rt vurdert i planforslaget ettersom Tjernet borettslag ogs\u00e5 eier dette arealet og har signalisert at det ikke er aktuelt. Selv om parkeringsarealet er videref\u00f8rt i felt f_P i planforslaget, er ikke planforslaget til hinder for fremtidig transformasjon dersom borettslaget skulle \u00f8nske det. Plan- og bygningsetaten Saksnummer PLAN-2022/20708 Side 5 av 7 Aslaug Aalen avdelingsleder Tarje I. Wanvik etatsleder Dette dokumentet er godkjent elektronisk. Saksnummer PLAN-2022/20708 Side 6 av 7 Vedlegg: Snitt med eiendomsgrenser datert 28.01.2025 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20708 Saksnummer PLAN-2022/20708 Side 7 av 7 "
}