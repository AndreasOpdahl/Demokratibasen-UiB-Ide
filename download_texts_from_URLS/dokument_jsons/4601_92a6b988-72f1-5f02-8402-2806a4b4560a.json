{
  "dokument_id": "92a6b988-72f1-5f02-8402-2806a4b4560a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 223/24, Statusmelding for barnevernet i Bergen 2023",
  "url": "https://bergen.kommune.no/politikere-utvalg/api/fil/bk360/10720772/Innstilling-vedtak-Statusmelding-for-barnevernet-i-Bergen-2023",
  "tekst": "Statusmelding for barnevernet i Bergen 2023 Bergen bystyre behandlet saken i m\u00f8tet 19.06.2024 sak 223/24 og fattet f\u00f8lgende vedtak: Bystyret tar \u00abStatusmelding for barnevernet i Bergen 2023\u00bb til orientering. Merknad Bystyret ber byr\u00e5det i fremtidige statusmeldinger om barnevernet s\u00f8rge for at det ogs\u00e5 rapporteres p\u00e5 hvordan barn bli involvert og h\u00f8rt i m\u00f8tet med barneverntjenesten. Bergen bystyres behandling F\u00f8lgende representanter tok ordet: Sandrino Birkeland (A), Kjersti Pettersen (H), Diane Alexandra Berbain (SV), Thomas Modulv Flesland (Sp), Camilla N\u00f8ttveit (H), Tom-Ove Koteng Monsen (PP) Forslag fremsatt i bystyret: Sandrino Birkeland (A) fremsatte p\u00e5 vegne av A f\u00f8lgende tilbakesendingsforslag: Arbeiderpartiet fremmer et tilbakesendelsesforslag, fordi vi ikke mener statusmeldingen er tilstrekkelig. Tilbakesendingsforslag fra A fremsatt av Sandrino Birkeland (A), fikk 27 stemmer (A, SV, MDG, R), og var dermed falt. Merknader fremsatt i bystyret: Camilla N\u00f8ttveit (H) fremsatte p\u00e5 vegne av fra H, FrP, BL, INP, Sp og PP f\u00f8lgende merknad: Bystyret ber byr\u00e5det i fremtidige statusmeldinger om barnevernet s\u00f8rge for at det ogs\u00e5 rapporteres p\u00e5 hvordan barn bli involvert og h\u00f8rt i m\u00f8tet med barneverntjenesten. Sandrino Birkeland (A) fremsatte p\u00e5 vegne av A f\u00f8lgende merknader: Merknad 1: Statusmeldingen mangler tilstrekkelig rapportering p\u00e5 barnevernets forbedringsarbeid, arbeidet med barns rett til medvirkning og tiltakene i handlingsplanen. Merknad 2: Statusmeldingen rapporterer ikke p\u00e5 kvalitetsm\u00e5lene i tr\u00e5d med bystyrets vedtak. Merknad 3: Bystyret ber byr\u00e5den om \u00e5 orientere om rapporten og barnevernets forbedringsarbeid p\u00e5 neste utvalgsm\u00f8te. Diane Alexandra Berbain (SV) fremsatte p\u00e5 vegne av SV f\u00f8lgende merknader: Merknad 1. P\u00e5 bakgrunn av vedtak i sak 194/21, ber bystyret at byr\u00e5det presenterer synspunktene fra de tillitsvalgte i denne og kommende statusmeldinger. Merknad 2. Trainee-ordningen er ikke nevnt i statusmeldingen. Bystyret mener at den har betydning for \u00e5 forhindre praksissjokket som m\u00f8ter nyansatte. Den er foresl\u00e5tt faset ut i 2025 Tilleggsinnstilling 1 - H\u00d8P 2024-2027. Dette mener bystyret at det er sv\u00e6rt uheldig og ber byr\u00e5det om \u00e5 beholde denne ordningen. Merknad 3. Statusmeldingen viser at barnevernet fortsatt har utfordringer med \u00e5 innfri samtlige av sine lovp\u00e5lagte oppgaver\u00bb. Bystyret ber byr\u00e5det levere en oversikt over hvilke lovp\u00e5lagte oppgaver som ikke innfris snarlig. Merknad 4. Statusmeldingen nevner ikke noe om prosjektet med \u00f8kt bemanningsnorm p\u00e5 to kontorer. Bystyret ber byr\u00e5det levere en omtale av dette snarlig. Merknad 5. Barnevernet i Bergen har hatt en stor utfordring med gjennomtrekk av ansatte i tjenestene sine. Mange medarbeidere har sluttet og i perioder har det v\u00e6rt et stort antall vakante stillinger. Bystyret ber byr\u00e5det om \u00e5 innf\u00f8re en tillitsreform i barnevernet. Merknad 6. Bystyret ber byr\u00e5det gjenopprette Lavterskel kveld i alle bydeler, med et samtaletilbud til barn, ungdom, gravide og familier med behov for hjelp, r\u00e5d eller veiledning p\u00e5 ettermiddag og kveldstid. Votering: Innstillingen ble vedtatt enstemmig. Merknad fra H, FrP, BL, INP, Sp og PP fremsatt av Camilla N\u00f8ttveit (H) ble vedtatt enstemmig. Merknad 1-2 fra A fremsatt av Sandrino Birkeland (A), fikk 29 stemmer (A, SV, MDG, R, KrF), og var dermed falt. Merknad 3 fra A fremsatt av Sandrino Birkeland (A), fikk 32 stemmer (A, SV, MDG, V, R, KrF), og var dermed falt. Merknad 1 og 3-5 fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. Merknad 2 fra SV fremsatt av Diane Alexandra Berbain (SV), fikk 27 stemmer (A, SV, MDG, R), og var dermed falt. Merknad 6 fra SV fremsatt av Diane Alexandra Berbain (SV), fikk 29 stemmer (A, SV, MDG, R, KrF), og var dermed falt. 2 Utvalg for helse og sosial behandlet saken i m\u00f8tet 05.06.2024 sak 67/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 16.05.2024 sak 148/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5det og utvalgets innstilling er likelydende. 3 "
}