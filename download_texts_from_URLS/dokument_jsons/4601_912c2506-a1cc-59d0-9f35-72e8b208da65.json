{
  "dokument_id": "912c2506-a1cc-59d0-9f35-72e8b208da65",
  "doc_type": "case_attachment",
  "kommune": 4601,
  "tittel": "Statsforvalteren opphever vedtak",
  "url": "https://bergen.kommune.no/politikere-utvalg/api/fil/bk360/7435745/Statsforvalteren-opphever-vedtak",
  "tekst": " V\u00e5r dato: V\u00e5r ref: 28.09.2022 2021/8417 Deres dato: Deres ref: HARRIS ADVOKATFIRMA AS AVD BERGEN Saksbehandler, innvalgstelefon Postboks 4115 Sandviken Karen Elin Bakke, 5557 2126 5835 BERGEN Att. partner/advokat Ingrid S\u00e6vold Moe Bergen kommune gnr. 164 bnr. 923 Foreningsgaten 3. Klage over vedtak som gjelder trappehus, takterrasser og heishus Vi viser til deres klage av 09.12.2020, samt til Bergen kommunes oversendelse av klagesak hit den 02.06.2021. Vi beklager at saksbehandlingen hos oss har tatt sv\u00e6rt lang tid. Vedtak Statsforvalteren opphever Bergen kommune ved Utvalg for milj\u00f8 og byutviklings vedtak av 05.11.2020, sak 375/20, 376/20 og 377/20. Sakens bakgrunn Saken har en lang forhistorie. Vi forutsetter at partene er kjent med saksdokumentene og sakens tidligere behandling. Fullstendig saksreferat vil derfor ikke bli gitt. Vi vil likevel gi f\u00f8lgende oversikt over sakens tidligere behandling: 07.03.2007: S\u00f8knad om rammetillatelse til bruksendring fra kontor til boligform\u00e5l med i alt 39 boenheter, og oppl\u00f8ft med tiln\u00e6rmet flatt tak mot bakg\u00e5rd, takterrasse p\u00e5 bakbygning, samt tilbakef\u00f8ring av fasade mot gaten. 30.01.2009: S\u00f8knaden ble avsl\u00e5tt av Etat for byggesak og private planer. 27.04.2009 Avslaget ble p\u00e5klaget av ansvarlig s\u00f8ker. 21.10.2010: Klagen ble tatt til f\u00f8lge av dav\u00e6rende Komit\u00e9 for milj\u00f8 og byutvikling i m\u00f8te den 20.10.2010, sak 487/10. Det ble gitt dispensasjon fra avstandskravet til nabogrensen og KDP Sentrum \u00a7 4.3 om tomteutnyttelse. 05.01.2011 S\u00f8knad om dispensasjon 01.02.2011 Vedtak om rammetillatelse p\u00e5 vilk\u00e5r: \u00abDispensasjoner: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/13 Med hjemmel i plan- og bygningsloven \u00a7 7 gis det dispensasjon fra plan- og bygningsloven \u00a7 70 nr. 2 og kommunedelplan Sentrum \u00a7 4.3. Tiltaket: I medhold av plan- og bygningsloven \u00a7\u00a7 93 og 95 godkjennes s\u00f8knad om rammetillatelse mottatt bygningsmyndighetene 15.02.07 for bruksendring og p\u00e5bygning samt fasadeendring av eiendommen gnr 164 bnr 923 Foreningsgaten 3 i form av bruksendring fra kontor til boligform\u00e5l med i alt 39 boenheter, oppl\u00f8ft med tiln\u00e6rmet flatt tak mot bakg\u00e5rd, takterrasse p\u00e5 bakbyging samt tilbakef\u00f8ring av fasade mot gate. Det vises for \u00f8vrig til s\u00f8knadens vedlagte dokumentasjon mottatt bygningsmyndighetene 15.02.07.\u00bb If\u00f8lge materialet som l\u00e5 til grunn for rammetillatelsen skulle byggets h\u00f8yde v\u00e6re lik taket p\u00e5 Rica hotell. I tillatelsen som kommunen gav ble h\u00f8yden imidlertid ikke konkretisert. Tegningene viste at bygget skulle bli p\u00e5 syv etasjer, dvs. samme h\u00f8yde som nabobygget. 20.12.2012 S\u00f8knad om endring av rammetillatelsen p\u00e5 vilk\u00e5r for fire konkrete forhold. 21.05.2013 Rammetillatelse til endring p\u00e5 vilk\u00e5r. F\u00f8lgende ble godkjent: - Rivning av eksisterende heis og installering av ny heis med endret plassering. - Etablering av utvendige svalganger mot bakg\u00e5rd. - Fjerning av eksisterende baktrapp og erstatning av denne med ny trapp. - Innsetting av vinduer i fasaden mot bakg\u00e5rden mot Foreningsgaten p\u00e5 vilk\u00e5r om endrede planl\u00f8sninger. 12.06.2013 Nabo Steinar Aagesen, Nyg\u00e5rdsgaten 2, klager p\u00e5 vedtak om opprinnelig rammetillatelse og endringstillatelse. 18.07.2013 Bergen kommune avviste klagen p\u00e5 rammetillatelsen som for sent innkommet. Videre ble klagen over endringstillatelsen avvist p\u00e5 grunn av manglende rettslig klageinteresse. Avvisningsvedtaket ble stadfestet av dav\u00e6rende Fylkesmannen i Hordaland. 10.10.2013 - 12-03.2014 Diverse tilsyn p\u00e5 byggeplassen. Bergen kommune avdekket det de mener er avvik mellom det som var gitt tillatelse til og det som var oppf\u00f8rt. Tiltakshaver ble derfor bedt om \u00e5 sende inn endringss\u00f8knad for en del n\u00e6rmere beskrevne forhold. I tillegg avdekket kommunen at det var gitt uriktige opplysninger i s\u00f8knaden ved at nabobygget, gnr. 164 bnr. 793, var inntegnet med feil h\u00f8yde p\u00e5 snitt/tegning som fulgte s\u00f8knaden (for lavt). Kommunen viste ogs\u00e5 til en del \u00f8vrige opplysninger som var gitt fra ansvarlig s\u00f8ker i anledning s\u00f8knadsprosessen og som etter kommunens mening indikerte at tiltaket ville v\u00e6re lavere enn det faktisk er. Kommunen presiserte at det er fasade-, plan- og snittegninger som er grunnlaget for kommunens behandling av s\u00f8knaden, og tiltakshaver ble bedt om \u00e5 sende inn ny s\u00f8knad. 11.04.2014 Ny endringss\u00f8knad fra tiltakshaver. 05.11.2014 S\u00f8knaden ble behandlet av Bergen kommune den 05.11.2014. Kommunen har ved sin behandling av s\u00f8knaden nummerert de enkelte forholdene som Side: 3/13 de mener s\u00f8knaden omhandler, fra punkt \u00e9n til ni. S\u00f8knaden ble delvis innvilget. Det ble gitt tillatelse til noen av de oms\u00f8kte endringene, mens andre ble avsl\u00e5tt: \u00ab VEDTAK: Tillatelse: Dispensasjoner: Med hjemmel i plan- og bygningsloven \u00a7 7 gis det dispensasjon fra plan- og bygningsloven \u00a7 70 nr.2 for punkt 2 og 7 Oppf\u00f8ring av trappehus til takterrasse mot naboeiendom. Tiltaket: I medhold av plan- og bygningsloven \u00a7\u00a7 93 og 95 godkjennes s\u00f8knad om endret tillatelse mottatt bygningsmyndighetene 30.04.14 med utfyllende opplysninger mottatt 02.06.14 og 16.06.14 for f\u00f8lgende: - Punkt 2 og 7 Oppf\u00f8ring av trappehus til takterrasse mot naboeiendom - Punkt 5 Takterrasse p\u00e5 plan 7 mot Foreningsgaten - Punkt 6 Bygningsvolum p\u00e5 plan 7 mot Foreningsgaten - Punkt 9 Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus p\u00e5 vilk\u00e5r. Av dette f\u00f8lger at: Vegg mot naboeiendom mot s\u00f8r trekkes tilbake til yttervegg trappeoppbygg. Avslag: I medhold av plan- og bygningsloven \u00a7 70 nr.2 Avstand fra nabogrense gis avslag til f\u00f8lgende: - Punkt 1 og 8 Oppf\u00f8ring av yttervegger i nabogrense i plan 6 og 7 i hele L-formen i nabogrense mot naboeiendom gnr 164 bnr 793 I medhold av plan- og bygningsloven \u00a7 74 nr.1 Planl\u00f8sning og utseende gis avslag til f\u00f8lgende: - Punkt 3 Utkraging av takterrasser p\u00e5 bakbygning p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a - Punkt 4 Delvis innbygging av terrasse p\u00e5 plan 7 p\u00e5 bakbygning mot bakg\u00e5rd mellom for- og bakbygning og p\u00e5 plan 5, 6 og 7 mot bakg\u00e5rd mot Nyg\u00e5rdsgaten 2a Det vises for \u00f8vrig til s\u00f8knadens vedlagte dokumentasjon mottatt bygningsmyndighetene 30.04.14. Tiltaket skal utf\u00f8res i samsvar med ovennevnte dokumentasjon og p\u00e5 f\u00f8lgende vilk\u00e5r: [...] 25.11.2014 Vedtaket ble p\u00e5klaget av tiltakshaver. 26.11.2014 Vedtaket ble p\u00e5klaget av nabo, Steinar Aagesen. 08.08.2016 Dav\u00e6rende Fylkesmannen i Hordaland opphevet vedtaket. I avgj\u00f8relsen fremkommer det at Fylkesmannen ikke kan se at \u00abkommunen i denne saken har vurdert om de feil den mener foreligger gir grunnlag for \u00e5 omgj\u00f8re rammetillatelsen i medhold av fvl. \u00a7 35.\u00bb Side: 4/13 Kommunen forstod det slik at det vises til den feil som forel\u00e5 ved at nabobygget p\u00e5 gnr. 164 bnr. 793 var tegnet inn med feil h\u00f8yde p\u00e5 fasade-/snittegninger som fulgte s\u00f8knaden. Feilen var en mangel som skulle ha v\u00e6rt rettet, og det forel\u00e5 dermed en saksbehandlingsfeil. Fvl. \u00a7 35 gir kommunen anledning til \u00e5 omgj\u00f8re sitt eget vedtak. 20.01.2017 Fagetaten fatter et nytt administrativt vedtak der det ble gitt tillatelse til endring av rammetillatelse samt avslag p\u00e5 deler av s\u00f8knaden. Tidligere rammetillatelse ble ikke omgjort. Det ble siden s\u00f8kt om ytterligere to endringer som det er gitt tillatelse til. Disse ble ogs\u00e5 p\u00e5klaget av nabo Aagesen. 09.05.2019 Dav\u00e6rende komit\u00e9 for milj\u00f8 og byutvikling opphevet delvis vedtakene i sak 136/19, 137/19 og 138/19. 01.11.2019 Dav\u00e6rende Fylkesmannen i Vestland opphevet Komit\u00e9 for milj\u00f8 og byutviklings vedtak i sak 136/19, 137/19 og 138/19 p\u00e5 grunn av mangelfull begrunnelse. Sakene ble sendt tilbake til kommunen for ny behandling. Byr\u00e5det la til grunn at Utvalg for milj\u00f8 og byutvikling \u00f8nsket samme resultat som etter forrige behandling, og innstilte derfor til utvalget om \u00e5 ta klagene delvis til f\u00f8lge. 05.11.2020 Utvalg for milj\u00f8 og byutvikling behandlet sakene p\u00e5 nytt, sak 375/20, 376/20 og 377/20. Det ble fattet f\u00f8lgende vedtak: Sak 376/20 (del 1): \u00ab1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 20.01.17 delvis, slik at det ikke gis tillatelse til: a. Punkt 2 Oppf\u00f8ring av trappehus til takterrasse mot naboeiendom. b. Punkt 3 Utkraging av takterrasser p\u00e5 bakbygning mot bakg\u00e5rd mellom for- og bakbygning og mot bakg\u00e5rd mot Nyg\u00e5rdsgaten 2a. c. Punkt 9 Konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. 2. Med hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt. 3. Med hjemmel i plan- og bygningsloven 2008 \u00a7 19-2 gis det ikke dispensasjon fra plan- og bygningsloven 1985 \u00a7 70, nr. 2 for oppf\u00f8ring av trappehus og utkraging av takterrasser mot naboeiendom. 4. Med hjemmel i plan- og bygningsloven 2008 \u00a7 19-2 gis det ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus.\u00bb Side: 5/13 Sak 377/20 (del 2): \u00ab1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 28.04.17 delvis, slik at det ikke gis tillatelse til: - endring av gesimsh\u00f8yde for heishus p\u00e5 koteh\u00f8yde 31,28m - endring av h\u00f8yde for trappehus p\u00e5 koteh\u00f8yde 30,28 m 2. Med hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt. 3. Med hjemmel i plan- og bygningsloven 2008 \u00a7 19-2 gis det ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus. 4. Med hjemmel i plan- og bygningsloven 1985 \u00a7 74 nr. 2 avsl\u00e5s endring av fasade utforming av heishus i form av etablering av forgang. 5. Klagen tas delvis til f\u00f8lge.\u00bb Sak 375/20 (del 3): \u00ab1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 15.05.17, slik at det ikke gis tillatelse til: a) Riving av yttervegg og flytting av denne i flukt med trapphus i tr\u00e5d med vilk\u00e5ret satt i vedtak av 20.01.17. b) Endret planl\u00f8sning i plan 6 og 7. c) Redusering av antall boenheter fra 39 til 37. 2. Klagen tas til f\u00f8lge.\u00bb Vedtaket var enstemmig og fattet etter forutg\u00e5ende befaring. 09.12.2020 Klage fra advokat/partner Ingrid S\u00e6vold Moe Utvalgets vedtak del 1,2 og 3 er p\u00e5klaget til Statsforvalteren i Vestland av dere p\u00e5 vegne av tiltakshaver Bj\u00f8rn K\u00e5re V\u00e5genes. De delene av vedtakene som Utvalg for milj\u00f8 og byutvikling har omgjort til \u00abikke tillatelse\u00bb p\u00e5klages. Dere st\u00f8tter de delene av tiltakene som UMBY opprettholder. Det anf\u00f8res at vedtakene bygger p\u00e5 uriktig faktum, uriktig rettsanvendelse og saksbehandlingsfeil, og m\u00e5 f\u00f8lgelig oppheves. Det bes om at vedtakene av 20.01.2017, 28.04.2017 og 15.05.2017 stadfestes. Side: 6/13 N\u00e6rmere om klagen av 09.12.2020: Sak 376 (del 1) Det er klaget over at det ikke er gitt tillatelse til oppf\u00f8ring av trappehus til takterrassen mot naboeiendommen. Trappehuset gir tilkomst og r\u00f8mningsvei fra takterrassen for beboerne i bygget. Terrassen utgj\u00f8r etter det opplyste i hovedsak utearealet for beboerne i bygget. Det anf\u00f8res at uten trappel\u00f8pet, vil ikke takterrassen oppfylle kravene til r\u00f8mning. N\u00e5r takterrassen ikke har r\u00f8mning, vil beboerne bli fratatt uteoppholdsareal. Det vil forringe bokvaliteten for beboerne. Videre er det klaget over at det ikke er gitt tillatelse til utkraging av takterrasse mellom for- og bakbygning og mot bakg\u00e5rden mot Nyg\u00e5rdsgaten 2a. Det er opplyst at endringen inneb\u00e6rer 40 cm utkraging/flytting av vegg for \u00e5 unng\u00e5 kuldebro og sikre tilstrekkelig b\u00e6ring: Det er ogs\u00e5 klaget over at det ikke er gitt dispensasjon for konkrete kotefestede byggeh\u00f8yder p\u00e5 hele p\u00e5bygget inklusive trappehus og heishus. Heishuset er vist slik i illustrasjonene: Side: 7/13 Det anf\u00f8res at heishuset er godkjent i vedtaket av 01.02.2011. Det er senere godkjent flyttet 21.05.2013. Det anf\u00f8res at kommunen har stadfestet i vedtaket av 21.05.2013 at tiltaket ikke trenger dispensjon utover det som er innvilget i vedtak 01.02.2011. Dere anf\u00f8rer at vedtakene ikke er gjenstand for klagebehandling n\u00e5. Dere anf\u00f8rer ogs\u00e5 at kotefesting ikke er et tiltak etter pbl. 1985 \u00a7 93. Det gjelder ogs\u00e5 i relasjon til avslaget p\u00e5 s\u00f8knaden om kotefestede byggeh\u00f8yder for hele p\u00e5bygget. Det anf\u00f8res at p\u00e5bygget, se illustrasjon under, er godkjent. Det er dermed ikke gjenstand for klagebehandling n\u00e5. Sak 377/20 (del 2): Det er klaget over avslaget p\u00e5 endring av gesimsh\u00f8yde for heishuset p\u00e5 koteh\u00f8yde 31,28m og endring av h\u00f8yde for trappehuset p\u00e5 koteh\u00f8yde 30,28 m: Side: 8/13 Motorrommet p\u00e5 heisen og h\u00f8yden p\u00e5 trappehuset, jf. bildet over, inneb\u00e6rer at tiltaket blir henholdsvis 1,17 m h\u00f8yere og 16,8 cm h\u00f8yere. Det er vist til heisen og trappehuset er godkjent tidligere av kommunen. Videre er endring av fasadeutformingen (forgang) for heishuset, se bildet under, avsl\u00e5tt med hjemmel i pbl.1985 \u00a7 74 nr. 2, og det p\u00e5klages. Det vises bl.a. til at heishuset allerede er godkjent: Hva gjelder kommunens rettsanvendelse har dere anf\u00f8rt at vilk\u00e5rene for dispensasjon fra avstandsbestemmelsen knyttet til etablering av r\u00f8mningstrapp og utkraging av terrasse er oppfylt, jf. pbl. \u00a7 19-2. Videre er det anf\u00f8rt at begrunnelsen for avslag p\u00e5 dispensasjon fra utkraging er s\u00e5 mangelfull at vedtaket er ugyldig p\u00e5 dette punktet, jf. fvl. \u00a7 41. Dere mener ogs\u00e5 at tiltaket ikke krever dispensasjon fra KDP Sentrum \u00a7 4.3, og at avslaget med hjemmel i pbl. \u00a7 70 nr. 1 er ugyldig. Det er ogs\u00e5 vist til at kotefesting ikke er et tiltak etter pbl. \u00a7 93 og et avslag p\u00e5 dette punktet ikke f\u00e5r rettsvirkning. Sak 375/20 (del 3) Det er ikke gitt tillatelse til riving av yttervegg og flytting av denne i flukt med trappehus i tr\u00e5d med vilk\u00e5ret satt i vedtak av 20.01.2017, endret planl\u00f8sning i plan 6 og 7. Reduksjon av antall boenheter fra 39 til 37 er ogs\u00e5 avsl\u00e5tt. Side: 9/13 Bergen kommune har gjennomg\u00e5tt klagen, men har ikke funnet grunn til \u00e5 endre vedtakene. Saken er derfor oversendt Statsforvalteren i Vestland for klagebehandling den 02.06.2021. Vi har mottatt brev med tilleggsopplysninger fra advokat Christian Stang V\u00e5land p\u00e5 vegne av Aagesen den 28.09.2021 og av 22.10.2021. Videre har vi mottatt brev fra dere med tilleggsopplysninger den 30.09.2021. Bergen kommune har uttalt seg til brevet fra dere den 25.10.2021. Som et ledd i saksbehandlingen ble det avholdt befaring den 27.10.2021. Til stede p\u00e5 befaringen var Steinar Aagesen, advokat Ingrid S\u00e6vold Moe, Tor Christian Skj\u00f8lvik og Bj\u00f8rn K\u00e5re V\u00e5genes. Fra Statsforvalteren m\u00f8tte fagdirekt\u00f8r Anne Kjersti Sande, seniorr\u00e5dgiver Hugo Morken og seniorr\u00e5dgiver Karen Elin Bakke. Illustrasjoner Kartutsnitt av 27.02.2015 utarbeidet av Bergen kommune. Side: 10/13 Bildet er hentet fra saksdokumentene og viser oms\u00f8kte eiendom og klagers eiendom. Rettsregler Statsforvalteren er delegert myndighet til \u00e5 avgj\u00f8re klager over enkeltvedtak etter plan- og bygningsloven, se plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal- og distriktsdepartementet. Vi skal som klageinstans se til at kommunen under saksbehandlingen har fulgt lovene, forskriftene og saksbehandlingsreglene som gjelder p\u00e5 omr\u00e5det. Statsforvalteren kan pr\u00f8ve alle sider av vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven (fvl.) \u00a7 34. Ved pr\u00f8ving av det kommunale selvstyret skal vi legge stor vekt p\u00e5 hensynet til det lokale selvstyret. P\u00e5 bakgrunn av dato for den opprinnelige s\u00f8knaden som endringss\u00f8knaden er knyttet til, har Bergen kommune behandlet saken etter bestemmelsene i plan- og bygningsloven 1985, jf. pbl. \u00a7 34- 4 Overgangsbestemmelser for byggesaksdelen. Det foreligger ikke overgangsbestemmelser til behandling av dispensasjonss\u00f8knader. De behandles derfor etter pbl.2008 kap. 19. Plansituasjon Eiendommen er uregulert. I kommunedelplan (KDP) Sentrum fra 2001 er den p\u00e5 plankart 2 vist som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. I kommuneplanens arealdel (KPA 2010) er den vist som sentrumsform\u00e5l. I kommunedelplan Sentrum heter det i bestemmelsenes \u00a7\u00a7 4.1 og 4.3: \u00ab\u00a7 4.1 Bygning med h\u00f8y antikvarisk verdi, verneverdige fasader og verneverdig nyere arkitektur. For bebyggelse som p\u00e5 plankart 2 er angitt som bygning med h\u00f8y antikvarisk verdi, verneverdige fasader eller verneverdig nyere arkitektur, skal bygningenes egenart s\u00f8kes bevart ved at gesimsh\u00f8yde, takform, og viktige bygningsmessige detaljer opprettholdes eller tilbakef\u00f8res.\u00bb \u00a7 4.3 Kvartalbebyggelse For delomr\u00e5der i kvartalsbebyggelse, som vist p\u00e5 plankart 2, gjelder dessuten f\u00f8lgende supplerende bestemmelser: Engen, Nyg\u00e5rdsh\u00f8yden og M\u00f8hlenpris Bebyggelsens maksimale gesimsh\u00f8yde settes lik 15,5 meter og maksimale m\u00f8neh\u00f8yde lik 21 meter. Tak b\u00f8r v\u00e6re saltak og takvinkel skal variere mellom 35 og 45 grader. Maksimalt 70 prosent av tomtearealet kan bebygges.\u00bb Statsforvalterens vurdering Saken startet 15.02.2007 da det ble da s\u00f8kt om ombygging og bruksendring av Foreningsgaten 3. If\u00f8lge materialet som l\u00e5 til grunn for rammetillatelsen skulle som nevnt byggets h\u00f8yde v\u00e6re lik taket p\u00e5 Rica hotell. Tegningene viste at bygget ville bli p\u00e5 syv etasjer, dvs. samme h\u00f8yde som nabobygget. I tillatelsen som Komit\u00e9 for milj\u00f8 og byutvikling gav ble h\u00f8yden imidlertid ikke konkretisert. Bergen kommune gjennomf\u00f8rte senere tilsyn. Kommunen konstaterte da at bygget er oppf\u00f8rt h\u00f8yere enn det tegningene som fulgte s\u00f8knaden viste, og slik at det ikke er i samsvar med tillatelsen som ble gitt av komit\u00e9 for milj\u00f8 og byutvikling den 21.10.2010 og rammetillatelsen p\u00e5 vilk\u00e5r av 01.02.2011. Side: 11/13 S\u00f8knadsplikten fremkommer av pbl. 1985 \u00a7 93, og det er tiltakshaver og s\u00f8kers ansvar \u00e5 p\u00e5se at alle s\u00f8knadspliktige tiltak oms\u00f8kes f\u00f8r de utf\u00f8res. Dersom det er utf\u00f8rt s\u00f8knadspliktige tiltak som det ikke er gitt tillatelse til, foreligger det i utgangspunktet et ulovlig tiltak som kan kreves rettet og tilbakef\u00f8rt etter plan- og bygningslovens bestemmelser om ulovlighetsoppf\u00f8lging. Kommunen har etter pbl. 2008 \u00a7 32-1 plikt til \u00e5 forf\u00f8lge ulovligheter. Er imidlertid overtredelsen av mindre betydning, kan kommunen avst\u00e5 fra \u00e5 forf\u00f8lge ulovligheten. Beslutningen om dette er ikke et enkeltvedtak. Selv om en slik beslutning ikke er et enkeltvedtak, m\u00e5 bygningsmyndighetene gjennomf\u00f8re en saksbehandling for \u00e5 kunne avgj\u00f8re om overtredelsen skal forf\u00f8lges.1 Pbl. \u00a7 2008 \u00a7 32-1 medf\u00f8rer likevel ikke at private rettssubjekter f\u00e5r rettskrav p\u00e5 at kommunen forf\u00f8lger ulovligheter.2 Bygningsmyndighetene kan ogs\u00e5, som et alternativ til \u00e5 gi p\u00e5legg om retting, gi tiltakshaver anledning til \u00e5 s\u00f8ke om tillatelse til legalisering av tiltaket. I vedtak med tillatelse til endring/avslag av 20.01.2017 har Bergen kommune opplyst at kommunens forst\u00e5else av at bygget er for h\u00f8yt har blitt formidlet til s\u00f8ker ved flere anledninger. Det har bl.a. resultert i s\u00f8knad om endring, mottatt av Bergen kommune 11.04.2014. Bergen kommune har i tillatelsen til endring/avslag av 20.01.2017 vurdert hvilke konsekvenser feilen i tegningsgrunnlaget vil f\u00e5 for gyldigheten av vedtak i Komite for milj\u00f8 og byutvikling av 21.10.2010 og for rammetillatelsen som er gitt p\u00e5 vilk\u00e5r den 01.02.2011. Kommunen har ikke funnet grunn til \u00e5 endre tidligere vedtak. Kommunen har vist til at den opprinnelige tillatelsen godkjenner mange forhold, bl.a. bruksendring fra kontor til bolig, som det ikke er reist tvil om. I vedtaket heter det videre: \u00abDet som gjelder tiltakets h\u00f8yde vil kunne endelig avklares ved behandling av endringss\u00f8knaden, og en eventuell ny behandling av opprinnelig s\u00f8knad med rettede snittegninger vil derfor ikke i vesentlig grad f\u00f8re til andre vurderinger i forhold til det som gj\u00f8res i forbindelse med behandlingen av endringss\u00f8knaden.\u00bb Videre heter det i vedtaket at: \u00abVed endringss\u00f8knaden er saken ytterligere opplyst med hensyn til konkrete kotefestede h\u00f8yder, tiltakets plassering i forhold til sine omgivelser og avstand til nabogrense samt snittegninger. Kommunen har p\u00e5 denne m\u00e5ten f\u00e5tt en s\u00f8knad til behandling som blant annet tar for seg de forhold som var misvisende p\u00e5 tidligere snittegning.\u00bb Dette kan forst\u00e5s slik at kommunen har valgt \u00e5 f\u00f8lge opp det man anser som et avvik ved at det gis anledning til \u00e5 s\u00f8ke om godkjenning av byggets h\u00f8yder. Dette ogs\u00e5 fordi h\u00f8yden p\u00e5 et bygg skal angis enten med kotetall eller i meter over planert terreng, jf. TEK10 \u00a7 5-9. Det er ikke hjemmel for \u00e5 sette h\u00f8ydebegrensninger i form av etasjeantall, jf. dav\u00e6rende Kommunal- og regional- departementets rundskriv H-18/90 av 07.01.1990 og \u00abGrad av utnytting\u00bb side 36 og 50 3. Dette er ogs\u00e5 kommet til uttrykk i rundskriv H-8/154 , side 6: \u00abBruk av etasjeantall for fastsetting av h\u00f8yder er ikke tillatt\u00bb. Dette st\u00e5r i motsetning til byr\u00e5dets saksfremstilling av 29.09.2020, hvor det fremkommer at \u00abByr\u00e5det vil p\u00e5peke at tiltakets ytre rammer (uten kotefestede h\u00f8yder) ble godkjent i KMBYS vedtak i sak 487-10 den 21.10.10. I samme vedtak ble det gitt dispensasjon fra avstandsbestemmelsen i pbl. 1985 \u00a7 70, nr. 2 og h\u00f8ydebestemmelsen i KDP Sentrum \u00a7 4.3.\u00bb Dere har p\u00e5 vegne av klager ogs\u00e5 anf\u00f8rt at det ikke er omtvistet at kommunen har godkjent to ekstra etasjer i den opprinnelige rammetillatelsen. Dere 1 O.J Pedersen m. fl. \u00ab Plan- og bygningsrett Del 2 Byggesaksbehandling, h\u00e5ndhevelse og sanksjoner\u00bb, 3. utgave side 626. 2 Se Ot. prp.45 (2007-2008) s.352. 3 grad_av_utnytting.pdf (regjeringen.no) 4 Se Rundskriv H-8/15 \u00abTil plan- og bygningsloven \u00a7 29-4. Byggverkets plassering, h\u00f8yde og avstand fra nabogrensen.\u00bb Pbl. \u00a7 29-4 er en videref\u00f8ring av pbl. 1985 \u00a7 70 ( v\u00e5r merknad). Side: 12/13 viser til at avslaget p\u00e5 s\u00f8knaden om \u00e5 kotefeste h\u00f8ydene dermed ikke har rettslig konsekvens, da tiltakets ytre rammer er godkjent i den opprinnelige rammetillatelsen. Utvalg for milj\u00f8 og byutvikling har p\u00e5 sin side omgjort positive vedtak til delvis avslag. Utvalget behandlet sakene p\u00e5 nytt i sak 375/20, 376/20 og 377/20: I oversendelsesbrevet til Statsforvalteren av 02.06.2021 heter det at \u00abByr\u00e5det har oppfattet KMBY dithen at det anser at hele p\u00e5bygget med to etasjer er bygget for h\u00f8yt i henhold til den opprinnelige tillatelsen fra 2010/2011, samt at det er den samlede belastningen av endringss\u00f8knadene som utgj\u00f8r en ulempe for nabo. Byr\u00e5det oppfattet KMBYs tidligere vedtak dithen at disse forholdene gj\u00f8r at grunnlaget for gitte dispensasjoner ikke er til stede.\u00bb Byr\u00e5det har derfor fors\u00f8kt \u00e5 reparere den manglende begrunnelsen for komit\u00e9 for milj\u00f8 og byutvikling vedtak i sak 136/19, 137/19 og 138/19. Byr\u00e5dets innstilling og utvalg for milj\u00f8 og byutviklings vedtak er derfor likelydende. 5 Det er for oss uklart hva som er den siste lovlig etablerte tilstanden for bygget, herunder hva kommunen har godkjent av byggeh\u00f8yder, og dette er en svakhet ved kommunens begrunnelse. Inneb\u00e6rer kommunens vedtak av 21.10.2010, 01.02.2011 og 20.01.2017 at byggets h\u00f8yder er godkjent? For \u00e5 ta stilling til dette m\u00e5 de tidligere s\u00f8knadene og vedtakene tolkes. N\u00e5r denne vurderingen er p\u00e5 plass, m\u00e5 det gj\u00f8res en konkret vurdering av endringss\u00f8knadene som er fremsatt opp mot regelverket og plangrunnlaget. Vi mener det er viktig \u00e5 f\u00e5 den siste lovlig etablerte tilstanden entydig avklart f\u00f8r man tar stilling til endringss\u00f8knadene, bl.a. fordi Utvalg for milj\u00f8 og byutvikling har avsl\u00e5tt s\u00f8knaden om kotefesting av p\u00e5byggets h\u00f8yder. \u00c5 f\u00e5 fastsatt hva som er lovlig etablert har ogs\u00e5 betydning for t\u00e5legrensen for naboer n\u00e5r det skal tas stilling til ytterligere tiltak i h\u00f8yden. Vi mener at det ikke kan utelukkes at feilen har hatt innvirkning p\u00e5 vedtaket, jf. prinsippet i fvl. \u00a7 41. Vi finner etter dette \u00e5 m\u00e5tte oppheve kommunens vedtak i sak 05.11.2020, sak 375/20, 376/20 og 377/20, slik at de ovennevnte forhold kan avklares n\u00e6rmere. Vi ser ogs\u00e5 at det er reist sp\u00f8rsm\u00e5l ved kommunens rettsanvendelse i saken, og vil vise til f\u00f8lgende: Dere har i e-post til oss av 27.10.2021 vist til at \u00a7 4.3 ikke gjelder for eiendommen. Eiendommen er skravert med r\u00f8dt i kommunedelplan for sentrum, plankart 2, som en eiendom med h\u00f8y antikvarisk verdi. Form\u00e5l som er avsatt med gr\u00f8nn markering i plankartet, inng\u00e5r i \u00abKvartalsbebyggelse\u00bb med underkategori \u00abEngen og Vaskerelven\u00bb. Her reguleres en maksimal gesimsh\u00f8yde, men den gjelder ikke for eiendommer i r\u00f8d arealkategori. N\u00e5r ikke \u00a7 4.3 gjelder, faller ogs\u00e5 denne avslagshjemmelen bort. Dere har vist til vurderingene som er gjort i fagnotat av 27.11.2017: \u00ab... Klager anf\u00f8rer at det ikke har skjedd en praksisendring n\u00e5r det gjelder vurderingen av plankart 2 i KDP Sentrum slik som bygningsmyndighetene har lagt til grunn. Bygningsmyndighetene har tidligere hatt den oppfatningen at under den r\u00f8de fargen var bygningene p\u00e5 eiendommen ogs\u00e5 avmerket med lysegr\u00f8nn fare med den konsekvens at pkt. 4.3 kom til anvendelse. Oppfatningen var da at det dreiet seg om to ulike regelsett som henholdsvis omhandlet bestemmelser om grad av antikvarisk verdi og byggeh\u00f8yder i de ulike geografiske omr\u00e5dene. I etter tid har bygningsmyndighetene g\u00e5tt bort fra denne tolkningen da n\u00e6rmere konsultasjon med planens forfattere har klargjort at intensjonen bak plankart 2 i kommunedelplan Sentrum var \u00e5 sikre eksisterende bebyggelse i forhold til disses antikvariske verdi. Det vil si at de omr\u00e5dene som ikke har en avmerking med antikvarisk 5 Jf. oversendelsesbrev av 02.06.2021. Side: 13/13 status skulle sikres med bestemmelser om utnyttingsgrad og byggeh\u00f8yde og fikk i tillegg geografiske benevnelser. Ut fra dette har bygningsmyndighetene g\u00e5tt bort fra den opprinnelige tolkningen da bygninger avmerket med r\u00f8d farge har et st\u00f8rre vern gjennom bestemmelsen i pkt. 4.1 enn det pkt. 4.3 gir, noe som gj\u00f8r pkt. 4.3 overfl\u00f8dig for disse bygningene. Pkt 4.1 ivaretar i st\u00f8rre grad bevaring av eksisterende bebyggelse med vekt p\u00e5 gesimsh\u00f8yde, takform og bygningsmessige detaljer. De begrensningene som settes i pkt. 4.1 medf\u00f8rer at pkt. 4.3 ikke har relevans for de omr\u00e5dene som er avmerket med h\u00f8y antikvarisk verdi da pkt. 4.1 s\u00f8ker \u00e5 bevare eksisterende bebyggelse mens pkt. 4.3 kun setter visse begrensninger for gesims- og m\u00f8neh\u00f8yde, takform og utnyttelsesgrad som gir et st\u00f8rre spillerom enn det pkt. 4.1 legger opp til. Klager viser videre til sak 20143943, Str\u00f8mgaten 50 gnr. 164 bnr. 1236, hvor det legges det til grunn at b\u00e5de \u00a7 4.1 og \u00a7 4.3 gjelder samtidig. Dette er imidlertid en inkurie\u00bb.\u00bb N\u00e5r saken n\u00e5 skal behandles p\u00e5 nytt, m\u00e5 det ogs\u00e5 tas stilling til hvordan KDP \u00a7 4.3 er \u00e5 forst\u00e5 og om det kreves dispensasjon fra KDP \u00a7 4.3. Oppsummering Vedtaket er ikke tilstrekkelig begrunnet. Det er ogs\u00e5 uklart om rett lovforst\u00e5else er lagt til grunn. Klagen tas til f\u00f8lge, og kommunens vedtak oppheves. Saken returneres til kommunen for ny behandling. Vi gj\u00f8r oppmerksom p\u00e5 at opphevelsen av vedtaket, ikke inneb\u00e6rer at de administrative vedtakene trer inn igjen som gyldige vedtak. Den som har f\u00e5tt medhold i klagen, kan kreve vesentlige og n\u00f8dvendige sakskostnader dekket, se fvl. \u00a7 36. Kravet om dekning av sakskostnader m\u00e5 sendes oss innen tre uker. Med hilsen Anne Kristin Kayser Eitungjerde Anne Kjersti Sande seksjonsleder fagdirekt\u00f8r Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN Steinar Aagesen Skanselien 6 5031 BERGEN FORTUNEN ARKITEKTUR AS Munkebryggen 1 5004 BERGEN "
}