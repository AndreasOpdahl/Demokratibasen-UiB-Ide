{
  "dokument_id": "f4d05d52-d18d-5567-9ea8-d91d099a8df7",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for rehabilitering av hovudvassleidning i Lars Hilles gate",
  "url": "https://bergen.kommune.no/politikere-utvalg/api/fil/bk360/12371042/Framstilling-Gjennomforingsvedtak-for-rehabilitering-av-hovudvassleidning-i-Lars-Hilles-gate",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/62700-2 Gjennomf\u00f8ringsvedtak for rehabilitering av hovudvassleidning i Lars Hilles gate Kva saka gjeld: Saka gjeld gjennomf\u00f8ringsvedtak for rehabilitering av vassleidning i Lars Hilles gate. Vassleidninga som ligg der i dag, vart etablert i 1923, er \u00d8450 i gr\u00e5tt st\u00f8ypejern og er klassifisert til \u00e5 vera i sv\u00e6rt d\u00e5rleg tilstand. Med hjelp av NoDig-teknologi vil Bergen Vann etablera ei \u00d8355 PE (Polyetylen) leidning i eksisterande vassleidning. Arbeidet skal skje i omr\u00e5det merka med gult i biletet nedanfor. Bilete 1: arbeidet vil skje p\u00e5 strekket av Lars Hilles gate som ligg mellom Str\u00f8mgaten og Christies gate Vegstrekket det skal jobbast i, er ein del av europavegnettet og har h\u00f8g \u00c5DT (\u00e5rsd\u00f8gntrafikk). Dersom E39 Fl\u00f8yfjelltunnelen vert stengt, er denne delen av Lars Hilles gate nytta som omk\u00f8yringsveg. P\u00e5 grunn av plasseringa av prosjektet er det oppretta kontakt med Statens Vegvesen, som har lagt som f\u00f8ring at arbeid kan utf\u00f8rast p\u00e5 dagtid. Kravet er at eit k\u00f8yrefelt til ei kvar tid skal vera ope. Arbeidet vil utf\u00f8rast innanfor ordin\u00e6r tid, mellom kl 07:00 og 19:00, og det vil ikkje vera naudsynt med nattestenging av Lars Hilles gate. Vegstrekket kan dermed fortsatt nytast som omk\u00f8yringsveg dersom Fl\u00f8yfjelltunnelen vert stengt. Det vil vidare bli oppretta dialog med Skyss, ettersom det g\u00e5r mykje busstrafikk gjennom omr\u00e5det. 1 Bergen Vann har kontakta andre aktuelle akt\u00f8rar og ikkje avdekka andre aktuelle kandidatar for samarbeid om felles prosjektgjennomf\u00f8ring. N\u00e5r prosjektet er gjennomf\u00f8rt vil f\u00f8lgjande vass- og avlaupsanlegg (VA-anlegg) vorte utbetra: \u2022 356 meter \u00d8355 vassleidning \u2022 2 stk. vasskummar \u2022 13 stikkleidningar \u2022 4 stk. brannhydrantar \u2022 1 stk. spillvasskum Prosjektet er forankra i ny Hovedplan for vannforsyning 2024-2033, pkt. 6.3.4.6-7, om brot og lekkasjereparasjonar og fornyingsbehov, som mellom anna syner at gr\u00e5tt st\u00f8ypejern dominerer brotstatistikken. Bergen Vann nyttar COWI AS som r\u00e5dgjevar og ansvarleg prosjekterande, anskaffa gjennom rammeavtala Bergen Vann har med COWI, men vil nytta interne ressursar til byggjeleiing. Anskaffing av utf\u00f8rande entrepren\u00f8r vil verta gjort i tr\u00e5d med Bergen Vann sine rutinar. Fagetaten si vurdering og tilr\u00e5ding: Bergen Vann viser i fagnotatet til at vassleidninga som ligg i det aktuelle strekket av Lars Hilles gate i dag er bygd i 1923 og \u00ab...i meget d\u00e5rlig tilstand\u00bb. For \u00e5 minimera konsekvensane for trafikkavvikling, redusera klimap\u00e5verknaden og kostnad, har etaten valgt at prosjektet skal gjennomf\u00f8rast med gravefrie l\u00f8ysingar (NoDig) Det vert og vist til at prosjektet er forankra i Hovedplan for vannforsyning 2019-2028, pkt. 6.3.4.6-7. Desse punkta er vidaref\u00f8rt i Hovedplan for vannforsyning 2024-2033, vedteke av Bergen bystyre i sak 20/25 29.01.2025. Utryggleik i prosjektet Det er gjennomf\u00f8rt intern utryggleiksanalyse p\u00e5 kostnadsestimat, der berekna P50 er p\u00e5 kr 40,0 mill. og P85 er berekna til kr 47,0 mill. Dei st\u00f8rste utryggleiksfaktorane er knytte til grunnforhold og trafikkavvikling. Framdrift Planlagt oppstart p\u00e5 prosjekt var v\u00e5ren 2025 med ferdigstilling vinteren 2025/2026. Etter fagnotatet vart sendt til Byr\u00e5dsavdeling for byutvikling har det i e-postkorrespondanse mellom byr\u00e5dsavdelinga og fagetaten, kome fram at Vestland fylkeskommune har planlagt arbeider som p\u00e5verkar trafikkavviklinga i Lars Hilles gate sommaren 2025. Dette gjer at Bergen Vann m\u00e5 utsetja oppstart av prosjektet til medio august 2025 og at ferdigstilling vert i 2026. Det vert i sin heilskap vist til fagetaten sitt notat datert 12.02.2025. \u00d8konomiske konsekvensar: Prosjektet er innarbeida i vedteken Handlings- og \u00f8konomiplan 2025-2028 (H\u00d8P25-28) med totalt kr 45,0 mill. p\u00e5 budsjettpost 800400 \u2013 Distribusjon av vann. Budsjettet er periodisert slik i H\u00d8P25-28: Tidl. Budsjettpost Prosjekt 2025 2026 2027 2028 2029 \u00e5r 800400 - Distribusjon 822039 - Lars 0,7 28,7 0,0 0,0 0,0 15,7 av vann Hillesgate vannledning Tal i mill. kroner Sum alle \u00e5r 45,0 2 Det er gjennomf\u00f8rt intern utryggleiksanalyse p\u00e5 kostnadsestimat der berekna P50 er p\u00e5 kr 40,0 mill. og P85 er berekna til kr 47,0 mill. I samband med framlegging av Revidert budsjett 2025 vil budsjett og periodisering verta justert tilsvarande framdrift og kostnadsestimat. Kr 2,0 mill. vil overf\u00f8rast fr\u00e5 budsjettpost 800400 \u2013 Distribusjon av vann, prosjekt 800410 - Distribusjon av vann \u2013 Prosjekt. F\u00f8lgjande budsjett og periodisering vil verta f\u00f8reslege i samband Revidert budsjett 2025: Budsjettpost Prosjekt 2025 2026 2027 Sum alle \u00e5r 800400 - Distribusjon av vann 822039 - Lars Hillesgate vannledning 10,0 28,0 7,0 45,0 800410 - Distribusjon av vann - Prosjekt 2,0 2,0 Tal i mill. kroner Sum alle \u00e5r 12,0 28,0 7,0 47,0 Prosjektet er planlagt ferdigstilt i 2026, men kr 7,0 mill. vert lagt i 2027 som utryggleiksreserve, tilsvarande differansen mellom P50 og P85. Grunna storleiken, vil prosjektet verta skilt ut som ein eigen budsjettpost med same namn. Driftskostnader: Sidan prosjektet i hovudsak er ei fornying av ei eksisterande vassleidning, er det ikkje venta at driftskostnader vil auka som f\u00f8lgje av investeringa. Kapitalkostnader: Renter og avdrag av investeringa f\u00f8lgjer avskrivningstida p\u00e5 40 \u00e5r og inng\u00e5r i framtidige vassgebyr til abonnentane. Dette prosjektet svarar til ein gebyrauke p\u00e5 om lag kr 14,- det f\u00f8rste \u00e5ret og vil deretter gradvis minka ettersom \u00e5rlege avdrag p\u00e5 gjelda vil redusera rentegrunnlaget for p\u00e5f\u00f8lgjande \u00e5r. Denne auken m\u00e5 og sj\u00e5ast i samband med at ferdig nedbetalte prosjekt kvart \u00e5r g\u00e5r ut av gebyrgrunnlaget. I h\u00f8ve sj\u00f8lvkostforskrifta skal det for gebyrfinansierte investeringar nyttast ei kalkylerente som er lik \u00e5rets gjennomsnittlege 5- \u00e5rige swaprente pluss eit tillegg p\u00e5 1\u20442 prosentpoeng. Renter og avdrag oppsummert 2025-2028 2028-> Sum Renter 4,9 34,6 39,5 Avdrag 2,5 44,5 47,0 Sum renter og avdrag 7,4 79,1 86,5 Tal i mill. Bel\u00f8pa i tabellen er basert p\u00e5 dei rentesatsane som vert lagt til grunn ved rullering av H\u00d8P25-28 og er difor berre eit estimat p\u00e5 kva kapitalkostnadene vil bli. Byr\u00e5det si vurdering og tilr\u00e5ding/konklusjon: Prosjektet er forankra i Hovedplan for vannforsyning 2019-2028, vedteke av Bergen bystyre i m\u00f8tet 19.06.2019 sak 205/19. Det f\u00f8lgjer av pkt. 6.3.4.7 i hovudplanen at det er eit m\u00e5l om at \u00e5rleg fornyingstakt i vassleidningsnettet skal vera 0,7 % med s\u00e6rskilt vekt p\u00e5 rehabilitering og fornying av leidningar med h\u00f8g risiko for skade. Dette er igjen forankra under operative m\u00e5l i vedteken Handlings- og \u00f8konomiplan 2025-2028 om at 6,9 km av vassleidningsnettet skal fornyast \u00e5rleg. Byr\u00e5det syner og til at vassleidninga som ligg der i dag er over 100 \u00e5r gamal og i sv\u00e6rt d\u00e5rleg tilstand. Leidninga ligg p\u00e5 eit vegstrekke som er del av europavegnettet og er omk\u00f8yringsveg n\u00e5r Fl\u00f8yfjelltunnelen er stengt. Eit brot i leidninga vil difor ha store samferdselsmessige konsekvensar. Byr\u00e5det vil understreka viktigheten av godt samarbeid med vegstyresmaktene og god planlegging for \u00e5 trygga framkome og trafikkflyt i Bergen sentrum. Byr\u00e5det tilr\u00e5r at prosjektet vert gjennomf\u00f8rt. 3 Vedtakskompetanse: I h\u00f8ve Bergen kommune sitt \u00f8konomireglement og budsjettfullmakter pkt. 2.3 bokstav g er det utval for finans, kultur og n\u00e6ring som fattar gjennomf\u00f8ringsvedtak for investeringsprosjekt med ei kostnadsramme mellom 20 til 50 mill. kr. Byr\u00e5det innstiller til utval for finans, kultur og n\u00e6ring \u00e5 fatta f\u00f8lgjande vedtak: 1. Prosjektet for rehabilitering av \u00abLars Hillesgate vannledning\u00bb vert gjennomf\u00f8rt med ei kostnadsramme (P85) p\u00e5 kr 47,0 mill. Styringsramme (P50) vert sett til kr 40,0 mill. 2. Prosjektkostnaden vert dekka over investeringsbudsjettet p\u00e5 f\u00f8lgjande tenester og budsjettpostar: Tenesteomr\u00e5de 18A \u2013 vann og avl\u00f8p: \u2022 Budsjettpost 800400 \u2013 Distribusjon av vann, prosjekt 822039 - Lars Hillesgate vannledning med kr 45,0 mill. \u2022 Budsjettpost 800400 \u2013 Distribusjon av vann, prosjekt 800410 - Distribusjon av vann \u2013 Prosjekt med kr 2,0 mill. Dato: 6. mai 2025 Christine B. Meyer Eivind K. N\u00e6vdal-Bolstad Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagnotat, datert 12.2.2025 Teknisk kart over prosjektomr\u00e5det Svar fr\u00e5 Bergen Vann om budsjett og framdrift (utskrift av e-post) 4 "
}