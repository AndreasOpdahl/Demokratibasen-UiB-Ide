{
  "dokument_id": "b15239e7-84b4-5b48-bcdf-56dc40dddf46",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Omr\u00e5deplaner - Utvalg for milj\u00f8 og byutvikling - Innsendt- 2.5.2",
  "url": "https://bergen.kommune.no/politikere-utvalg/api/fil/bk360/12676811/Svar-pa-skriftlig-sporsmal-fra-Ingrid-Nergaard-Fjeldstad-V-om-Omradeplaner-Utvalg-for-miljo-og-byutvikling-Innsendt-2-5-2",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/164751-3 Saksbehandler: Malene Nesse Gr\u00f8nningen Fra Dato: 15. mai 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Omr\u00e5deplaner - Utvalg for milj\u00f8 og byutvikling - Innsendt: 2.5.2025 Sp\u00f8rsm\u00e5l til byr\u00e5den: Hvor mange reguleringsplaner venter p\u00e5 avklaringer i omr\u00e5deplaner f\u00f8r de kan behandles? Svar fra byr\u00e5den: Under f\u00f8lger en oversikt over p\u00e5g\u00e5ende reguleringsplanarbeid som venter p\u00e5 avklaringer fra omr\u00e5deregulering og andre overordnede planer. Byr\u00e5den understreker at avklaring av de overordnede planene som nevnes nedenfor har h\u00f8y prioritet. Det er viktig for \u00e5 f\u00e5 fart p\u00e5 byutviklingen i Bergen og skape mest mulig forutberegnelighet for de som \u00f8nsker \u00e5 bidra til utviklingen av byen. Planarbeidene p\u00e5 Laksev\u00e5g er i prosess, men avventer overordnede avklaringer knyttet til kommunedelplan for kollektivsystem mot vest, samt viktige prinsipper for felles l\u00f8sninger som g\u00e5r p\u00e5 tvers av planomr\u00e5dene Indre Laksev\u00e5g og Laksev\u00e5gneset. Reguleringsplan for Havforskningsinstituttet og Fiskeridirektoratet er avhengig av avklaringer fra omr\u00e5deregulering for Dokken s\u00f8r. Det er ogs\u00e5 ett p\u00e5g\u00e5ende planarbeid som venter p\u00e5 avklaringer knyttet til omr\u00e5deregulering for Indre Arna. Arbeid med oppheving av kommunedelplan for Blomsterdalen, Liland, \u00c5dland og Espeland (BL\u00c5E) kan skape usikkerhet knyttet til enkelte p\u00e5g\u00e5ende planprosesser i denne delen av byen. Arbeid med endring av tras\u00e9 for bybane til \u00c5sane kan medf\u00f8re usikkerhet for p\u00e5g\u00e5ende planarbeider langs ny bybanelinje, for eksempel p\u00e5g\u00e5ende planarbeid for Skuteviksbodene, Sandviken mobilitetspunkt og Kristiansholm. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}