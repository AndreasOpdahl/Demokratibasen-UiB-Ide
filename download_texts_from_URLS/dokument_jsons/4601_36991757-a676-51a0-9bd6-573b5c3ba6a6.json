{
  "dokument_id": "36991757-a676-51a0-9bd6-573b5c3ba6a6",
  "doc_type": "case_presentation",
  "kommune": 4601,
  "tittel": "Forvaltningsrevisjon av beredskap - delrapport om status for tilfluktsrom",
  "url": "https://bergen.kommune.no/politikere-utvalg/api/fil/bk360/9501867/Framstilling-Forvaltningsrevisjon-av-beredskap-delrapport-om-status-for-tilfluktsrom",
  "tekst": " Kontrollutvalget Saksframstilling V\u00e5r referanse: 2023/276197-4 Saksbehandler: Lillian Kristin Bolstad Forvaltningsrevisjon av beredskap - delrapport om status for tilfluktsrom Hva saken gjelder: Deloitte har gjennomf\u00f8rt en forvaltningsrevisjon av beredskap i Bergen kommune. Prosjektet ble f\u00f8rst bestilt av kontrollutvalget i Bergen i m\u00f8te 18. januar 2023 sak 10/23, og justert prosjektplan ble bestilt 26. april 2023 sak 47/23. Forvaltningsrevisjonen best\u00e5r av fire delrapporter. I denne delrapporten har form\u00e5let v\u00e6rt \u00e5 unders\u00f8ke om Bergen kommune har etablert rutiner for kartlegging av tilfluktsroms verneevne, om kommunen gjennomf\u00f8rer tilstrekkelig vedlikehold av tilfluktsrom for \u00e5 opprettholde deres verneevne, og om kommunen sikrer at tilfluktsrommene kan tas i bruk innen 72 timer i en beredskapssituasjon. Arbeidet med denne delrapporten er gjennomf\u00f8rt i tidsrommet fra juni 2023 til oktober 2023. Problemstillinger: Med bakgrunn i form\u00e5let har f\u00f8lgende problemstillinger blitt unders\u00f8kt: 1. Har kommunen oversikt over alder og tilstanden1 til kommunens tilfluktsrom? 2. I hvilken grad opprettholder og vedlikeholder Bergen kommune egne private tilfluktsrom, samt offentlige tilfluktsrom? Under dette: a. I hvilken grad s\u00f8rger Bergen kommune for at tilfluktsrom som i fredstid benyttes til andre form\u00e5l kan klargj\u00f8res som tilfluktsrom ved behov innen 72 timer? Metode og revisjonskriterier: Oppdraget er utf\u00f8rt i samsvar med gjeldende standard for forvaltningsrevisjon (RSK 001). Informasjon om Bergen kommune og dokumentasjon p\u00e5 etterlevelse av interne rutiner, regelverk mm. har blitt samlet inn og analysert av Deloitte. For \u00e5 f\u00e5 supplerende informasjon til de skriftlige kildene, har Deloitte intervjuet leder for byggteknisk avdeling i etat for bygg og eiendom. Revisjonskriterier er de krav og forventninger som forvaltningsrevisjonsobjektet skal bli vurdert opp mot. Kriteriene er utledet fra autoritative kilder i samsvar med kravene i gjeldende standard for forvaltningsrevisjon. I dette prosjektet er revisjonskriteriene i hovedsak hentet fra sivilbeskyttelsesloven og forskrift om tilfluktsrom. Kriteriene er n\u00e6rmere presentert innledningsvis under hvert tema, og i vedlegg 2 i rapporten. 1 I opprinnelig problemstilling stod det \u00abverneevnen\u00bb her. Dette er endret til \u00abtilstanden\u00bb for \u00e5 bedre gjenspeile de krav som stilles til kommunen. 1 Revisjonens funn og vurderinger: Et sammendrag av resultatene fra unders\u00f8kelsen st\u00e5r p\u00e5 side 3-4 i rapporten. I kapittel 5 i rapporten kan du lese revisjonens konklusjon og anbefalinger. Definisjon av ulike typer tilfluktsrom finn du p\u00e5 side 8 i rapporten. Deloitte har kartlagt Bergen kommunes ivaretagelse og oversikt over offentlige tilfluktsrom, samt private tilfluktsrom i kommunalt eide bygg. Unders\u00f8kelsen viser at Bergen kommune i hovedsak ivaretar tilstand og vedlikehold av de offentlige tilfluktsrommene, men kommunen b\u00f8r sikre bedret oppf\u00f8lging av private, kommunalt eide tilfluktsrom. Oversikt over tilfluktsrommenes tilstand er ikke oppdatert Kommunen har oversikt over alder for de offentlige tilfluktsrommene. Kommunen har imidlertid ikke en samlet oversikt over alder for de kommunalt eide, private tilfluktsrommene, eller for de tolv2 privat-offentlige tilfluktsrommene. Kommunen opplyser imidlertid at alder for hvert enkelt tilfluktsrom er enkelt \u00e5 finne frem. Frav\u00e6r av en samlet oversikt over alder og tilh\u00f8rende krav til de 157 private, kommunalt eide tilfluktsrommene som kommunen eier, kan etter revisjonens vurdering medf\u00f8re at kommunen ikke har samlet oversikt over hva som b\u00f8r gjennomf\u00f8res av vedlikehold og at vedlikeholdet av de kommunalt eide, private tilfluktsrommene ikke blir tilstrekkelig fulgt opp. Kommunen har heller ikke tilstrekkelig oversikt over tilfluktsrommenes tilstand ettersom tilstandsvurderingene for offentlige tilfluktsrom og de byggene der private, kommunalt eide tilfluktsrom befinner seg, er gjennomf\u00f8rt for en del \u00e5r tilbake. Kommunen har ikke et system som sikrer at identifiserte behov for vedlikehold sammenholdes med gjennomf\u00f8rte tiltak, noe som gj\u00f8r at kommunen ikke har en oppdatert oversikt over om forhold som reduserer tilstanden til tilfluktsrommet er utbedret og lukket. Dokumenterte oversikter er viktige for \u00e5 sikre kommunen tilstrekkelig oversikt over tilstand og n\u00f8dvendig for \u00e5 sikre at ledelsen har tilstrekkelig informasjonsgrunnlag til grunnlag for \u00e5 gjennomf\u00f8re prioriteringer. Kommunen opplyser at det er gjennomf\u00f8rt vedlikehold av offentlige tilfluktsrom, men vedlikeholdet av private, kommunalt eide tilfluktsrom er varierende. Basert p\u00e5 informasjonen fra kommunen, har kommunen i all hovedsak opprettholdt og vedlikeholdt kommunens offentlige tilfluktsrom. Deloitte registrerer samtidig at kommunen anser at det er behov for oppdaterte tilstandsrapporter. Deloitte vil videre peke p\u00e5 at det er viktig at implikasjonene av reduserte budsjetter til tilfluktsrom blir tydeliggjort og vurdert, og at det sikres at kommunen sikrer fortsatt kan ivareta sitt lovp\u00e5lagte ansvar for \u00e5 holde tilfluktsrommet i forsvarlig stand jf. \u00a7 21 i sivilbeskyttelsesloven. Det er ogs\u00e5 risiko for et vedlikeholdsetterslep n\u00e5r det gjelder private, kommunalt eide tilfluktsrom ved skoler, sykehjem og andre kommunale form\u00e5lsbygg. Dette er fordi kommunen mangler oversikt over tilstand p\u00e5 disse tilfluktsrommene, og at vedlikeholdsarbeid p\u00e5 disse hovedsakelig blir gjennomf\u00f8rt i forbindelse med st\u00f8rre rehabiliteringsprosjekt. N\u00e5r det gjelder innleide privat-offentlige tilfluktsrom mener Deloitte at manglende oversikt over hva som er avtalt n\u00e5r det gjelder ansvar for vedlikehold, kombinert med eldre avtaler med lav grad av formalisering av ansvar, kan medf\u00f8re at vedlikehold av privat-offentlige tilfluktsrom ikke ivaretas i tilstrekkelig grad. 2 Sekretariatet har merket seg at noen plasser i rapporten st\u00e5r det at kommunen har elleve og andre plasser st\u00e5r det at kommunen har tolv privat-offentlige tilfluktsrom. Grunnen til dette kommer ikke tydelig frem i rapporten. P\u00e5 kommunens nettsider er det opplistet tolv. 2 Kommunen har etablert ordninger som skal bidra til at tilfluktsrom skal kunne bli klargjort innen 72 timer. Kommunen har satt i verk tiltak for \u00e5 f\u00e5 oversikt over bruken av de private, kommunalt eide tilfluktsrommene. Deloitte vil understreke at det er viktig \u00e5 gjennomf\u00f8re kontroller av at bruken av tilfluktsrommene er i samsvar med regelverket. Kommunen har planlagt hvordan kommunen skal sikre at kommunens tilfluktsrom (offentlige, privat-offentlige og private, kommunalt eide) blir klargjort og kan tas i bruk innen 72 timer, ved at tilgjengelig personell i etat for bygg og eiendom skal benyttes for \u00e5 klargj\u00f8re rommene. Deloitte mener imidlertid at en slik plan b\u00f8r v\u00e6re nedfelt i skriftlige rutiner slik at det ikke er tvil om hvordan klargj\u00f8ring skal sikres ved behov. Anbefalinger: Basert p\u00e5 funn og vurderinger i unders\u00f8kelsen anbefaler Deloitte at Bergen kommune setter i verk f\u00f8lgende tiltak: 1. Utarbeider oppdatert tilstandskartlegging av offentlige og private, kommunalt eide tilfluktsrom. 2. Sikrer at tilstandsvurderinger av private tilfluktsrom gj\u00f8res med utgangspunkt i de kravene som gjelder for hvert enkelt privat, kommunalt eide tilfluktsrom. 3. Etablerer en helhetlig oversikt over oppgraderinger og vedlikehold p\u00e5 rommene, som gir oversikt over i hvilken grad kommunen har fulgt opp identifiserte behov fra tilstandskartleggingene. 4. Skriftliggj\u00f8r rutiner for hvordan tilfluktsrom skal klargj\u00f8res innen 72 timer i en beredskapssituasjon. 5. S\u00f8rger for \u00e5 vedlikeholde de private, kommunalt eide tilfluktsrommene slik at krav til verneevne sikres. 6. Kartlegger og avklarer ansvar for tilstandskartlegging og vedlikehold av privat- offentlige tilfluktsrom. 7. Gjennomf\u00f8rer kontroller av at bruken av tilfluktsrommene er i samsvar med regelverket. H\u00f8ringsuttalelsen: P\u00e5 vegne av byr\u00e5det har byr\u00e5dsavdeling for finans ved kommunaldirekt\u00f8r Tor Corneliussen, gitt h\u00f8ringssvar til forvaltningsrevisjonen, se vedlegg 1. Det fremg\u00e5r der at byr\u00e5dsavdelingen, i samarbeid med etaten, ikke har hatt tid til \u00e5 g\u00e5 grundig gjennom delrapporten. Men kommunaldirekt\u00f8ren forsikrer om at de p\u00e5 overordnet og p\u00e5 etatsniv\u00e5 vil g\u00e5 grundig gjennom revisors funn og anbefalinger. Kommunaldirekt\u00f8ren uttaler videre at allerede n\u00e5 ser de at rapporten vil v\u00e6re nyttig blant annet i arbeidet med oppf\u00f8lging og videreutvikling av internkontrollen p\u00e5 det reviderte omr\u00e5det. Ellers informerer byr\u00e5dsavdelingen om at det vil redegj\u00f8res mer detaljer om hvordan rapporten f\u00f8lges opp ved svar p\u00e5 bestilling om tilbakerapportering fra bystyret. Sekretariatets vurdering: Sekretariatet vurderer at revisor Deloitte gjennom denne delrapporten har svart p\u00e5 tilleggsproblemstillingen i beredskapsprosjektet, som kontrollutvalget vedtok \u00e5 legge inn i prosjektplanen i m\u00f8tet 26. april 2023, sak 47/23. Forvaltningsrevisjonen er utf\u00f8rt i samsvar 3 med gjeldende regelverk og vedtatte revisjonsstandarder3. Forvaltningsrevisjonen dokumenterer f\u00f8lgende om tilstand p\u00e5 og oversikten over tilfluktsrommene i Bergen kommune: \u2022 Offentlige tilfluktsrom: Har oversikt over alder p\u00e5 de tolv offentlige tilfluktsrommene, men mangler oversikt over tilstanden deres. I all hovedsak er disse opprettholdt og vedlikehold. \u2022 Privat-offentlige tilfluktsrom: Mangler oversikt over alder og tilstand for de tolv privat-offentlige tilfluktsrommene. Manglende oversikt over hva som er avtalt n\u00e5r det gjelder ansvar for vedlikehold, kombinert med eldre avtaler med lav grad av formalisering av ansvar, kan medf\u00f8re at vedlikehold av privat-offentlige tilfluktsrom ikke ivaretas i tilstrekkelig grad. \u2022 Private tilfluktsrom: Mangler oversikt over alder og tilstand for de 157 private, kommunalt eide tilfluktsrommene. Det er risiko for et vedlikeholdsetterslep fordi kommunen mangler oversikt over tilstand, og at vedlikeholdsarbeid hovedsakelig blir gjennomf\u00f8rt i forbindelse med st\u00f8rre rehabiliteringsprosjekt Manglende tilstandsvurdering av tilfluktsrommene kan f\u00f8re til \u00f8kt risiko for at verneevnen til tilfluktsrommene ikke er ivaretatt i samsvar med regelverket. Kommunen har planlagt hvordan kommunen skal sikre at tilfluktsrommene blir klargjort og kan tas i bruk innen 72 timer, men rutinene b\u00f8r bli skriftliggjort. Sekretariatet vurderer det som uheldig at byr\u00e5dsavdelingen i samarbeid med etaten ikke har g\u00e5tt grundig gjennom rapporten f\u00f8r det ble sendt inn h\u00f8ringsuttale til revisor. Sekretariatet viser til at dav\u00e6rende byr\u00e5dsleder i dokument datert 16. august 2022 svarte p\u00e5 et representantforslag om tilfluktsrom4. Representantforslaget ble behandlet av bystyret i m\u00f8te 21.09.2022, sak 250/225 og det ble fattet f\u00f8lgende vedtak: \u00abBystyret ber byr\u00e5det fremlegge en oversikt som forteller status p\u00e5 offentlige tilfluktsrommene og om de er klar til bruk innen 72 timer, som er et krav iht Bergen Kommune sin hjemmeside.\u00bb Bystyret gjorde dette vedtaket allerede i september 2022. Vedtaket overlapper delvis med problemstillingene Deloitte har unders\u00f8kt. Dermed burde noen av problemstillingene som blir unders\u00f8kt i forvaltningsrevisjonen v\u00e6re noe som byr\u00e5dsavdelingen allerede har jobbet med. Sekretariatet finner det derfor overraskende at byr\u00e5det ikke klarte \u00e5 komme med en h\u00f8ringsuttale hvor man i st\u00f8rre grad kommenterte revisjonens funn i saken. Sekretariatet vurderer det likevel som positivt at kommunaldirekt\u00f8ren forsikrer om at de p\u00e5 overordnet og p\u00e5 etatsniv\u00e5 vil g\u00e5 grundig gjennom revisors funn og anbefalinger. Finansbyr\u00e5d Eivind N\u00e6vdal-Bolstad er invitert til kontrollutvalgets m\u00f8te for \u00e5 orientere og svare p\u00e5 sp\u00f8rsm\u00e5l om byr\u00e5dets / byr\u00e5dsavdelingens syn p\u00e5 saken. 3 RSK 001 4 Svar p\u00e5 representantforslag om tilfluktsrom (16.08.2022) 5 Bystyresak 250/22 (21.09.2022) 4 Forslag til vedtak: 1. Kontrollutvalget tar Deloittes forvaltningsrevisjon \u2013 \u00abStatus for tilfluktsrom\u00bb til orientering. 2. Kontrollutvalget tar opplysningene i h\u00f8ringsuttalelsen fra byr\u00e5dsavdeling for finans til orientering. 3. Kontrollutvalget sender saken til bystyret. Forslag til innstilling: 1. Bystyret tar \u00abDeloittes forvaltningsrevisjon \u2013 Status for tilfluktsrom\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av juni 2024. Dato: 5. desember 2023 Eli M. Velle - leder Lillian K. Bolstad - r\u00e5dgiver Dokumentet er godkjent elektronisk. Vedlegg: 1. Deloitte: Delrapport \u2013 Status for tilfluktsrom, november 2023 5 "
}