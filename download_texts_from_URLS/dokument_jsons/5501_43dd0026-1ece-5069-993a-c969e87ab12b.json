{
  "dokument_id": "43dd0026-1ece-5069-993a-c969e87ab12b",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001819258",
  "tekst": " Saksprotokoll Utvalg: Kommune- og byutviklingsutvalget Arkivsaknr. 24/01892 Saksbehandler Margareth Sundf\u00f8r Behandlet av M\u00f8tedato Saknr 1 Kommune- og byutviklingsutvalget 29.08.2024 35/24 Beslutning om stopp av planinitiativ for detaljregulering for Pellerinbryggene, S\u00f8ndre Tollbodgate 3, 3A, 7A, 7B og 9 Kommune- og byutviklingsutvalget har behandlet saken i m\u00f8te 29.08.2024 sak 35/24 M\u00f8tebehandling Markus Halftan Akselbo (H) foreslo: Planinitiativet til videre behandling St\u00f8ttet av: H, V Forslag: Forslagsstiller gis anledning til \u00e5 fremme planinitiativet til videre behandling, jf. Plan- og bygningslovens \u00a7 12-8, andre ledd F\u00f8lgende f\u00f8ringer skal ligge til grunn for den videre prosessen: \u2022 Ny bebyggelse i planinitiativet m\u00e5 ikke underordnes eksisterende bebyggelse. De eksisterende bryggebyggene legger ikke f\u00f8ringen for h\u00f8yder og volum p\u00e5 ny bebyggelse i bakg\u00e5rden. \u2022 Nye tiltak m\u00e5 ikke kaste ny skygge p\u00e5 viktige byrom som Skansen og Jaklins plass. Virkningene av h\u00f8yder i planforslaget skal konsekvensutredes og tilpasses eller reduseres for \u00e5 sikre byrommene Skansen og Jaklins plass fra ny skyggelegging. \u2022 Kommune- og byutviklingsutvalget er positiv til foresl\u00e5tte passasjer gjennom kvartalet i planinitiativet og utredes videre i det videre planarbeidet med form\u00e5l om \u00e5 sikre fri ferdsel gjennom kvartalet. \u2022 Kommune- og byutviklingsutvalget er positiv til ny boligetablering i omr\u00e5det i et begrenset omfang, men vil sikre n\u00e6ringsaktivitet og \u00e5pne fasader p\u00e5 bygulvet. 1. og 2. etg i hele prosjektet forbeholdes n\u00e6ringsform\u00e5l. Omfang av boligandel utredes n\u00e6rmere i detaljreguleringsprosessen. \u2022 Kommune- og byutviklingsutvalget holdes l\u00f8pende orientert om prosjektets fremdrift. \u2022 Oppgradering og utbedring av de eksisterende bryggebyggene og kaiomr\u00e5de legges inn som et rekkef\u00f8lgekrav i det videre planarbeidet. \u2022 Tiltakshaver bes\u00f8rger en arkeologisk utgraving i planomr\u00e5det. Sol Maria Haugan (FrP) foreslo: Planinitiativet tas videre til behandling St\u00f8ttet av: FrP Forslag: Forslagsstiller gis anledning til \u00e5 fremme planinitiativet til videre behandling, jf. Plan- og bygningslovens \u00a7 12-8, andre ledd. Votering Voteringspunkt Planinitiativet til videre behandling 1 Forslaget falt ved m\u00f8teleders dobbeltstemme, 5 (FrP, H, NBT, V) stemte for og 5 (Ap, MDG, R\u00f8dt, SV) stemte mot Voteringspunkt Planinitiativet tas videre til behandling Forslaget falt ved m\u00f8teleders dobbeltstemme, 5 (FrP, H, NBT, V) stemte for og 5 (Ap, MDG, R\u00f8dt, SV) stemte mot Voteringspunkt Innstilling Vedtatt ved m\u00f8teleders dobbeltstemme, 5 (Ap, MDG, R\u00f8dt, SV) stemte for og 5 (FrP, H, NBT, V) stemte mot Kommune- og byutviklingsutvalgets vedtak Troms\u00f8 kommunes beslutning av 29. april 2024, om \u00e5 stoppe planinitiativ for detaljregulering for bryggene i indre havn i S\u00f8ndre Tollbodgate 3, 3A, 7A, 7B og 9 av 26. januar 2024, opprettholdes. Vedtaket er hjemlet i plan- og bygningsloven \u00a7 12-8 andre ledd. 2 "
}