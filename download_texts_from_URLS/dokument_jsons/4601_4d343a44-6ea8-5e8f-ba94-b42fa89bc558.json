{
  "dokument_id": "4d343a44-6ea8-5e8f-ba94-b42fa89bc558",
  "doc_type": "case_presentation",
  "kommune": 4601,
  "tittel": "Laksev\u00e5g, gnr. 149, bnr. 241, Gravdalsrinden 5. Klage over vedtak om rammel\u00f8yve for riving av uthus og oppf\u00f8ring av 2 einebustader med uteareal",
  "url": "https://bergen.kommune.no/politikere-utvalg/api/fil/bk360/10305664/Framstilling-Laksevag-gnr-149-bnr-241-Gravdalsrinden-5-Klage-over-vedtak-om-rammeloyve-for-riving-av-uthus-og-oppforing-av-2-einebustader-med-uteareal",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/29181-6 Laksev\u00e5g, gnr. 149, bnr. 241, Gravdalsrinden 5. Klage fr\u00e5 nabo over vedtak om rammel\u00f8yve for riving av uthus og oppf\u00f8ring av 2 einebustader med uteareal Kva saka gjeld: Ina Karin Torsvik, eigar av gbnr. 149/1176, klagar over vedtak om rammel\u00f8yve datert 13.02.2024. Tiltakshavar er Sundal Lege & Invest AS. Ansvarleg s\u00f8kjar er Coplan AS v/Karl Petter Aass. I rammel\u00f8yvet blir det innvilga dispensasjon fr\u00e5 KPA 2018 \u00a7 3 (plankrav), samt gjeldande reguleringsplan som visar einebustad p\u00e5 eigedomen. Eigedomen er regulert til einebustad i reguleringsplan nr. 40270000 for Ytre Nyg\u00e5rd, stadfesta av Kommunal- og arbeidsdepartementet den 04.09.1964. KPA 2018 visar eigedomen som Ytre fortettingssone. Kartutsnitt til venstre under visar oms\u00f8kte tiltak, eigedomar med nabomerknader og eigedom med klage (gbnr. 149/1176, Gravdalsveien 28 A). Foto til h\u00f8gre visar tiltakshavars eigedom med gr\u00f8nt kryss og klagaren sin eigedom med raudt kryss. Sj\u00f8krigsskoleveien er markert med bl\u00e5tt kryss p\u00e5 begge utsnitt. Vestland fylkeskommune er positiv til tiltaket p\u00e5 vilk\u00e5r om at utbyggjar utbetrar krysset mot Gravdalsvegen. Bymilj\u00f8etaten kan godkjenna tiltaket p\u00e5 n\u00e6rare vilk\u00e5r om utbetring av avk\u00f8yrsel mot Gravdalsrinden. Nabomerknader: Det ligg f\u00f8re merknader fr\u00e5 f\u00f8lgjande naboar: - Anne Karin Torsvik, gbnr. 149/101, Gravdalsveien 28B, Side 1 av 3 - Ina Karin Torsvik, gbnr. 149/1176, Gravdalsveien 28 A, - Jude Chester og James Mary Siluvairasa, gbnr. 149/1180, Gravdalsrinden 9, - Jan-Ove Kalleklev, gbnr. 149/537, Gravdalsrinden 1. Nabomerknadene visar til tap av sol og utsikt, auka innsyn, st\u00f8y, uheldig fortetting, avstand til nabogrense, frisikt ved avk\u00f8yrsel, utbyggingsgrad, krav til uteareal og dagslys, tap av vegetasjon, d\u00e5rleg terrengtilpassing, auka trafikk- og parkeringsbelastning. Klagaren sine merknader: Klagaren (eigar av gbnr. 149/1176) hevdar prim\u00e6rt at bustaden n\u00e6rast hennar eigedom vil f\u00f8ra til tap av sol og betydeleg innsyn mot det einaste brukelege utearealet p\u00e5 eigedomen. Klagaren meiner og at tiltakshavar har gitt ufullstendige tilsvar til nabomerknadene. Klagaren visar til at overvatn er f\u00f8rt fr\u00e5 tiltakshavars eigedom ned p\u00e5 hennar eigedom. Klagaren \u00f8nskjer prim\u00e6rt at bustaden ikkje blir oppf\u00f8rt, sekund\u00e6rt at den f\u00e5r ei anna plassering austover og nedover i terrenget, samt at vindauga p\u00e5 aust- og vestsida ikkje skal gi innsyn til klagaren sin uteplass, og at uteplassen til nybygget ikkje skal gi innsyn til hennar eigedom. Fagetaten si vurdering og tilr\u00e5ding: Fagetaten visar til at etter KPA \u00a7 3.3.1 kan tiltak i Ytre fortettingssone f\u00e5 unntak fr\u00e5 plankravet n\u00e5r tomtestorleiken er maks 1500 m2. Fagetaten vurderer tiltaket til \u00e5 oppfylla KPA med omsyn til byggjeh\u00f8gde, parkering og utomhusareal. Det er god kollektivdekning, samt skule og butikkar. I f\u00f8lgje stadanalyse vil ikkje tiltaket p\u00e5verka omr\u00e5det negativt eller n\u00f8dvendiggjera nye infrastrukturtiltak. Fagetaten vurderer at reguleringsplanen i all hovudsak ikkje er realisert som i plankartet. Omr\u00e5det har ikkje ein klar str\u00f8kskarakter. Dette kan tyda p\u00e5 at plankartet ikkje har blitt brukt som styringsverkt\u00f8y. I denne saka er det s\u00f8kt om to bustader med sm\u00e5 \u00abfotavtrykk\u00bb og fornuftig plassert p\u00e5 tomta. Samtidig er det \u00f8nskjeleg med fortetting i omr\u00e5det. Om naboulemper: Fagetaten vurderer at den aktuelle bustaden (bustad 1) oppfyller alle lovkrav til byggjeh\u00f8gde, avstand og plassering. Mot vest vil kun ein etasje vera synleg som f\u00f8lgje av terrenget. I f\u00f8lgje departementet sitt rundskriv H-08/15 skal det mykje til for at ikkje tiltakshavar f\u00e5r s\u00f8knaden godkjent n\u00e5r krava til avstand og h\u00f8gde er oppfylt. Tiltaket m\u00e5 i s\u00e5 fall vera til betydeleg ulempe for nabo. I praksis skal det mykje til for at naboar i tettbygde str\u00f8k blir h\u00f8yrde med protest eller klage over tap av utsikt eller redusert sollys. Dette er tilh\u00f8ve som er p\u00e5reknelege i bustadfelt, og s\u00e6rleg i samband med kommunal fortettingspolitikk. Omr\u00e5det er vist som Ytre fortettingssone. Utklipp av situasjonsplanen visar plassering av bustadene, parkering, uteareal og avstand til nabogrenser: 2 Fagetaten visar til at nybygget er skr\u00e5stilt mot klagar sin eigedom, slik at vindaugsflater mot vest er vendt mot baksida av klagaren sin garasje og mot bod p\u00e5 eigedom i s\u00f8r. Fagetaten kan ikkje sj\u00e5 at nybygget vil gi vesentleg forverring av soltilh\u00f8va for klagar sin eigedom, jf. KPA 2018 \u00a7 26.4.7. Fagetaten tilr\u00e5r \u00e5 oppretthalde vedtaket. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r at fagetaten sitt vedtak blir oppretthalde. Den aktuelle eigedomen ligg i Ytre fortettingssone og best\u00e5r av 3 teigar p\u00e5 til saman 1,3 m\u00e5l. P\u00e5 eigedomen st\u00e5r ein eldre villa og to mindre uthus. Eigedomen ligg s\u00e5leis godt til rette for fortetting med to ekstra bustadhus av moderat storleik (122 m2 og 116 m2). Vegkrysset mot Gravdalsveien skal utbetrast. Eigedomen er unntatt fr\u00e5 plankrav, jf. merknadene fr\u00e5 fagetaten ovanfor. Reguleringsplanen visar ein bustad p\u00e5 eigedomen, men med tanke p\u00e5 planens h\u00f8ge alder og nyare tids fortettingspolitikk meiner byr\u00e5det at det er forsvarleg \u00e5 innvilga dispensasjon for oppf\u00f8ring av dei to bustadene. Byr\u00e5det viser til merknadene fr\u00e5 fagetaten om at planen i all hovudsak ikkje har blitt realisert som p\u00e5 plankartet. Byr\u00e5det kan p\u00e5 denne bakgrunnen ikkje sj\u00e5 at dei omsyn som ligg bak reguleringsplanen blir vesentleg tilsidesett ved ein dispensasjon. Byr\u00e5det meiner og at fordelane ved ein dispensasjon er klart st\u00f8rre enn ulempene, jf. pbl. \u00a7 19-2, andre ledd. Byr\u00e5det visar til at det generelt er stor etterspurnad etter denne type bustader, s\u00e6rleg for barnefamiliar. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandla klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til Utval for milj\u00f8 og byutvikling \u00e5 fatte f\u00f8lgjande vedtak: Fagetatens sitt vedtak datert 13.02.2024 vert oppretthalde. Klagen vert ikkje teken til f\u00f8lgje. Dato: 14. mai 2024 Christine B. Meyer Byr\u00e5dsleiar Dokumentet er godkjent elektronisk. Vedlegg: Fagetaten sitt notat datert 20.03.2024 med f\u00f8lgjande vedlegg: 1. Oversiktskart 2. Oversiktsfoto 3. Klage datert 12.02.2024 4. Tilsvar til klage datert 14.03.2024 5. Rammetillatelse datert 13.02.2024 6. Nabomerknader og tilsvar 7. Uttale fra bymilj\u00f8etaten datert 25.03.2023 8. Uttale fra Vestland fylkeskommune datert 06.10.2023 9. S\u00f8knad 10. Stedsanalyse datert 01.06.2023 11. Soldiagrammer 12. Tegninger 3 "
}