{
  "dokument_id": "b67b0f8d-969d-5935-8b55-dfd54fa6d60b",
  "doc_type": "case_attachment",
  "kommune": 4601,
  "tittel": "Stadfesting klagesak gnr 159 bnr 53 byr\u00e5d byutvikling",
  "url": "https://bergen.kommune.no/politikere-utvalg/api/fil/bk360/12591155/Stadfesting-klagesak-gnr-159-bnr-53-byrad-byutvikling",
  "tekst": " V\u00e5r dato: V\u00e5r ref: 08.04.2025 2024/17599 Dykkar dato: Dykkar ref: CMS KLUGE ADVOKATFIRMA AS AVD BERGEN Saksbehandlar, innvalstelefon v/ advokat Ander Elling Petersen Johansen Tonje Engstr\u00f6m, 5557 2152 Postboks 394 Sentrum 5805 BERGEN Bergen kommune. Gnr. 159 bnr.53. Minde all\u00e9 35. Bruksendring. Engroshandel Viser til oversending av klagesak fr\u00e5 Bergen kommune, motteken hos Statsforvaltaren 22.11.2024. Vi ber om orsak for lang sakshandsamingstid. Vedtak Statsforvaltaren i Vestland stadfester Bergen kommune ved Byr\u00e5d for byutvikling sitt vedtak datert 19.09.2024 om l\u00f8yve til bruksendring for etablering av engroshandel med varigheit p\u00e5 10 \u00e5r, referanse 2024/131135-5. Bakgrunn for saka Saka gjeld s\u00f8knad om bruksendring av areal p\u00e5 plan 1 og 3 i bygg p\u00e5 eigedom med gbnr. 159/53 fr\u00e5 bilforretning/verkstad til engroshandel (leigetakar Storcash). Samla areal som skal bruksendrast er 3043 m2 BRA. Bergen kommune avslo s\u00f8knad om bruksendring i vedtak av 22.08.2024. Grunnlaget for avslaget var at det ligg f\u00f8re plankrav, jf. omr\u00e5dereguleringsplan \u00a7 2.1. Kommunen fant at vilk\u00e5ra for \u00e5 dispensere fr\u00e5 plankravet ikkje var stetta, jf. plan- og bygningslova (pbl.) \u00a7 19-2. Videre fant kommunen at kravet til atkomst ikkje var stetta, jf. pbl. \u00a7 27-4. Vedtaket vart p\u00e5klaga av tiltakshavar, Frydenb\u00f8 Minde AS, representert ved CMS Kluge Advokatfirma AS ved advokat Anders Elling Petersen Johansen. Byr\u00e5d for byutvikling tok klagen til f\u00f8lgje og gav l\u00f8yve i eitt-trinn til bruksendringa det er s\u00f8kt om i vedtak av 19.09.2024. L\u00f8yvet er mellombels og varar i 10 \u00e5r. Dispensasjonane det er s\u00f8kt om, blei innvilga. Dispensasjon fr\u00e5 rekkjef\u00f8lgjekravet i omr\u00e5dereguleringsplanen \u00a7 3.1 blei gitt som ein mellombels dispensasjon med varigheit p\u00e5 12 veker. P\u00e5 vegne av tiltakshavar klaga advokat Johansen p\u00e5 delen av l\u00f8yvet som gjaldt dispensasjon fr\u00e5 rekkjef\u00f8lgjekravet, sj\u00e5 klage datert 10.10.2024. Det blir gjort gjeldande at det er grunnlag for \u00e5 gi E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/7 varig dispensasjon fr\u00e5 rekkjef\u00f8lgjekravet. For ytterlegare grunngjeving er det vist til s\u00f8knad om dispensasjon og til to parallelle saker fr\u00e5 tiltakshavar i same bygg om same problemstilling. Utval for milj\u00f8 og byutvikling handsama klagen i m\u00f8te av 14.11.2024, sak 408/24. Med 14 mot 3 stemmer vart klagen ikkje tatt til f\u00f8lgje. Saka blei deretter sendt Statsforvaltaren for endeleg avgjerd, sj\u00e5 brev hit datert 22.11.2024. Vi har motteke tilleggsopplysningar 06.12.2024 og 21.01.2025 fr\u00e5 advokat Johansen. Vi finn saka tilstrekkeleg opplyst, jf. forvaltningslova (fvl.) \u00a7 33 siste avsnitt, jf. \u00a7 17. Regelverk Forvaltningslova gjeld for Statsforvaltaren si handsaming av klagesaka, jf. plan- og bygningslova \u00a7 1-9 f\u00f8rste avsnitt. Statsforvaltaren er delegert mynde til \u00e5 avgjere klagesaker etter pbl. \u00a7 1-9 femte avsnitt, sj\u00e5 rundskriv T-2/ 09 fr\u00e5 Kommunal- og distriktsdepartementet. Under klagehandsaminga kan vi pr\u00f8ve alle sider av saka, og ta omsyn til eventuelle nye omstende, jf. fvl. \u00a7 34. Som klageinstans har vi kompetanse til \u00e5 gjere nytt vedtak i saka, stadfeste kommunen sitt vedtak, eller oppheve det og sende saka attende til kommunen for heilt eller delvis ny handsaming, jf. fvl. \u00a7 34. Ved vurderingar som er underlagt fritt skj\u00f8n, skal vi legge stor vekt p\u00e5 omsynet til det kommunale sj\u00f8lvstyret, sj\u00e5 fvl. \u00a7 34 andre avsnitt tredje setning. Det g\u00e5r fram av pbl. \u00a7 12-4 at reguleringsplanar er bindande for nye eller utviding av eksisterande tiltak. Tiltak m\u00e5 ikkje vera i strid med planen sine arealform\u00e5l og f\u00f8resegner. Tiltak i strid med plan eller f\u00f8resegner i plan- og bygningslova, kan berre godkjennast ved dispensasjon fr\u00e5 den f\u00f8resegna tiltaket er i strid med, jf. plan- og bygningslova kapittel 19. Med heimel i plan- og bygningslova \u00a7 19-2 kan kommunen dispensere fr\u00e5 f\u00f8resegner gjevne i eller i medhald av plan- og bygningslova. Kommunen kan ikkje dispensere dersom omsyna bak f\u00f8resegna det blir dispensert fr\u00e5, nasjonale eller regionale interesser, eller omsyna i f\u00f8rem\u00e5lsf\u00f8resegna, blir sett vesentleg til side. I tillegg m\u00e5 fordelane ved \u00e5 dispensere vere kl\u00e5rt st\u00f8rre enn ulempene. Dei to vurderingane er sj\u00f8lvstendige vilk\u00e5r, som begge m\u00e5 vere stetta. Vilk\u00e5ra er rettslege vurderingstema, ikkje eit kommunalt skj\u00f8n, og kan difor bli overpr\u00f8vd fullt ut.1 Planstatus Eigedomen er omfatta av reguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN, i kraft fr\u00e5 27.04.2015 og er regulert til Sentrumsform\u00e5l. Eigedomen er omfatta av reguleringsplan ID 64860000, \u00c5RSTAD. BYBANEN BERGEN SENTRUM - FYLLINGSDALEN, DELSTREKNING 2 - MINDEMYREN, i kraft fr\u00e5 21.06.2017 og er regulert til bygg og anlegg. Eigedomen er omfatta av reguleringsplan ID 66070000, \u00c5RSTAD. FV 254 MINDE ALL\u00c9 - FABRIKKGATEN (EG 39), UTVIDELSE AV SYKKELVEG MED FORTAU i kraft fr\u00e5 22.04.2020 og er regulert til Torg. 1 Sj\u00e5 Ot.prp. nr. 32 (2007\u20132008) s. 242. Side: 3/7 Kommuneplanens arealdel (KPA2018), vedteken i Bystyret 19.06.2019, viser eigedomen som BY2 og den ligg innanfor omsynssone H570_4 Historiske jernbanetras\u00e9er: 3,8 %, H390_2 Luftkvalitet \u2013 gul. Eigedommen ligg i Eviny Termo AS sitt konsesjonsomr\u00e5de for fjernvarmeanlegg. Bruksendring til engroshandel kjem i strid med \u00a7 3.1 i omr\u00e5dereguleringsplanen, \u00c5RSTAD. DEL AV GNR 159, 15 OG 17 MFL., MINDEMYREN. F\u00f8resegna i \u00a7 3.1 seier: \u00abInfrastruktur som m\u00e5 v\u00e6re sikret opparbeidet eller opparbeidet f\u00f8r det kan gis igangsettingstillatelse for tiltak. Areal regulert til f\u00f8lgende form\u00e5l inng\u00e5r i felles infrastruktur og m\u00e5 v\u00e6re sikret opparbeidet eller opparbeidet f\u00f8r det kan gis igangsettingstillatelse for tiltak etter plan- og bygningslovens \u00a7 20 \u2013 1, 1.ledd, a, b, d og j: Veg (2010) Kj\u00f8reveg (2011) Fortau (2012) Torg (2013) Gatetun (2014) Gang -/ sykkelveg (2015) Gangveg/gangareal/g\u00e5gate (2016) Sykkelveg/-felt (2017) Annen veggrunn - tekniske anlegg (2018) Annen veggrunn - Gr\u00f8ntareal (2019) Holdeplass/Plattform (2025) Kollektivnett (2060) Kollektivholdeplass (2073) Friomr\u00e5de (3040) Park (3050) Naturomr\u00e5de i sj\u00f8 og vassdrag (6610) (NS2-NS13 kanal) Gangbro (bestemmelsesomr\u00e5de 8.2.5 og 8.2.8) Kombinerte form\u00e5l for samferdsel eller tekniske infrastrukturtras\u00e9er (2800)\u00bb Statsforvaltaren si vurdering Avklaringar innleiingsvis Bergen kommunen har gitt l\u00f8yve til bruksendringa det er s\u00f8kt om p\u00e5 n\u00e6rare vilk\u00e5r. Klagen er avgrensa til kommunen sitt vilk\u00e5r om mellombels dispensasjon fr\u00e5 rekkjef\u00f8lgjekravet. Tiltakshavar har i klagen gjort gjeldande at det er grunnlag for \u00e5 gi varig dispensasjon. Tiltakshavar har sendt inn to andre s\u00f8knadar om bruksendring i same bygg, Minde all\u00e9 35. Ein sak gjeld bruksendring av plan 3 for tenesteyting i form av etablering av verna verksemd. Statsforvaltaren pr\u00f8vde kommunen sitt vedtak i sak med v\u00e5rt referansenummer 2024/16368. Den andre ska gjeld bruksendring for etablering av kaf\u00e9 og bakeriutsal for delar av plan 1 og deler av plan 2, v\u00e5rt saksnummer 2024/17605. Kommunen har gitt l\u00f8yve i alle tre sakene. Det er s\u00f8kt og gitt dispensasjon fr\u00e5 rekkjef\u00f8lgjekravet, men det er gitt som mellombels dispensasjon. F\u00f8rem\u00e5let med dispensasjonen har vore \u00e5 gi tiltakshavar tilstrekkeleg med tid til \u00e5 inng\u00e5 utbyggingsavtale for \u00e5 oppf\u00f8lge rekkjef\u00f8lgjekravet i omr\u00e5dereguleringsplanen \u00a7 3.1. Tiltakshavar har inng\u00e5tt utbyggingsavtalar, men med atterhald om utfallet av klagehandsaminga. Side: 4/7 I klagesak som gjelder bruksendring for etablering av verna verksemd, Signo Dokken, har tiltakshavar gjort gjeldande at rekkjef\u00f8lgjekravet i omr\u00e5dereguleringsplanen \u00a7 3.1 ikkje har heimel i lov n\u00e5r det blir nytta p\u00e5 bruksendring som tiltak. I tillegg er det vist til at rekkjef\u00f8lgjekravet ikkje er i samsvar med f\u00f8ringar gitt i rettspraksis av H\u00f8gsterett. Statsforvaltaren har teke stilling til heimelsgrunnlaget for rekkjef\u00f8lgjekravet og ugyldigheitsgrunnen ved handsaminga v\u00e5r av sak om etablering av verna verksemd. Vi fant at kommunen hadde tilstrekkeleg heimel for \u00e5 gjere rekkjef\u00f8lgjekravet gjeldande for bruksendringar generelt og at rekkjef\u00f8lgjekravet ikkje er ugyldig med grunnlag i pbl. \u00a7 12-7 og nyare rettspraksis. Vi viser til dette vedtaket for n\u00e6rare gjennomgang av vurderingstemaene. Begge vurderingane er av generell art og ikkje basert p\u00e5 tiltaket som er s\u00f8kt om. Avklaringane gjer seg difor gjeldande i f\u00f8religgjande sak. Utgangspunktet for vurderinga v\u00e5r i det f\u00f8lgjande er at rekkjef\u00f8lgjekravet i omr\u00e5deplanen \u00a7 3.1 er gyldig, ogs\u00e5 for bruksendringar. Handsaminga v\u00e5r blir derfor avgrensa til ei vurdering av om kommunen skulle gitt varig dispensasjon fr\u00e5 rekkjef\u00f8lgjekravet. Varig dispensasjon fr\u00e5 rekkjef\u00f8lgjekravet I det f\u00f8lgjande vurderer vi om det er grunnlag for \u00e5 gi varig dispensasjon fr\u00e5 rekkjef\u00f8lgjekravet i \u00a7 3.1 for bruksendring til engroshandel. F\u00f8resegna i omr\u00e5dereguleringsplanen \u00a7 3.1 krev at infrastruktur som nemnt m\u00e5 vere sikra opparbeida eller opparbeida f\u00f8r det kan gis l\u00f8yve til igangsetting av tiltak. Under punkt \u00abplanstatus\u00bb har vi tatt inn lista over infrastruktur som er omfatta. Sp\u00f8rsm\u00e5let i det f\u00f8lgjande er om omsyna bak rekkjef\u00f8lgjekravet blir vesentleg sett til side dersom kommunen gir varig dispensasjon til bruksendringa det er s\u00f8kt om, jf. pbl. \u00a7 19-2 annet ledd. Hovudomsynet bak rekkjef\u00f8lgjekrava er \u00e5 sikre at planomr\u00e5det og tilgrensande omr\u00e5de f\u00e5r slike samfunnstenester, inklusive infrastruktur, som blir n\u00f8dvendig som f\u00f8lgje av den utbygginga planen legg opp til. Etter \u00a7 3.2 er det tilstrekkeleg at tiltaka er \u00absikret\u00bb i form av at det er inng\u00e5tt utbyggingsavtale med Bergen kommune etter reglane i plan- og bygningslova kapittel 17. Kommunen har vist til at bruken det er s\u00f8kt om, gir h\u00f8gare trafikk enn kva som er lagt opp til i omr\u00e5deplanen.2 Som nemnd er intensjonen \u00e5 redusere motorisert trafikk p\u00e5 Mindemyren. Av den grunn vil belastninga p\u00e5 infrastruktur for motork\u00f8yret\u00f8y vere h\u00f8gare enn kva det er lagt opp til gjennom omr\u00e5deplanen. Sj\u00f8lv om bruksendringa ikkje gir auka p\u00e5verknad sett i h\u00f8ve til den bruk som tidlegare l\u00f8yve la opp til, medf\u00f8rer tiltaket at bruk av infrastruktur avvikar fr\u00e5 grad av p\u00e5verknad som det er planlagt for. Dette er av betydning for sp\u00f8rsm\u00e5let om dispensasjon fr\u00e5 rekkjef\u00f8lgjekravet. Etter v\u00e5rt syn er p\u00e5verknad i form av trafikkauke ikkje av slik grad at dispensasjon p\u00e5 vesentleg m\u00e5te sett til side omsyna bak f\u00f8resegna. Omgrepet \u00abvesentleg\u00bb sett ei viss terskel og denne er etter v\u00e5r vurdering ikkje n\u00e5dd slik trafikksituasjonen med motork\u00f8yret\u00f8y er skildra. Om infrastrukturen for mjuke trafikantar til og fr\u00e5 eigedomen, er ikkje denne tilfredsstillande. 2 Vi presiserer at vi legg ikkje til grunn at bruksendringa gir h\u00f8gare trafikk enn det som var tilfellet d\u00e5 bygget blei nytta til bilsal og verkstad. Side: 5/7 Etablering av engroshandel vil gi ei viss auke av kundar som kjem g\u00e5ande eller nyttar sykkel sett i h\u00f8ve til p\u00e5verknad som sal og verkstad for bil har gitt. Bymilj\u00f8etaten har i sak om verna verksemd vist til at infrastruktur for mjuke trafikantar er d\u00e5rleg tilrettelagt i omr\u00e5det, s\u00e6rleg til og fr\u00e5 eigedomen. Rekkjef\u00f8lgjekrava i \u00a7 3.1 inkluderer slik infrastruktur. Dersom kommunen gir varig dispensasjon fr\u00e5 rekkjef\u00f8lgjekrava i f\u00f8religgande sak, blir det gitt l\u00f8yve til bruksendring som inneber fleire mjuke trafikantar totalt sett. Dette er ei ulempe n\u00e5r dei tilboda som g\u00e5ande har behov for, ikkje per i dag er tilgjengeleg med tilfredsstillande kvalitet. Med tanke p\u00e5 at det er ein del tungtrafikk i omr\u00e5det, er det s\u00e6rleg viktig med tilfredsstillande tilbod for mjuke trafikantar. Sj\u00f8lv om ein ser dette saman med p\u00e5verknad p\u00e5 motorisert trafikk, finn vi ikkje at terskelen for at omsynet er vesentleg satt til side, er n\u00e5dd. I fullmaktssaken har byr\u00e5den i handsaminga av sp\u00f8rsm\u00e5let vist til at det er eit behov for utbetring av infrastruktur i omr\u00e5det og at denne delvis skal bli finansiert ved hjelp av rekkjef\u00f8lgjekravet. Ved varig dispensasjon blir finansieringa svekka utan bidrag fr\u00e5 tiltaket det er s\u00f8kt om. Dispensasjon kan f\u00f8re til at prosjekta med infrastruktur blir forsinka. I tillegg er det lagt opp til ei rettferdig fordeling mellom utbyggjarane. Kommunen har lagt til grunn at dette \u00f2g blir svekka ved varig dispensasjon. Sj\u00f8lv om det er eit generelt behov for betre infrastruktur i omr\u00e5det, stiller vi oss i tvil til \u00e5 nytte \u00f8konomisk bidrag som grunngjeving for \u00e5 sei at omsyna bak rekkjef\u00f8lgjekravet blir vesentleg sett til side. Etter v\u00e5rt syn er det sentrale i denne vurderinga om tiltaket gir slike ulemper som infrastrukturen er meint til \u00e5 avb\u00f8te eller gir auka p\u00e5verknad p\u00e5 infrastrukturen. Etter gjennomgangen kan vi ikkje finne kl\u00e5re haldepunkt for \u00e5 leggje til grunn at omsyna bak rekkjef\u00f8lgjekravet bli vesentleg sett til side ved dispensasjon fr\u00e5 rekkjef\u00f8lgjekravet. Vi tek ikkje endeleg stilling til dette, men g\u00e5r videre til handsaminga av det andre rettsvilk\u00e5ret i \u00a7 19-2 andre avsnitt. Det neste vi vurderer er om fordelane med dispensasjon er kl\u00e5rt st\u00f8rre enn ulempene. Sivilombodet har gitt f\u00f8lgjande avklaringar om dette kravet: \u00abVilk\u00e5ret er oppfylt dersom relevante, klare og positive fordeler er \u00abklart\u00bb st\u00f8rre enn ulempene som dispensasjonen f\u00f8rer til. Hvilke hensyn som er relevante i en dispensasjonsvurdering, m\u00e5 sees i sammenheng med de offentlige hensyn som skal ivaretas i loven og gjennom planlegging.\u00bb3 Vurderinga av dei rettslege vilk\u00e5ra skjer med grunnlag i ei konkret vurdering av tiltaket som s\u00f8knaden gjeld.4 Om ulemper ved \u00e5 gi dispensasjon, har vi vist til trafikale h\u00f8ve, dels ved st\u00f8rre trafikk enn kva det er lagt opp til i planen, og dels auke av mjuke trafikantar og behov for betre infrastruktur som gir tilfredsstillande trafikal tryggleik for denne gruppa. Dersom varig dispensasjon blir gitt, ligg det i dette at tiltakshavar, ved gjennomf\u00f8ring av bruksendringa, ikkje pliktar \u00e5 inng\u00e5 utbyggingsavtale og innbetale eit angitt \u00f8konomisk bidrag til opparbeiding av infrastrukturen i rekkjef\u00f8lgjekravet. 3 Sj\u00e5 uttale fr\u00e5 Sivilombodet datert 13.02.2015, sak 2021/2104 4 Sj\u00e5 mellom anna Sivilombodet 27.10.2021, sak 2020/4737 Side: 6/7 Bruksendring til engroshandel utl\u00f8ysar eit visst behov for gangtilbod for mjuke trafikantar, for \u00e5 auke tryggleiken. Det er difor ei ulempe om tiltakshavar ikkje bidreg til oppgraderinga av infrastrukturen som ligg i rekkjef\u00f8lgjekravet. Fr\u00e5v\u00e6r av \u00f8konomisk bidrag svekker moglegheita for \u00e5 utbetre behovet som oppst\u00e5r ved bruksendringa. Tiltakshavar har vist til at det er ei fordel at bygget blir nytta p\u00e5 ei m\u00e5te som er i samsvar med plan. Kommunen har derimot lagt til grunn at engroshandel, her utleige til Storcash, ikkje er slik verksemd som er \u00f8nska p\u00e5 Mindemyren. Planen legg opp til utnytting med l\u00e5g bruk av bil- og tungtrafikk. Etablering av engroshandel vil generere ei del trafikk d\u00e5 varelevering skjer ved bruk av tungtransport og i alle fall deler av kundegruppa kjem med bil. Slik sett bidreg ikkje bruksendringa med \u00e5 f\u00e5 ned bruk av motork\u00f8yret\u00f8y i omr\u00e5det. Etter v\u00e5rt syn kan argument om at engroshandel er i samsvar med plan ikkje sj\u00e5ast som ein sentral fordel ved \u00e5 gi dispensasjon. Videre er det vist til risiko for at bygg st\u00e5r unytta dersom dispensasjon ikkje blir gitt, og at det slik sett er ein fordel med dispensasjon. Bygget ligg slik til at det er lett tilgjengeleg b\u00e5de for bil- og kollektivreisande og h\u00f8vesvis sentralt. Sj\u00f8lv om tiltakshavar skulle halde fram bruk av bygget i tr\u00e5d med tidlegare l\u00f8yve, vurderer vi at risikoen er l\u00e5g for at lokalet ikkje vert nytta vidare. Momentet er ikkje ei fordel som kan f\u00e5 mykje vekt i vurderinga. Slik vi ser det, m\u00e5 ulempene ved ikkje \u00e5 sikre \u00f8konomisk bidrag for \u00e5 kompensere for skildra p\u00e5verknad, f\u00e5 avgjerande betydning. Etter gjennomgangen kan vi ikkje sj\u00e5 at det ligg f\u00f8re relevante, klare og positive fordeler som er \u00abklart\u00bb st\u00f8rre enn dei ulempene som dispensasjon fr\u00e5 rekkjef\u00f8lgjekravet f\u00f8rer til. Dette vilk\u00e5ret er derfor ikkje stetta. D\u00e5 begge dei rettslege vilk\u00e5r i \u00a7 19-2 andre avsnitt m\u00e5 vere stetta for at dispensasjon kan bli gitt, m\u00e5 dispensasjonen bli avsl\u00e5tt. Vi har etter dette komet til at det ikkje ligg f\u00f8re grunnlag for \u00e5 gi varig dispensasjon fr\u00e5 rekkjef\u00f8lgjekrava for bruksendring til engroshandel. Avslaget p\u00e5 dispensasjon fr\u00e5 rekkjef\u00f8lgjekravet er etter dette i samsvar med pbl. \u00a7 19-2. Avslutning Klagen har etter dette ikkje f\u00f8rt fram. Statsforvaltaren i Vestland stadfester Bergen kommune ved Byr\u00e5d for byutvikling sitt vedtak datert 19.09.2024 om l\u00f8yve til bruksendring for etablering av engroshandel med varigheit p\u00e5 10 \u00e5r. Statsforvaltaren sitt vedtak p\u00e5 side ein er endeleg og kan ikkje klagast p\u00e5 vidare, jf. fvl. \u00a7 28 tredje avsnitt. Med helsing Stine Ross Ids\u00f8 Tonje Engstr\u00f6m seniorr\u00e5dgiver seniorr\u00e5dgjevar Side: 7/7 Dokumentet er elektronisk godkjent Kopi til: Bergen kommune Postboks 7700 5020 BERGEN ARTEC AS Damsg\u00e5rdsveien 135 5160 LAKSEV\u00c5G "
}