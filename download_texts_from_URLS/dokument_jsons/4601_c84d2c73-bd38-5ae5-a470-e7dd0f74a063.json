{
  "dokument_id": "c84d2c73-bd38-5ae5-a470-e7dd0f74a063",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 22.10.2024",
  "url": "https://bergen.kommune.no/politikere-utvalg/api/fil/bk360/11307868/Framstilling-Horingssaker-til-forretningsutvalget-22-10-2024",
  "tekst": " Forretningsutvalget Saksframstilling V\u00e5r referanse: 2023/257837-167 Saksbehandler: Anette Hatlemark Drabl\u00f8s H\u00f8ringssaker til forretningsutvalget 22.10.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring p\u00e5 endringer i forskrift om jakt, felling, fangst og fiske i statsallmenning 2. H\u00f8ring - Varsel om vurdering av arealendring i den Interkommunale planen for sj\u00f8omr\u00e5da i Nordhordland i sj\u00f8areal som gjeld Fedje kommune \u2013 Innars\u00f8yane 3. H\u00f8ring - Forslag til endringer i helseforskningsloven og tilh\u00f8rende regelverk 4. H\u00f8ring - forslag til endringer i bost\u00f8tteloven om behandling av personopplysninger og automatiserte avgj\u00f8relser Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring p\u00e5 endringer i forskrift om jakt, felling, fangst og fiske i statsallmenning Milj\u00f8direktoratet har sendt p\u00e5 h\u00f8ring forslag til endringer i forskrift 11. mars 2021 nr. 681 om jakt, felling, fangst og fiske i statsallmenning. Gjeldende forskrift ble fastsatt av Milj\u00f8direktoratet 11. mars 2021 med hjemmel i fjellovas \u00a7\u00a7 25 og 26. Bakgrunnen for endringene er henvendelser fra Norges Fjellstyresamband med \u00f8nske om ekstraordin\u00e6r revisjon av prisrammene i forskriften som f\u00f8lge av den h\u00f8ye pris- og l\u00f8nnsveksten som har v\u00e6rt de siste \u00e5rene. Prisene reguleres vanligvis en gang hvert femte \u00e5r. Milj\u00f8direktoratet finner forslaget til endrede prisrammer godt begrunnet. Det tas sikte p\u00e5 at endringene trer i kraft fra 1. januar 2025. 1 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 25. november 2024. 2. H\u00f8ring - Varsel om vurdering av arealendring i den Interkommunale planen for sj\u00f8omr\u00e5da i Nordhordland i sj\u00f8areal som gjeld Fedje kommune \u2013 Innars\u00f8yane Fedje kommune varsler med dette at kommunen vil komme med et forslag til planendring for arealet Innars\u00f8yane som ligger nord for Fedje. Det vil bli foresl\u00e5tt at en del av det arealet blir omgjort til et akvakulturomr\u00e5de. Fedje kommune er en liten og s\u00e5rbar kommune som er helt avhengig av \u00e5 utvikle lokale arbeidsplasser og verdiskaping. Folketallet har over lang tid g\u00e5tt nedover og det trengs konkrete tiltak for \u00e5 snu den trenden. Helt avgj\u00f8rende vil v\u00e6re utvikling av lokale arbeidsplasser. Arealet som er foresl\u00e5tt i planendringen er et mulig akvakulturomr\u00e5de er nord for Fedje \u2013 ved Innars\u00f8yane. Ideelt sett s\u00e5 burde dette forslaget v\u00e6rt med n\u00e5r den interkommunale planen for sj\u00f8areal var p\u00e5 h\u00f8ring, men dette innspellet har kommet til rett i etterkant av den planprosessen. Kommunen mener derfor at det er naturlig \u00e5 ta dette inn som en endring til planen og \u00e5 gj\u00f8re en slik vurdering av dette konkrete arealet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 26.oktober 2024 3. H\u00f8ring - Forslag til endringer i helseforskningsloven og tilh\u00f8rende regelverk Helse- og omsorgsdepartementet sendte p\u00e5 h\u00f8ring forslag til endringer i helseforskningsloven, helseregisterloven og helsepersonelloven den 11.oktober. Form\u00e5let med forslaget til lovendringer er \u00e5 legge til rette for mer og bedre forskning, styrke forskningsdeltakeres rettsvern og sikkerhet, og forenkle formelle prosesser knyttet til forskning. For \u00e5 fremme mer forsking foresl\u00e5s det \u00e5 gj\u00f8re det enklere \u00e5 forske p\u00e5 helseopplysninger fra helseregistre ved \u00e5 klargj\u00f8re at helseregisteropplysninger alltid kan brukes til forskning eller statistikk. Departementet foresl\u00e5r \u00e5 tydeliggj\u00f8re samtykkereglene til deltakelse i forskning for personer uten samtykkekompetanse, videre foresl\u00e5s flere bestemmelser om klinisk behandlingsforskning. Videre vil departementet at de forskningsetiske komiteene skal rendyrke sin rolle som et organ som gj\u00f8r de gode forskningsetiske vurderingene, men at det er forskningsinstitusjonen selv som er ansvarlig for at prosjektet som s\u00e5dan oppfyller alle lovens krav. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. 2 H\u00f8ringsfristen er 6. januar 2024. 4. H\u00f8ring - forslag til endringer i bost\u00f8tteloven om behandling av personopplysninger og automatiserte avgj\u00f8relser Kommunal- og distriktsdepartementet sendte den 10.oktober p\u00e5 h\u00f8ring forslag til endringer i bost\u00f8tteloven. Forslagene omhandler Husbankens innhenting og videre behandling av personopplysninger, jf. personvernforordningens krav. Bost\u00f8tten er en statlig st\u00f8tteordning, og form\u00e5let er \u00e5 sikre personer med lav inntekt og h\u00f8ye boutgifter et egnet bosted. Husbanken har det statlige forvaltningsansvaret for ordningen. Husbankloven har en bestemmelse om bruk av personopplysninger til behandling av s\u00f8knader om bost\u00f8tte, men bost\u00f8tteloven mangler en tilsvarende bestemmelse. Endringen av bost\u00f8tteloven \u00a7 8 tydeliggj\u00f8r hvilke personopplysninger Husbanken kan innhente og behandle, og gir et klart behandlingsgrunnlag for helautomatiserte avgj\u00f8relser i saker om bost\u00f8tte, \u00a7 8 d omhandler Husbankens adgang til \u00e5 behandle personopplysninger til forskning, statistikk og analyse og \u00a7 8 e Husbankens mulighet til \u00e5 behandle personopplysninger n\u00e5r det er n\u00f8dvendig for \u00e5 teste, drifte eller utvikle sine IT-system. Forslagene til lovendringer skal sikre at Husbanken har det tilstrekkelige rettslige grunnlag for \u00e5 behandle personopplysninger, slik Husbanken skal kunne ivareta sitt forvaltningsansvar og oppfylle sin nasjonale kunnskapsrolle. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 10.januar 2024 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring p\u00e5 endringer i forskrift om jakt, felling, fangst og fiske i statsallmenning\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Varsel om vurdering av arealendring i den Interkommunale planen for sj\u00f8omr\u00e5da i Nordhordland i sj\u00f8areal som gjeld Fedje kommune \u2013 Innars\u00f8yane\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i helseforskningsloven og tilh\u00f8rende regelverk\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i bost\u00f8tteloven om behandling av personopplysninger og automatiserte avgj\u00f8relser\u00bb p\u00e5 vegne av Bergen kommune. Dato: 11. oktober 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. 3 Vedlegg: H\u00f8ringsbrev 4 "
}