{
  "dokument_id": "c5c05378-7516-5813-97ca-b4477654a216",
  "doc_type": "case_presentation",
  "kommune": 4601,
  "tittel": "Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune ",
  "url": "https://bergen.kommune.no/politikere-utvalg/api/fil/bk360/8523520/Framstilling-Representantforslag-fra-Marte-Leirvag-H-Eivind-Hermansen-H-Vasan-Singaravel-H-og-Charlotte-Spurkeland-H-om-a-gjennomfore-en-ungdomsskolereform-i-Bergen-kommune-",
  "tekst": " Utvalg for barnehage, skole og idrett Saksframstilling V\u00e5r referanse: 2023/70927-3 Saksbehandler: Tina Omdahl Hayes Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune Hva saken gjelder: Bystyrerepresentant Marte Leirv\u00e5g (H), Eivind Haldor Hermansen (H), Vasan Singaravel (H) og Charlotte Spurkeland (H) har overlevert representantforslag etter kapittel 7 i reglement for Bergen bystyre. Forslaget ble overlevert ordf\u00f8reren i bystyrets m\u00f8te 31.05.2023. Forslaget lyder slik: Representantene mener at den neste store skolesatsingen i Bergen skal v\u00e6re i ungdomsskolen. H\u00f8yres m\u00e5l med en ungdomsskolereform er \u00e5 sikre at en ungdomsskole med mestring og l\u00e6ringsglede for alle elever. Alle elever skal kunne lese, skrive og regne skikkelig, og ungdomsskolen skal v\u00e6re mer praktisk og variert slik at elevene blir godt forberedt for videreg\u00e5ende skole. Utfordringer H\u00f8yre vil l\u00f8se med ungdomsskolereformen: \u2022 Det er fortsatt for mange elever som er under kritisk grense i lesing, skriving og regning n\u00e5r de starter i 8. klasse, og som g\u00e5r ut av ungdomsskolen med svake grunnleggende ferdigheter. \u2022 Det er betydelige kj\u00f8nnsforskjeller i elevenes resultater. \u2022 Det er et stort sprik mellom elevenes faglige niv\u00e5 p\u00e5 ungdomsskolen, og skolen klarer ikke \u00e5 tilpasse undervisningen til hver enkelt elev. \u2022 Elevers motivasjon og opplevelse av mestring faller p\u00e5 ungdomsskolen. \u2022 Det er for h\u00f8yt frav\u00e6r p\u00e5 ungdomsskolen. \u2022 Ungdomsskolen gir ikke elever en god nok forberedelse til videre utdanning, s\u00e6rlig inn mot yrkesfaglige utdanningsl\u00f8p. Alle elever er forskjellige, og l\u00e6rer ulikt og i ulikt tempo. Skolen m\u00e5 v\u00e6re i stand til \u00e5 m\u00f8te hver enkelt elev med tilpasset undervisning og en bredde av oppl\u00e6ringstilbud og veier til fullf\u00f8rt kompetanse, som gir alle elever en mulighet til \u00e5 mestre og trives i skolen. Ungdomsskolen m\u00e5 bli mer praktisk og variert, og kvalifisere elevene bedre til videre oppl\u00e6ring, utdanning og arbeid. 1 Dagens ungdomsskole lykkes ikke godt nok med \u00e5 gi alle elever tilstrekkelig tilpasset oppl\u00e6ring. P\u00e5 ungdomsskolen kommer forskjellene mellom elevenes interesser og faglige niv\u00e5 tydeligere frem. Det er viktig at alle elever m\u00f8tes der de er, men dessverre er det for mange elever som ikke opplever at dagens ungdomsskole passer for dem. Forslag til vedtak: Bystyret ber byr\u00e5det om \u00e5 sette i gang arbeid med en ungdomsskolereform, hvor f\u00f8lgende prioriteres: 1. Bergen kommune skal s\u00f8ke om et pilotprosjekt med yrkesfag som valgfag 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte 3. Ha fors\u00f8k med anonym vurdering av st\u00f8rre pr\u00f8ver i ungdomsskolen 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering 5. Styrke r\u00e5dgivningstjenesten og karriereveiledningen i ungdomsskolen 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der Forretningsutvalget behandlet saken i m\u00f8tet 06.06.2023 sak 164/23 og fattet f\u00f8lgende vedtak: 1. Representantforslagene slik de g\u00e5r fram av saken oversendes byr\u00e5det for videre utredning. 2. Byr\u00e5det bes om \u00e5 vurdere forslagene og \u00e5 utarbeide notater til de enkelte forslagene slik at bystyreutvalgene kan behandle sakene senest i uke 45. 3. Det foresl\u00e5s at f\u00f8lgende utvalg avgir innstilling i sakene om representantforslagene som er omtalt i denne saken: UMBY: \u2022 Thor Haakon Bakke (MDG) fremsatte representantforslag om overtakelse av kollektivansvar \u2022 Jarle Brattespe (SV) og Andreas Madsen Berg (SV) fremsatte representantforslag om mer trafikksikker sykkell\u00f8sning ved Florida UHSO: \u2022 Torunn Beate Remme (FP) og Ronny Gr\u00f8nsdal (FP) fremsatte representantforslag om informasjonsbrev fra barnevernet. UBSI: 2 \u2022 Marte Leirv\u00e5g (H), Eivind Haldor Hermansen (H), Vasan Singaravel (H) og Charlotte Spurkeland (H) fremsatte representantforslag om \u00e5 gjennomf\u00f8re en ungdomsskolereform i Bergen \u2022 Christine Henriksen \u00d8degaard (MDG) og Eline Aresdatter Haakestad (MDG) fremsatte representantforslag om gratis kj\u00f8ttfri skolemat \u2022 H\u00e5kon Haatuft Opedal (MDG) og Christine Henriksen \u00d8degaard (MDG) fremsatte representantforslag om digitalt samhandlingsverkt\u00f8y for spesialundervisning og andre koordinerte tjenester Det foreligger ikke svar p\u00e5 representantforslaget. Svaret vil ettersendes n\u00e5r det foreligger. Forslagsstillers forslag til vedtak: Bystyret ber byr\u00e5det om \u00e5 sette i gang arbeid med en ungdomsskolereform, hvor f\u00f8lgende prioriteres: 1. Bergen kommune skal s\u00f8ke om et pilotprosjekt med yrkesfag som valgfag 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte 3. Ha fors\u00f8k med anonym vurdering av st\u00f8rre pr\u00f8ver i ungdomsskolen 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering 5. Styrke r\u00e5dgivningstjenesten og karriereveiledningen i ungdomsskolen 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der Dato: 31. oktober 2023 Trine Gr\u00f8nbech Pettersen - leder Tina Omdahl Hayes - f\u00f8rstekonsulent Dokumentet er godkjent elektronisk. 3 "
}