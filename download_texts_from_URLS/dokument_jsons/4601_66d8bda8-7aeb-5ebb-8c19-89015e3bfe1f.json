{
  "dokument_id": "66d8bda8-7aeb-5ebb-8c19-89015e3bfe1f",
  "doc_type": "case_presentation",
  "kommune": 4601,
  "tittel": "Ytrebygda gnr 35 bnr 593 Dolvikhaugene 26. Klage over avslag p\u00e5 s\u00f8knad om p\u00e5bygg av takopplett m.m.",
  "url": "https://bergen.kommune.no/politikere-utvalg/api/fil/bk360/11558898/Framstilling-Ytrebygda-gnr-35-bnr-593-Dolvikhaugene-26-Klage-over-avslag-pa-soknad-om-pabygg-av-takopplett-m-m-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/111250-9 Ytrebygda gnr 35 bnr 593 Dolvikhaugene 26. Klage over avslag p\u00e5 s\u00f8knad om p\u00e5bygg av takopplett m.m. Hva saken gjelder: Saken gjelder klage over avslag p\u00e5 s\u00f8knad om p\u00e5bygg av takopplett med tilh\u00f8rende fasadeendring i form av innsetting av 3 stk. takvinduer mot nord\u00f8st og 3 stk. vinduer i fasade mot s\u00f8rvest. Arealet i loftsetasjen innredes med loftstue, soverom og bad (29,3 m2 BRA), og det etableres trapp mellom 1. etasje og loft. Avslaget ble gitt den 27.06.2024 da en kom til at det ikke forel\u00e5 grunnlag for \u00e5 fravike byggteknisk forskrift (TEK17) \u00a7 12-7 annet ledd bokstav a) om krav til minimum romh\u00f8yde, jf. pbl. \u00a7 31-4. Vedtaket er p\u00e5klaget av ansvarlig s\u00f8ker Prosjektstyring Vest AS v/Kjersti Berge Skr\u00e5mest\u00f8 p\u00e5 vegne av tiltakshaver Tim Barbier. Eiendommen omfattes av reguleringsplan 15116200 fra 1999, og er regulert til boliger. KPA 2018 viser eiendommen som ytre fortettingssone. Det er s\u00f8kt om dispensasjon fra reguleringsplanens \u00a7 3.4 om antall etasjer, og Plan- og bygningsetaten er positiv til \u00e5 innvilge slik dispensasjon, jf. pbl. \u00a7\u00a7 19-1 og 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og bekrefter at det ikke er mottatt noen merknader. Klage: Klager mener at endring av bruk eller ombygging m\u00e5 v\u00e6re mulig s\u00e5 lenge tiltaket tilfredsstiller et visst minimumsniv\u00e5 av vesentlige krav etter plan- og bygningsloven. Tiltakshaver \u00f8nsker \u00e5 benytte loftsrommet til varig opphold, da boligen har nyttbart areal p\u00e5 loft som kan benyttes til tross for lavere romh\u00f8yde. Boligen vil likevel inneha gode kvaliteter for \u00e5 sikre hensiktsmessig bruk uten \u00e5 g\u00e5 p\u00e5 bekostning av helse, milj\u00f8 og sikkerhet. Det vises bl.a. til at det er liten sannsynlighet for sammenst\u00f8t og personskade av hensyn til den romh\u00f8yden som er oppgitt. Ellers viser klager til at flere boliger er gitt tillatelse til takoppl\u00f8ft, men da ikke for rom til varig opphold. Det vises til klagen i sin helhet. Fagetatens vurdering og anbefaling: Plan- og bygningsetaten som fagetat orienterer innledningsvis om hvorfor det ikke er tale om \u00e5 foreta en bruksendring av loftsetasjen. Loftsetasjen er i dag verken \u00e5 anse som tilleggsdel eller hoveddel. Det kommer klart frem i bygges\u00f8knaden for boligen fra 1999, at loftsetasjen ikke er medregnet i husets etasjeantall. Dette arealet eksisterer kun som et s\u00e5kalt \u00abkaldt loft\u00bb, som er en del av byggets tekniske takkonstruksjon. Saken handler f\u00f8lgelig om \u00e5 skape nytt areal, som i utgangspunktet skal innfri tekniske krav i TEK17. Sp\u00f8rsm\u00e5let er da om det er grunnlag for \u00e5 gi unntak fra TEK17 \u00a7 12-7, som stiller krav til minimum 2,4 meter takh\u00f8yde for nytt bruksareal. Sp\u00f8rsm\u00e5let beror bl.a. p\u00e5 om det forsvarlig \u00e5 gi unntak fra krav som er satt for \u00e5 sikre sikkerhet, helse og milj\u00f8. Herunder \u00e5 s\u00f8rge for godt inneklimaforhold, trivsel og komfort for brukerne av rommet gjennom \u00e5 sikre tilstrekkelig 1 luftkvalitet og ventilasjon, psykisk komfort gjennom romslige og \u00e5pne rom som ikke f\u00f8les klaustrofobiske, og \u00e5 redusere personskader i form av sammenst\u00f8t med bygningsdeler, d\u00f8rkarmer og annet inventar som kan bli montert i taket. Det er her tale om avvik p\u00e5 nesten en halv meter p\u00e5 rommets h\u00f8yeste punkt. Av hensyn til antatt luftkvalitet og ventilasjonsforhold samt fare for sammenst\u00f8t og personskade mv., mener fagetaten at tiltaket med et s\u00e5 stort avvik vil gi for d\u00e5rlige bokvaliteter. Det er f\u00f8lgelig ikke forsvarlig \u00e5 gi unntak. Det p\u00e5pekes at huset har en fortsatt lang levetid, og en b\u00f8r sikre gode kvaliteter for b\u00e5de n\u00e5v\u00e6rende og fremtidige beboere og brukere av boligen. Fagetaten kan videre heller ikke se at det er forhold som kan redusere de negative konsekvensene av at det blir gitt unntak, eller at det er fordeler med \u00e5 gi unntak som kan vektlegges n\u00e5r de veies opp mot forholdene som vi har beskrevet over som er knyttet opp til sikkerhet, helse og milj\u00f8. N\u00e5r det gjelder lignende p\u00e5bygg i n\u00e6romr\u00e5det, viser fagetaten til at tillatelsene beror p\u00e5 at arealene innlemmes som \u00abtilleggsareal/utrom\u00bb. Sakene f\u00e5r ulikt utfall nettopp fordi regelverket stiller ulike krav til rom som benyttes til lagring og oppbevaring, og rom for varig opphold. P\u00e5byggene ble ogs\u00e5 godkjent p\u00e5 en tid det ikke var satt et minstekrav for romh\u00f8yde for areal som skal v\u00e6re tilleggsdel til en boenhet. Fagetaten har ellers foretatt en dispensasjonsvurdering med hensyn til reguleringsplanens bestemmelse om antall etasjer. De rettslige vilk\u00e5rene er oppfylt, og kommunen har dermed anledning til \u00e5 innvilge oms\u00f8kte dispensasjon. Det vises til fagetatens notat datert 30.09.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter ellers, og er kommet til at klagen ikke kan tas til f\u00f8lge. For det f\u00f8rste vil byr\u00e5det redegj\u00f8re for situasjonen i n\u00e6romr\u00e5det. Byr\u00e5det har gjennomg\u00e5tt \u00e5tte saker for lignende tiltak p\u00e5 nabobebyggelsen. De fleste av tiltakene ble etablert p\u00e5 et tidspunkt det, som fagetaten opplyser, ikke forel\u00e5 minstekrav for romh\u00f8yde for areal som skal v\u00e6re tilleggsdel til en boenhet. Samtlige av sakene er godkjent etter s\u00f8knad om \u00abp\u00e5bygg av ark til loftsrom som skal innlemmes i leilighet som tilleggsareal/utrom\u00bb eller tilsvarende: 1. Tillatelse 2008. \u00abtilleggsareal/utrom\u00bb. 2. Tillatelse 2008. \u00abtilleggsareal/utrom\u00bb. 3. Tillatelse 2008. \u00abtilleggsareal/utrom\u00bb. 4. Tillatelse 2008. \u00abtilleggsareal/utrom\u00bb. 5. Tillatelse 2008. \u00abtilleggsareal/utrom\u00bb. 6. Tillatelse 2015. \u00abtilleggsareal\u00bb 7. Tillatelse 2019. \u00abtilleggsareal og ikke som rom for varig opphold\u00bb 8. Tillatelse 2009. \u00abtilleggsareal/utrom\u00bb Av hensyn til denne gjennomgangen, kan byr\u00e5det stille seg positiv til takopplett for rom som skal v\u00e6re tilleggsdel til boenheten. Dette henger sammen med et mindre krav for romh\u00f8yde i n\u00e5gjeldende TEK17, dersom det er tale om rom som ikke er for varig opphold, se TEK17 \u00a7 12-7 annet ledd bokstav b). Slik resultat samsvarer med gjeldende situasjon i boligomr\u00e5det med hensyn til de unders\u00f8kelser som er gjort Bl\u00e5 prikk angir N\u00e5r det gjelder oms\u00f8kte tiltak der en skal benytte loftsetasjen til varig oms\u00f8kte eiendom opphold, viser byr\u00e5det til sin vurdering i det f\u00f8lgende. 2 Ansvarlig s\u00f8ker har ikke angitt fri h\u00f8yde i loftetasjen etter tiltak, men basert p\u00e5 tegningsgrunnlaget har fagetaten oppfattet det slik at oppholdsrommet vil ha fri h\u00f8yde p\u00e5 1,96 meter. Tiltaket er f\u00f8lgelig i strid med TEK17 \u00a7 12-7 annet ledd bokstav a), som stiller krav til h\u00f8yde minimum 2,4 meter for rom for varig opphold. Klager synes \u00e5 legge til grunn at likevel kan gis tillatelse med hensyn til kommunens adgang til \u00e5 gi helt eller delvis unntak fra tekniske krav, jf. pbl. \u00a7 31-4. Etter ovennevnte kan kommunen gi unntak, \u00abdersom det vurderes som forsvarlig ut fra sikkerhet, helse og milj\u00f8. Ved vurderingen skal kommunen legge vekt p\u00e5 f\u00f8lgende: a) byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand b) forhold som kan redusere negative konsekvenser ved at det gis unntak c) fordeler som oppn\u00e5s med tiltaket.\u00bb Byr\u00e5det er i utgangspunktet av den oppfatning at det i enkelttilfeller b\u00f8r kunne gis unntak for \u00e5 tilpasse eldre bebyggelse til dagens behov. Byr\u00e5det mener slik vil kunne skape et st\u00f8rre mangfold av boliger i Bergen, og derved bl.a. begrense press p\u00e5 ubebygde arealer. Det er imidlertid forhold ved denne saken, som etter byr\u00e5dets syn, er betenkelig. Det er her tale om et vesentlig avvik fra tekniske krav for \u00e5 tilrettelegge for loftstue, bad og soverom i boligens toppetasje. Som gjennomgangen viser, er det ingen praksis i n\u00e6romr\u00e5det for \u00e5 tillate slik bruk. Videre er det forbundet med utfordringer \u00e5 gi unntak fra krav i TEK17, som i utgangspunktet er ment \u00e5 fungere som helt grunnleggende forventninger til byggets kvaliteter. Dette henger sammen med at en bolig har lang levetid, og skal ha en hensiktsmessig utforming for b\u00e5de n\u00e5v\u00e6rende og fremtidige beboere. Det vil si at ens n\u00e5v\u00e6rende behov og \u00f8nsker, ikke alene b\u00f8r v\u00e6re f\u00f8rende for byggets utforming. Fagetaten har l\u00f8ftet mange av disse utfordringene i sin saksframstilling. Byr\u00e5det vil ytterligere belyse bekymringer knyttet til bruk av loftsetasjen til bad og soverom, som synes i hovedsak \u00e5 v\u00e6re plassert under eksisterende saltak \u2013 Alts\u00e5 uten at rommene har de fordeler som takoppl\u00f8ftet medf\u00f8rer, se figur 1. Hoveddelene av rommene vil dermed i hovedsak ha en takh\u00f8yde som er vesentlig lavere enn den allerede lave takh\u00f8yden i loftsetasjen. Dette utl\u00f8ser enda en problemstilling om hvorvidt planl\u00f8sningen er tilpasset rommets funksjon, jf. TEK17 \u00a7 12-7 \u00abRom og annet oppholdsareal skal ha utforming, romh\u00f8yde og st\u00f8rrelse tilpasset sin funksjon\u00bb. F\u00f8lgelig anser byr\u00e5det det i st\u00f8rre grad hensiktsmessig \u00e5 benytte arealet i loftsetasjen til oppbevaring eller til annet form\u00e5l som tilleggsdel til boligens hoveddel. Figur 1 Utklipp fra vedlagt planl\u00f8sning. R\u00f8d firkant Utklipp fra vedlagt snittegning. R\u00f8d firkant angir plassering for soverom/bad ift. snitt angir ca. plassering av soverom/bad. 3 Byr\u00e5det kan f\u00f8lgelig ikke finne grunnlag for \u00e5 gi unntak fra tekniske krav, og tiltrer med dette fagetatens vurderinger og konklusjon etter pbl. \u00a7 31-4. Dersom utvalget er av en annen oppfatning, har ikke byr\u00e5det noen innvendinger til at oms\u00f8kte dispensasjon innvilges. Det vises til fagetatens positive innstilling i vedlagt notat pkt. 3.4. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 27.06.2024 opprettholdes. Klagen tas ikke til f\u00f8lge. Dato: 10. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 30.09.2024 med f\u00f8lgende vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Klage datert 05.07.2024 6. Avslag datert 27.06.2024 7. Tilleggsopplysninger med oppdaterte tegninger mottatt 20.06.2024 8. Tegninger 9. S\u00f8knad mottatt 27.03.2024 4 "
}