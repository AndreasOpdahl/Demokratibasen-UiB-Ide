{
  "dokument_id": "8298aebc-0ae0-5553-8e79-4fa0aeb9fe52",
  "doc_type": "case_presentation",
  "kommune": 4601,
  "tittel": "Reglement for ordf\u00f8rer og varaordf\u00f8rer ",
  "url": "https://bergen.kommune.no/politikere-utvalg/api/fil/bk360/11354722/Framstilling-Reglement-for-ordforer-og-varaordforer-2023-2027-",
  "tekst": " Forretningsutvalget Saksframstilling V\u00e5r referanse: 2023/46873-43 Saksbehandler: Frank Wessels Reglement for ordf\u00f8rer og varaordf\u00f8rer Hva saken gjelder: I denne saken fremmer bystyredirekt\u00f8ren forslag til et nytt reglement for ordf\u00f8rer og varaordf\u00f8rer. Ordf\u00f8reren er byens fremste representant og folkevalgte og er den \u00f8verste ansvarlige for bystyret. Ordf\u00f8rerens oppgaver og ansvar g\u00e5r fram av kommuneloven \u00a7 6-1, \u00abReglement for Bergen bystyre og utvalgene 2023-2027\u00bb og \u00abReglement for representasjon i Bergen kommune\u00bb. Reglementet her er tilpasset endringene som er gjort i Reglement for Bergen bystyre og utvalgene 2023-2027. som bystyret vedtok i m\u00f8te den 27.09.2023, med justeringer vedtatt av bystyret den 18.10.24. Bystyredirekt\u00f8ren foresl\u00e5r f\u00f8lgende tilpassinger. \uf02d Bestemmelser ang\u00e5ende utvalgsledere, nestledere i utvalg og medlem av arbeidsutvalg i utvalgene ble innarbeidet i Reglement for Bergen bystyre og utvalgene 2023-2027. Det nye reglementet omhandler derfor n\u00e5 utelukkende ordf\u00f8rer og varaordf\u00f8rer \uf02d Bestemmelser om byr\u00e5dsdannelser er ogs\u00e5 regulert i Reglement for bystyre og utvalgene, kap. 5.9, og derfor foresl\u00e5tt tatt ut av reglement for ordf\u00f8rer og varaordf\u00f8rer \uf02d Bestemmelser om reisevirksomhet er ogs\u00e5 inng\u00e5tt i Reglement for bystyre og utvalgene 2023-207 (se kap. 9), og derfor foresl\u00e5tt tatt ut av reglement for ordf\u00f8rer og varaordf\u00f8rer De \u00f8vrige endringer og justeringer gjelder dokumentets struktur og spr\u00e5klige tilpasninger. 1 Forslag til vedtak: Bystyret vedtar Reglement for ordf\u00f8rer og varaordf\u00f8rer, slik det g\u00e5r fram av saken, med f\u00f8lgende endringer: .................. Dato: 21. oktober 2024 Trine Pettersen Gr\u00f8nbech - bystyredirekt\u00f8r Frank Wessels - seniorr\u00e5dgiver Dokumentet er godkjent elektronisk. Vedlegg: Reglement for ordf\u00f8rer, varaordf\u00f8rer, ledere og nestledere i bystyreutvalgene og AU- medlemmer 2019 - 2023 2 Forslag til nytt Reglement for ordf\u00f8rer og varaordf\u00f8rer 1. VALG AV ORDF\u00d8RER OG VARAORDF\u00d8RER I sitt konstituerende m\u00f8te velger bystyret ordf\u00f8rer og varaordf\u00f8rer. Ordf\u00f8rer og varaordf\u00f8rer velges for hele valgperioden blant kommunestyrets eller fylkestingets medlemmer. 2. OPPGAVER OG ANSVAR Ordf\u00f8rerens oppgaver og ansvar Ordf\u00f8reren er byens fremste representant og folkevalgte og er den \u00f8verste ansvarlige for bystyret. Ordf\u00f8rerens oppgaver og ansvar g\u00e5r fram av kommuneloven \u00a7 6-1, \u00abReglement for Bergen bystyre og utvalgene 2023-2027\u00bb og \u00abReglement for representasjon i Bergen kommune\u00bb. Ordf\u00f8reren har blant annet f\u00f8lgende oppgaver og ansvar: a. lede m\u00f8ter i bystyret b. lede m\u00f8ter i forretningsutvalget og valgstyret c. ivareta det l\u00f8pende arbeidsgiveransvar som er delegert fra forretningsutvalget d. ivareta det formelle oppf\u00f8lgingsansvaret for folkevalgte som er godtgjort i hel- og deltidsverv, inkludert leder og nestleder for kontrollutvalget e. bidra til \u00e5 utvikle det parlamentariske systemet f. v\u00e6re brobygger mellom posisjon og opposisjon g. bidra til et godt samspill mellom bystyret og byr\u00e5det h. sikre at kommunens etiske standard og de etiske retningslinjene for folkevalgte er kjent og legges til grunn for den politiske aktiviteten i. instruksjonsrett og ledelsesansvar for bystyredirekt\u00f8r, byombudet og egen politisk r\u00e5dgiver Ordf\u00f8reren skal v\u00e6re ombud og ha en samlende funksjon for byens befolkning. Ordf\u00f8reren skal v\u00e6re en st\u00f8ttespiller og bidragsyter i saker som fremmer byens og innbyggernes interesser. Ordf\u00f8reren har m\u00f8te- og talerett i alle bystyrets organer. Ordf\u00f8reren er kommunens rettslige representant, og underskriver p\u00e5 kommunens vegne der bystyret ikke har tildelt denne myndigheten til andre. Ordf\u00f8reren kan ansette en egen politisk r\u00e5dgiver. Forretningsutvalget konsulteres p\u00e5 forh\u00e5nd. 3 2.1 VARAORDF\u00d8RERENS OPPGAVER OG ANSVAR Varaordf\u00f8rer er ordf\u00f8rerens stedfortreder. Varaordf\u00f8reren representerer kommunen etter n\u00e6rmere avtale med ordf\u00f8rer. Hvis ordf\u00f8reren trer midlertidig ut av sitt verv, trer varaordf\u00f8rer inn og ivaretar ordf\u00f8rerens oppgaver i sin helhet. Som ordf\u00f8rerens stedfortreder skal varaordf\u00f8reren ivareta representasjonsoppgavene og v\u00e6re stedfortredende m\u00f8teleder i bystyret og i forretningsutvalget. I tillegg har varaordf\u00f8rer et s\u00e6rskilt ansvar for \u00e5 ivareta de samme oppgaver som ordf\u00f8reren slik det er beskrevet i pkt. 2.1, bokstavene d-g. Varaordf\u00f8rer skal i tillegg til vervet som varaordf\u00f8rer v\u00e6re medlem i et bystyreutvalg. Hvis varaordf\u00f8reren trer midlertidig ut av vervet, skal det velges en ny varaordf\u00f8rer midlertidig. Hvis varaordf\u00f8reren trer endelig ut av vervet, skal det velges en ny varaordf\u00f8rer. 3. STILLINGSOMFANG OG GODTGJ\u00d8RELSE Vervene som ordf\u00f8rer og varaordf\u00f8rer godtgj\u00f8res i 100 % stilling. Regler og niv\u00e5 for godtgj\u00f8relse fremg\u00e5r av \u00abForskrift for godtgj\u00f8relse og velferdsgoder til folkevalgte i Bergen kommune\u00bb. 4.KONTOR OG ARBEIDSFORHOLD Ordf\u00f8rer og varaordf\u00f8rer har kontorplass i R\u00e5dhuset. Bergen kommunes personal- og arbeidsreglement for ansatte er retningsgivende. 4 "
}