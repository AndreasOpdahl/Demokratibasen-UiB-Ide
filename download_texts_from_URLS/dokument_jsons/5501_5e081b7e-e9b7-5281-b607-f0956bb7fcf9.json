{
  "dokument_id": "5e081b7e-e9b7-5281-b607-f0956bb7fcf9",
  "doc_type": "case_presentation",
  "kommune": 5501,
  "tittel": "Avtale om kostnadsfordeling for opparbeidelse av infrastruktur plan 1795 - Inga Sparboes veg og Hvilhaug",
  "url": "https://innsyn.tromso.kommune.no/application/getMoteDokument?dokid=2001740640",
  "tekst": "Arkivsaksnr. 24/09505-2 Saksbehandler Kjersti Lund Martinsen Saksgang M\u00f8tedato Formannskapet Avtale om kostnadsfordeling for opparbeidelse av infrastruktur plan 1795 - Inga Sparboes veg og Hvilhaug Kommunedirekt\u00f8rens innstilling til vedtak: Avtale om kostnadsfordeling for opparbeidelse av infrastruktur jfr. plan 1795 mellom Troms\u00f8 kommune og Peab utbygging AS godkjennes. Troms\u00f8 kommune utbetaler sin andel av kostnader til infrastruktur i henhold til vedtatte midler i Tertialrapport 1 i 2024. Prosjekt 6032 Utbyggingsavtaler, bidrag infrastruktur belastes kostnaden. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for Bymilj\u00f8 1 Hva saken gjelder Saken gjelder fordeling av kostnader for etablering av infrastruktur jfr. plan 1795 \u2013 detaljregulering for Inga Sparboes veg og Hvilhaug. B\u00e5de Peab og Troms\u00f8 kommune har krav til etablering av infrastruktur, herunder veg og VA i henhold til planen. Peab som n\u00e5 har bygget ut Vig\u00f8r, har bekostet og bes\u00f8rget oppfyllelse av alle felles rekkef\u00f8lgekrav. Partene er enige om at kostnadene skal fordeles i tr\u00e5d med vedlagte avtale. Avtalen medf\u00f8rer at kommunens eiendom Hvilhaug er blitt utbyggingsklar med unntak av felles uteomr\u00e5de som partene f\u00f8rst kan etablere ved en eventuell utbygging av Hvilhaug. Saksutredning Bakgrunn Peab er eier av eiendommene gnr. 119 bnr. 3184 og 2637, mens TK er eier av gnr. 119 bnr. 53 som alle er omfattet av detaljreguleringsplan for Inga Sparboes veg 2-42 og Mellomvegen 82 planID 1795, vedtatt 23. november 2016. Reguleringsplanen forutsetter at all offentlig infrastruktur skal v\u00e6re opparbeidet eller sikret gjennom utbyggingsavtale f\u00f8r det gis igangsettingstillatelse for tiltak innenfor de enkelte delfelt. Peab og TK har v\u00e6rt enige om \u00e5 dele p\u00e5 kostnadene ved opparbeidelsen av offentlig og felles infrastruktur knyttet til vei, vann, og avl\u00f8p som f\u00f8lge av at begge eiendommene blir utbyggingsklare. Fordelingen av kostnadene skal skje p\u00e5 de vilk\u00e5r som fremg\u00e5r av vedlagte avtale. Arbeidene ble p\u00e5begynt i 2022/2023 og er i stor grad ferdigstilte. Troms\u00f8 kommune har ogs\u00e5 vurdert at inng\u00e5elsen av avtalen ikke er i strid med anskaffelsesregelverket selv om utbygger bes\u00f8rger gjennomf\u00f8ring av tiltakene. Avtalevilk\u00e5r Opparbeidelse av felles rekkef\u00f8lgekrav jfr. plan 1795 knytter seg til veg, vann og avl\u00f8p. Rekkef\u00f8lgekrav knyttet til felles uteomr\u00e5de er tatt ut av denne avtale da partene har inng\u00e5tt egen avtale om denne. Det midlertidige uteomr\u00e5de kan f\u00f8rst etableres ved utbyggingen av Hvilhaug og er derfor ikke gjenstand for denne kostnadsfordelingen. Partene er enige om \u00e5 fordele kostnadene med utgangspunkt i de respektive eiendommers tillatte utnyttelse p\u00e5 henholdsvis 9 600 kvm (Peab) og 7 000 kvm (TK). Dette utgj\u00f8r en prosentsats p\u00e5 57,8 % for Peab og 42,2 % for TK. N\u00e5r forhandlinger om avtaleinng\u00e5elsen begynte var det knyttet usikkerhet til hva den endelige kostnaden for etableringen ble. Partene ble derfor enige om at Troms\u00f8 kommune skulle utbetale et fastprisbel\u00f8p som ikke er gjenstand for korrigering i ettertid, i tillegg til en finansieringsrente p\u00e5 5 %. Dette har bidratt til forutsigbarhet for begge parter, samt at kommunen har hatt anledning \u00e5 innarbeide dette i egne budsjetter. Gjennom TK sin betaling av fastprisbel\u00f8pet og finansieringskostnaden er partene enige om at Peab skal b\u00e6re risikoen for de faktiske kostnader ved tiltakene. Fastprisbel\u00f8pet som TK skal bekoste er p\u00e5lydende kr. 8 492 750,- og tar utgangspunkt i vedlagte kostnadsberegning for tiltakene med risikop\u00e5slag som er godkjent av kommunens fagenheter. I tillegg skal TK bekoste renter p\u00e5lydende 5 % som f\u00f8lge av at Peab har forskuttert kostnadene for kommunen. Rentene beregnes til kr. 37 864,- pr m\u00e5ned, og starter fra Januar m\u00e5ned \u00e5r 2023. Dersom TK betaler faktura Juli m\u00e5ned innev\u00e6rende \u00e5r vil rentene utgj\u00f8re kr. 681 552,-. Rentebel\u00f8pet \u00f8ker frem til TK har betalt sin andel. Partene er enige om at oppgj\u00f8r skal skje innen to uker etter at fastprisbel\u00f8pet og finansieringskostnad er innarbeidet i kommunens budsjetter. 2 Troms\u00f8 kommune vil selv bes\u00f8rge \u00e5 s\u00f8ke momskompensasjon for fastprisbel\u00f8pet beregnet til kr. 1 698 550,-. \u00d8konomi/finansiering: Tertialrapport 1 i 2024 har avsatte midler p\u00e5 10 500 000 kr i 2024, hvorav denne utbetalingen utgj\u00f8r den st\u00f8rste delen. Kostnaden totalt inklusiv moms er p\u00e5 8 492 750,-. Merverdiavgiften p\u00e5 dette er 1 698 550, som igjen tilsier at kostnaden eksklusiv moms er 6 794 200,-. I tillegg skal det utbetales kr. 681 552 for rentekostnader. Totale kostnader ink mva utgj\u00f8r kr. 9 174 302,-. Det er avtalt med utbygger at fradragsdelen av moms-kostnaden utgj\u00f8r 19,4% (som er Vann og Avl\u00f8ps-delen) og resterende 80,6% er kompensasjonsberettiget (resterende infrastruktur). F\u00f8lgende finansieres totalkostnaden med momskompensasjon og fradrag, hvor resterende l\u00e5nefinansieres av Troms\u00f8 Kommune. Utbygger skal sende Troms\u00f8 Kommune en faktura, som oppfyller formalkravene for fradrag og momskompensasjon. Konklusjon Avtale om kostnadsfordeling for opparbeidelse av infrastruktur jfr. plan 1795 mellom Troms\u00f8 kommune og Peab utbygging AS godkjennes. Vedtakskompetanse Formannskapet Vedlegg 3 "
}