{
  "dokument_id": "3956d3d4-6b9b-5c1a-ac0c-925a03875eb0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 18/24, Interpellasjon nr. 18 (tidligere nr. 14) fra Ingrid Nergaard Fjeldstad (V) Kartlegging og verning av gammelskog i Bergen kommune. Bergen bystyre 10.04.2024",
  "url": "https://bergen.kommune.no/politikere-utvalg/api/fil/bk360/10245514/Innstilling-vedtak-Interpellasjon-nr-18-tidligere-nr-14-fra-Ingrid-Nergaard-Fjeldstad-V-Kartlegging-og-verning-av-gammelskog-i-Bergen-kommune-Bergen-bystyre-10-04-2024",
  "tekst": "Interpellasjon nr. 18 (tidligere nr. 14) fra Ingrid Nergaard Fjeldstad (V) Kartlegging og verning av gammelskog i Bergen kommune. Bergen bystyre 10.04.2024 Bergen bystyre behandlet saken i m\u00f8tet 10.04.2024 sak 18/24 og fattet f\u00f8lgende vedtak: Bystyret er positiv til en oppdatert kartlegging av gammelskog i Bergen, men viser til arbeidet som er igangsatt av Milj\u00f8direktoratet. Bystyret ber byr\u00e5det vurdere behov for en kartlegging n\u00e5r arbeidet til direktoratet er sluttf\u00f8rt og se dette i sammenheng med kartlegging fra 2002 og fremtidige strategier og planer, som for eksempel KPS/KPA. Merknad Bystyret understreker behovet for at skogsdrift, vedlikehold og generell tilgang til skog for landbruk, skogbruk og innbyggerne ikke b\u00f8r vanskeliggj\u00f8res av et generelt vern. Bergen bystyres behandling F\u00f8lgende representanter tok ordet: Ingrid Nergaard Fjeldstad (V), Chris J\u00f8rgen Knudsen R\u00f8dland (H), Lillian Blom (SV), Eline Aresdatter Haakestad (MDG), Mailiss Solheim-\u00c5kerblom (R), Trond Tystad (BL), Didrik Lexau (INP). Sp\u00f8rsm\u00e5l: Vil byr\u00e5det s\u00f8rge for en oppdatert kartlegging over gammelskog i Bergen sammenliknet med den fra 2002 for \u00e5 unders\u00f8ke om det er hugget verdifull skog i byen v\u00e5r? Byr\u00e5d Christine Kahrs besvarte sp\u00f8rsm\u00e5let. Forslag fremsatt i bystyret: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP, Sp og PP f\u00f8lgende forslag: Bystyret er positiv til en oppdatert kartlegging av gammelskog i Bergen, men viser til arbeidet som er igangsatt av Milj\u00f8direktoratet. Bystyret ber byr\u00e5det vurdere behov for en kartlegging n\u00e5r arbeidet til direktoratet er sluttf\u00f8rt og se dette i sammenheng med kartlegging fra 2002 og fremtidige strategier og planer, som for eksempel KPS/KPA. Ingrid Nergaard Fjeldstad (V) fremsatte p\u00e5 vegne av MDG og V f\u00f8lgende forslag i 4 punkt: 1. Bystyret \u00f8nsker en oppdatert kartlegging av gammelskog i Bergen. Kartleggingen b\u00f8r sammenlignes med arbeidet fra 2002 for \u00e5 se om noe gammelskog er hugget ned. 2. Byr\u00e5det har startet opp det forbedrende arbeidet med KDP Naturmangfold, dette m\u00e5 v\u00e6re ferdigstilt f\u00f8r ny KPA vedtas og sees i sammenheng med rulleringen av KPA. 3. Bystyret ber byr\u00e5det gjennomf\u00f8re kartleggingen slik at den legger grunnlaget for lokalt vern av gammelskogen ved rullering av KPA 4. Bystyret ber byr\u00e5det jobbe opp mot nasjonale myndigheter for \u00e5 sikre lovhjemmel for \u00e5 kunne verne gammelskogen. Merknader fremsatt i bystyret: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, Sp og PP f\u00f8lgende merknad: Bystyret understreker behovet for at skogsdrift, vedlikehold og generell tilgang til skog for landbruk, skogbruk og innbyggerne ikke b\u00f8r vanskeliggj\u00f8res av et generelt vern. Votering: Forslag til vedtak punkt 1-4 fra MDG og V, fremsatt av Ingrid Nergaard Fjeldstad (V), fikk 32 stemmer (A, SV, MDG, V, R, KrF), og var dermed falt. Forslag til vedtak fra H, FrP, BL, Sp og PP, fremsatt av Chris J\u00f8rgen Knudsen R\u00f8dland (H), ble vedtatt med 57 stemmer (H, A, FrP, MDG, BL, V, INP, KrF, Sp, PP). Merknad fra H, FrP, BL, Sp og PP, fremsatt av Chris J\u00f8rgen Knudsen R\u00f8dland (H), ble vedtatt med 37 stemmer (H, FrP, BL, INP, KrF, Sp, PP). 2 "
}