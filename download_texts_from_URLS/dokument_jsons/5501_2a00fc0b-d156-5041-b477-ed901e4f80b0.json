{
  "dokument_id": "2a00fc0b-d156-5041-b477-ed901e4f80b0",
  "doc_type": "case_attachment",
  "kommune": 5501,
  "tittel": "Vedlegg 12 Skredvurdering_Sess\u00f8ya_Troms\u00f8_LA_26.11.24",
  "url": "https://innsyn.tromso.kommune.no/application/getMoteDokument?dokid=2001947687",
  "tekst": "NOTAT OPPDRAG Sn\u00f8skredvurdering Fiskeoppdrett Sess\u00f8ya DOKUMENTKODE 10256462-RIGberg-NOT- 001_rev_01 EMNE Sn\u00f8skredutredning TILGJENGELIGHET \u00c5pen OPPDRAGSGIVER Ler\u00f8y Aurora AS OPPDRAGSLEDER Harald \u00d8verli Eriksen KONTAKTPERSON Jan Arild Kiil SAKSBEHANDLER Harald \u00d8verli Eriksen KOPI ANSVARLIG ENHET 10235013 Seksjon Ingeni\u00f8rgeologi og fjernm\u00e5ling SAMMENDRAG Multiconsult har utf\u00f8rt en utredning av fare for sn\u00f8skred i forbindelse oppdrettslokalitet vest for Sess\u00f8ya i Troms\u00f8 kommune. If\u00f8lge aktsomhetskartene i NVE Atlas ligger deler av kartleggingsomr\u00e5det innenfor potensielle utl\u00f8psomr\u00e5der for sn\u00f8skred. Feltarbeid, analyser og tilh\u00f8rende vurderinger viser at nominell sannsynlighet for skader fra sn\u00f8skred og skredvind av betydning, det vil si hendelser med en intensitet som kan medf\u00f8re fare for liv og helse eller st\u00f8rre materielle skader mot kartleggingsomr\u00e5det, er h\u00f8yere enn 1/1000 for indre del av kartleggingsomr\u00e5det n\u00e6rmest land, og mindre enn 1/1000 for ytre delen av kartleggingsomr\u00e5det. 1 Innledning Oppdragsgiver \u00f8nsket kun vurdering av sn\u00f8skred for oppdrettslokaliteten. Det er derfor utf\u00f8rt en vurdering av sannsynlighet for sn\u00f8skred med utgangspunkt i NVEs veileder [1] mht. sn\u00f8skred, men vurderingen er ikke utf\u00f8rt i henhold til krav i NVEs veileder (og derunder TEK17 \u00a7 7-3. Sikkerhet mot skred) som krever at alle skredtyper vurderes. Det presiseres at vurderingen er basert p\u00e5 dagens terreng-, skogs- og klimaforhold. Unders\u00f8kt omr\u00e5de Foreliggende notat gjelder vurdering av sannsynlighet for sn\u00f8skred for kartleggingsomr\u00e5det vist i Figur 1. Befaring Befaring ble utf\u00f8rt 5. mars 2024 av geolog Harald \u00d8verli Eriksen fra Multiconsult og Ole Hermann Str\u00f8mmesen fra OHS Havbruk AS. Str\u00f8mmesen var med p\u00e5 befaringen som kjentmann og b\u00e5tf\u00f8rer. Befaringen ble utf\u00f8rt fra b\u00e5t, til fots og med drone. Terrenget var sn\u00f8dekt. Det var lettskyet, pent v\u00e6r og bra sikt p\u00e5 befaringsdagen. 01 19.04.2024 Sn\u00f8skredutredning Harald \u00d8verli Eriksen Astrid Lemme Magnus S\u00f8rensen 00 11.04.2024 Sn\u00f8skredutredning Harald \u00d8verli Eriksen Astrid Lemme Magnus S\u00f8rensen REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Kval\u00f8yveien 156 | Postboks 2274, 9269 TROMS\u00d8 | Tlf 77 62 26 00 | multiconsult.no NO 918 836 519 MVA Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 1. Oversikt over kartleggingsomr\u00e5de (heltrukket lilla linje) og p\u00e5virkningsomr\u00e5de (stiplet lilla linje). 10256462-RIGberg-NOT-001_rev_01 19. april 2024 / Revisjon 01 Side 2 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 2 Omr\u00e5debeskrivelse Kartleggingsomr\u00e5det ligger i sj\u00f8en p\u00e5 \u00f8stsiden av Sess\u00f8ya utenfor Kval\u00f8ya i Troms\u00f8 kommune. Kartleggingsomr\u00e5det g\u00e5r ca. 600 meter ut p\u00e5 sj\u00f8en og strekker seg fra Kvalvikneset i nord til midt mellom Teghaugneset og Elvefarneset i s\u00f8r. P\u00e5virkningsomr\u00e5det g\u00e5r fra havniv\u00e5 og opp til toppen av Bl\u00e5fjellet (540 moh.). I p\u00e5virkningsomr\u00e5det er det bratte skrenter fra havniv\u00e5 opp til ca. 170 moh., mellom 170 - 200 moh. er det slakere partier, fra 200 - 540 moh. blir terrenget tiltagende bratt med opp mot vertikale skrenter i de bratteste partiene, se Figur 2. Figur 2. Helningskart. 10256462-RIGberg-NOT-001_rev_01 19. april 2024 / Revisjon 01 Side 3 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Vegetasjon Vegetasjonen i skr\u00e5ningene i p\u00e5virkningsomr\u00e5det best\u00e5r av gress, mose, lyng og lav, samt spredt l\u00f8vskog fra ca. 110 moh. og ned til havniv\u00e5. 3 Grunnlagsmateriale Tidligere skredfarevurderinger Det er ikke registrert at det er utf\u00f8rt tidligere skredfareutredninger i p\u00e5virknings- eller kartleggingsomr\u00e5det [2]. Eksisterende sikringstiltak Det er ikke registrert at det finnes eksisterende sikringstiltak i p\u00e5virknings- eller kartleggingsomr\u00e5det. Digital terrengmodell Som grunnlag ble det lastet ned en terrengmodell med oppl\u00f8sning 1x1 m (NDH Kval\u00f8ya 2 pkt 2017), tilgjengelig fra http://www.hoydedata.no. Terrengmodellen er brukt for GIS-analyser. For RAMMS- utl\u00f8psanalyse ble 1x1 m terrengmodell konvertert til 10x10 m. Flybilder og skr\u00e5foto Flybildegrunnlag (norgeibilder.no) tilbake til 1967 er studert i forbindelse med vurderingen. Flybildene viste ikke noen endring relatert til sn\u00f8skredfare. Aktsomhetskart If\u00f8lge NVE Atlas ligger kartleggingsomr\u00e5det innenfor aktsomhetsomr\u00e5de for sn\u00f8skred. Kartet viser mulige l\u00f8sne- og utl\u00f8psomr\u00e5der, men sier ikke noe om sannsynligheten for skred. Aktsomhetskartene er basert p\u00e5 terrenganalyser og ikke feltbefaringer. V\u00e5re vurderinger vil overpr\u00f8ve aktsomhetskartene for det aktuelle omr\u00e5det. Historiske skredhendelser Det er ikke registrert noen skredhendelser i NVE Atlas. Oppdragsgiver oppgir at ingen det er ingen kjente skredhendelser i fjellsiden. Klimatologiske data If\u00f8lge NVEs karttjeneste SeNorge [3] ligger gjennomsnittlig \u00e5rlig sn\u00f8 maksimum i perioden 1991- 2020 i kartleggingsomr\u00e5det mellom 150-200 cm mens gjennomsnittlig \u00e5rlig nedb\u00f8rsmengde ligger mellom 1000 -1500 mm. NVEs nettbaserte verkt\u00f8y for klimaanalyser [4] baserer seg p\u00e5 de samme modellerte griddata som SeNorge (oppl\u00f8sning p\u00e5 1x1km), dvs. benytter m\u00e5linger fra n\u00e6rliggende meteorologiske stasjoner og terreng, men gir mer detaljer. Tidsserier for vinddata (windDirection10m24h06, windSpeed10m24h06, rr, tm, fsw, rrl, rr3, retning) er fra 2018\u20132022 og for klimadata (rr, tm, sd, fsw, sdfsw, sdfsw3d, rr3) fra 1958\u20132022. 10256462-RIGberg-NOT-001_rev_01 19. april 2024 / Revisjon 01 Side 4 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Da denne rapporten ble skrevet viste NVEs nettbaserte verkt\u00f8y f\u00f8lgende modellerte verdier for grid-celle i skr\u00e5ning ovenfor kartleggingsomr\u00e5det (input-koordinat UTM 33 7740491.51 624412.64, 351 moh), gjennomsnitt er gitt basert p\u00e5 \u00e5rene 1991\u20132020, se Figur 3: \u2022 Gjennomsnittstemperatur under 0 \u030aC: November til april \u2022 Gjennomsnittlig \u00e5rsnedb\u00f8r: 1363 mm \u2022 Maksimal \u00e5rsnedb\u00f8r: 2308 mm (1975) \u2022 Gjennomsnittlig m\u00e5nedsnedb\u00f8ren: 66 mm (juni) - 158 mm (oktober) \u2022 M\u00e5neder med gjennomsnittlig lav nedb\u00f8r: Mai-juli (66-77 mm) \u2022 Gjennomsnittlig maksimale sn\u00f8dybde (1991-2020): 191 cm \u2022 Maksimal sn\u00f8dybde: 338 cm (6. april 1920) \u2022 Gjennomsnittlig nysn\u00f8dybde for 3 d\u00f8gn: 42 cm \u2022 Maksimal nysn\u00f8dybde for 3 d\u00f8gn: 82 cm \u2022 Ekstremverdier av maks nysn\u00f8dybde for 3 d\u00f8gn: o Returperioder p\u00e5 100 \u00e5r: 83 cm o Returperioder p\u00e5 1000 \u00e5r: 107 cm o Returperioder p\u00e5 5000 \u00e5r: 123 cm 10256462-RIGberg-NOT-001_rev_01 19. april 2024 / Revisjon 01 Side 5 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 3. Klimadata fra NVEs nettbaserte verkt\u00f8y for klimaanalyser [4], fra 1x1km grid-celle n\u00e6rmest l\u00f8sneomr\u00e5der ovenfor kartleggingsomr\u00e5det (UTM 33 7740491.51 624412.64, 351 moh.). Vinddata fra samme omr\u00e5de fra 2018-03-01 til 2022-03-01 viser at nedb\u00f8rsf\u00f8rende vindretning n\u00e5r temperaturen er under null (som sn\u00f8) er i sektoren fra nordvest til s\u00f8r, se Figur 4. 10256462-RIGberg-NOT-001_rev_01 19. april 2024 / Revisjon 01 Side 6 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 4. Sammenstilling av dager fra 2018-03-01 til 2022-03-01 som viser vindretning vs. nedb\u00f8r som sn\u00f8 for alle dager med vind og nedb\u00f8r. Vindroser generert av NVEs nettbaserte verkt\u00f8y for klimaanalyser [4], fra 1 x 1km grid-celle n\u00e6rmest l\u00f8sneomr\u00e5der ovenfor kartleggingsomr\u00e5det (UTM 33 7740491.51 624412.64, 351 moh.). Modellerte data basert p\u00e5 d\u00f8gnverdier med 1 x 1km romlig oppl\u00f8sning fra NVE (xgeo.no) viser at p\u00e5virkningsomr\u00e5det har nedb\u00f8rsf\u00f8rende vind vinterstid (nov, des, jan-april) hovedsakelig fra nord- nordvest til s\u00f8r-s\u00f8r\u00f8st, se Figur 5A. Det samme datasettet viser at man m\u00e5 kunne forvente vindretning vinterstid uavhengig av nedb\u00f8r (aktuelt ifm. sn\u00f8transport) fra de samme sektorene, nord-nordvest til s\u00f8r-s\u00f8r\u00f8st, med hovedvindretning fra s\u00f8r-s\u00f8rvest til \u00f8st-s\u00f8r\u00f8st, se Figur 5B. A. B. Figur 5. Plott som viser prosentvis fordeling av vindretning og vindstyrke. A. Dominerende nedb\u00f8rsf\u00f8rende vindretninger vinterstid fra modellerte data. B. Dominerende vindretninger vinterstid fra modellerte data. Som sammenligning av modellerte og m\u00e5lte verdier viser n\u00e6rmeste m\u00e5lestasjon 88690 Hekkingen fyr at vindretninger s\u00f8r\u00f8st og vest er dominerende nedb\u00f8rsf\u00f8rende vindretninger vinterstid, se Figur 6A. Vindretning vinterstid uavhengig av nedb\u00f8r (aktuelt ifm. sn\u00f8transport) viser at s\u00f8r\u00f8stlig vind er fremtredende, se Figur 6B. 10256462-RIGberg-NOT-001_rev_01 19. april 2024 / Revisjon 01 Side 7 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning A. B. Figur 6. A. Dominerende nedb\u00f8rsf\u00f8rende vindretninger vinterstid fra stasjonsdata. B. Dominerende vindretninger vinterstid. Plottene viser prosentvis fordeling av vindretning og vindstyrke. For \u00e5 bedre kunne m\u00f8te de utfordringer som fremtidige klimaendringer vil kunne gi, har Norsk Klimaservicesenter utarbeidet klimaprofiler for ulike fylker i Norge [5]. For Troms forventes \u00e5rstemperaturen \u00e5 \u00f8ke med ca. 5\u00b0C, og nedb\u00f8ren \u00e5 \u00f8ke med ca. 15% i l\u00f8pet av dette \u00e5rhundret sammenlignet med perioden 1971\u20132000. Den st\u00f8rste temperatur\u00f8kningen forventes om vinteren. \u00d8kt nedb\u00f8r forventes i hovedsak om sommeren. Det forventes en betydelig reduksjon i sn\u00f8mengder, samt antall dager med sn\u00f8 i lavtliggende omr\u00e5der, men det vil fortsatt kunne v\u00e6re enkelte \u00e5r med betydelig sn\u00f8fall. Det vil kunne bli flere smelteepisoder om vinteren p\u00e5 grunn av temperaturendringer. En av effektene av fremtidige klimaendringer er hyppigere, kraftigere og mer intense nedb\u00f8rshendelser. For Troms forventer Norsk Klimaservicesenter \u00f8kt hyppighet av steinsprang. P\u00e5 kort sikt, \u00f8kt fare for sn\u00f8skred, og p\u00e5 lengre sikt vil sn\u00f8mengdene bli s\u00e5 redusert at sannsynligheten for t\u00f8rre sn\u00f8skred blir mindre. Det er grunn til \u00f8kt aktsomhet mot jord- og flomskred, fordi disse skredtypene kan bli b\u00e5de vanligere og mer skadelige. Norsk Klimaservicesenter hevder det likevel ikke trengs ekstra sikkerhetsmargin (klimap\u00e5slag) p\u00e5 de nasjonale aktsomhetskartene for jord- og flomskred. Og videre at s\u00f8rpeskred som har h\u00f8yt vanninnhold, og derfor kan g\u00e5 i sv\u00e6rt slakt terreng, i enkelte tilfeller vil kunne rekke utenfor disse aktsomhetsomr\u00e5dene. 4 Registreringskart P\u00e5 bakgrunn av GIS-analyser og observasjoner i felt ifm. befaring er det utarbeidet et registreringskart, se Tabell 1 og Figur 7. 10256462-RIGberg-NOT-001_rev_01 19. april 2024 / Revisjon 01 Side 8 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Tabell 1. Bilder fra felt. Bilde Beskrivelse og bilder med l\u00f8sneomr\u00e5der, helning, og flyfoto fra sommer drapert over nr terrengmodell 1 Oversikt over l\u00f8sneomr\u00e5der 10256462-RIGberg-NOT-001_rev_01 19. april 2024 / Revisjon 01 Side 9 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 2 Oversikt over l\u00f8sneomr\u00e5der og utl\u00f8psomr\u00e5der 10256462-RIGberg-NOT-001_rev_01 19. april 2024 / Revisjon 01 Side 10 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 3 Oversikt over l\u00f8sneomr\u00e5der nord 10256462-RIGberg-NOT-001_rev_01 19. april 2024 / Revisjon 01 Side 11 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 4 L\u00f8sneomr\u00e5der nord 10256462-RIGberg-NOT-001_rev_01 19. april 2024 / Revisjon 01 Side 12 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 5 L\u00f8sneomr\u00e5der og utl\u00f8psomr\u00e5der nord 10256462-RIGberg-NOT-001_rev_01 19. april 2024 / Revisjon 01 Side 13 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 6 Utl\u00f8psomr\u00e5der nord 10256462-RIGberg-NOT-001_rev_01 19. april 2024 / Revisjon 01 Side 14 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 7 L\u00f8sneomr\u00e5der s\u00f8r 10256462-RIGberg-NOT-001_rev_01 19. april 2024 / Revisjon 01 Side 15 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 10256462-RIGberg-NOT-001_rev_01 19. april 2024 / Revisjon 01 Side 16 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 8 Utl\u00f8psomr\u00e5der s\u00f8r 10256462-RIGberg-NOT-001_rev_01 19. april 2024 / Revisjon 01 Side 17 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 7. Registreringskart. 10256462-RIGberg-NOT-001_rev_01 19. april 2024 / Revisjon 01 Side 18 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 5 Modellering Det er utf\u00f8rt simulering av sn\u00f8skred faste masser med programvaren RAMMS avalanche og av skredvind med RAMMS Extended. I dette kapitlet vises inngangsparametere for simulering og resultater. Diskusjon finnes i kap 6. Modellering av sn\u00f8skred Fordi p\u00e5virkningsomr\u00e5det har partier der helningen er stor nok til at sn\u00f8skred kan l\u00f8sne har vi valgt \u00e5 utf\u00f8re simulering av utl\u00f8p av sn\u00f8skred og skredvind for \u00e5 gi en indikasjon p\u00e5 mulig sn\u00f8skredscenarier. Fra modellerte data har vi at gjennomsnittlig maksimale sn\u00f8dybde for fjellsiden i tidsrommet 1991- 2020 var p\u00e5 191 cm og i tidsrommet 1961-1990 var p\u00e5 ca. 220 cm. Videre viser modellerte data at ekstremverdier av maksimal nysn\u00f8dybde for 3 d\u00f8gn med returperioder p\u00e5 1000 \u00e5r er beregnet til 107 cm, og maksimal sn\u00f8dybde var p\u00e5 338 cm (6. april 1920). Modellerte vinddata viser at vind med sn\u00f8 fra retninger (NV-SV) som kan gi p\u00e5lagring av sn\u00f8 i l\u00f8sneomr\u00e5der m\u00e5 kunne forventes . Det forventes ogs\u00e5 at det ved sterk vind vil v\u00e6re sn\u00f8transport fra dalformasjonen vest for Bl\u00e5fjellet som vil gi ytterligere p\u00e5lagring av sn\u00f8 i l\u00f8sneomr\u00e5der. Samme vindm\u00f8nster er synlig i data fra m\u00e5lestasjon 88690 Hekkingen fyr. Basert p\u00e5 dette forventes det at det for returperioder p\u00e5 1000 \u00e5r kan v\u00e6re sn\u00f8dybde i l\u00f8sneomr\u00e5der p\u00e5 350 cm, og at dette i gjennomsnitt for l\u00f8sneomr\u00e5der vil kunne gi bruddkanter p\u00e5 200 cm. Det ble utf\u00f8rt tre sn\u00f8skredsimuleringer. Simulering 1 og 3 omfatter skred av henholdsvis faste masser og skredvind fra l\u00f8sneomr\u00e5der i nordlige omr\u00e5der, og simulering 2 og 4 omfatter skred av henholdsvis faste masser og skredvind fra l\u00f8sneomr\u00e5der i s\u00f8rlig omr\u00e5der. I alle simuleringene er det benyttet sn\u00f8dybder p\u00e5 200 cm, og utgangstett p\u00e5 sn\u00f8 p\u00e5 300 kg/m3. Skog er ikke tatt hensyn til. Friksjons-parametere er automatisk generert i RAMMS basert p\u00e5 terrengmodell. Opprinnelig 1x1 m terrengmodell ble konvertert til 10x10 m ifm. simulering. Simuleringsparametere vises i Tabell 2 for simulering 1, Tabell 3 for simulering 2, Tabell 4 for simulering 3, Tabell 5 for simulering 4. For simulering av skredvind (simulering 3 og 4) er ytterligere parametere brukt vist i Figur 8. Resultatene av simuleringen diskuteres i kap 6. Tabell 2. Parametere brukt for simulering 1 - Faste masser fra nordlige l\u00f8sneomr\u00e5der L\u00f8sneomr\u00e5de Beskrivelse av Bruddkant- L\u00f8snevolum Friksjons- Medriving terreng h\u00f8yde (m) (m3) parametere /erosjon inkludert Sim. 1 - Nord Totalt 254 000 m3 2m 254 000 Stort Nei fordelt p\u00e5 8 sn\u00f8skred med \u00d8vre nordlige l\u00f8sneomr\u00e5der gjentaksinter l\u00f8sneomr\u00e5der vall p\u00e5 300 \u00e5r trigger nedre Utl\u00f8sning i et av nordlige l\u00f8sneomr\u00e5dene Automatisk l\u00f8sneomr\u00e5der. forventes \u00e5 kunne gi generert bruddforplantning friksjonspara Flakskred. over st\u00f8rre deler av metere (\u03bc/\u03be) fjellsiden, bildene 1- basert p\u00e5 6 i Tabell 1. h\u00f8ydemodell. 10256462-RIGberg-NOT-001_rev_01 19. april 2024 / Revisjon 01 Side 19 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Tabell 3. Parametere brukt for simulering 2- Faste masser fra s\u00f8rlige l\u00f8sneomr\u00e5der L\u00f8sneomr\u00e5de Beskrivelse av Bruddkant- L\u00f8snevolum Friksjons- Medriving terreng h\u00f8yde (m) (m3) parametere inkludert Sim. 2 - S\u00f8r Totalt 285 031 m3 2m 285 031 Stort Nei fordelt p\u00e5 14 sn\u00f8skred med \u00d8vre s\u00f8rlige l\u00f8sneomr\u00e5der gjentaksinter l\u00f8sneomr\u00e5der vall p\u00e5 300 \u00e5r trigger nedre Utl\u00f8sning i et av s\u00f8rlige l\u00f8sneomr\u00e5dene Automatisk l\u00f8sneomr\u00e5der. forventes \u00e5 kunne gi generert bruddforplantning over friksjonspara Flakskred. st\u00f8rre deler av metere (\u03bc/\u03be) fjellsiden, bildene 1-2 basert p\u00e5 og 7-8 i Tabell 1. h\u00f8ydemodell. Tabell 4. Parametere brukt for simulering 3 - Skredvind fra nordlige l\u00f8sneomr\u00e5der L\u00f8sneomr\u00e5de Beskrivelse av Bruddkant- L\u00f8snevolum Friksjons- Medriving terreng h\u00f8yde (m) (m3) parametere /erosjon inkludert Sim. 1 - Nord Totalt 254 000 m3 2m 254 000 Stort Ja fordelt p\u00e5 8 sn\u00f8skred med \u00d8vre nordlige l\u00f8sneomr\u00e5der gjentaksinter l\u00f8sneomr\u00e5der vall p\u00e5 300 \u00e5r trigger nedre Utl\u00f8sning i et av nordlige l\u00f8sneomr\u00e5dene Automatisk l\u00f8sneomr\u00e5der. forventes \u00e5 kunne gi generert bruddforplantning friksjonspara Flakskred. over st\u00f8rre deler av metere (\u03bc/\u03be) fjellsiden, bildene 1- basert p\u00e5 6 i Tabell 1. h\u00f8ydemodell. Tabell 5. Parametere bruk under simulering 4 - Skredvind fra s\u00f8rlige l\u00f8sneomr\u00e5der L\u00f8sneomr\u00e5de Beskrivelse av Bruddkant- L\u00f8snevolum Friksjons- Medriving terreng h\u00f8yde (m) (m3) parametere inkludert Sim. 2 - S\u00f8r Totalt 285 031 m3 2m 285 031 Stort Ja fordelt p\u00e5 14 sn\u00f8skred med \u00d8vre s\u00f8rlige l\u00f8sneomr\u00e5der gjentaksinter l\u00f8sneomr\u00e5der vall p\u00e5 300 \u00e5r trigger nedre Utl\u00f8sning i et av s\u00f8rlige l\u00f8sneomr\u00e5dene Automatisk l\u00f8sneomr\u00e5der. forventes \u00e5 kunne gi generert bruddforplantning over friksjonspara Flakskred. st\u00f8rre deler av metere (\u03bc/\u03be) 10256462-RIGberg-NOT-001_rev_01 19. april 2024 / Revisjon 01 Side 20 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning fjellsiden, bildene 1-2 basert p\u00e5 og 7-8 i Tabell 1. h\u00f8ydemodell. 10256462-RIGberg-NOT-001_rev_01 19. april 2024 / Revisjon 01 Side 21 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 10256462-RIGberg-NOT-001_rev_01 19. april 2024 / Revisjon 01 Side 22 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 8. Parametere benyttet i RAMMS Extended 10256462-RIGberg-NOT-001_rev_01 19. april 2024 / Revisjon 01 Side 23 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 9. Simulering av utl\u00f8p av sn\u00f8skred (faste masser) fra RAMMS::Avalanche og Alfabeta, samt skredvind fra Alfabeta lagt p\u00e5 RAMMS-resultater. 10256462-RIGberg-NOT-001_rev_01 19. april 2024 / Revisjon 01 Side 24 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 10. Simulering av maks trykk (kPa) fra skredvind RAMMS Extended. Konturlinjer viser trykk i kPa. 10256462-RIGberg-NOT-001_rev_01 19. april 2024 / Revisjon 01 Side 25 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 6 Vurdering av sn\u00f8skred NVEs veileder for skredfareutrening [1] gir at hvis det i kartleggings- eller p\u00e5virkningsomr\u00e5det finnes skr\u00e5ninger brattere enn 25 grader, og at \u00e5rlig maks sn\u00f8h\u00f8yde er st\u00f8rre enn 0,2m, s\u00e5 skal faren for sn\u00f8skred utredes. Som vist i Tabell 1 og Figur 7 er det i hovedsak identifisert l\u00f8sneomr\u00e5der for sn\u00f8skred langs to terrengbelter; i et i nedre del av fjellsiden (50-150 moh.) og et i \u00f8vre del av fjellsiden (250-500 moh.) Terrengforholdene i de \u00f8vre l\u00f8sneomr\u00e5dene varierer mellom \u00e5pne flanker opp mot toppryggen av Bl\u00e5fjellet i s\u00f8rlige omr\u00e5der, og flanker med ovenforliggende renner i nordlige omr\u00e5der. L\u00f8sneomr\u00e5dene her er store med maks ruhet ansl\u00e5tt til mellom ca. 1-1,5 m. I nedre del av de \u00f8vre l\u00f8sneomr\u00e5dene finnes ogs\u00e5 l\u00f8sneomr\u00e5der representert som mindre avl\u00f8ste enkeltheng/forsenkninger som forventes \u00e5 bli trigget av ovenforliggende l\u00f8sneomr\u00e5der. Ruheten her er ansl\u00e5tt til ca. 1 m. Terrengforholdene i nedre del av fjellsiden b\u00e6rer preg av dalformasjoner med varierende bratthet. Endring mellom konvekse og konkave terrengformer danner skrenter og rygger og gir oppdeling av l\u00f8sneomr\u00e5dene. L\u00f8sneomr\u00e5dene her er mindre enn i \u00f8vre del av fjellsiden. Maks ruhet ansl\u00e5tt til mellom ca. 1-1,5 m. Basert p\u00e5 klimaanalyse, l\u00f8sneomr\u00e5denes plassering, fordeling, ruhet og form, samt forventet mektighet p\u00e5 sn\u00f8 i l\u00f8sneomr\u00e5der, anses \u00e5rlig nominell sannsynlighet for at utl\u00f8sning av sn\u00f8skred i et av de \u00f8vre l\u00f8sneomr\u00e5dene vil kunne gi bruddforplantning over st\u00f8rre deler av fjellsiden med p\u00e5f\u00f8lgende utl\u00f8sning av nedre l\u00f8sneomr\u00e5der som st\u00f8rre enn 1/1000 (>1/1000). Utl\u00f8psanalyse beregnet med RAMMS gir at faste skredmasser vil kunne n\u00e5 kartleggingsomr\u00e5det, se Figur 9. Store flakskred fra h\u00f8yereliggende terreng kan bygge opp stor nok energi til \u00e5 f\u00f8re til skredvind ut over fjorden. Beregninger med den topografisk/statistiske (empiriske) modellen alfa-beta, gir at skredvind vil kunne g\u00e5 ca. 95 m (1std) lengre ut enn faste skredmasser. Legges dette til p\u00e5 utl\u00f8pslengder beregnet med RAMMS f\u00e5r vi et utl\u00f8p p\u00e5 skredvind som vist med gr\u00f8nn linje i Figur 9. I tillegg til kombinasjonen av dynamisk og empirisk for modellering av skredvind som forklart over er det gjort ren dynamisk modellering av skredvind med RAMMS Extended programvaren. RAMMS Extended har funksjonalitet for \u00e5 beregne trykk fra b\u00e5de fastmasser og skredvind. Resultatene fra beregningen vises i Figur 10. Beregningen med RAMMS Extended viser at skredvind vil n\u00e5 kartleggingsomr\u00e5det. Oppsummert gir dynamiske modeller (RAMMS og RAMMS Extended) og empiriske modeller (Alfabeta), samt kombinasjon av disse, at sn\u00f8skred (faste masser) og skredvind vil kunne n\u00e5 kartleggingsomr\u00e5det. Det kan ikke utelukkes at sn\u00f8skred kan f\u00f8re til b\u00f8lgedannelse i fjorden. Det finnes generelt lite erfaring med utl\u00f8p av sn\u00f8skred p\u00e5 vann. Det er derfor store usikkerheter b\u00e5de n\u00e5r det gjelder modelleringsresultater og hvordan eventuelle skredb\u00f8lger kan bygges opp og transporteres. Ofte er fokus p\u00e5 s\u00e5kalte oppskyllingsh\u00f8yder n\u00e5r eventuelle b\u00f8lger n\u00e5r land (p\u00e5 motsatt side av fjorden), samt skader fra disse. Erfaring fra tidligere skredhendelser mot oppdrettsanlegg, er at store sn\u00f8skred fra h\u00f8ye fjellsider har for\u00e5rsaket skader p\u00e5 oppdrettsanlegg, gjennom opphopning av sn\u00f8- og ismasser p\u00e5 oppdrettsanleggene (ref. skredhendelse i Ellingsen Seafood i Tysfjord 2014, og Grieg Seafoods p\u00e5 Stjern\u00f8ya i Altafjorden 2018 og 2021). Energioverf\u00f8ringen fra skred til bevegelse i vann skjer i det et skred treffer vannflaten. Det vil genereres en form for tyngdeb\u00f8lge som normalt opptrer som d\u00f8nning ute p\u00e5 havet. Skredmasser er simulert (simulering 2) til \u00e5 g\u00e5 ned i strandsonen og ca. 340 m ut over sj\u00f8en (ca. 265 m inn i 10256462-RIGberg-NOT-001_rev_01 19. april 2024 / Revisjon 01 Side 26 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning kartleggingsomr\u00e5det). St\u00f8rste tykkelse p\u00e5 ansamling av rasmasser p\u00e5 sj\u00f8 like ved land er p\u00e5 ca. 8,5 m mektighet. Simuleringen viser ogs\u00e5 at rasmassene vil treffe sj\u00f8en med en hastighet p\u00e5 ca. 32 m/s. Batymetriske kart viser at vanndybden der den st\u00f8rste rasfronten er ventet \u00e5 treffe kartleggingsomr\u00e5det er ca. 15 m. Kartleggingsomr\u00e5det er her ca. 70 m fra land. H\u00f8yden p\u00e5 b\u00f8lgene som skapes vil v\u00e6re avhengig av hastighet, tetthet og volum p\u00e5 rasmassene, og er derfor vanskelig \u00e5 ansl\u00e5 uten ytterligere beregninger. Dette fordi energien av rasmassene i et skred ogs\u00e5 vil v\u00e6re fordelt i vannmassene mot dypet [6]. Nominelle \u00e5rlige sannsynlighet for at sn\u00f8skred (inkl. skredvind) skal gi skader av betydning, det vil si med en intensitet som kan medf\u00f8re fare for liv og helse eller st\u00f8rre materielle skader mot kartleggingsomr\u00e5det, vurderes til \u00e5 v\u00e6re mindre enn 1/1000 for ytre del av kartleggingsomr\u00e5det. Men pga. faktorer nevnt over, er nominelle \u00e5rlige sannsynlighet for at sn\u00f8skred (inkl. b\u00f8lger og skredvind) skal gi skader av betydning for en sone n\u00e6rmest land satt til st\u00f8rre enn 1/1000. Et tiltak som kan vurderes for \u00e5 redusere sannsynligheten for at sn\u00f8skred, skredvind eller genererte b\u00f8lger skal ramme anlegget kan v\u00e6re \u00e5 flytte lokaliteten for \u00e5 oppn\u00e5 st\u00f8rre avstand. 7 Faresonekart Utbredelsen av faresonen er vurdert p\u00e5 f\u00f8lgende grunnlag: - Observasjoner fra feltarbeidet og faglig skj\u00f8nn. - Identifisering av potensielle l\u00f8sneomr\u00e5der for de aktuelle skredtypene basert p\u00e5 topografi, vegetasjon og klima. - Modellering og beregninger av teoretiske skredutl\u00f8p. Faresonen i Figur 11 representerer sannsynlighet for utl\u00f8p av sn\u00f8skred med \u00e5rlig nominell sannsynlighet for hendelser oftere enn hvert 1000 \u00e5r (>1/1000). Sekund\u00e6reffekt av eventuelle skred (bl.a. b\u00f8lger, oppstuving av is og sn\u00f8, skredvind fra sn\u00f8skred) er inkludert i 1/1000 faresonen. Dagens vegetasjon- og klimaforhold er lagt til grunn for utarbeidelse av faresoner. 10256462-RIGberg-NOT-001_rev_01 19. april 2024 / Revisjon 01 Side 27 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Figur 11. Faresonekart for skredtypen sn\u00f8skred mot kartleggingsomr\u00e5det. 10256462-RIGberg-NOT-001_rev_01 19. april 2024 / Revisjon 01 Side 28 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning 8 Konklusjon Feltarbeid, analyser og tilh\u00f8rende vurderinger viser at nominell sannsynligheten for sn\u00f8skredskader av betydning, det vil si sn\u00f8skred med en intensitet som kan medf\u00f8re fare for liv og helse eller st\u00f8rre materielle skader mot kartleggingsomr\u00e5det, er mindre enn 1/1000 for ytre del av kartleggingsomr\u00e5det og h\u00f8yere enn 1/1000 for indre del av kartleggingsomr\u00e5det, merket med oransje farge i Figur 11. Et tiltak som kan vurderes for \u00e5 redusere sannsynligheten for at sn\u00f8skred skal ramme anlegget kan v\u00e6re \u00e5 flytte lokaliteten lengre ut fra land for \u00e5 oppn\u00e5 st\u00f8rre avstand til fremtidige sn\u00f8skred, skredvind og genererte b\u00f8lger. Det bemerkes at det ifm. denne sn\u00f8skredutredningen ble tatt utgangspunkt i terreng-, klima- og vegetasjonsforholdene som var aktuelle p\u00e5 utredningstidspunktet. 10256462-RIGberg-NOT-001_rev_01 19. april 2024 / Revisjon 01 Side 29 av 30 Sn\u00f8skredvurdering Fiskeoppdrett Sess\u00f8ya multiconsult.no Sn\u00f8skredutredning Referanser [1] Norges vassdrags- og energidirektorat, \u201cVeileder for utredning av sikkerhet mot skred i bratt terreng - Utredning av skredfare i reguleringsplan og byggesak.\u201d Accessed: Nov. 09, 2022. [Online]. Available: https://www.nve.no/skredfarekartlegging/ [2] \u201cNVEs oversikt over utf\u00f8rte utredninger av skredfare i bratt terreng i Norge,\u201d https://nve.maps.arcgis.com/apps/webappviewer/index.html?id=324fef546d5c45fe8 6482f69496b5f7e. [3] NVE, \u201cVarsom SeNorge.\u201d Accessed: Nov. 16, 2023. [Online]. Available: https://www.senorge.no/ [4] NVE, \u201cNettbasert verkt\u00f8y for klimaanalyser.\u201d Accessed: Nov. 13, 2023. [Online]. Available: https://nve-av-klima.azurewebsites.net/ [5] A. V. Dyrrdal, I. Brox Nilsen, S. Mayer, and H. O. Hygen, \u201cNorsk Klimaservicesenter.\u201d [Online]. Available: www.klimaservicesenter.no [6] G. Zitti, C. Ancey, M. Postacchini, and M. Brocchini, \u201cImpulse waves generated by snow avalanches: Momentum and energy transfer to a water body,\u201d J Geophys Res Earth Surf, vol. 121, no. 12, pp. 2399\u20132423, Dec. 2016, doi: 10.1002/2016JF003891. 10256462-RIGberg-NOT-001_rev_01 19. april 2024 / Revisjon 01 Side 30 av 30 "
}