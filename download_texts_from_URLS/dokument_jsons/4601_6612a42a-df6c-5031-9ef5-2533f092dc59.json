{
  "dokument_id": "6612a42a-df6c-5031-9ef5-2533f092dc59",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for Store Lungeg\u00e5rdsvann vannledning",
  "url": "https://bergen.kommune.no/politikere-utvalg/api/fil/bk360/10918293/Framstilling-Gjennomforingsvedtak-for-Store-Lungegardsvann-vannledning",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/10933-8 Gjennomf\u00f8ringsvedtak for Store Lungeg\u00e5rdsvann vannledning Hva saken gjelder: Saken gjelder gjennomf\u00f8ringsvedtak for investeringsprosjektet Store Lungeg\u00e5rdsvann vannledning. Det skal legges 1100 meter ny vannledning (sj\u00f8ledning) i Store Lungeg\u00e5rdsvannet, fra Fl\u00f8en til Florida. Det er tilrettelagt for tilknytning av vannledningen i sj\u00f8 i Fl\u00f8en. Ved Florida m\u00e5 det graves noe p\u00e5 land samt etableres en ny kum for \u00e5 kunne koble til den nye sj\u00f8ledningen. Ved gjennomf\u00f8ring av dette prosjektet oppn\u00e5r man fornying av totalt 960 meter vannledning. Dette er tiltak for fornying/omlegging av eksisterende ledning i M\u00f8llendalsveien, som er en eldre ledning fra 1921 av d\u00e5rlig kvalitet som har hatt flere brudd de siste \u00e5rene. Prosjektet har en totalkostnad p\u00e5 40 mill. Oppstart av arbeider ved Florida er planlagt til siste kvartal 2024. Etablering av sj\u00f8ledning er planlagt v\u00e5ren 2025, med ferdigstillelse i juni 2025. Fagetatens vurdering og anbefaling: Prosjektet er beskrevet i Hovedplan for vannforsyning og en planlagt ledningstras\u00e9 i tr\u00e5d med gjeldende reguleringsplan for Store Lungeg\u00e5rdsvann og tilh\u00f8rende Vann- og avl\u00f8psrammeplan. Usikkerhet i prosjektet Det er utf\u00f8rt en intern usikkerhetsanalyse. De st\u00f8rste usikkerhetene er assosiert med markedet - hvor mange tilbydere vi f\u00e5r og om konkurransen er god eller d\u00e5rlig \u2013 og brukere . Dette er for eksempel krav i forhold til bading, adgang til turl\u00f8ype og kryssende ledninger. Fremdrift Prosjektet er prosjektert og det er gjort avrop p\u00e5 rammeavtale for graving for arbeider p\u00e5 land i Florida, der sj\u00f8ledningen er planlagt koblet til eksisterende vannkum. Oppstart av arbeider med landtak Florida er planlagt til siste kvartal 2024. Etablering av sj\u00f8ledning er planlagt v\u00e5ren 2025, med ferdigstillelse i juni 2025. Fagetaten anbefaler at planlagte tiltak etableres i tr\u00e5d med denne sak. \u00d8konomiske konsekvenser: Investeringsprosjektet ble f\u00f8rste gang budsjettert i revidert budsjett 2024 med midler hentet fra budsjettpost 800400 Distribusjon av vann. Prosjektet har f\u00f8lgende midler avsatt i revidert investeringsbudsjett, bel\u00f8p i millioner: 1 Budpost Prosjekt 2024 2025 2026 2027 SUM 800400 - 824018 - Store Distribusjon Lungeg\u00e5rdsvann av vann vannledning 1,0 15 23,5 39,5 Prosjektet har f\u00f8lgende forventet periodisering av utgifter: Prosjekt 2024 2025 2029 sum Store Lungeg\u00e5rdsvann vannledning 1,0 31,0 8,0 40,0 Bel\u00f8pet som er periodisert til 2029 gjelder usikkerhetsavsetning som er differansen mellom p50 og p85. Prosjektet mangler ved en inkurie 0,5 mill. i vedtatt investeringsbudsjett. Dette innarbeides ved rullering av H\u00d8P 2025-2028. Driftskostnader Den nye ledningen f\u00f8rer ikke til endring i vanlige driftskostnader til spyling. Bergen Vann vil som f\u00f8lge av denne investeringen kunne fase ut den eldre ledningen i M\u00f8llendalsveien. Dette vil eliminere uforutsette ledningsbrudd p\u00e5 den eldre ledningen. Uforutsett ledningsbrudd kunne medf\u00f8rt skade p\u00e5 eiendom og utgifter til dette. Kapitalkostnader Renter og avdrag av investeringen f\u00f8lger avskrivningstiden p\u00e5 40 \u00e5r og inng\u00e5r i fremtidige vann- og avl\u00f8psgebyr til abonnentene. Dette prosjektet tilsvarer en gebyr\u00f8kning p\u00e5 ca. 17 kroner det f\u00f8rste \u00e5ret, som s\u00e5 vil avta gradvis ettersom \u00e5rlige avdrag p\u00e5 gjelden vil redusere rentegrunnlaget for p\u00e5f\u00f8lgende \u00e5r. Denne \u00f8kningen m\u00e5 likevel ses i sammenheng med at ferdig nedbetalte prosjekter hvert \u00e5r g\u00e5r ut av gebyrgrunnlaget. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5-\u00e5rige swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 1,8 28,3 30,1 Avdrag 0,8 39,2 40,0 Sum renter og avdrag 2,6 67,5 70,1 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnaden vil bli. Byr\u00e5dets vurdering og anbefaling/konklusjon: Prosjektet er beskrevet i Hovedplan for vannforsyning, med planlagt tiltak for fornying/omlegging av eksisterende ledning i M\u00f8llendalsveien. Dette er en eldre ledning fra 1921 som er av d\u00e5rlig kvalitet i materiale gr\u00e5tt st\u00f8pejern og denne har hatt flere brudd de siste \u00e5rene. Det er et m\u00e5l i hovedplanene at ledningsfornyelsen skal v\u00e6re p\u00e5 et niv\u00e5 som holder tritt med forfallet og sikrer at tilfredsstillende funksjon opprettholdes. Fornyingsbehovet er stort og det kreves i dag betydelig innsats for \u00e5 holde tritt med forfallet. Byr\u00e5det anbefaler at prosjektet gjennomf\u00f8res i tr\u00e5d med denne saken. 2 Vedtakskompetanse: For investeringsprosjekter mellom 20 og 50 mill. er det i henhold til Bergen kommunes \u00f8konomireglement punkt 2.3.g utvalg for finans, kultur og n\u00e6ring som kan fatte gjennomf\u00f8ringsvedtak. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Investeringsprosjektet Store Lungeg\u00e5rdsvann vannledning gjennomf\u00f8res med en estimert totalkostnad p\u00e5 40 mill. 2. 39,5 mill. av prosjektets budsjettmidler ligger p\u00e5 budsjettpost 800400 Distribusjon av vann, tjeneste 18A Vann og avl\u00f8p. 3. 0,5 mill. innarbeides ved rullering av Handlings- og \u00f8konomiplan 2025-2028. Dato: 1. oktober 2024 Marte Joan Monstad Christine Kahrs Fung. byr\u00e5dsleder byr\u00e5d for byutvikling Dokumentet er godkjent elektronisk. Vedlegg: Fagnotat, datert 05.07.2024 5206194 Oversiktskart 3 "
}