{
  "dokument_id": "2782f3d3-1103-57b5-9c96-a8413e5ce2df",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 351/24, Representantforslag fra Katrine N\u00f8dtvedt og Thor Haakon Bakke (MDG) om omr\u00e5det rundt Jernbanestasjonen.",
  "url": "https://bergen.kommune.no/politikere-utvalg/api/fil/bk360/11271116/Innstilling-vedtak-Representantforslag-fra-Katrine-Nodtvedt-og-Thor-Haakon-Bakke-MDG-om-omradet-rundt-Jernbanestasjonen-",
  "tekst": "Representantforslag fra Katrine N\u00f8dtvedt og Thor Haakon Bakke (MDG) om omr\u00e5det rundt Jernbanestasjonen. Bergen bystyre behandlet saken i m\u00f8tet 02.10.2024 sak 351/24 og fattet f\u00f8lgende vedtak: Forslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Thor Haakon Bakke (MDG), Chris J\u00f8rgen Knudsen R\u00f8dland (H), Kathrine Algr\u00f8y Dahle (A), Per J\u00f8rgensen (FrP), Torstein Gya (SV), Mailiss Solheim-\u00c5kerblom (R). Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag i 5 punkt: 1. Bystyret ber byr\u00e5det sette i gang et prosjekt for \u00e5 oppgradere l\u00f8sningene for avsettingssonen ved Jernbanestasjonen i Str\u00f8mgaten, og drosjeholdeplassen i Zander Kaas gate 2. Bystyret ber byr\u00e5det fjerne parkeringsplassen markert som 1a p\u00e5 figur 1 i byr\u00e5dets svar 3. Bystyret ber byr\u00e5det bedre skiltingen til St. J\u00f8rgens hage 4. Bystyret ber byr\u00e5det arbeide opp mot nasjonale myndigheter for \u00e5 f\u00e5 p\u00e5 plass en nullutslippssone som innbefatter omr\u00e5det rundt Jernbanestasjonen 5. Bystyret ber byr\u00e5det, i samarbeid med andre veieiere, om \u00e5 stramme opp veikryssene i omr\u00e5det Torstein Gya (SV) fremsatte p\u00e5 vegne av SV f\u00f8lgende tilleggsforslag i 2 punkt: 1. I forbindelse med realisering av ny sykkelvei p\u00e5 strekningen Lungeg\u00e5rdskaien - Kaigaten er det viktig at det etableres en kryssl\u00f8sning i Kaigaten/str\u00f8mgaten som legger til rette for en fremtidig sykkelvei i Str\u00f8mgaten. 2. Bystyret viser til vedtak i bystyresak 191/18 og etterlyser saken vedtaket ber om. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. Bystyret ber byr\u00e5det unders\u00f8ke mulighetene for \u00e5 starte et pr\u00f8veprosjekt med stenging av Str\u00f8mgaten for biltrafikk (utenom nyttekj\u00f8ret\u00f8y, taxi, og biler med HC-kort) mellom Str\u00f8mgaten 19 og Kong Oscars gate 68 (se illustrasjon). Bystyret ber byr\u00e5det g\u00e5 i dialog med de kommunale r\u00e5dene f\u00f8r arbeidet settes i gang, og spesielt inkludere Kommunalt r\u00e5d for personer med funksjonsnedsettelse og Eldrer\u00e5det i hele arbeidet f\u00f8r det legges frem en sak til bystyret. 2. Bystyret vurderer det slik at det kan v\u00e6re tilstrekkelig plass til avsettingssone og taxiholdeplass ved inngang til jernbanestasjonen fra Zander Kaaes gate. Bystyret ber derfor byr\u00e5det unders\u00f8ke mulighetene for \u00e5 utvide fortau i Str\u00f8mgaten, hvor det i dag er avsettingssone utenfor jernbanestasjonen, og etablere ramper for tilkomst med rullestol, samt tyverisikker sykkelparkering. Dette for \u00e5 sikre tiltaket ikke vil ramme gruppene r\u00e5dene representerer p\u00e5 en nevneverdig m\u00e5te. Merknader fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende merknader: Merknad 1 Bystyret merker seg at midlene til riving av S\u00f8lvvarefabrikken er avsatt i Milj\u00f8l\u00f8ftet sin handlingsplan, men omr\u00e5det m\u00e5 fremdeles opparbeides med park, bytr\u00e6r og andre gr\u00f8nne kvaliteter. Bystyret ber byr\u00e5det sette av midler til dette i budsjettet for 2025. Merknad 2 Bystyret merker seg at byr\u00e5det i revidert budsjett for 2024 melder at de mangler kapasitet til \u00e5 f\u00f8lge opp arbeidet med \u201cDen gr\u00f8nne akse\u201d, og ber byr\u00e5det styrke forvaltningen for \u00e5 sikre et mer attraktivt bymilj\u00f8 i sentrum. Votering: Alternativt forslag punkt 1 og 3-5 fra MDG, fremsatt av Thor Haakon Bakke (MDG) fikk 32 stemmer (A, SV, MDG, V, R, KrF) og var dermed falt. Alternativt forslag punkt 2 fra MDG, fremsatt av Thor Haakon Bakke (MDG) fikk 30 stemmer (A, SV, MDG, V, R) og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag punkt 1 fra SV, fremsatt av Torstein Gya (SV) fikk 32 stemmer (A, SV, MDG, V, R, KrF) og var dermed falt. Tilleggsforslag punkt 2 fra SV, fremsatt av Torstein Gya (SV) fikk 17 stemmer (SV, MDG, V, R) og var dermed falt. Tilleggsforslag punkt 1 og 2 fra R, fremsatt av Mailiss Solheim-\u00c5kerblom (R) fikk 17 stemmer (SV, MDG, V, R) og var dermed falt. 2 Merknad 1 og 2 fra MDG, fremsatt av Thor Haakon Bakke (MDG) fikk 30 stemmer (A, SV, MDG, V, R) og var dermed falt. Bergen bystyre behandlet saken i m\u00f8tet 04.09.2024 sak 301/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 19.06.2024 sak 246/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 06.06.2024 sak 159/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: 1. Bystyret ber byr\u00e5det innf\u00f8re tiltak for \u00e5 redusere og bedre trafikksituasjonen rundt Jernbanestasjonen, for eksempel: - Fjerne parkeringsplassen s\u00f8r for Marken 37. - Redusere gateparkering i omr\u00e5det, men beholde og finne gode l\u00f8sninger for HC-parkering. - Redusere trafikken i sentrum generelt, og omr\u00e5det rundt Jernbanestasjonen spesielt. - Vurdere nye skiltplaner og kj\u00f8rem\u00f8nstre i omr\u00e5det for \u00e5 redusere konfliktniv\u00e5et med myke trafikanter. - Vurdere nye l\u00f8sninger for \u00abdrop-off\u00bb-sone og taxiholdeplass ved Jernbanestasjonen. 2. Bystyret ber byr\u00e5det permanent ruste opp uteoppholdsarealet knyttet til Str\u00f8mgaten 5 (gamle Kunsth\u00f8gskolen). 3. Bystyret ber byr\u00e5det bedre tilkomsten til St. J\u00f8rgens hage, uten \u00e5 komme i konflikt med kulturmilj\u00f8. 4. Bystyret ber byr\u00e5det sikre rask fremdrift i gjennomf\u00f8ringen av bystyrevedtaket om rivning av Kaigaten 1 (S\u00f8lvvarefabrikken) for \u00e5 bedre forholdene for kulturminnene, anlegge park og gi mer rom til myke trafikanter. 5. Bystyret ber byr\u00e5det plante flere bytr\u00e6r i omr\u00e5det rundt Jernbanestasjonen. 6. Bystyret ber byr\u00e5det g\u00e5 i dialog med private og ideelle akt\u00f8rer i omr\u00e5det for \u00e5 identifisere og gjennomf\u00f8re flere tiltak for \u00e5 bedre bylivet. 3 "
}