{
  "dokument_id": "62409c2f-6992-50d5-84ec-4bd3e63ea81e",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 362/24, Representantforslag- Per-Arne Larsen (V) og Thor Haakon Bakke (MDG) - Bergen kommunes ivaretakelse av samfunnets behov for havneinfrastruktur og videre arbeid med byutvikling p\u00e5 Dokken",
  "url": "https://bergen.kommune.no/politikere-utvalg/api/fil/bk360/11271524/Innstilling-vedtak-Representantforslag-Per-Arne-Larsen-V-og-Thor-Haakon-Bakke-MDG-Bergen-kommunes-ivaretakelse-av-samfunnets-behov-for-havneinfrastruktur-og-videre-arbeid-med-byutvikling-pa-Dokken",
  "tekst": "Representantforslag- Per-Arne Larsen (V) og Thor Haakon Bakke (MDG) - Bergen kommunes ivaretakelse av samfunnets behov for havneinfrastruktur og videre arbeid med byutvikling p\u00e5 Dokken Bergen bystyre behandlet saken i m\u00f8tet 02.10.2024 sak 362/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Per-Arne Hvidsten Larsen (V), Thor Haakon Bakke (MDG), Trond Tystad (BL), Mailiss Solheim-\u00c5kerblom (R). Forslag fremsatt i bystyret: Thor Haakon Bakke (MDG) fremsatte p\u00e5 vegne av V og MDG f\u00f8lgende alternative forslag i 2 punkt: 1. Bystyret viser til saksfremstilling, kunnskapsgrunnlag og vedtak fattet i sakene 46/23 Arealstrategi for Dokken og sak 45/23 Bergen Havn AS - Fremtidig flytting av godshavnen fra Dokken samt byr\u00e5dets svar p\u00e5 dette representantforslaget. Bystyret ber byr\u00e5det opprettholde arbeidet i tr\u00e5d med bystyrets tidligere vedtak og i tr\u00e5d med byr\u00e5dets svar til representantforslag, og understreker samtidig at arbeidet i fortsettelsen da legger til grunn f\u00f8lgende forst\u00e5else: a. S\u00e5 lenge de n\u00f8dvendige funksjonene er ivaretatt skal den trinnvise utviklingen av Dokken fortsette uten opphold, uavhengig av om ikke alle de resterende havnefunksjonene er reetablert p\u00e5 nytt sted. Det er avgj\u00f8rende at kommunen planlegger \u00e5 ivareta samfunnets behov for havneinfrastruktur og effektiv havnedrift i Bergensomr\u00e5det under og etter transformasjonen av de bysentrale havneomr\u00e5dene i Bergen sentrum. b. Utredningen som Bergen Havn AS utf\u00f8rer skal inkludere en varestr\u00f8msanalyse hvor m\u00e5let er \u00e5 f\u00e5 oppdatert informasjon om godsbehovet og varestr\u00f8mmene og en nyttekostnadsanalyse av alternativene for godsh\u00e5ndtering og passasjerb\u00e5ter fra utflyttingfase to og utover. c. Bystyret deler byr\u00e5dets syn p\u00e5 at det er ingen grunn til at Bergen havn skal engasjere seg i fremtidig cruisevirksomhet p\u00e5 Kildn. d. Bystyret forventer at nytt saksunderlag fra Bergen havn foreligger har utredet selskapets behov for tilf\u00f8rsel av ny egenkapital og m\u00e5ter det kan l\u00f8ses p\u00e5. e. Bystyret ber byr\u00e5det i forbindelse med eierstyringen ta initiativ til at utleieprisene for cruiseskip, yachter og superyachter \u00f8kes ytterligere til en dobling av dagens niv\u00e5. Bystyret ber byr\u00e5det \u00f8ke prisen utover dette p\u00e5 skip som scorer i d\u00e5rligste tredjedel p\u00e5 EPI-indeksen. f. Bystyret mener at de markedsmessige vilk\u00e5rene for leieavtalen med Bergen Havn AS har endret seg betydelig n\u00e5r Bergen Havn AS har hatt anledning til \u00e5 \u00f8ke sine egne utleiepriser. Bystyret ber byr\u00e5det starte et arbeid med \u00e5 oppdatere leieavtalen med Bergen Havn AS p\u00e5 markedsmessige vilk\u00e5r etter at Bergen Havn AS har \u00f8kte egne utleiepriser betydelig i det siste samt i tr\u00e5d med de kommende \u00f8kningene i utleiepris. 2. Bystyret ber byr\u00e5det gjenopprette fremdriften i arbeidet med fraflytting av havnevirksomhet fra Dokken og s\u00f8rge for at den lovede saken legges frem for bystyret s\u00e5 snart som mulig. Det er avgj\u00f8rende for \u00e5 sikre tilstrekkelig fremdrift i arbeidet med byutvikling p\u00e5 Dokken. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: 1. For \u00e5 sikre plass til n\u00f8dvendig infrastruktur og prioritet havnevirksomhet, vil bystyret innf\u00f8re strengere regler for cruisetrafikk. Det tillates bare 1 anl\u00f8p per d\u00f8gn. Hvert skip m\u00e5 ligge til kai i minst 3 d\u00f8gn. Og det tillates maksimalt 1000 cruiseturister pr. d\u00f8gn. 2. Dokken Utvikling AS avvikles, og det opprettes istedenfor et kommunalt foretak (KF). 3. Bystyret ber byr\u00e5det sikre at tillitsvalgte inkluderes i den videre prosessen med flytting av havnen. Votering: Alternativt forslag punkt 1 og 2 fra V og MDG, fremsatt av Thor Haakon Bakke (MDG) fikk 32 stemmer (A, SV, MDG, V, R, KrF) og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag punkt 1 fra R, fremsatt av Mailiss Solheim-\u00c5kerblom (R) fikk 7 stemmer (MDG, R) og var dermed falt. Tilleggsforslag punkt 2 fra R, fremsatt av Mailiss Solheim-\u00c5kerblom (R) fikk 10 stemmer (SV, R) og var dermed falt. Tilleggsforslag punkt 3 fra R, fremsatt av Mailiss Solheim-\u00c5kerblom (R) fikk 30 stemmer (A, SV, MDG, V, R) og var dermed falt. Bergen bystyre behandlet saken i m\u00f8tet 04.09.2024 sak 313/24: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 21.08.2024 sak 123/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillernes forslag til vedtak: 1. Bystyret viser til saksfremstilling, kunnskapsgrunnlag og vedtak fattet i sakene 46/23 Arealstrategi for Dokken og sak 45/23 Bergen Havn AS - Fremtidig flytting av godshavnen fra Dokken. Sakene inneb\u00e6rer en trinnvis fraflytting av godshavnen fra 2027. Bystyret ber byr\u00e5det opprettholde arbeidet i tr\u00e5d med bystyrets vedtak, og ber samtidig om at arbeidet i fortsettelsen legger til grunn f\u00f8lgende: a. S\u00e5 lenge de n\u00f8dvendige funksjonene er ivaretatt skal den trinnvise utviklingen av Dokken fortsette uten opphold, uavhengig av om ikke alle de resterende havnefunksjonene er reetablert p\u00e5 nytt sted. 2 b. Bystyret ber byr\u00e5det starte en gjennomgang av hvordan kommunen planlegger \u00e5 ivareta samfunnets behov for havneinfrastruktur og effektiv havnedrift i Bergensomr\u00e5det under og etter transformasjonen av de bysentrale havneomr\u00e5dene i Bergen sentrum. Slik kan Bergen definere omfanget av fremtidig havnevirksomhet, ivareta lovens krav og starte Dokkenutviklingen. c. Bystyret ber byr\u00e5det ta initiativ til at det startes et arbeid med en varestr\u00f8msanalyse i samarbeid med sentrale n\u00e6ringsakt\u00f8rer som for eksempel NHO Logistikk. M\u00e5let er \u00e5 f\u00e5 oppdatert informasjon om godsbehovet og varestr\u00f8mmene, samt hvordan det reelle behovet kan dekkes. d. Bystyret ber byr\u00e5det starte arbeidet med en nytte-kostnadsanalyse av alternativene for godsh\u00e5ndtering og passasjerb\u00e5ter fra utflyttingfase to og utover. e. Bystyret ber byr\u00e5det, i kraft av \u00e5 v\u00e6re st\u00f8rste eier, jobbe for at Bergen Havn AS ikke inng\u00e5r noen forpliktelser om \u00e5 drifte havnefunksjoner knyttet til prosjektet \u201cKildn\u201d. f. Bystyret ber byr\u00e5det starte arbeidet med en mulig emisjon i Bergen Havn AS hvor eierne som er interessert i \u00e5 bidra til utvikling av ny godshavn \u00f8ker egenkapitalen til selskapet slik at selskapet i st\u00f8rre grad er i stand til \u00e5 h\u00e5ndtere fremtidige investeringer. g. Bystyret ber byr\u00e5det inng\u00e5 en leieavtale med Bergen Havn AS p\u00e5 markedsmessige vilk\u00e5r i tr\u00e5d med loven. h. Bystyret ber om at byr\u00e5det i tr\u00e5d med prinsippene i eierskapsmeldingen ut\u00f8ve eierskapsmyndigheten p\u00e5 selskapets generalforsamlinger. 3 "
}