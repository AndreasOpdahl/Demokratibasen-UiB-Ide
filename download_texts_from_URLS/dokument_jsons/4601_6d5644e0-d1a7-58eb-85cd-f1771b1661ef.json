{
  "dokument_id": "6d5644e0-d1a7-58eb-85cd-f1771b1661ef",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/10865526/Soknad",
  "tekst": "Etat for byggesak og private planer 26.12.23 Bergen kommune postmottak.planogbygg@bergen.kommune.no S\u00f8knad om rammetillatelse Tiltak: Tomannsbolig Gbnr: 88/71 Adresse: Sm\u00f8r\u00e5svegen, 5238 R\u00e5dal Kommune: Bergen Tiltakshaver: Bymann og Stril Eiendom AS Beskrivelse av tiltaket: Det s\u00f8kes med dette om ny tomannsbolig med tilh\u00f8rende utomhusanlegg p\u00e5 gnr. 88, bnr. 71. Tiltaket er oms\u00f8kt tidligere, men avsl\u00e5tt p\u00e5 grunn av estetikk. Det er i avslaget ogs\u00e5 pekt p\u00e5 at uteoppholdsarealene ikke hadde tilstrekkelige kvaliteter. Tiltakshaver har i etterkant g\u00e5tt flere runder med arkitekt for \u00e5 tilpasse tiltaket til de naturlig og bygde omgivelser. Det er ogs\u00e5 sett p\u00e5 bygningens visuelle kvaliteter i seg selv. Bygget er i den reviderte s\u00f8knaden senket med 1,4m og det er trappet bakover for \u00e5 ta opp for h\u00f8ydeforskjellene. Arkitekten mener dette er den beste l\u00f8sningen for \u00e5 oppn\u00e5 minst mulig h\u00f8ye murer og fyllinger. Bygningen er ogs\u00e5 tilpasset nabohuset og andre omkringliggende boliger. Det er sett p\u00e5 andre l\u00f8sninger ift. uteoppholdsareal. P\u00e5 grunn av kravet til 4 timer sol ved v\u00e5rjevnd\u00f8gn m\u00e5 mye av utearealet ligge mot s\u00f8r. Siden huset n\u00e5 er senket har det v\u00e6rt mulig \u00e5 lage en liten h\u00f8ydeforskjell mellom parkering og uteareal som gj\u00f8r at disse to omr\u00e5dene ikke kommer konflikt. Uteoppholdsareal skal invitere til opphold og aktivitet hvor barn og unges behov skal ivaretas. Med denne l\u00f8sningen er dette ivaretatt. Tiltaket har ogs\u00e5 utearealer mot nord med direkte tilkomst fra kjellerstue. Like utenfor tomten ligger det ogs\u00e5 et skogsomr\u00e5de som virkelig innbyr til lek og aktivitet for barn og unge. Planstatus: Eiendommen er avsatt til \u00f8vrig byggesone i kommuneplanens arealdel. Vi har vurdert tiltaket for \u00e5 v\u00e6re i samsvar med plan. Det s\u00f8kes om fritak fra plankrav. Grad av utnytting: Gjeldende KPA tillater en utnyttelse p\u00e5 inntil 45% BRA. Tiltaket har en utnyttelse p\u00e5 36,5 % BRA. Atkomst og avkj\u00f8rsel: Tiltaket har atkomst fra direkte fra kommunal vei. Avkj\u00f8ringstillatelse f\u00f8lger vedlagt. Vann og avl\u00f8p: Tiltaket skal tilkobles direkte til offentlig vann og avl\u00f8p i hovedvei. Forh\u00e5ndsuttale fra Bergen Vann f\u00f8lger vedlagt. Visuelle kvaliteter: Omr\u00e5det langs Sm\u00f8r\u00e5svegen har en variert bebyggelsestype. Mye av den eldre bebyggelsen har saltak og valmede tak, men det er de senere \u00e5r ogs\u00e5 f\u00f8rt opp mange hus med mer moderne takformer, blant annet p\u00e5 gbnr 88/15 rett vest for oms\u00f8kt eiendom. Ogs\u00e5 p\u00e5 gbnr 48/302 og omr\u00e5det langs N\u00f8ttveitveien er det f\u00f8rt opp mye moderne bebyggelse. Det er likevel valgt en tradisjonell takform da dette harmonerer best med nabohuset p\u00e5 bnr. 34. Huset p\u00e5 bnr. 34 har en m\u00f8neh\u00f8yde p\u00e5 kote +141, og oms\u00f8kt bygg er lagt 1,5m lavere enn dette, men med samme m\u00f8neretning. Dette gir et bygg som innordner fint til eksisterende bebyggelse. Tomten er utfordrende \u00e5 bebygge da terrenget er bratt og kupert. Parkeringsplassen er n\u00f8dt til \u00e5 ligge h\u00f8yt p\u00e5 grunn av eksisterende garasje og hensynet til tilfredsstillende stigning vekk fra kommunal vei. Det er derfor valgt en bygningstype med kjeller for \u00e5 ta opp for h\u00f8ydeforskjellene. Det er likevel v\u00e6rt rom for \u00e5 senke boligene og inngangsparti noe sammenlignet med niv\u00e5et p\u00e5 parkering. Dette gir ogs\u00e5 et fint skille mellom kj\u00f8reareal og uteomr\u00e5de. Det er prosjektert inn en rampe som sikrer trinnfri atkomst til begge boenheter. Plassering: Det s\u00f8kes om tillatelse til \u00e5 plassere tiltaket n\u00e6rmere grense enn 4m mot bnr. 34. Denne tomten eies av tiltakshaver selv, og tiltaket kan derfor godkjennes med hjemmel i plan- og bygningslovens \u00a7 29-4 3.ledd bokstav a. Det s\u00f8kes ogs\u00e5 om tillatelse til \u00e5 plassere fyllinger n\u00e6rmere grense enn 4m mot bnr. 44. Da fyllingsfot er 1m fra grense kan tiltaket godkjennes som mindre tiltak er plan- og bygningslovens \u00a7 29-4 3.ledd bokstav c. Parkering: Kommuneplanens arealdel stiller krav om min. 0,8 parkeringsplasser for bil og 2,5 parkeringsplasser for sykkel per 100m2 bruksareal bolig. Bygget har et samlet innvendig bruksareal p\u00e5 344m2. \u00c5pent areal under terrasser er ikke medregnet. Bil: 3,44*0,8 = 2,752 \u2248 3 Sykkel: 3,44*2,5 = 8,6 \u2248 9 2 Naturmangfold Prosjekter grenser mot en hensynsone for bevaring av naturmilj\u00f8 i \u00f8st (rik sumpskog). For \u00e5 hensynta dette omr\u00e5det er hele tiltaket holdt utenfor denne sonen. Det samme omr\u00e5det er registrert i Milj\u00f8direktoratets naturdatabase, men med en litt st\u00f8rre utstrekning (ca 4m avvik). Tiltaket er stukket ut p\u00e5 tomten, og det kan bekreftes at ingen tr\u00e6r skal fjernes i forbindelse med prosjektet. Det oms\u00f8kte arealet er uten tr\u00e6r og med sv\u00e6rt lav bonitet. Det kan bekreftes at det p\u00e5 eiendommen ikke st\u00e5r noen tr\u00e6r p\u00e5 utsiden av hensynsonen. Det finnes ingen viktige naturtyper p\u00e5 det ber\u00f8rte omr\u00e5det. Det er heller ikke skog med h\u00f8y bonitet. Omr\u00e5det som skal ber\u00f8res best\u00e5r av bergnabber og fyllinger utf\u00f8rt en gang p\u00e5 60-tallet. Befaringen viser at det er registreringen i kommuneplanen som er riktig, ikke naturdatabasen. Dataene i naturdatabasen er nesten 20 \u00e5r gamle (registreringsdato 19.06.2006) og dermed ikke oppdatert. Kommuneplanen er fra 2018 og inneholder den mest oppdaterte informasjonen om temaet. Bilde av ber\u00f8rt omr\u00e5de i skr\u00e5ning mot nord\u00f8st Bildet til venstre er tatt 13.12.23 og viser at omr\u00e5det som skal bebygges ikke inneholder noen tr\u00e6r eller omr\u00e5der med h\u00f8y bonitet. Alle tr\u00e6r synlig p\u00e5 bildet ligger innenfor hensynsonen og skal ikke ber\u00f8res. Utsnitt fra naturdatabasen som viser registreringsdato Uteoppholdsareal: Kommuneplanens arealdel stiller krav om 100m2 uteoppholdsareal per enhet. Dette er vist oppfylt p\u00e5 vedlagt situasjonsplan. Minst halvparten av arealet (50m2) m\u00e5 ha 4 timer sol ved v\u00e5rjevnd\u00f8gn. Boenheten mot vest har 62,5m2 uteareal p\u00e5 \u00f8vrige niv\u00e5 mot s\u00f8r, 51,5m2 p\u00e5 nedre niv\u00e5 mot nord og 8,9m2 p\u00e5 terrasse, til sammen 122,9m2. Boenheten mot \u00f8st har 63,5m2 uteareal p\u00e5 \u00f8vrige niv\u00e5 mot s\u00f8r, 59,4m2 p\u00e5 nedre niv\u00e5 mot nord og 8,9m2 p\u00e5 terrasse, til sammen 131,8m2. 3 Det legges ved soldiagram som viser at begge boenheter har sol i minst 4 timer ved v\u00e5rjevnd\u00f8gn p\u00e5 arealet i s\u00f8r. Begge disse to arealene er st\u00f8rre enn 50m2. Redegj\u00f8relse for avfallsh\u00e5ndtering P\u00e5 grunn av tiltakets omfang planlegges det ikke en egen l\u00f8sning for avfallsh\u00e5ndtering. Omkringliggende eiendommer setter i dag avfallsbeholderne ved privat avkj\u00f8rsel og hentes av BIR ved eiendommen. Denne l\u00f8sningen vil bli benyttet videre. Nabovarsling Tiltaket er nabovarslet uten merknader. 4 "
}