{
  "dokument_id": "93872920-0d40-5d25-a9fe-00df6f7dba9b",
  "doc_type": "case_presentation",
  "kommune": 5501,
  "tittel": "Gnr/bnr 200/1, 200/666 og 200/676 i Samuel Arnesens gate - midlertidig forbud mot tiltak",
  "url": "https://innsyn.tromso.kommune.no/application/getMoteDokument?dokid=2001837648",
  "tekst": "Arkivsak-dok. PLAN-24/00772-12 Saksbehandler Stian Eriksen Saksgang M\u00f8tedato Kommune- og byutviklingsutvalget Gnr/bnr 200/1, 200/666 og 200/676 i Samuel Arnesens gate - midlertidig forbud mot tiltak Kommunedirekt\u00f8rens innstilling: Det iverksettes midlertidig forbud mot tiltak p\u00e5 omr\u00e5de H/0 i plan 1517, detaljregulering Prostneset (m/havneterminal). Arealet er i planen regulert til hotell/overnatting og ber\u00f8rer eiendommen gnr/bnr 200/1, 200/666 og 200/676 i Samuel Arnesens gate. Det kan ikke gjennomf\u00f8res tiltak etter plan- og bygningsloven \u00a7 1-6 p\u00e5 eiendommen som kan vanskeliggj\u00f8re planarbeidet f\u00f8r ny planlegging er gjennomf\u00f8rt. Vedtak om midlertidig forbud mot tiltak p\u00e5 nevnte eiendom blir gjort med hjemmel i plan- og bygningsloven \u00a7 13-1. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Saken gjelder midlertidig forbud mot tiltak i p\u00e5vente av at omr\u00e5det b\u00f8r undergis ny planlegging. Dette vil inneb\u00e6re et byggeforbud for det aktuelle omr\u00e5det i p\u00e5vente av at omr\u00e5det skal planlegges p\u00e5 nytt etter plan- og bygningsloven. Bakgrunnen er s\u00f8knad om rammetillatelse fra Nordic Investment AS (heretter Nordic) om oppf\u00f8ring av hotellbygning p\u00e5 felt H/0 i plan 1517, detaljregulering Prostneset (m/havneterminal). Arealet er i planen regulert til hotell/overnatting og ber\u00f8rer eiendommen gnr/bnr 200/1, 200/666 og 200/676 i Samuel Arnesens gate. Scandic Ishavshotell Storgata Troms\u00f8 domkirke Aktuelt areal for midlertidig forbud mot tiltak. Figur 1: Oversiktsbilde med gjeldende reguleringsplan. Aktuelt areal i lilla og r\u00f8dt omriss. Administrasjonen har i brev av 14.06.2024 varslet at det vurderes \u00e5 nedlegge et midlertidig forbud mot tiltak. Troms\u00f8 havn og Advokatfirmaet Hjort AS, p\u00e5 vegne av Nordic Investment AS, har i brev av hhv. 24.06.2024 og 02.07.2024 gitt tilsvar til forh\u00e5ndsvarslet. Administrasjonen anbefaler at KOBY vedtar midlertidig forbud mot tiltak. Dette vil v\u00e6re negativt for Troms\u00f8 havn og Nordics planer om \u00e5 realisere hotell. P\u00e5 den annen side er n\u00e6rheten og tilgangen til sj\u00f8en i et historisk perspektiv sentralt for Troms\u00f8 by. Hotellets mulige barrierevirkning mot sj\u00f8en b\u00e5de visuelt og fysisk er i denne sammenheng grunner for \u00e5 vedta midlertidig forbud mot tiltak. Vi vurderer at hotelltomta kan ha et stort potensial ved \u00e5 regulere til alternativ bruk, herunder kan det eksempelvis vurderes \u00e5 regulere et byrom ved sj\u00f8en som i st\u00f8rre grad gj\u00f8res tilgjengelig for Troms\u00f8s innbyggere. Gjeldende reguleringsplan for omr\u00e5det p\u00e5 Prostneset er fraveket p\u00e5 flere punkter og det er behov for \u00e5 rydde opp i trafikksituasjonen, herunder s\u00e6rlig for \u00e5 ivareta busstrafikken. 2 Saksgang: 1. Rammes\u00f8knad 12.02.2024 2. Revidert rammes\u00f8knad 13.06.2024 3. Varsel om midlertidig forbud mot tiltak 14.06.2024 4. Merknad fra Troms\u00f8 havn 24.06.2024 5. Merknad fra Nordic Investment AS 02.07.2024 Saksutredning Innledning om midlertidig forbud mot tiltak Utgangspunktet er at grunneier fritt kan utnytte sin eiendom innenfor de materielle grensene som er nedfelt i lov eller i bestemmelser gitt i med hjemmel i loven. Dette er utslag av eierr\u00e5digheten og legalitetsprinsippet. Offentlige inngrep i eierr\u00e5digheten kan bare gj\u00f8res i form av bestemmelser i eller med hjemmel lov. Plan- og bygningsloven krever at et planlagt tiltak forh\u00e5ndsklareres med bygningsmyndighetene gjennom en s\u00f8knad f\u00f8r tiltaket kan utf\u00f8res, jf. plan- og bygningsloven \u00a7 20-1. Sivilombudsmannen har i sak datert 30.04.2014, saksnummer 2013/237, uttalt at bygningsmyndighetene ikke har noen alminnelig ulovfestet adgang til \u00e5 avsl\u00e5 en s\u00f8knad, for eksempel fordi de mener at tiltaket kan ha u\u00f8nskede konsekvenser. Bygningsmyndighetene skal ved s\u00f8knadsbehandlingen kontrollere at tiltaket ikke strider mot materielle bestemmelser i lov, forskrift, eller plan, jf. plan- og bygningsloven \u00a7 21-4 f\u00f8rste ledd. Hvis tiltaket er i samsvar med de materielle bestemmelsene, har kommunen dermed en plikt til \u00e5 innvilge s\u00f8knaden. Kommunen kan imidlertid i slike tilfeller med hjemmel i pbl. \u00a7 13-1 nedlegge midlertidig forbud mot tiltak, tidligere omtalt som bygge- og deleforbud. Form\u00e5let bak et slikt forbud er \u00e5 sikre kommunen tid og anledning til \u00e5 revidere eksisterende planer ut fra foreliggende behov, uten at det iverksettes tiltak som kan vanskeliggj\u00f8re framtidig \u00f8nsket regulering, jf. Innjord Plan- og bygningsloven [lov av 2008] med kommentarer [2010] s. 376. Grunnvilk\u00e5ret for \u00e5 nedlegge midlertidig forbud er at kommunen finner at omr\u00e5det b\u00f8r undergis ny planlegging. Det ligger i dette at forbudet m\u00e5 v\u00e6re begrunnet i at det etter kommunens skj\u00f8nn er behov for \u00e5 utarbeide en ny eller endret arealplan for omr\u00e5det. Dette kan for eksempel v\u00e6re at gjeldende arealplaner er lite oppdaterte, at kommunen \u00f8nsker \u00e5 f\u00e5 p\u00e5 plass en mer detaljert regulering f\u00f8r omr\u00e5det \u00e5pnes for utbygging, eller at kommunen har endret syn p\u00e5 hva omr\u00e5det b\u00f8r nyttes til, jf. Innjord s. 376- 377. Det er ikke noe vilk\u00e5r at planarbeid er igangsatt p\u00e5 det tidspunktet forbudet vedtas. Det er tilstrekkelig at kommunen ser behov for \u00e5 gjennomf\u00f8re en fornyet planmessig vurdering, f\u00f8r det gis tillatelse til \u00e5 iverksette nye tiltak.1 Behovet blir ofte aktualisert ved at det mottas en konkret bygges\u00f8knad. I praksis betyr et midlertidig forbud mot tiltak at kommunen ikke behandler s\u00f8knader om bygging innenfor omr\u00e5det i den tiden forbudet gjelder, og omr\u00e5det er under planlegging. Et midlertidig forbud mot tiltak varer frem til en ny plan blir gjeldende, men maksimalt fire \u00e5r. Dersom plansp\u00f8rsm\u00e5let ikke er endelig avgjort innen disse fire \u00e5rene faller forbudet i utgangspunktet bort, men det kan i s\u00e6rlige tilfeller forlenges. Ber\u00f8rt omr\u00e5de Det aktuelle omr\u00e5det er felt H/0 i plan 1517, detaljregulering Prostneset (m/havneterminal). Arealet ber\u00f8rer eiendommen gnr/bnr 200/1, 200/666 og 200/676 i Samuel Arnesens gate og benyttes i dag i hovedsak til trafikk/parkering. 1 Se H\u00f8yesteretts avgj\u00f8relse i Rt. 1977 s. 1069 (Karm\u00f8y) 3 Figur 2: Flyfoto \u2013 oms\u00f8kt omr\u00e5de for hotellbygning med r\u00f8dt omriss Figur 3: Google Street View 2020 \u2013 oms\u00f8kt omr\u00e5de for hotellbygning i bruk som trafikkareal/parkering. \u00d8stre side av Samuel Arnesens gt. brukes som oppstillingsplass for bybussene. Planforhold Arealet er omfattet av felt S2-19 i plan 0225, Kommunedelplan Troms\u00f8 sentrum, vedtatt 11.06.2008. Her er arealet avsatt til sentrumsbebyggelse. Det er imidlertid plan 1517 (detaljregulering) som i hovedsak gir rammer og f\u00f8ringer for byggetiltak. I denne planen er arealet regulert til hotell/overnatting. Plan 1517 ble vedtatt 05.06.2013 og intensjonen for byggefelt H/O var if\u00f8lge planbeskrivelsen2 \u00e5 legge til rette for ny cruiseterminal og hotell/kontor. Dette er 2 Side 108 4 gjenspeilet i bestemmelse 5.2 bokstav c3 hvor det fremg\u00e5r at cruiseterminalen med beverting skal v\u00e6re i 1. etasje med hotell/kontor i etasjene over. Figur 4: Utklipp som viser gjeldende reguleringsplan for omr\u00e5det hvor hotellbygning er oms\u00f8kt (fiolett felt) S\u00f8knad om rammetillatelse den 12.02.2024 Troms\u00f8 kommune mottok den 12.02.2024 en s\u00f8knad om rammetillatelse til oppf\u00f8ring av et hotellbygg p\u00e5 eiendom gnr/bnr. 200/676 m.fl., Samuel Arnesens gate 9. If\u00f8lge s\u00f8knaden skal det i tilknytning til oppf\u00f8ring av hotell ogs\u00e5 etableres fortau p\u00e5 \u00f8stsiden Samuel Arnesens gate og torg nord for hotellet. Tiltakshaver er Nordic Investment AS og ansvarlig s\u00f8ker er Hamperokken AS. If\u00f8lge s\u00f8knadsdokumentene har Troms\u00f8 havn besluttet \u00e5 feste ut oms\u00f8kte eiendommer til tiltakshaver. 3 Bestemmelse 1.2 c etter ny nummerering av bestemmelser ved planendring 12.02.2015 5 Figur 5: Visualisering mot nord \u2013 hentet fra rammes\u00f8knad Figur 6: Visualisering mot s\u00f8r \u2013 hentet fra rammes\u00f8knad 6 Figur 7: Utsnitt uteromsplan fra revidert s\u00f8knad 13.06.2024 Oppf\u00f8ring av hotell er i tr\u00e5d med reguleringsplanens form\u00e5l, men kommunen ved byggesak vurderte at det forel\u00e5 noen mangler, noe det ble opplyst om i epost av 12.04.2024 uten n\u00e6rmere spesifisering av manglene. I m\u00f8te den 26.04.2024 med kommunen deltok representanter fra b\u00e5de Troms\u00f8 havn og Nordic. Selve s\u00f8knaden og mangler i denne var tema i m\u00f8tet. I tillegg ble det fra kommunens side gitt uttrykk for at midlertidig forbud mot tiltak var aktuelt. Manglene i s\u00f8knaden ble spesifisert i mangelbrev av 22.05.2024 til s\u00f8ker. I tilsvar fra ansvarlig s\u00f8ker ble p\u00e5viste mangler tilbakevist, men etter n\u00e6rmere korrespondanse, ble det innsendt en revidert s\u00f8knad til kommunen den 13.06.2024. Kommunen v/byggesak vurderte etter dette at s\u00f8knaden var komplett og meldte dette til s\u00f8ker i epost av 24.06.2024. Forh\u00e5ndsvarsel midlertidig forbud mot tiltak I brev av 14.06.2024 varslet kommunen at det vurderes \u00e5 nedlegge et midlertidig forbud mot tiltak etter pbl. \u00a7 13-1. Det ble gitt 3 ukers frist for merknader. Merknader til forh\u00e5ndsvarsel Troms\u00f8 havn har i brev av 24.06.2024 avgitt merknad til forh\u00e5ndsvarselet. Her er det opplyst at den aktuelle eiendommen eies og forvaltes av Troms\u00f8 Havn, og inng\u00e5r i en helhetlig plan for utvikling av Prostneset havne- og sentrumsomr\u00e5de. Videre er det uttalt at de i de siste \u00e5rene ikke har registrert signaler fra kommunen om at gjeldende reguleringsplan er utdatert. Byggeforbud vil medf\u00f8re negative \u00f8konomiske konsekvenser for Troms\u00f8 havn og Troms\u00f8 kommune. Troms\u00f8 havn er kommunens havnefaglige organ og skal tilrettelegge for sj\u00f8transport og ut\u00f8ve myndighet etter havne og farvannsloven. Troms\u00f8 havn var forslagstiller for reguleringsplanene p\u00e5 Prostneset, plan 1517 og reguleringsplan 1718, Prostneset, utvidelse av kai 7 og 8 vedtatt 28.10.2009. Form\u00e5let med planene var \u00e5 rydde opp havnebassengene for forurensede bunnsedimenter, utvide og modernisere eksisterende kaianlegg, realisere en ny og moderne havneterminal, oppgradere Prostneset til \u00e5 bli et attraktivt sentrumsomr\u00e5de, samt etablere et ryddig trafikkm\u00f8nster og nye publikumsvennlige omr\u00e5der i form av park og torgareal. Troms\u00f8 havn har med utgangspunkt i planene investert ca kr 750 millioner innenfor omr\u00e5det uten \u00e5 belaste ordin\u00e6re kommunale budsjetter. Hotellplanene omfatter ogs\u00e5 trafikkomr\u00e5det nord for 7 havneterminalen og trafikksituasjonen skal tydeliggj\u00f8res for busser, tjenestebiler og g\u00e5ende. Offentlig overflateparkering i omr\u00e5det skal fjernes. I merknadsbrevet er det opplyst at landstr\u00f8manlegg p\u00e5 kai 8 ferdigstilles i \u00e5r. Videre fremg\u00e5r det at Troms\u00f8 kommune planlegger \u00e5 ferdigstille Prostneset park i 2025. I varslingsbrevet fra Troms\u00f8 kommune er det lagt til grunn at Troms\u00f8 ikke har blitt snuhavn for cruise. Troms\u00f8 havn bestrider dette og opplyser at det gjennomf\u00f8res snuhavnanl\u00f8p b\u00e5de i sentrum og i Breivika. \u00c5 legge til rette for dette er en del av Troms\u00f8 havns strategi. Havnehotellet er et viktig tiltak for tilgjengeliggj\u00f8re infrastruktur som kan benyttes ved snuanl\u00f8p, for eksempel at hotellet kan benyttes til innsjekking, utsjekking, bevertning og bagasjeh\u00e5ndtering. Troms\u00f8 havn planlegger \u00e5 feste ut hotelltomten for \u00e5 skape inntekter og \u00f8nsker \u00e5 fjerne offentlig overflateparkering, tilrettelegge for den kommende havnepromenaden, etablere tydelig og tryggere trafikkm\u00f8nster. Pauseareal for buss b\u00f8r ikke etableres i sentrum. Kommunen eier og drifter bussterminalen p\u00e5 Prostneset og det er n\u00e5 avtalt at Troms\u00f8 Havn skal leie og drifte denne p\u00e5 vegne av kommunen. Terminalen skal fra sesongen 24/25 v\u00e6re felles pickup-point for reiselivsbussene. Konsekvensen av byggeforbud er at havna vil miste festeinntekter og deres selskaper som er involvert p\u00e5 byggherresiden av hotellet g\u00e5r glipp av forretningsmuligheter og inntekter som er viktig for havnas \u00f8konomi. Hotell med mulighet for snuhavnfasiliteter for cruise vil \u00f8ke attraktiviteten for Troms\u00f8 som destinasjon, og gi positive ringvirkninger for reiseliv og annet n\u00e6ringsliv. Dersom havneareal skal omdannes til offentlig infrastrukturform\u00e5l m\u00e5 dette vurderes opp mot havne- og farvannsloven. Troms\u00f8 Havn frar\u00e5der at nedlegges forbud mot tiltak. Nordic Investment AS (Nordic) v/Advokatfirmaet Hjort AS har i brev av 02.07.2024 ogs\u00e5 fremmet merknad til forh\u00e5ndsvarslet. I brevet er det vist til at det aktuelle omr\u00e5det har ligget inne i gjeldende planer med hotell som form\u00e5l helt siden 2008. Det er videre opplyst at utvikling av den aktuelle tomten inng\u00e5r i Troms\u00f8 havns planer for utvikling av Prostneset havne- og sentrumsomr\u00e5de. Det har f\u00f8r nylig ikke v\u00e6rt indikasjoner p\u00e5 at kommunen kunne komme til \u00e5 nedlegge forbud mot tiltak for \u00e5 regulere tomten p\u00e5 nytt. Det er brukt betydelige ressurser p\u00e5 planlegging, prosjektering og utforming av s\u00f8knaden. I brevet fra Nordic er det vist til at varsel om midlertidig forbud mot tiltak etter pbl. \u00a7 13-1 m\u00e5 sendes innen de samme frister som for behandling av rammes\u00f8knader. Fristen for behandling av rammes\u00f8knad etter pbl. \u00a7 21-7 er 12 uker regnet fra s\u00f8knaden er komplett. Kommunen gav tilbakemelding p\u00e5 at s\u00f8knaden ikke var komplett 14 uker etter innsending av rammes\u00f8knaden. Fristen for \u00e5 varsle midlertidig forbud i \u00a7 13-1 ble av lovgiver innf\u00f8rt i 2017 for \u00e5 styrke rettssikkerheten for tiltakshaver. Det at kommunen ikke opplyste om mangler ved s\u00f8knaden f\u00f8r det var g\u00e5tt 14 uker inneb\u00e6rer en omg\u00e5else av denne bestemmelsen og medf\u00f8rer at fristen for \u00e5 varsle forbud mot tiltak var passert. For det tilfellet at kommunen hadde anledning til \u00e5 vente mer enn 12 uker med \u00e5 melde tilbake om mangler i s\u00f8knaden argumenterer Nordic med at de forhold kommunen har p\u00e5pekt som mangler i s\u00f8knaden ikke kan anses som mangler. Den opprinnelige s\u00f8knaden var ikke strid med planbestemmelsen i punkt 5.2. H\u00f8yde p\u00e5 tekniske installasjoner kan v\u00e6re maksimalt k+24. Nordic er enig i at takoppbygg for tekniske installasjoner etter byggteknisk forskrift (TEK17) \u00a7 6-2 som utgangspunkt skal m\u00e5les som gesimsh\u00f8yde. Imidlertid har kommunen fraveket dette i bestemmelse 5.2, noe TEK17 \u00a7 5-9 \u00e5pner for. Dermed var s\u00f8knaden av 12.02.2024 i tr\u00e5d med reguleringsplanen p\u00e5 dette punkt, og er ikke grunnlag for \u00e5 anse s\u00f8knaden som ikke komplett. Kommunen har i mangelbrevet stilt krav om snitt- og fasadetegninger som viser valgt l\u00f8sning for krav om minst 10 sykkelparkeringsplasser under tak i bestemmelse 6.3.3. Nordic bestrider at dette er grunnlag for \u00e5 anse s\u00f8knaden som ikke komplett. Videre har kommunen i mangelbrevet gjort gjeldende at reguleringsplanens utomhusplan av 03.04.2013 en bindende gjennom planbestemmelsene og at utomhusplanen som var vedlagt s\u00f8knaden ikke var i tr\u00e5d 8 med denne. Nordic bestrider at dette og hevder at s\u00f8knaden av 12.02.2024 var i tr\u00e5d med reguleringsplanen p\u00e5 dette punkt slik at s\u00f8knaden m\u00e5 anses som komplett. For \u00f8vrig viser Nordic til uttalelsen fra Troms\u00f8 Havn av 24.06.2024 og mener denne b\u00f8r tillegges stor betydning. Videre mener Nordic at det er urimelig at denne tomten skal \u00abofres\u00bb og benyttes til annet form\u00e5l p\u00e5 grunn av h\u00f8y hotelltetthet. Det bes om at kommunen tenker alvorlig gjennom dette om det virkelig er noe kommunen skal g\u00e5 videre med. Det bes om at kommunen ikke g\u00e5r videre med saken, men straks tar rammes\u00f8knaden opp til behandling. Troms\u00f8 havn har 13.09.2024, etter utl\u00f8p av merknadsfristen, levert en trafikkanalyse for omr\u00e5det p\u00e5 Prostneset og bedt om at denne legges til grunn for kommunens saksbehandling. Analysen ble mottatt etter at saken opprinnelig var ferdigstilt. Innholdet i denne er derfor ikke vurdert n\u00e6rmere av administrasjonen. Begge merknadsbrevene og trafikkanalysen f\u00f8lger vedlagt. Formelle krav - frister for vedtak om midlertidig forbud mot tiltak Kommunen kan med hjemmel i pbl. \u00a7 13-1 nedlegge midlertidig forbud mot tiltak. I tilfeller hvor det foreligger en s\u00f8knad om byggetillatelse gjelder det s\u00e6rskilte frister. I denne sammenheng vil vi opplyse om at vurderingene av frister er rettslige vurderinger for \u00e5 klarlegge om det i dette tilfellet er innenfor lovens rammer \u00e5 nedlegge forbud mot tiltak. Det er begrensninger p\u00e5 hvilke kilder argumenter kan hentes fra, og en b\u00f8r v\u00e6re oppmerksom p\u00e5 at disse vurderingene skiller seg fra politisk skj\u00f8nnsut\u00f8velse.4 I pbl. \u00a7 13-1 annet ledd er det fastsatt frister for \u00e5 varsle og vedta midlertidig forbud mot tiltak: Dersom en s\u00f8knad om tillatelse til tiltak ikke er avgjort, kan kommunen bare vedta et midlertidig forbud dersom s\u00f8keren er varslet om dette innen utl\u00f8pet av de saksbehandlingsfrister som f\u00f8lger av \u00a7 21-7, og dersom forbudet vedtas senest innen \u00e5tte uker etter utl\u00f8pet av fristen. Frist for \u00e5 varsle midlertidig forbud mot tiltak If\u00f8lge bestemmelsen m\u00e5 det varsles om forbud mot tiltak innen saksbehandlingsfristene for byggesaker etter pbl. \u00a7 21-7. Saksbehandlingsfristen for rammes\u00f8knaden f\u00f8lger av pbl. \u00a7 21-7 f\u00f8rste ledd, f\u00f8rste punktum: S\u00f8knad om tillatelse etter \u00a7 20-2 skal avgj\u00f8res av kommunene innen tolv uker etter at fullstendig s\u00f8knad foreligger, med mindre annet f\u00f8lger av andre eller tredje ledd. Saksbehandlingsfristen er etter bestemmelsen 12 uker etter mottak av s\u00f8knad. Den starter \u00e5 l\u00f8pe n\u00e5r \u00abfullstendig s\u00f8knad\u00bb foreligger. Den samme fristen gjelder for \u00e5 varsle forbud mot tiltak. Som vi har v\u00e6rt inne p\u00e5 ovenfor mottok kommunen revidert s\u00f8knad den 13.06.2024 og administrasjonen har vurdert s\u00f8knaden som fullstendig fra denne dato. Fristen for \u00e5 behandle s\u00f8knaden og fristen for \u00e5 varsle forbud mot tiltak er 12 uker etter denne dato. Varsel om forbud mot tiltak ble sendt ut den 14.06.2024 og er dermed innenfor fristen i \u00a7 13-1 annet ledd. Nordic har likevel stilt sp\u00f8rsm\u00e5l ved om kommunen har ventet for lenge med \u00e5 varsle midlertidig forbud mot tiltak ut fra at opprinnelig s\u00f8knad ble sendt inn 12.02.2024, og at kommunen opplyste om manglene ved s\u00f8knaden f\u00f8rst n\u00e5r det var g\u00e5tt 14 uker, den 22.05.2024. Nordic mener at kommunens fremgangsm\u00e5te representerer en omg\u00e5else av bestemmelsen i \u00a7 13-1 og medf\u00f8rer at fristen for \u00e5 varsle forbud mot tiltak var passert. Administrasjonen vurderer at ordlyden i \u00a7 21-7 sammenholdt med \u00a7 13-1 annet ledd er tydelig p\u00e5 at fristen for \u00e5 varsle forbud mot tiltak er tolv uker etter fullstendig s\u00f8knad. Kommunen har v\u00e6rt oppmerksom p\u00e5 denne fristen og har forholdt seg til denne. 4 Holth & Winge Politikerskolen s. 3 9 Vi vil tilf\u00f8ye at tiltakshaver ikke var ukjent med at det forel\u00e5 mangler ved s\u00f8knaden p\u00e5 et tidligere tidspunkt. Dette er opplyst for tiltakshaver i epost av 12.04.2024 og i m\u00f8te med kommunen den 26.04.2024. I sistnevnte m\u00f8te ble det fra kommunens side ogs\u00e5 opplyst at det kan v\u00e6re aktuelt \u00e5 legge ned midlertidig forbud mot tiltak. Troms\u00f8 havn og ansvarlig s\u00f8ker presenterte i tillegg s\u00f8knaden for KOBY den 06.05.2024. I m\u00f8tet ble det fra administrasjonens side fremholdt at forbud mot tiltak var aktuelt. Saken ble ellers diskutert, sp\u00f8rsm\u00e5l stilt og svart ut. Nordic har videre argumentert for at de p\u00e5viste mangler i brev av 22.05.2024 ikke kan anses som mangler ved s\u00f8knaden. Dette slik at s\u00f8knaden av 12.02.2024 dermed var \u00e5 anse som fullstendig i utgangspunktet slik at fristen for \u00e5 varsle forbud mot tiltak innen 12 uker ikke var overholdt. F\u00f8lgende mangler ble gjort gjeldende i brev av 22.05.2024: a) Takoppbygg for teknisk installasjoner beregnes som gesims og ikke m\u00f8ne. Maks h\u00f8yde for takoppbygget kan dermed v\u00e6re kote +20,5 iht. reguleringsplan 1517 punkt 5.2 bokstav b. Tiltaket m\u00e5 omprosjekteres i tr\u00e5d med planbestemmelsen, eventuelt m\u00e5 det s\u00f8kes om dispensasjon. b) Reguleringsplanen stiller krav om sykkelparkeringsplasser under tak. Dette m\u00e5 inng\u00e5 i s\u00f8knaden, og det m\u00e5 sendes inn snitt- eller fasadetegninger som viser valgt l\u00f8sning. c) Utomhusplan datert 03.04.2013 er gjort bindende gjennom planbestemmelser. S\u00e6rlig n\u00e5r det gjelder plassering og valg av overflater og dekker, hvor det avsatte arealet for vegetasjonsdekt flate i s\u00f8knaden er kraftig redusert til sammenligning med utomhusplanen. Utklipp av utomhusplanen f\u00f8lger under. Torgopparbeidelsen m\u00e5 i st\u00f8rre grad f\u00f8lge prinsippene i utomhusplanen, og vi vil p\u00e5peke at h\u00f8y kvalitet p\u00e5 opparbeidelse er s\u00e6rlig viktig for offentlig rom i Troms\u00f8 sentrum. Administrasjonen har i notat av 29.08.2024 foretatt en n\u00e6rmere vurdering av om de p\u00e5viste manglene i brevet fra kommunen var \u00e5 anse som mangler. Selve vurderingen er inntatt i sin helhet i det f\u00f8lgende: a) I mangelbrev er det gjort gjeldende at tiltaket er oms\u00f8kt i strid med reguleringsplanens bestemmelse i punkt 5.2 bokstav b om tillatt h\u00f8yde, bestemmelsen lyder som f\u00f8lger: \u00abSt\u00f8rste tillatte gesimsh\u00f8yde fastsettes til k +18.5 m, st\u00f8rste tillatte m\u00f8neh\u00f8yde fastsettes til 5 +22.0. Tekniske installasjoner kan overstige denne h\u00f8yden med maksimalt 2.0 m. og en maksimal utstrekning p\u00e5 10% av takflaten.\u00bb Videre at en tillatelse til oms\u00f8kte tiltak vil v\u00e6re betinget av at det inngis en dispensasjonss\u00f8knad. Sp\u00f8rsm\u00e5let er om dette var en st\u00f8rre mangel som medf\u00f8rte at saksbehandlingsfristen ikke startet \u00e5 l\u00f8pe per 12.02.2024. Reguleringsplanens bestemmelse i punkt 5.2 bokstav b om tillatt h\u00f8yde er etter byggesaks vurdering uklar, og \u00e5pner for en tolkning som tilsier at teknisk installasjoner ogs\u00e5 kan tillates over regulert m\u00f8neh\u00f8yde. For det tilfellet at unntaksbestemmelsen for tekniske installasjoner utelukkende knytter seg til regulert m\u00f8neh\u00f8yde, s\u00e5 vil oms\u00f8kte tiltak v\u00e6re i tr\u00e5d med plangrunnlaget, og dermed ikke \u00abstanse\u00bb saksbehandlingsfristen. N\u00e5r ordlyden i punkt 5.2 bokstav b er uklar, s\u00e5 er det n\u00f8dvendig \u00e5 se plankart, bestemmelser og planbeskrivelse i sammenheng for \u00e5 vurdere hva som gjelder. En slik gjennomgang har imidlertid ikke gitt noe klart og entydig svar for hvordan denne bestemmelsen er ment forst\u00e5tt og praktisert. Ved behandling av byggesaken har vi dermed m\u00e5tte legge vekt p\u00e5 hva intensjonen bak den konkrete planbestemmelsen har v\u00e6rt, ordlyden i andre tilsvarende h\u00f8ydebestemmelser i planen5, samt TEK17 \u00a7 6-2 som angir utgangspunktet for hvordan h\u00f8yden for tekniske takoppbygg skal beregnes. N\u00e5r kommunen har gitt en egen h\u00f8ydebestemmelse for tekniske bygg jf. TEK17 \u00a7 5-9 siste punktum, s\u00e5 m\u00e5 det antas at denne er ment som et unntak fra hovedregelen om beregning av gesimsh\u00f8yde for slike installasjoner, jf. 5-9. I aktuelle sak er oms\u00f8kt teknisk takoppbygg 3,5 5 Reguleringsplanen III 5.1 bokstav a), punkt 5.3.1 bokstav a) - Unntak fra tillatt byggeh\u00f8yde for tekniske installasjoner knytter seg til gesimsh\u00f8yden. 10 meter h\u00f8yere enn maksimalt tillatt gesimsh\u00f8yde. N\u00e5r et tiltak er oms\u00f8kt i strid med en planbestemmelse, slik at dette utl\u00f8ser et krav om dispensasjon, vil en slik mangel anses som en st\u00f8rre mangel ved en s\u00f8knad, jf. pbl. \u00a7 21-7 og SAK10 \u00a7 5-4. N\u00e5r det ikke var sendt inn en dispensasjonss\u00f8knad i tilknytning rammes\u00f8knad av 12.02.2024, s\u00e5 var denne mangelen til hinder for at kommunen skulle kunne gi en tillatelse. Vi legger dermed til grunn at denne mangelen medf\u00f8rt at saksbehandlingsfristen ikke startet \u00e5 l\u00f8pe fra den 12.02.2024. b) I rammes\u00f8knad ble f\u00f8lgende opplysninger inngitt vedr\u00f8rende sykkelparkeringsplasser: \u00abS\u00f8r for sittesonene og uteserveringen etableres det et areal som i foruten 10 sykkelparkeringsplasser under tak, holdes um\u00f8blert som en forplass til hotellets inngang fra torget\u00bb. Videre ble det vist plassering av disse 10 plassene p\u00e5 utomhusplan som fulgte s\u00f8knaden. At det ikke var innsendt snitt- eller fasadetegninger som viste disse sykkelplasseringsplassene, m\u00e5 imidlertid kun anses som en mindre mangel, som dermed ikke var til hinder for en realitetsbehandling av s\u00f8knaden. Denne mangelen vil i seg selv ikke ha medf\u00f8rt at saksbehandlingsfristen ikke startet \u00e5 l\u00f8pe fra den 12.02.2024. c) Det ble sendt inn en utomhusplan i forbindelse med rammes\u00f8knad av 12.02.2024. Denne uteromsplanen er vurdert \u00e5 v\u00e6re i strid med juridisk bindene uteromsplan datert 03.04.2013. Dette f\u00e5r den konsekvens at uteromsplanen slik den var oms\u00f8kt per 12.02.2024 dermed var betinget av dispensasjon for \u00e5 kunne tillates. Det var ikke s\u00f8kt om dispensasjon for dette forholdet per 12.02.2024. Vi vurderer at mangelen medf\u00f8rte at s\u00f8knaden ikke var komplett, og at saksbehandlingsfristen dermed ikke startet \u00e5 l\u00f8pe f\u00f8r vi mottok en revidert s\u00f8knad per 13.06.2024. Vi er etter dette kommet til at mangel som angitt i bokstav a) og bokstav c) i mangelbrev av 22.05.2024 var st\u00f8rre mangler, og at s\u00f8knaden dermed ikke var fullstendig p\u00e5 s\u00f8knadstidspunktet. Kommunen kunne avsl\u00e5tt tiltaket slik den var utformet og oms\u00f8kt per 12.02.2024, men kommunen kunne ikke innvilget s\u00f8knaden. Dette fordi det oms\u00f8kte var i strid med to bestemmelser i gjeldende reguleringsplan, og tiltaket var dermed betinget av dispensasjon for \u00e5 11 kunne tillates. Manglende s\u00f8knad om dispensasjon er ansett som en st\u00f8rre mangel, og medf\u00f8rer at s\u00f8knaden dermed ikke kunne anses som komplett per 12.02.2024. Saksbehandlingsfristen startet dermed ikke \u00e5 l\u00f8pe f\u00f8r s\u00f8knaden ble revidert per 13.06.2024. Som nevnt starter fristen for \u00e5 varsle midlertidig forbud etter \u00a7 13-1 annet ledd \u00e5 l\u00f8pe samtidig som saksbehandlingsfristen og utl\u00f8per 12 uker etter 13.06.2024. Varslet er datert 14.06.2024. Administrasjonens konklusjon etter dette er at kommunen har varslet midlertidig forbud mot tiltak i tide. Frist for \u00e5 vedta midlertidig forbud mot tiltak If\u00f8lge pbl. \u00a7 13-1 annet ledd er det krav om at vedtak om midlertidig forbud m\u00e5 v\u00e6re fattet senest innen 8 uker etter utl\u00f8pet av saksbehandlingsfristen. Saksbehandlingsfristen er som nevnt 12 uker og startet \u00e5 l\u00f8pe den 13.06.2024, med utl\u00f8p den 05.09.2024. Fristen for \u00e5 vedta forbud mot tiltak er 8 uker etter dette, det vil si den 31.10.2024. Administrasjonen legger til grunn at fristen for vedtak etter dette er 31.10.2024, og dermed vil v\u00e6re overholdt ved behandling i KOBY den 26.09.2024. 12 Vurdering av om det b\u00f8r vedtas midlertidig forbud mot tiltak Midlertidig forbud mot tiltak kan vedtas etter pbl. \u00a7 13-1 f\u00f8rste ledd som lyder slik: Finner kommunen eller vedkommende myndighet at et omr\u00e5de b\u00f8r undergis ny planlegging, kan den bestemme at oppretting og endring av eiendom eller tiltak etter \u00a7 1-6 og andre tiltak som kan vanskeliggj\u00f8re planarbeidet, ikke kan settes i gang f\u00f8r plansp\u00f8rsm\u00e5let er endelig avgjort. Bestemmelsen \u00e5pner for at det kan vedtas midlertidig forbud dersom det etter kommunens skj\u00f8nn er behov for \u00e5 utarbeide en ny eller endret arealplan for omr\u00e5det. Avgj\u00f8relsen beror p\u00e5 et s\u00e5kalt politisk skj\u00f8nn.6 Intensjonen i plan 1517 var \u00e5 etablere cruiseterminal og bevertning i f\u00f8rste etasje og hotell i etasjene over. I s\u00f8knaden fra Nordic er det opplyst at det skal f\u00f8res opp bygning med hotell/overnatting som angitt bruk. Videre er det i merknaden fra Troms\u00f8 havn opplyst at hotelltomta skal festes ut for \u00e5 skape inntekter for havna. Det er fra Troms\u00f8 havns side fremhevet at det er gjort investeringer p\u00e5 Prostneset for ca kr 750 millioner, og inntekter i forbindelse med hotellutvikling spiller en vesentlig rolle. For Troms\u00f8 havns del vil vedtak om forbud mot tiltak medf\u00f8re at planlagte festeinntekter blir utsatt og Nordics hotellplaner settes p\u00e5 vent. Det samme gjelder investeringer i infrastruktur i omr\u00e5det som er vilk\u00e5r for realisering av hotellet. \u00d8konomiske ringvirkninger for andre akt\u00f8rer og videreutvikling av andre deler av Prostneset kan bli utsatt. I forh\u00e5ndsvarslet la administrasjonen til grunn at Troms\u00f8 ikke er s\u00e5kalt snuhavn. N\u00e5r en havn er snuhavn for cruiseskip, vil det si at et cruise avsluttes og et annet begynner. Troms\u00f8 havn har tilbakevist dette og opplyst om at det gjennomf\u00f8res snuhavnanl\u00f8p i sentrum og Breivika, noe administrasjonen etter dette legger til grunn. Troms\u00f8 havn har opplyst at hotellet er et viktig tiltak for \u00e5 tilgjengeliggj\u00f8re infrastruktur som kan benyttes ved snuanl\u00f8p. Som eksempel er det nevnt innsjekking, utsjekking, bevertning og bagasjeh\u00e5ndtering. De negative virkningene er argumenter som admirasjonen tillegger stor vekt ved vurderingen av saken. Samtidig vurderer vi at det ved forbud mot tiltak og p\u00e5f\u00f8lgende prosess kan vurderes andre l\u00f8sninger som ivaretar Troms\u00f8 havn og Nordics interesser. I forslaget til kommunedelplan for sentrum som var p\u00e5 h\u00f8ring i 2022 er arealet avsatt til sentrumsform\u00e5l som omfatter hotell/overnatting. Dette gj\u00f8r det rimelig \u00e5 forvente at kommunen i denne saken vil f\u00f8lge tidligere vedtatte planer, men det er i seg selv ikke en juridisk hindring for \u00e5 nedlegge forbud mot tiltak. Videre var det i denne prosessen ikke vurdert eller lagt opp til diskusjon om endring planen for dette omr\u00e5det. I den sammenheng nevner vi ogs\u00e5 at under planprosessen for plan 1517 s\u00e5 var ikke hotellform\u00e5let i felt H/O, gjenstand for noen stor diskusjon. Hovedfokus var \u00e5 holde siktsonen fra Domkirka til kirkestedet Prostneset og sundet \u00e5pen. Siktsonen var ogs\u00e5 grunnlag for innsigelsen fra Fylkeskommunens til plan 1517, hvor en rampe m\u00e5tte fjernes, og kj\u00f8rem\u00f8nsteret endres, for \u00e5 opprettholde intensjonen om den visuelle forbindelsen ut mot sundet. Troms\u00f8s sj\u00f8front og kaipromenade Historisk sett har sj\u00f8fronten og indre havn v\u00e6rt en viktig \u00e5rsak til at Troms\u00f8 ble kj\u00f8pstad og by. Indre havn var en trygg overvintringshavn for pomorene/russerne p\u00e5 1700-tallet, og en av de viktigste \u00e5rsakene til at Kongen i K\u00f8benhavn i 1794 vedtok at Troms\u00f8ya skulle bli en kj\u00f8pstad. Havna og sj\u00f8frontens betydning ble ogs\u00e5 ble ogs\u00e5 bekreftet ved utrustning av fart\u00f8y til viktige ekspedisjoner, i tillegg til selfangst og fiskeri. Troms\u00f8 Skipsverfts etablering i 1848 har hatt en viktig funksjon i denne sammenhengen. Sj\u00f8frontens funksjon som Troms\u00f8s m\u00f8te med verden er ogs\u00e5 viktig. Historisk sett har sj\u00f8fronten v\u00e6rt et internasjonalt m\u00f8tested. Siden har byen g\u00e5tt gjennom flere transformasjoner, og sentrum har utviklet sine tyngdepunkter andre steder. Bilen har p\u00e5 mange m\u00e5ter preget byutviklingen, noe som har f\u00f8rt til at kontakten med sundet har f\u00e5tt mindre betydning \u2013 og kaia har blitt til en bakside som bl.a. kunne brukes til parkering. I dag har kvaliteten ved n\u00e6rheten til sundet og vannet p\u00e5 mange m\u00e5ter slik sett mistet store deler av sin praktiske funksjon. N\u00e5r det gjelder kulturmilj\u00f8 s\u00e5 er byens historiske struktur fortsatt lesbar. Kvartalsstrukturen fra 1800-tallet avl\u00f8ses av en bebyggelse ned mot sj\u00f8en som er tilpasset strandlinjas form. Her l\u00e5 bryggene tett i en 6 Holth & Winge Politikerskolen s. 4 13 kamstruktur. Til tross for mange bybranner har dette m\u00f8nsteret blitt opprettholdt i stor grad. Dette er godt synlig p\u00e5 Prostneset. Viktigheten av \u00e5 behandle sj\u00f8fronten med s\u00e6rskilt oppmerksomhet var allerede p\u00e5pekt i Byutviklingens \u00e5r i 2005 (BY05), hvor sj\u00f8fronten systematisk ble behandlet som en egen sone. Tenkem\u00e5ten i BY05 ble imidlertid ikke fulgt opp i gjeldende sentrumsplan. Som del av arbeidet med ny sentrumsplan vil l\u00f8sninger for hvordan byen og sundet kan knyttes bedre sammen behandles - som en allmenning for byen. Et ledd i arbeidet vil inneb\u00e6re en dr\u00f8fting av hvordan allmenningen kan vitaliseres som ledd i \u00e5 \u00f8ke sentrums tiltrekningskraft. \u00d8nsket og behovet for \u00e5 vende byen mot sundet har blitt sterkere den senere tid, noe som ogs\u00e5 er gjenspeilet i arbeidet med forslag til KDP sentrum som har v\u00e6rt ute p\u00e5 h\u00f8ring. Dette er videref\u00f8rt i Handlingsplan for uterom i Troms\u00f8 sentrum som er vedtatt 21.06.2023. Flere f\u00f8lgeprosjekter og planer som st\u00f8tter opp om en fremtidig sammenhengende kaipromenade langs Troms\u00f8 sentrum er under arbeid og planlegging. Dette forsterker behovet for \u00e5 rette oppmerksomheten mot verdien av n\u00e6rhet til vannet samt kontakt med landskapet rundt oss. Omr\u00e5det har samtidig stort potensiale for nytenkning og ny bruk, og hvordan sj\u00f8fronten kan vitaliseres som ledd i \u00e5 \u00f8ke sentrums tiltrekningskraft inng\u00e5r i arbeidet med en allmenning langs sundet. Oms\u00f8kte hotell vil kunne virke som en barriere og f\u00f8re til at Samuel Arnesens gate lukkes mot sundet, og bidra til et m\u00f8rkere og trangere gaterom. Hotellet ligger i langsg\u00e5ende, og motsatt, retning av eksisterende bebyggelse p\u00e5 vestsiden av Samuel Arnesens gate, med tilsvarende h\u00f8yder. Dette medf\u00f8rer at utsikt og forbindelsen med sundet vil bli bygget igjen for bakenforliggende bygninger og gater. Videre vil bygget lukke for sikt nordover langs kaia fra fremtidig park p\u00e5 Prostneset. Sentrumsutviklingen de siste \u00e5rene har v\u00e6rt preget av fortetting langs sundet. Omr\u00e5det nord for Prostneset er dominert av flere hoteller, og det kan diskuteres hva en hotellklynge bidrar med til byen, og om omr\u00e5det rundt vil v\u00e6re attraktivt for lokalbefolkningen. I plan 1517 er det regulert kaipromenade som skal etableres p\u00e5 \u00f8stsiden av hotellbygningen. I planbeskrivelse for ny sentrumsplan s. 27, som har v\u00e6rt p\u00e5 h\u00f8ring, fremg\u00e5r f\u00f8lgende om kaipromenaden: Kaipromenaden ligger i m\u00f8tet mellom havnene og byen p\u00e5 land. N\u00e6rheten til havnene har alltid v\u00e6rt viktig for byens identitet, og representerer dype r\u00f8tter til byens opprinnelse. De siste \u00e5rene har havneaktivitetene bidratt til spennende byutvikling. P\u00e5 landsida er bebyggelsen i store deler av sentrum henvendt mot sj\u00f8en og styrker kaipromenadens attraktivitet, mens andre omr\u00e5der fortsatt preges av baksider og parkering. Kaipromenaden er en stadig mer brukt turvei og m\u00f8teplass b\u00e5de for byens egen befolkning og v\u00e5re gjester. Kaipromenaden skal v\u00e6re byens viktigste m\u00f8teplass og folkehelseprosjekt - sentrums Charlottenlund. M\u00e5let er en sammenhengende, attraktiv og tilgjengelig kaipromenade med stedegen utforming langs levende havner. Hotellbygningen vil ikke hindre for etablering kaipromenaden, men det kan sp\u00f8rres om kvaliteten p\u00e5 denne ved oppf\u00f8ring av bygningen. Promenaden vil bli liggende mellom hotellet og ISPS-gjerdet som er f\u00f8rt opp p\u00e5 kaia. If\u00f8lge revidert utomhusplan av 11.06.2024 er det 6 meter mellom hotellet og gjerdet som er avsatt til promenade. Hotellet er if\u00f8lge byggetegningen planlagt med \u00e5pne glassfasader mot s\u00f8r og \u00f8st, og delvis mot vest og nord, noe som er positivt. Administrasjonen vurderer imidlertid at bygningen i seg selv sammen med ISPS-gjerdet kan gj\u00f8re det mindre naturlig for andre enn hotellets gjester \u00e5 benytte seg av promenaden. Hvis kaipromenaden skal virke som allmenning for byen forutsetter dette at det m\u00e5 prioriteres \u00e5 sikre \u00e5pne og gener\u00f8se arealer langs sundet. I tillegg vil bygningen skyggelegge for kaipromenaden. If\u00f8lge Troms\u00f8 havn er det n\u00f8dvendig \u00e5 flytte dagens ISPS-gjerde lenger inn p\u00e5 kaia for \u00e5 tilrettelegge for landstr\u00f8manlegg p\u00e5 kaia. Troms\u00f8 havn og ansvarlig s\u00f8ker har opplyst at det er tatt h\u00f8yde for dette i bygges\u00f8knaden slik at det skal v\u00e6re 6 meter mellom gjerdet og hotellet. Administrasjonen vurderer at betydningen av n\u00e6rheten og tilgangen til sj\u00f8en i et historisk perspektiv for Troms\u00f8s del m\u00e5 vektlegges ved vurdering av midlertidig forbud mot tiltak. Hotellets mulige barrierevirkning mot sj\u00f8en b\u00e5de visuelt og fysisk er i denne sammenheng grunner for \u00e5 vedta forbud slik at gjeldende plan kan vurderes p\u00e5 nytt. 14 Et ytterligere argument for dette er at arealet har v\u00e6rt benyttet i forbindelse med konserter. I sentrum finnes det ikke mange slike st\u00f8rre \u00e5pne rom som kan benyttes til dette. Det samme kan sies om bebyggelsesstruktur. Rekken av bygninger langs vestsida av Samuel Arnesens gate danner ei naturlig fasaderekke og avslutning mot sundet. Planlagt hotellbygning vil slik sett ikke inng\u00e5 i eksisterende bebyggelsesstruktur. Trafikale forhold Oms\u00f8kte hotell m\u00e5 ogs\u00e5 vurderes i en trafikal kontekst og andre n\u00e6rliggende \u00f8nsker om etablering av hotell. Omr\u00e5det rundt Prostneset har i dag h\u00f8y hotelltetthet. Ved realisering av alle \u00f8nskede hotell vil trafikken \u00f8ke betraktelig uavhengig av utfallet av s\u00f8knadsbehandling for omr\u00e5de H/0. Alle hotell er avhengig av og vil belaste samme veinett og infrastruktur, da spesielt i form av varelevering og charterbusstrafikk. Som nevnt har Troms\u00f8 havn levert en trafikkanalyse for omr\u00e5det p\u00e5 Prostneset som beskriver trafikale konsekvenser ved oppf\u00f8ring av hotellet og andre tiltak p\u00e5 Prostneset. Denne kom inn etter opprinnelig ferdigstillelse av saken og er derfor ikke vurdert n\u00e6rmere. Hovedkonklusjonen i analysen er at for myke trafikanter blir den trafikale situasjonen bedre med lavere personbiltrafikk, fotgjengertilrettelegging og et ryddigere trafikkbilde ved alle tiltak. Analysen vil kunne v\u00e6re et nyttig grunnlag i videre arbeid i omr\u00e5det uavhengig av utfallet i denne sak, men kan etter v\u00e5r vurdering ikke legges til grunn uten at kommunen f\u00e5r vurdert innholdet n\u00e6rmere. Analysen synes blant annet \u00e5 basere seg p\u00e5 gamle trafikktall. Det b\u00f8r foretas nye trafikktellinger som grunnlag for trafikkanalysen. Videre stiller vi oss tvilende til om alle \u00f8nskede tiltak som fremg\u00e5r av analysen er i tr\u00e5d med reguleringsplanen, herunder eksempelvis bussparkering p\u00e5 kaia. S\u00e6rlig om Samuel Arnesens gate Samuel Arnesens gate er i dag viktig for bybussene. Nord for Kirkegata benyttes \u00f8stsiden av Samuel Arnesens gate til regulering for bybuss i rute som har start i sentrum. I praksis vil dette som regel si at bussen etter avslutning av en rute i sentrum venter her frem til den kan starte neste rute fra sentrum. Normalt er det behov for opptil to oppstillingsplasser, men i unntakssituasjoner 3-4 plasser. Samuel Arnesens gate er ogs\u00e5 en viktig gate ved omkj\u00f8ringer i sentrum. Ved graving eller andre hendelser i Sj\u00f8gata eller Storgata s\u00f8r s\u00e5 brukes Samuel Arnesens gate til omkj\u00f8ring. Aksen nord-s\u00f8r gjennom sentrum er s\u00e5rbar og med f\u00e5 alternative traseer som kan benyttes. Det oms\u00f8kte hotellet b\u00e5de vil snevre inn gaterommet og forutsette at \u00f8stsiden av Samuel Arnesens gate benyttes til hotellrettede funksjoner. I nevnte trafikkanalyse fra Troms\u00f8 havn fremg\u00e5r det at gaten fortsatt kan benyttes til bussregulering dersom hotellet bygges. Administrasjonen finner det p\u00e5 n\u00e5v\u00e6rende tidspunkt vanskelig \u00e5 legge til grunn at bussene kan benytte \u00f8stsiden av Samuel Arnesens gate som i dag. Bybussene spiller en viktig rolle i Troms\u00f8s transportsystem. Administrasjonen vurderer det som n\u00f8dvendig \u00e5 avklare dette n\u00e6rmere f\u00f8r en eventuell oppf\u00f8ring av hotell p\u00e5 felt H/O. Vi utelukker ikke at det er mulig \u00e5 finne l\u00f8sninger, og dette b\u00f8r inng\u00e5 i en planprosess. Dette b\u00f8r ogs\u00e5 sees i en st\u00f8rre sammenheng. If\u00f8lge en risikoanalyse gjennomf\u00f8rt p\u00e5 oppdrag fra Troms fylkeskommune i 2019 er det flere forhold tilknyttet bussterminalen p\u00e5 Prostneset som fungerer d\u00e5rlig. Eksempler er ukontrollert fotgjengerm\u00f8nster, mangel p\u00e5 og motstridende skilting, trang utkj\u00f8ring, biler og g\u00e5ende som ikke overholder skilting, varelevering og renovasjonsbiler i spor som skal brukes av buss, uryddige forhold utenfor terminalen med en blanding av kj\u00f8rende og g\u00e5ende. Plan 1517 og dagens bruk av omr\u00e5det Det er gjennomf\u00f8rt en kartlegging av dagens bruk av omr\u00e5det og hvorvidt opparbeidelsen av omr\u00e5det er i samsvar med plan 1517. Administrasjonen har ogs\u00e5 gjort en vurdering av i hvilken grad omr\u00e5det fungerer som trafikknutepunkt. 15 Figur 8: Utsnitt reguleringsplan 1517. Hovedreisemiddelet er b\u00e5t, men en rekke andre reisemidler har ogs\u00e5 blitt samlet her. Figuren viser funksjonene slik de er planlagt i reguleringsplanen, og gjenspeiler ikke hva som har blitt oppf\u00f8rt og hvordan det brukes Sl\u00f8yfe p\u00e5 lokket av havneterminalen er regulert til offentlig hovedatkomst/-avkj\u00f8rsel og er stengt med bom. Den er i tillegg bygd mindre enn regulert. Dette medf\u00f8rer at en rekke adkomstfunksjoner er henvist til \u00e5 foreg\u00e5 i gatenettet nord og nordvest for terminalen. Dette gatenettet er i liten grad planlagt, utformet eller skiltet med tanke p\u00e5 dette, og det medf\u00f8rer lengre gangavstand frem til terminalen for folk som blir kj\u00f8rt til terminalen med taxi og privatbil. Innkj\u00f8ring og utkj\u00f8ring fra bussterminalen har videre blitt lagt p\u00e5 hver sin side av bygget istedenfor som planlagt med inn og utkj\u00f8ring p\u00e5 samme sted p\u00e5 nordsiden mot Samuel Arnesens gate. Dette f\u00e5r konsekvenser for bruken av gatenettet i omr\u00e5det da flere gater n\u00e5 er viktige bussgater noe som legger nye f\u00f8ringer for utforming og bruk av dem. Eksempelvis benyttes veien mellom parken Roald Amundsens plass og den regulerte parken p\u00e5 Prostneset til bussgate. Veien er i planen regulert til gatetun7 og dermed ikke planlagt for denne trafikken. Dette reduserer kvaliteten for disse parkene og arealet mellom dem. 7 Trafikksikkerhetsh\u00e5ndboken | 3.4 Gatetun (tshandbok.no): Gatetun er et milj\u00f8tiltak, der en gate bygges om med sikte p\u00e5 \u00e5 redusere farten. Ombyggingen kan omfatte planting av tr\u00e6r, montering av lekeapparater og utsettinga av benker. Motorisert ferdsel er tillatt p\u00e5 fotgjengernes premisser, det vil si med fart som maksimalt tilsvarer gangfart. 16 Figur 9: Figuren viser planlagt kj\u00f8rem\u00f8nster inn og ut av terminalen, og faktisk kj\u00f8rem\u00f8nster ut av terminalen slik den har blitt bygget Det er flere sider av plan 1517 enn dette som ikke er fulgt. Dette er illustrert i figur 10 og 11 nedenfor. 17 Figur 10: Planlagt bruk p\u00e5 Prostneset i henhold til reguleringsplan, angitt som funksjoner Figur 11: Faktisk bruk p\u00e5 Prostneset i dag, angitt som funksjoner 18 Veksten i turisme de siste ti \u00e5rene og behov som dette skaper i forhold til transport er et annet moment som underbygger behovet for \u00e5 planlegge omr\u00e5det p\u00e5 nytt. Planprosessen for havneterminalen startet flere \u00e5r f\u00f8r endelig vedtak i 2013. Den store veksten i turismen i Troms\u00f8 startet omkring denne tiden. Det er derfor et sp\u00f8rsm\u00e5l om man planleggingsfasen klarte \u00e5 se for seg hvor stor veksten i turismen faktisk ble, og om man i planen har klart \u00e5 vurdere omr\u00e5det med tanke p\u00e5 dette. Dette synliggj\u00f8r et behov for \u00e5 planlegge Prostneset p\u00e5 nytt gjennom regulering for \u00e5 \u00abrydde\u00bb opp i omr\u00e5det. Samuel Arnesens gate vurderes ogs\u00e5 som viktig i denne sammenheng. Dersom hotellet bygges, vil det kunne bli en begrensende faktor ved regulering. Det er ikke dermed sagt at denne tomta skal benyttes til trafikkform\u00e5l, kanskje heller tvert imot, men ved videref\u00f8ring av byggeform\u00e5let m\u00e5 hensynet til trafikk, herunder bussavvikling, ivaretas. Troms\u00f8 havn har opplyst at bussterminalen p\u00e5 Prostneset skal benyttes som hub for turistbussene i sentrum. Slik administrasjonen ser det kan dette v\u00e6re en hensiktsmessig bruk av selve terminalen, men vil samtidig \u00f8ke trafikken i omr\u00e5det og trolig \u00f8ke trafikkbelastningen p\u00e5 enkelte sentrumsgater. Videre har Troms\u00f8 havn planer om \u00e5 fjerne bilparkeringer og etablere flere bussoppstillingsplasser utenfor havneterminalen. Hvorvidt dette kan realiseres i tr\u00e5d med gjeldende plan har vi ikke tatt stilling til i denne saken. Ettersom gjeldende plan 1517 p\u00e5 flere omr\u00e5der ikke er fulgt b\u00f8r det, etter v\u00e5r vurdering, gjennomf\u00f8res en ny demokratisk reguleringsprosess der en f\u00e5r vurdert omr\u00e5det mer helhetlig p\u00e5 nytt og slik at ber\u00f8rte f\u00e5r mulighet for fremme sine synspunkter. Vedtak om midlertidig forbud mot tiltak betyr ikke endelig nei til hotellplanene. Ved \u00e5 vedta slikt forbud setter en h\u00e5ndbrekket p\u00e5 slik at kommunen f\u00e5r mulighet til \u00e5 vurdere om hotellet skal realiseres eller om arealet skal benyttes p\u00e5 annen m\u00e5te. Ved ikke \u00e5 vedta forbud mot tiltak m\u00e5 en legge til grunn at hotellbygget blir realisert og st\u00e5ende i mange ti\u00e5r. Oppsummeringsvis vektlegger administrasjonen at midlertidig forbud mot tiltak vil v\u00e6re sv\u00e6rt negativt for Troms\u00f8 havn og Nordics planer. P\u00e5 den annen side er n\u00e6rheten og tilgangen til sj\u00f8en i et historisk perspektiv sentralt for Troms\u00f8 by. Hotellets mulige barrierevirkning mot sj\u00f8en b\u00e5de visuelt og fysisk er i denne sammenheng grunner for \u00e5 vedta midlertidig forbud mot tiltak. Vi vurderer at hotelltomta kan ha et stort potensial ved \u00e5 regulere til alternativ bruk, herunder eksempelvis som et viktig byrom ved sj\u00f8en for Troms\u00f8s innbyggere. Gjeldende reguleringsplan for omr\u00e5det p\u00e5 Prostneset er fraveket p\u00e5 flere punkter og det er behov for \u00e5 rydde opp i trafikksituasjonen, herunder s\u00e6rlig for \u00e5 ivareta busstrafikken. P\u00e5 denne bakgrunn anbefaler administrasjonen at KOBY vedtar midlertidig forbud mot tiltak. Dersom utvalget vedtar dette vil administrasjonen foreta en n\u00e6rmere vurdering av i hvilket omfang det er behov for planlegging av omr\u00e5det p\u00e5 Prostneset og foreta n\u00f8dvendige avklaringer f\u00f8r planarbeid settes i gang. Konklusjon Administrasjonen anbefaler at det vedtas midlertidig forbud mot tiltak p\u00e5 omr\u00e5de H/0 i plan 1517, detaljregulering Prostneset (m/havneterminal). Vedtakskompetanse Kommune- og byutviklingsutvalget Vedlegg Gnr/bnr 200/1, 200/666 og 200/676 i Samuel Arnesens gate - varsel om midlertidig forbud mot tiltak Vedr\u00f8rende varsel om midlertidig forbud p\u00e5 tiltak p\u00e5 omr\u00e5de H_O plan 1517 Uttalelse Vurdering av mangler og saksbehandlingsfrist, jf. pbl. 24_11648 Trafikkanalyse Prostneset 19 "
}