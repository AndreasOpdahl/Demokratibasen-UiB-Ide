{
  "dokument_id": "4ed2b634-3b79-5f0e-9e52-3dcc70db08a8",
  "doc_type": "case_attachment",
  "kommune": 4601,
  "tittel": "Fagnotat av 03.07.2024: Gneist arena rekkef\u00f8lgekrav (I0730). Gjennomf\u00f8ringsvedtak ",
  "url": "https://bergen.kommune.no/politikere-utvalg/api/fil/bk360/10667301/Fagnotat-av-03-07-2024-Gneist-arena-rekkefolgekrav-I0730-Gjennomforingsvedtak-",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2022/138506-4 Saksbehandler: Ida Therese Lang\u00f8en Fra Dato: 3. juli 2024 Etat for utbygging Fagnotat av 19.06.2024: Gneist arena rekkef\u00f8lgekrav (I0730). Gjennomf\u00f8ringsvedtak Hva saken gjelder: I Fana bydel bygges nytt friidrettsanlegg Gneist arena (GA) i privat regi p\u00e5 gnr/bnr 119/35 og 119/1018. Bygget skal st\u00e5 ferdig i mai 2025. Byr\u00e5det behandlet i m\u00f8te 04.06.2020 sak 1163/20 \u00abVederlagsfri festeavtale med IL Gneist til friidrettshall ved Fana stadion. Denne saken gjelder gjennomf\u00f8ringsvedtak for etablering av rekkef\u00f8lgekrav som er vilk\u00e5r i rammetillatelse for GA. Rekkef\u00f8lgekravene er knyttet opp mot reguleringsplan for del av Fana Stadion. Rekkef\u00f8lgekravene er relativt omfattende og vil ikke kunne bli ferdigstilt i sin helhet f\u00f8r U23 EM i friidrett som skal avholdes ved Fana stadion i juli 2025. Dette vil kreve dispensasjon fra noen av rekkef\u00f8lgekravene, slik at disse kan ferdigstilles etter EM. Byr\u00e5dsavdeling for n\u00e6ring, kultur og idrett har i bestilling datert 25.01.2024 bedt Etat for utbygging (EFU) om \u00e5 st\u00e5 for prosjektledelse ved utf\u00f8relse av tiltaket, og denne saken gjelder endelig vedtak om gjennomf\u00f8ring av prosjektet. Fagetatens vurdering: Bakgrunn Byr\u00e5det behandlet i m\u00f8te 04.06.2020 sak 1163/20 \u00abVederlagsfri festeavtale med IL Gneist til friidrettshall ved Fana stadion og fattet f\u00f8lgende vedtak: 1. Det inng\u00e5s en vederlagsfri festeavtale med IL Gneist av kommunal grunn gnr/bnr 119/ 35 med varighet p\u00e5 35 \u00e5r. 2. Etat for bygg og eiendom gis fullmakt til \u00e5 utarbeide en festeavtale med bakgrunn i saken. 3. Festeavgift blir satt til kr. 0,- for idrettsarealet. 4. Finansiering av eventuell prosjektering og kostnadsestimering av rekkef\u00f8lgekravene vurderes i forbindelse med rullering av budsjett- og handlings- og \u00f8konomiplanen Etat for bygg og eiendom (EBE) har ikke utarbeidet festeavtalen enda, da Gneist arena f\u00f8rst m\u00e5 fradele arealet de skal feste. Forel\u00f8pig har de f\u00e5tt en tillatelse fra EBE til \u00e5 ta eiendommen i bruk. Arealet ved Fana stadion som er regulert til idrettsform\u00e5l er i utgangspunktet tiltenkt en velodrom for sykkelsporten, dette arbeidet er forel\u00f8pig ikke igangsatt. I sak 1163/20 fremkommer det at en friidrettshall ved Fana stadion kan v\u00e6re positivt b\u00e5de for fremdriften for dette prosjektet, og for \u00e5 utvikle Fana stadion til et fullverdig friidrettsstadion for b\u00e5de trening og nasjonale og internasjonale arrangement. B\u00e5de giver og IL Gneist er positiv til \u00e5 flytte hallen til arealet ved Fana stadion. Prosjektbeskrivelse Rekkef\u00f8lgekravene omhandler oppgradering av ca. 100 meter kommunal vei, Siljust\u00f8lsvegen, og ca. 300 meter fylkesveg, Grimseidsvegen, samt parkeringsplass. en veg eid ims Gr Gneist arena Fana stadion Siljust\u00f8ls vegen P-plass Figur 1 - vegmodell Grimseidvegen og Siljust\u00f8lsvegen Rekkef\u00f8lgekravene m\u00e5 v\u00e6re ferdig opparbeidet f\u00f8r Gneist arena f\u00e5r brukstillatelse. Tiltak i prosjektet omfatter: \u2022 Siljust\u00f8lsvegen opparbeides med tilh\u00f8rende gang-sykkelveg/fortau inkludert kryss med Grimseidvegen. \u2022 Fortau p\u00e5 \u00f8stsiden av Grimseidvegen langs bygningene ved Fana stadion og s\u00f8r til innkj\u00f8rselen til stadion ved etablert bussl\u00f8yfe. \u2022 Utbedring av Grimseidvegen med separat fortau og sykkelveg fra bussl\u00f8yfe til enden av Fana stadion ved avkj\u00f8rsel. \u2022 Etablering av parkeringsplass p\u00e5 gnr/bnr 119/35 s\u00f8rvest for Siljust\u00f8lsvegen/Gneist arena. \u2022 Nye st\u00f8ttemurer og flytting av lysmast ved Fana stadion grunnet breddeutvidelser p\u00e5 vei. Grunnerverv: Det er avdekket behov for permanent erverv mot tilst\u00f8tende eiendommer som blir ber\u00f8rt i forbindelse med breddeutvidelse og oppgraderinger av veien. Det vil bli utarbeidet arbeidsavtaler med ber\u00f8rte naboer. Faseplaner for gjennomf\u00f8ring av rekkef\u00f8lgekravene: Det er utarbeidet faseplaner for gjennomf\u00f8ring av prosjektet. Det ligger mye infrastruktur i grunnen som m\u00e5 hensyntas ved gjennomf\u00f8ring av prosjektet, herunder hovedledninger for fjernvarme og h\u00f8yspent. Fjernvarmer\u00f8r kan kun avdekkes i strekk p\u00e5 5 meter om gangen, og gravearbeider m\u00e5 skje etappevis. Det m\u00e5 etableres ny trase for h\u00f8yspent f\u00f8r eksisterende kabler kan kobles om. Arbeidene p\u00e5 og ved vei vil kreve midlertidig omlegging av gangveier og regulering av trafikk. I juli 2025 skal det arrangeres U23 EM i friidrett ved Fana stadion, og det er en forventning fra arrang\u00f8r og bestiller at det ikke skal v\u00e6re p\u00e5g\u00e5ende anleggsarbeider i omr\u00e5det ved gjennomf\u00f8ring av arrangementet. Gneist arena skal etter planen ferdigstilles mai 2025, og vil benyttes under U23 EM. Faseplanene er derfor utarbeidet for \u00e5 sikre n\u00f8dvendig infrastruktur til Gneist arena, n\u00f8dvendig opparbeiding av st\u00f8ttemurer og ferdigstilling av Siljust\u00f8lsvegen f\u00f8r planlagt stopp i juni 2025. Resterende arbeider i Grimseidvegen, inkludert resterende st\u00f8ttemurer og flytting av lysmast ved Fana stadion, er planlagt etter EM. For at Gneist arena skal f\u00e5 midlertidig brukstillatelse i mai 2025, er det behov for \u00e5 s\u00f8ke dispensasjon fra de rekkef\u00f8lgekravene som ikke er ferdigstilt f\u00f8r EM. Figur 2 \u2013 venstre: arbeid fase 1-3, planlagt utf\u00f8rt f\u00f8r U23 EM. h\u00f8yre: resterende arbeider fase 4-6, planlagt utf\u00f8rt etter EM. Bidrag til teknisk infrastruktur: Gneist arena skal dekke kostnaden for infrastruktur for vann- og avl\u00f8p fra Grimseidvegen og frem til deres tomt. Entrepriseform Prosjektet skal gjennomf\u00f8res som generalentreprise NS8405 basert p\u00e5 Statens veivesens prosesskoder. Brukermedvirkning Bestiller deltar i prosjektet. Gjennom prosjektforl\u00f8pet har det v\u00e6rt god dialog med Vestland fylkeskommune (Vlfk) og Bymilj\u00f8etaten (BME) for \u00e5 avklare forhold knyttet til utforming av veiene, samt diskutert og landet p\u00e5 de valgte l\u00f8sningene. Det er avholdt koordineringsm\u00f8te med akt\u00f8rer som har installasjoner i grunnen, herunder Eviny (fjernvarme) og Bergen fiber. Det er holdt flere koordineringsm\u00f8ter med BKK (h\u00f8yspenttrase). Det har i tillegg v\u00e6rt m\u00f8ter og dialog med Gneist arena og Fana stadion. Klima og milj\u00f8 Prosjektet s\u00f8kes gjennomf\u00f8rt som utslippsfri byggeplass. Det er lagt opp til gjenbruk av eksisterende veioverbygging der dette er mulig og gjenbruk av lokale masser for \u00e5 redusere transportbehov inn og ut av anlegget. Det legges ogs\u00e5 opp til gjenbruk av rekkverk og skilt. Fremdrift Utlysning konkurranse i markedet august 2024 \u2022 Kontraktsignering/oppstart november 2024 \u2022 Delfrist gjennomf\u00f8ring (fase 1 -3) mai 2025 \u2022 Planlagt opphold i arbeider juni 2025 \u2022 Ferdigstilling rest rekkef\u00f8lgekrav august 2025 - april 2026 (fase 4-6) \u00d8konomi Budsjettstatus I gjeldende handlings- og \u00f8konomiplan (2024-27) er vedtatt brutto totalramme for prosjektet 57 mill. Av disse er 1,2 mill. avsatt tidligere \u00e5r (t.o.m 2023), mens resterende 55,8 mill. er budsjettert i \u00f8konomiplanperioden 2024-27. Prosjektet bygger videre p\u00e5 et driftsprosjekt som gjaldt kostnadsestimering av rekkef\u00f8lgekravet. Prosjektet ble f\u00f8rst satt p\u00e5 investeringsprogrammet i 2023, vedtatt totalramme var da 6 mill. og omhandlet detaljprosjektering. I 2024 mottok EFU bestilling p\u00e5 utf\u00f8relse av rekkef\u00f8lgekravet med en tilh\u00f8rende investeringsramme p\u00e5 57 mill. Kalkyle og estimater for investeringsprosjektet Det er utarbeidet en kostnadskalkyle p\u00e5 basis av gjennomf\u00f8rt detaljprosjektering. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over 50 mill. er det gjennomf\u00f8rt en ekstern usikkerhetsanalyse 27.05.2024. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse angir en forventet prosjektkostnad (P50) p\u00e5 77,4 mill, mens anbefalt total kostnadsramme er beregnet til 87,5 mill. Den anbefalte kostnadsrammen p\u00e5 87,5 mill. avviker fra investeringsrammen i gjeldende Handlings- og \u00f8konomiplan med 30,5 mill. Dette har hovedsakelig bakgrunn i endringer i prosjektets omfang som har fremkommet etter levert kostnadsestimat h\u00f8sten 2022. I tillegg er administrasjonskostnadene til gjennomf\u00f8ringen av prosjektet estimert mer detaljert, samt at det er lagt til forventet tillegg og usikkerhetsavsetning som fremkom av ekstern usikkerhetsanalyse. Driftskonsekvenser Kalkulatoriske kostnader for investeringen er beregnet til 4,2 mill. per \u00e5r ved angitt kostnadsramme. Det er ikke beregnet fremtidige utgifter til FDVU ettersom arbeider skal overtas av Vestland fylkeskommune og Bymilj\u00f8etaten. Fagetatens anbefaling: 1. Prosjektet Gneist arena, rekkef\u00f8lgekrav med en anbefalt total investeringsramme p\u00e5 87,5 millioner gjennomf\u00f8res. Prosjektleders styringsm\u00e5l settes til 77,4 mill. 2. Investeringsramme p\u00e5 57 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av f\u00f8lgende tabell: Tidligere \u00c5r Tjeneste Budsjettpost Budsjett bevilget Denne sak t.o.m. 2023 33255 BUD1066 1 986 187 1 986 187 - 2024 33255 BUD1066 4 013 813 4 013 813 2025 33255 BUD1066 20 000 000 20 000 000 2026 33255 BUD1066 31 000 000 31 000 000 SUM 57 000 000 1 986 187 55 013 813 Tabell 1 \u2013 Alle bel\u00f8p inkludert mva og uten fratrekk for midler som er s\u00f8kt om. 3. Udekket behov p\u00e5 30,5 mill. innarbeides ved rullering av handlings- og \u00f8konomiplan. Med hilsen Etat for utbygging Willy-Andre Gjesdal Ida Therese Lang\u00f8en Etatsdirekt\u00f8r Prosjektleder Dokumentet er godkjent elektronisk. Vedlegg: Kostnadsskjema F\u00f8lgeskjema til gjennomf\u00f8ringsvedtak "
}