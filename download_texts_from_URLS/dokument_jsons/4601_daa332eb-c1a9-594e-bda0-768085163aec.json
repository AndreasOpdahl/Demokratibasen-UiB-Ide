{
  "dokument_id": "daa332eb-c1a9-594e-bda0-768085163aec",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 50 fra Per Storli (FrP) om parkeringsdekningen i reguleringssaker - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9930327/Svar-pa-skriftlig-sporsmal-nr-50-fra-Per-Storli-FrP-om-parkeringsdekningen-i-reguleringssaker-Utvalg-for-miljo-og-byutvikling",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/29055-3 Saksbehandler: Malene Nesse Gr\u00f8nningen Fra Dato: 22. februar 2024 Settebyr\u00e5d for byutvikling Svar p\u00e5 skriftlig sp\u00f8rsm\u00e5l nr. 50 fra Per Storli (FrP) om parkeringsdekningen i reguleringssaker - Utvalg for milj\u00f8 og byutvikling I sak om regulering av Marineholmen (Bergenhus, gnr. 164, bnr. 353 mfl. Marineholmen, detaljregulering (arealplan-ID 65320000), sluttbehandling), er det foresl\u00e5tt innvilget 250 parkeringsplasser. Dette til tross for at det i henhold til KPA tillater flere parkeringsplasser. I byr\u00e5dsplattformen kan vi lese at byr\u00e5det vil sikre nok parkeringsdekning i nye prosjekter for \u00e5 hindre fremmedparkering, og sikre god parkeringsdekning i nye bolig -og n\u00e6ringsprosjekter. Sp\u00f8rsm\u00e5l til byr\u00e5den: Hvilken lovhjemmel har byggesaksavdeling brukt n\u00e5r de begrenser parkering i forhold til KPA? Svar fra byr\u00e5den: Det er i hovedsak KPA 2018 som legger f\u00f8ringer og danner rammer for fastsetting av parkeringsdekningen i p\u00e5g\u00e5ende reguleringsplaner. I bestemmelsene til KPA 2018 \u00e5pnes det for et spenn i parkeringsdekningen innenfor sonene. Dette fordi det er stor forskjell p\u00e5 de faktiske forholdene innenfor hver sone og innenfor de ulike planomr\u00e5dene. Det er lagt opp til at det innenfor spennet i KPA 2018 skal gj\u00f8res konkrete vurderinger av parkeringsdekning ut fra blant annet omr\u00e5dets beliggenhet, parkeringsbehovet som tiltaket utl\u00f8ser, t\u00e5legrensen til infrastrukturen i omr\u00e5det, disponeringen av areal og hensynet til g\u00e5ende og syklende. Det mottas ogs\u00e5 uttale fra aktuelle vegeiere som Statens vegvesen, Vestland fylkeskommune og Bymilj\u00f8etaten, i tillegg til naboer og n\u00e6rmilj\u00f8et. Sistnevnte kan ha bekymringer knyttet til \u00f8kt trafikk grunnet mange nye parkeringsplasser eller fremmedparkering om parkeringsdekningen i prosjektet oppleves som lav. Byr\u00e5den er opptatt av at mulighetsrommet i KPA 2018 skal brukes og mener riktig parkeringsdekning i nye bolig- og n\u00e6ringsprosjekter er viktig for \u00e5 \u00f8ke prosjektets attraktivitet for barnefamilier, ivareta behovene til n\u00e6ringsakt\u00f8rer, \u00f8ke tilgjengeligheten og redusere fremmedparkering. Det pekes samtidig p\u00e5 at parkeringsdekningen som foresl\u00e5s i en reguleringsplan er fastsatt etter en konkret helhetsvurdering der mange ulike hensyn er avveid, slik b\u00e5de KPA2018 og Plan- og bygningsloven legger opp til. Marte Monstad \u2013 Settebyr\u00e5d for byutvikling Dokumentet er godkjent elektronisk. "
}