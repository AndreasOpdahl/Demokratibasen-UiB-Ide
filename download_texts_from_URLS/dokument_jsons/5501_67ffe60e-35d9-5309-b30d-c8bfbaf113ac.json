{
  "dokument_id": "67ffe60e-35d9-5309-b30d-c8bfbaf113ac",
  "doc_type": "case_presentation",
  "kommune": 5501,
  "tittel": "Reduksjon av elbilrabatt og justering av KPI",
  "url": "https://innsyn.tromso.kommune.no/application/getMoteDokument?dokid=2001737925",
  "tekst": "Arkivsaksnr. 24/09832-1 Saksbehandler Sjur S. H. Mels\u00e5s Saksgang M\u00f8tedato Milj\u00f8-, idrett-, kultur- og 05.06.2024 samfunnsutviklingsutvalget Kommune- og byutviklingsutvalget 06.06.2024 Formannskapet 11.06.2024 Kommunestyret 18.06.2024 Reduksjon av elbilrabatt og justering av KPI Kommunedirekt\u00f8rens innstilling til vedtak: 1. Kommunestyret godkjenner at bompengetakstene indeksjusteres i takt med utvikling i konsumprisindeks. Bompengeselskapet gis fullmakt til \u00e5 gjennomf\u00f8re prisjustering n\u00e5r utviklingen utgj\u00f8r en hel krone mot grunntaksten begrenset oppad til prisstigningen. 2. Troms\u00f8 kommune godkjenner at rabatt for elbiler i takstgruppe 1 justeres fra 50 % til 30 %. Rabattjusteringen innf\u00f8res fra 30.06.2026. 3. Det forutsettes at Troms fylkeskommune fatter tilsvarende vedtak. Stig Tore Johnsen Mette Moh\u00e5g Kommunedirekt\u00f8r Direkt\u00f8r, Avdeling for bymilj\u00f8 2 Hva saken gjelder Sak om elbilrabatt har v\u00e6rt opp i styringsgruppa for Bypakke Tenk Troms\u00f8 ved tre anledninger: 12.des 2023, 5.feb og 21.mars 2024 P\u00e5 sitt m\u00f8te 5.februar 2024 fattet Styringsgruppen for Tenk Troms\u00f8 f\u00f8lgende vedtak: \u00abStyringsgruppen gir sin tilslutning til at bompengetakstene indeksjusteres i takt med utvikling i konsumprisindeks. Styringsgruppen foresl\u00e5r at bompengeselskapet gis fullmakt til \u00e5 gjennomf\u00f8re prisjustering n\u00e5r utviklingen utgj\u00f8r en hel krone mot grunntaksten begrenset oppad til prisstigningen. En slik fullmakt kan gis skriftlig fra Troms\u00f8 kommune og Troms fylkeskommune til bompengeselskapet. Etter at slik fullmakt er gitt skal styringsgruppen f\u00e5 saken til orientering ved justering\u00bb. I m\u00f8te 21.mars 2024 vedtok Styringsgruppa for Tenk Troms\u00f8 dette: \u00abStyringsgruppen gir sin tilslutning til at rabatt for elbiler i takstgruppe 1 justeres fra 50 % til 30 %. Rabattjusteringen foresl\u00e5s innf\u00f8rt fra 30.06. 2026. Det skal legges fram sak om dette for kommunestyret og fylkestinget\u00bb Vedr. delegering av indeksregulering takstvedtak til bompengeselskap Samferdselsdepartementet skriver i brev til bompengeselskapene: Takstendringer: Samferdselsdepartementet vil minne om at det for hvert bompengeprosjekt blir fastsatt en ramme for takstendringer i forbindelse med stortingsbehandlingen av saken. Grunnleggende for alle prosjekter er forutsetningen om prisjusteringer. I tillegg er det vanlig for strekningsvise prosjekter at det gis en ramme for inntil 20 pst. \u00f8kning i gjennomsnittstaksten ut over prisstigningen og/eller 5 \u00e5r forlenget innkrevingstid som skal bidra til redusert risiko for garantistene. Det er derfor etter v\u00e5r vurdering klart at det er bompengeselskapet som m\u00e5 f\u00f8lge opp \u00f8konomien i sine prosjekter og ved behov s\u00f8ke myndigheten om takstendringer. Med utgangspunkt i omtale i Prop. 1 S (2016- 2017) er det per i dag satt krav om tilslutning fra garantisten i prosjektet ved s\u00f8knad om endringer i gjennomsnittstaksten. Det er senere fastsatt at i bypakker skal alle forslag om takstendringer ha tilslutning fra lokale parter f\u00f8r det kan sendes en taksts\u00f8knad. Vegdirektoratet kan fastsette n\u00e6rmere krav til taksts\u00f8knadenes innhold. Det er kun bompengeselskapet som har en relasjon til garantisten, som oftest er en fylkeskommune, og det er derfor naturlig at selskapet innhenter tilslutning fra denne. Slik vi ser det vil det uansett v\u00e6re naturlig at bompengeselskapene har n\u00e6r oppf\u00f8lging om den \u00f8konomiske risikoutviklingen overfor garantisten, herunder ved behov foresl\u00e5 risikoreduserende tiltak innenfor de rammene som er gitt for innkrevingen. 3 Beskrivelse Justering av bomtakstene i henhold til konsumprisindeks er forutsatt i bypakkens stortingsproposisjon og lokale vedtak. Dette er n\u00f8dvendig for \u00e5 ha finansiering til prosjektene i portef\u00f8ljen. Elbiler har rabatt p\u00e5 50 %, men Stortinget har \u00e5pnet for \u00e5 justere rabatten for nullutslippskj\u00f8ret\u00f8yer til 30 %, fordi andelen slike kj\u00f8ret\u00f8yer er sterkt \u00f8kende og det p\u00e5virker bypakkefinansieringen negativt. Sekretariatet la frem alternative tidspunkter for rabattjustering: Fra 2025, 2026 eller 2027. Beregnet bompengeinntekt i St.prp. 99S ble estimert til 3,8 mrd. 2021-kr. Bompengeinntekter er forutsatt justert i henhold til utvikling i konsumprisindeks (KPI), og tilsvarer 4,3 mill.2023-kr. Erfaringstall hittil viser en inntektssvikt p\u00e5 16 % per oktober 2023, m\u00e5lt mot estimerte inntekter i Prop.99S. Andel elbiler i Troms\u00f8 og inntektssvikten Faktisk elbilandel er 22 % mot estimerte elbilandel p\u00e5 6 %. Oppdragsgiver i Tenk Troms\u00f8 (fylkeskommunen), har i samarbeid med BPS Nord, estimert ulike inntektsniv\u00e5 for bompenger basert p\u00e5 erfaringstall hittil i bompengeinnkrevingen. Selv om biltrafikken i Troms\u00f8 har g\u00e5tt litt ned etter innf\u00f8ring av bompenger, er antall passeringer i bomringen er faktisk omtrent som forventet. Inntekt pr. passering er derimot vesentlig lavere (kr. 4,80 mot forventet kr. 6,10). Unders\u00f8kelser viser ogs\u00e5 at elbiler har flere passeringer (gjennomsnittlig) enn andre biler. \u00c5rlig beregnet inntektssvikt knyttet til elbilrabatten er redegjort for i vedlegg. \u00d8kte inntekter som f\u00f8lge av dette vil tas med i underlag for neste rullering av handlingsprogrammet. Ved \u00e5 gjennomf\u00f8re justering av elbilrabatt vil man sikre om lag 600 millioner kroner til gjennomf\u00f8ring av bypakkens prosjekter. Styringsgruppa i Tenk Troms\u00f8 var enige om \u00e5 anbefale at redusert rabatt for elbiler i bomsystemet innf\u00f8res fra 30.06.2026. Saken forutsetter likelydende vedtak i kommunestyret og fylkesting. Dagens priser med 50 % rabatt: Bensin, diesel, ladbar hybrid Nullutslippskj\u00f8ret\u00f8y Fullpris Avtale + brikke Fullpris Avtale + brikke Normalpris 12 9,6 12 4,8 Rushtid 36 28,8 36 14,4 Priser med 30 % rabatt: Bensin, diesel, ladbar hybrid Nullutslippskj\u00f8ret\u00f8y Fullpris Avtale + brikke Fullpris Avtale + brikke Normalpris 12 9,6 12 6,72 Rushtid 36 28,8 36 20,18 4 Vurdering Det er vesentlig for gjennomf\u00f8ring av intensjonene og prosjektene i Bypakke Tenk Troms\u00f8 at inntektsandelen fra bompenger som forutsatt av Stortinget oppn\u00e5s. Da reduseres ogs\u00e5 risikoen for kommunen og fylkeskommunen som har stilt garanti for l\u00e5neopptak til prosjektene i bypakken. Det vil derfor v\u00e6re hensiktsmessig \u00e5 redusere rabatten for elbiler. Vedlegg Sak 06 Finansiering Sak 16 Presentasjon reduksjon av elbilrabatt Sak 5 Reduksjon av elbil rabatt 5 "
}