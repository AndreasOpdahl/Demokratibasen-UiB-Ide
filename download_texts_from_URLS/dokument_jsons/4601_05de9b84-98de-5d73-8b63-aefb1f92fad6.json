{
  "dokument_id": "05de9b84-98de-5d73-8b63-aefb1f92fad6",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/9224400/Klage",
  "tekst": "From: \"rtorstei@broadpark.no\" <rtorstei@broadpark.no> Sent: Thu, 10 Aug 2023 17:14:28 +0200 To: \"Hovedpostmottak\" <Hovedpostmottak@bergen.kommune.no>; \"Iversen, Remi\" <Remi.Iversen@bergen.kommune.no>; \"Haugen, Runar Sagstad\" <Runar.Haugen@bergen.kommune.no> Subject: Klage p\u00e5 vedtak i sak BYGG 2022-15859-41 - Tillatelse til endring. Importance: Normal Categories: Bl\u00e5 kategori Jeg viser til vedtak i sak BYGG 2022-15859-41 - Tillatelse til endring, mottatt fredag 21.07. Vi varsler herved at vi vil klage p\u00e5 dette vedtaket. Klagens grunnlag er misforhold mellom vedtak og nabovarsel. Vi har bestilt innsyn i saken, ref. kvitteringer p\u00e5 innsynsforesp\u00f8rsel med ID #1579 og 1580. Pr dato, 8 dager etter \u00e5 ha bestilt innsyn, har vi fremdeles ikke f\u00e5tt noe fra Bergen Kommune. Vi har derfor bedt om utsettelse p\u00e5 klagefristen, frem til 28.08. Etter r\u00e5d fra juridisk r\u00e5dgiver ved plan- og bygningsetaten (juss og tilsyn), Runar Haugen i epost datert 07.07, fremmer vi klage innen fristen og vil supplere klagen innen den 28.08. Klagen avhenger imidlertid av at vi f\u00e5r tilgang p\u00e5 sakens dokumenter, slik vi har bedt om. Dersom det er noen problemer med innsynet, forventer vi \u00e5 f\u00e5 beskjed om det. Med hilsen R\u00f8nnaug og Trygve Torsteinsen From: \"rtorstei@broadpark.no\" <rtorstei@broadpark.no> Sent: Sat, 26 Aug 2023 14:20:10 +0200 To: \"Hovedpostmottak\" <Hovedpostmottak@bergen.kommune.no>; \"remi.iversen@bergen-kommune.no\" <remi.iversen@bergen-kommune.no> Subject: Klage p\u00e5 vedtak i sak BYGG 2022 15859-41 Attachments: BYGG 2022 15859. Supplement til klage p\u00e5 vedtak..pdf, 2022 - 15859 Forslag til ny situasjonsplan og snitt.pdf Importance: Normal Categories: Bl\u00e5 kategori Se vedlegg. R\u00f8nnaug og Trygve Torsteinsen Trygve og R\u00f8nnaug Torsteinsen Espelandsveien 107 5258 BLOMSTERDALEN Bergen Kommune Byggesak 26.08.2023 Supplement til klage datert 10.08., sak BYGG 2022-15859-41 \u2013 nr 2. Vi viser til varsel om klage sendt pr epost 10.08.2023. Klagen gjelder vedtak i sak BYGG 2022-15859- 41 \u2013 nr 2, datert 18.07.2023. Det er ikke samsvar mellom hva som er opplyst i nabovarsel, og det som viser seg \u00e5 v\u00e6re oms\u00f8kt og som vedtaket gir tillatelse til. Dette gjelder flyttingen av hele n\u00e6ringsbygget ca en meter mot \u00f8st. Siden det ikke er foretatt nabovarsling iht plan- og bygningsloven \u00a7 21-3, m\u00e5 vedtaket sies \u00e5 v\u00e6re ugyldig, og bygget m\u00e5 derfor flyttes tilbake til opprinnelig plassering. Ansvarlig s\u00f8ker opplyser til oss i en epost 24.08. at Vi har i forbindelse med byggesaken fulgt de innspill som er kommet fra saksbehandler i henhold til nabovarsling. Dersom dette er riktig, betyr det at saksbehandlers vurdering er at flytting av et 1000 kvadratmeter stort n\u00e6ringsbygg over tre etasjer, er s\u00e5 vidt ubetydelig at det kommer inn under andre ledd i pbl \u00a7 21-3. Varsel etter f\u00f8rste ledd kan unnlates n\u00e5r arbeidet ikke, eller i liten grad, ber\u00f8rer interessene til naboer og gjenboere. Derimot finner en det n\u00f8dvendig \u00e5 varsle om en r\u00f8mningstrapp og et lagerrom p\u00e5 47 m2 under bakkeplan? Vi var inne p\u00e5 kommunen for \u00e5 fors\u00f8ke \u00e5 n\u00f8ste opp i hele denne byggesaken 22.08. Med hjelp fra kundeservice, fant vi ut at i den situasjonsplanen som l\u00e5 ved rammetillatelsen fra 2019, var avstanden fra v\u00e5r bolig og til n\u00e6ringsbygg angitt til 23.00 meter. S\u00e5 ble det skiftet saksbehandlingssystem, og da ligger der plutselig allerede i oktober 2022 en ny justert situasjonsplan hvor avstanden var redusert til 22.40 meter. Uten at verken vi eller kommunens kundeservice kunne finne noen s\u00f8knad om dette? Senere sier ansvarlig s\u00f8ker at dette er s\u00f8kt endring for i situasjonsplan fra 25.01.2023. Med andre ord virker det som at en \u00abs\u00f8knad\u00bb om \u00e5 flytte et 1000 kvm stort n\u00e6ringsbygg ca en meter mot \u00f8st (og n\u00e6rmere nabo) har v\u00e6rt begrenset til endring av en situasjonsplan? Uten at det har v\u00e6rt spesifisert i s\u00f8knad og uten at det har v\u00e6rt nevnt med et eneste ord i nabovarsel? Hvordan kan dette sies \u00e5 v\u00e6re akseptabel saksbehandling? I nabovarselet ble det f\u00f8rt en omfattende argumentasjon for at avstanden mellom eiendomsgrense og n\u00e6ringsbygg var mye st\u00f8rre enn hva som er krav i plan- og bygningsloven. F\u00f8rst n\u00e5 skj\u00f8nner vi hvorfor. Vi la likevel med en kommentar ogs\u00e5 p\u00e5 dette med avstander i v\u00e5r merknad: Det er n\u00e5 engang slik at det er ikke avstand til grense som har praktisk betydning, men avstand til bolig. Om vi ser p\u00e5 avstander mellom bolig og n\u00e6ringsbygg i Espehaugen n\u00e6ringsomr\u00e5de, finner vi flg: Espelandsvegen 151 \u2013 Fana Kulde AS (Espehaugen 53A) 20 meter Espelandsvegen 107 \u2013 Mancraft AS (Espehaugen 60A) 22 meter (dette er oss) Espelandsvegen 155 \u2013 Bergen Offshore (Espehaugen 51) 23 meter Espedalen 66 \u2013 ResQ Bergen (Espehaugen 25) 23 meter Espehaugen 22 \u2013 Okea ASA (Espehaugen 32) 32 meter Espehaugen 24 \u2013 Okea ASA (Espehaugen 32) 35 meter Ansvarlig s\u00f8ker opplyser videre til oss at n\u00e5v\u00e6rende plassering, 22,4 meter fra v\u00e5r bolig, er den endelige. Hvordan kan vi stole p\u00e5 det? Dersom alt som beh\u00f8ves er \u00e5 endre litt p\u00e5 ei tegning (uten nabovarsling), er det ikke da i praksis fullstendig fritt fram til \u00e5 plassere bygningen der en m\u00e5tte \u00f8nske? Om s\u00e5 enda ca en meter eller to mot \u00f8st? Og hva med byggeh\u00f8yden? Kan den ogs\u00e5 endres med en telefonsamtale til saksbehandler? Vi m\u00e5 si at vi n\u00e5 har blitt fryktelig usikre og urolige. En klage vil kanskje ikke endre p\u00e5 noe som helst, utenom muligens \u00e5 forsinke hele byggeprosessen med et par-tre m\u00e5neder \u2013 men her er det vitterlig rom for alvorlig kritikk mot b\u00e5de ansvarlig s\u00f8ker og saksbehandler i kommunen. Og her er mer: I vedtaket fra 18.07, st\u00e5r det p\u00e5 side 3 flg: Samtlige dispensasjoner innvilges....p\u00e5 f\u00f8lgende vilk\u00e5r: Som avb\u00f8tende tiltak ifb. med etablering av skj\u00e6ring, skal det som vist og beskrevet i s\u00f8knaden etableres mur og bed med h\u00f8y beplanting langs- og opp etter skj\u00e6ringen. S\u00e5 langt skj\u00f8nner vi hva som ansvarlig s\u00f8ker, da alt dette er i tr\u00e5d med siste nabovarsel. Men s\u00e5 skriver kommunen videre i vedtaket: Videre skal underetasje utvides frem til skj\u00e6ringen, samt at det mot nabo skal etableres avtrappende og skjermende mur og beplantning innenfor G14, ogs\u00e5 dette slik det er beskrevet og oms\u00f8kt? Er ikke dette en salig blanding av s\u00f8knaden og de forslag som fulgte v\u00e5r merknad i juli? Kommunen forst\u00e5r det slik at det er oppn\u00e5dd enighet om alternativ 1, og at det er denne l\u00f8sningen det n\u00e5 s\u00f8kes om \u00e5 etablere. Flott \u2013 da f\u00e5r vi i alle fall til noe. V\u00e5rt forslag til et alternativ 2 gikk ut p\u00e5 \u00e5 forlenge 2. etasje av n\u00e6ringsbygget helt frem til fjellskj\u00e6ringen, og deretter legge vegetasjonsskjermen inn p\u00e5 taket og dermed lengre vekk fra boligen v\u00e5r. (noe som ville v\u00e6rt en fordel for oss ogs\u00e5). Til det sier kommunen at de kan ikke forskuttere utfallet av en fremtidig s\u00f8knad, men er generelt positiv ....??? Hvordan henger denne setningen sammen med vilk\u00e5r i vedtaket om dispensasjoner: underetasje utvides frem til skj\u00e6ringen? Vi m\u00e5 si dette virker fryktelig rotete, sv\u00e6rt tilfeldig og up\u00e5litelig \u2013 noe som igjen gj\u00f8r oss enda mer urolige! Saksbehandler er p\u00e5 ferie frem til 4. september, og f\u00f8r vedkommende er tilbake f\u00e5r vi neppe forklaring p\u00e5 noe som helst. Vi har spurt b\u00e5de utbygger og ansvarlig s\u00f8ker om en redegj\u00f8relse p\u00e5 hva som egentlig skjer \u2013 uten \u00e5 f\u00e5 noen klare svar. Dermed blir vi tvunget til \u00e5 fremme en klage innen fristen. V\u00e5r klage g\u00e5r i korthet ut p\u00e5 at endret plassering av n\u00e6ringsbygget ikke er nabovarslet, og at vedtaket dermed er ugyldig. Vi vil enda en gang trekke frem v\u00e5rt forslag, kalt alternativ 2 i v\u00e5r merknad fra juli. Dette forslaget vil v\u00e6re til fordel for alle parter; det ivaretar generelle samfunnsinteresser ved at en 8 meter h\u00f8y og skjemmende fjellskj\u00e6ring blir skjult, utbygger f\u00e5r b\u00e5de utvidet bygningsareal og tryggere r\u00f8mningsveier. Behovet for sikringsgjerde forsvinner, og det blir mulig \u00e5 tilpasse terrenget inntil n\u00e6ringsbygget, s\u00e6rlig mot s\u00f8r, p\u00e5 en tiltalende m\u00e5te. I en slik situasjon b\u00f8r ogs\u00e5 n\u00e6rmeste nabo, som da f\u00e5r deler av n\u00e6ringsbygget enda 8 meter n\u00e6rmere, ogs\u00e5 kunne tilgodesees. Reguleringsplanen forutsetter et \u00abparkbelte\u00bb p\u00e5 8 meter langs v\u00e5r grense mot \u00f8st. N\u00e5r \u00abfjellet slapp\u00bb under sprenging blir det vanskelig \u00e5 gjennomf\u00f8re. Bruddkanten er p\u00e5 det minste ikke mer enn 3-4 meter fra eiendomsgrense, og sikringsgjerdet er plassert enda ca. en meter innenfor. Det blir dessuten behov for \u00e5 kunne g\u00e5 langs gjerdet med tanke p\u00e5 vedlikehold. Dermed m\u00e5 en eventuell vegetasjonsskjerm plasseres slik at parkbeltet i praksis blir mellom 2 og 5 meter, og ikke 8 meter som forutsatt. Dette har vi i utgangspunktet godtatt, simpelthen fordi vi i praksis ikke hadde noe annet valg. En utvidelse av 2. etasje (ikke underetasje) frem til fjellskj\u00e6ringen, vil p\u00e5 nytt gj\u00f8re det mulig \u00e5 etablere et 8 meter bredt parkbelte langs det meste av v\u00e5r eiendomsgrense m\u00f8t \u00f8st. Da m\u00e5 dette selvsagt stilles som et krav, og det kan da ikke fortsatt v\u00e6re slik at det mot nabo skal etableres avtrappende og skjermende mur og beplantning innenfor G14? Med en liten smule velvilje, kan vegetasjonsskjermen da trekkes noe inn p\u00e5 taket av utvidelsen, og etableres 9 \u2013 10 meter vest for eiendomsgrensen. Da vil nabo b\u00e5de f\u00e5 skjerming mot n\u00e6ringsbygget, samtidig som en fortsatt beholder noe utsikt og f\u00e5r b\u00e5de lys og luft inn p\u00e5 den delen av tomten og til s\u00f8rvestendt terrasse. En forpliktende avtale om en slik l\u00f8sning, vil v\u00e6re mer fordelaktig for nabo enn hva en trenert byggeprosess, eller til og med en eventuell flytting av n\u00e6ringsbygget ca en meter tilbake mot vest, vil v\u00e6re. Siden oms\u00f8kte dispensasjoner n\u00e5 er gjort betinget av at underetasje (?) utvides frem til skj\u00e6ringen, m\u00e5 denne l\u00f8sningen ogs\u00e5 v\u00e6re til stor fordel for utbygger? R\u00f8nnaug og Trygve Torsteinsen Vedlegg: Forslag til ny situasjonsplan og nytt snitt "
}