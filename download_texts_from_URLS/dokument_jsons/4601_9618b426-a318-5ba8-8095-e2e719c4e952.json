{
  "dokument_id": "9618b426-a318-5ba8-8095-e2e719c4e952",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (A) om \u00d8konomi i private barnehager - Utvalg for barnehage, skole og idrett - Innsendt: 25.2.2025",
  "url": "https://bergen.kommune.no/politikere-utvalg/api/fil/bk360/12242037/Svar-pa-skriftlig-sporsmal-fra-Linn-Kristin-Langley-Rasmussen-Engo-A-om-Okonomi-i-private-barnehager-Utvalg-for-barnehage-skole-og-idrett-Innsendt-25-2-2025",
  "tekst": " Seksjon for \u00f8konomi Til Intern korrespondanse Bystyrets kontor v/Tina Omdahl Hayes V\u00e5r referanse: 2025/127402-3 Saksbehandler: Erlend Dr\u00f8nen Herdlev\u00e6r Fra Dato: 11. mars 2025 Seksjon for \u00f8konomi Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (A) om \u00d8konomi i private barnehager - Utvalg for barnehage, skole og idrett - Innsendt: 25.2.2025 Undertegnede er kjent med at en lang rekke enkeltst\u00e5ende barnehager sliter med \u00e5 f\u00e5 de kommunale tilskuddene til \u00e5 dekke reelle driftskostnader. Et eksempel er Starefossen barnehage. Barnehagen er en stiftelse og det er barnas foreldre som er stiftelsens medlemmer. I noen \u00e5r n\u00e5 har Starefossen barnehage levert regnskap med underskudd. Dette begrunnes i manglende real\u00f8kning i tilskudd fra kommunen, kombinert med sv\u00e6rt forh\u00f8yede pensjonspremier, styrt av KLP. I 2024 gikk budsjettet deres i i prinsippet i balanse, med 85 000 kr i \u00aboverskudd\u00bb. Den eneste grunnen til at det ble levert et positivt resultat i 2024 var fordi barnehagen fikk tilbakebetalt for mye innbetalt pensjon. Uten dette ville de g\u00e5tt med et underskudd p\u00e5 ca 200 000 kr. Ved oppstilling av budsjett for 2025 er det ikke mulig for barnehagen \u00e5 sette opp et budsjett med positivt resultat. Dette skyldes flere faktorer: 1) Kommunalt tilskudd: De siste \u00e5rene har ikke det kommunale tilskuddet fulgt prisveksten i samfunnet for\u00f8vrig. Dette er gjengs for alle de private barnehagene. For Starefossen barnehage ser tallene slik ut i 2023: tilskudd p\u00e5 3 484 600 kr. I 2024 var dette tilskuddet redusert med nesten 50 000 kr til 3 433 463. Forel\u00f8pig foreligger ikke vedtak om \u00e5rets tilskudd. Vedtak om driftstilskuddssatser for 2025 foreligger for Starefossen barnehage: Driftstilskuddssatsene for ordin\u00e6re private barnehager i 2025 er 279 259 kroner per heltidsplass for barn 0-2 \u00e5r og 143 758 kroner for barn 3-6 \u00e5r. \u00d8kningen her er p\u00e5 17 039 kr per barn 0-2 \u00e5r og 11 712 kr 3-5 \u00e5r. 2) Redusert foreldrebetaling uten tilstrekkelig kompensasjon fra kommunen: I august 2024 vedtok regjeringen redusert foreldrebetaling, makspris 2000 kr. Starefossen barnehagen fikk i 2024 ingen kompensasjon for redusert foreldrebetaling fra aug - des. I vedtak om driftstilskuddssatser for 2025 st\u00e5r det f\u00f8lgende om redusert foreldrebetaling: I statsbudsjett for 2025 er maksimalprisen for foreldrebetaling 2 000 kroner per m\u00e5ned. Det utgj\u00f8r 22 000 kroner for hele 2025. Dette er en nedgang i forhold til v\u00e5ren 2024. N\u00e5r foreldrebetalingen endres, p\u00e5virker dette satsen tilsvarende. Barnehagene blir kompensert for endringen i foreldrebetaling via satsen. Dersom det er korrekt at dette er fullt kompensert er regnstykke per barn slik: Tidligere makspris 3000 * 11 = 33 000. N\u00e5v\u00e6rende makspris 2 = 22 000 Forskjell: 33 000 - 22 000 = 11 000. Dvs at tilskuddsatsen kun har \u00f8kt med 712 kr per barn i alderen 3-5 \u00e5r og 6 039 per barn alder 0-2 \u00e5r. Regjeringen legger til grunn at l\u00f8nns- og prisvekst blir 4,1 prosent i 2025. 3) L\u00f8nnskostnader: Starefossen, i likhet med flere ideelle barnehager, f\u00f8lger tariff og hovedoppgj\u00f8ret og legger oss helt p\u00e5 linje med forhandlingene til utdanningsforbundet. For 2024 var l\u00f8nnsveksten h\u00f8yere enn prisveksten Som det synes fra utregningen over er det ikke lagt inn noe rom for dette i det kommunale tilskuddet. Starefossen har hatt en forventet \u00f8kning i l\u00f8nnskostander med totalt: 461 346 kr fra 2024 til 2025. Starefossen barnehage er bare et av mange eksempler. Undertegnedes bekymring er at de enkeltst\u00e5ende barnehagene allerede t\u00e6rer p\u00e5 egenkapital, og om de ikke gj\u00f8r det allerede, s\u00e5 er det f\u00e5 \u00e5r til de ikke lenger er i stand til \u00e5 levere budsjett i balanse. Sp\u00f8rsm\u00e5lene er som f\u00f8lger: 1) Kan byr\u00e5den gi en oversikt over utvikling i satser per barn for \u00e5rene 2022, 23, 24 og 25 i henholdsvis kommunale og private barnehager? 2) Hvor stor frihet har kommunen til \u00e5 selv justere tilskuddene til de private barnehagene? 3) Hva gj\u00f8r byr\u00e5den for \u00e5 sikre de enkeltst\u00e5ende private barnehagene sin overlevelse i Bergen? 4) If\u00f8lge svar p\u00e5 budsjetteknisk sp\u00f8rsm\u00e5l (2025-80) blir Bergen kommune kompensert for bortfall av foreldrebetaling grunnet lavere makspris. Reflekteres ikke dette i tilskuddene til de private barnehagene? 5) Hvordan vil byr\u00e5den vurdere eksemplene fra Starefossen barnehage? Svar p\u00e5 sp\u00f8rsm\u00e5l 1. Sp\u00f8rsm\u00e5l: Kan byr\u00e5den gi en oversikt over utvikling i satser per barn for \u00e5rene 2022, 23, 24 og 25 i henholdsvis kommunale og private barnehager? Byr\u00e5dens svar: Private barnehager f\u00e5r driftstilskudd, basert p\u00e5 en fastsatt tilskuddssats og antall barn som g\u00e5r i barnehagen. Tilskuddssatsen til private barnehager beregnes basert p\u00e5 kommunens regnskap to \u00e5r f\u00f8r tilskudds-\u00e5ret. Bel\u00f8pet justeres deretter med kommunal deflator for \u00e5 hensynta prisvekst i disse to \u00e5rene. Kommunal deflator som benyttes i beregningen oppgis i statsbudsjettet, og publiseres p\u00e5 Udir.no. I tillegg til tilskuddet som baserer seg p\u00e5 tilskuddssatsen, mottar de private barnehagene et kapitaltilskudd basert p\u00e5 satser som er fastsatt i forskrift om tildeling av tilskudd til private barnehager1. Tilskuddssatsen p\u00e5virkes ogs\u00e5 av statlige f\u00f8ringer. Eksempelvis vedtok stortinget redusert pensjonsp\u00e5slag for private barnehager, med virkning fra 2022. Barnehager som del av kjede ble justert fra 13 til 10 prosent i 2022. Enkeltst\u00e5ende barnehager ble nedjustert med ett prosentpoeng per \u00e5r fra 2022 til 2024. Normalt skilles det ikke mellom barnehager som er del av en kjede og enkeltst\u00e5ende ved utbetaling av tilskudd, men for \u00e5rene 2022 og 2023 var det forskjell i pensjonsp\u00e5slaget. For kommunale barnehager opereres det ikke tilsvarende med en sats per barn n\u00e5r barnehagen tildeles budsjett. Barnehagens budsjettbehov blir beregnet basert p\u00e5 norm for voksen- og pedagogtetthet og det antall barn som g\u00e5r i barnehagen. I tillegg mottar barnehagene noen driftsmidler til ordin\u00e6r barnehagedrift og midler til drift av barnehagelokaler og utearealer, som for eksempel renhold og vinterdrift. Driftsmidlene tildeles barnehagene hovedsakelig p\u00e5 bakgrunn av antall barn i barnehagen og en fastsatt sats. Satsen settes i forkant av budsjetteringen, og avhenger av kommunens disponible budsjett. I tabell 3 under for sats i kommunale barnehager er derfor gjennomsnittlig budsjettildeling til barnehagene for det enkelte \u00e5r, fordelt p\u00e5 sm\u00e5 og store barn. Kostnader til eksempelvis energi og oppvarming, drift og vedlikehold av bygg o.l. er ikke inkludert i kommunale barnehagers budsjetter, og vil derfor ikke fremkomme i satsen oppgitt under. Slike kostnader dekkes av byggeier, og kostnaden inkluderes ved beregning av sats til de private barnehagene. Utvikling tilskuddssats enkeltst\u00e5ende private barnehager: Barn 0-2 \u00e5r Endring Barn 3-6 \u00e5r Endring 2022 223 211 108 088 2023 253 159 13 % 125 434 16 % 2024 262 220 4% 132 046 5% 2025 279 259 6% 143 758 9% Tabell 1: Utvikling tilskuddssats for enkeltst\u00e5ende barnehager, 2022-2025 1 Forskrift om tildeling av tilskudd til private barnehager - Lovdata Utvikling tilskuddssats private barnehager tilh\u00f8rende en barnehagekjede: Barn 0-2 \u00e5r Endring Barn 3-6 \u00e5r Endring 2022 218 839 105 569 2023 250 879 15 % 124 167 18 % 2024 262 220 5% 132 046 6% 2025 279 259 6% 143 758 9% Tabell 2: Utvikling tilskuddssats for kjedebarnehager, 2022-2025 Utvikling gjennomsnittsbudsjett kommunale barnehager Barn 0-2 Endring Barn 3-6 \u00e5r Endring \u00e5r 2022 203 707 96 249 2023 213 990 5% 111 970 16 % 2024 231 142 8% 120 880 8% 2025 259 700 12 % 135 893 12 % Tabell 3: Gjennomsnittlig budsjettildeling for kommunale barnehager, 2022-2025 2. Sp\u00f8rsm\u00e5l: Hvor stor frihet har kommunen til \u00e5 selv justere tilskuddene til de private barnehagene? Byr\u00e5dens svar: Barnehagelovens \u00a7192 sl\u00e5r fast at kommunen kan gi godkjente private barnehager driftstilskudd. Forskrift om tildeling av tilskudd til private barnehager (forskriften3), sl\u00e5r fast hvordan driftstilskuddet skal beregnes. Forskriftens \u00a7 3 beskriver detaljert hvordan sats for driftstilskudd til private barnehager skal beregnes. Kommunen skal beregne sats basert p\u00e5 gjennomsnittlig ordin\u00e6re driftsutgifter per heltidsplass i tilsvarende kommunale ordin\u00e6re barnehager, fratrukket administrasjonskostnader, pensjonsutgifter og arbeidsgiveravgift p\u00e5 pensjonsutgiftene. Grunnlaget for beregning er kommuneregnskapet fra to \u00e5r f\u00f8r tilskudds\u00e5ret. Private barnehager f\u00e5r beregnet administrasjonskostnader og pensjonskostnader, basert p\u00e5 faste satser. Forskriftens \u00a74 sier at barnehagene skal f\u00e5 pensjonsp\u00e5slag p\u00e5 10 prosent av l\u00f8nnsutgiftene i kommunale barnehager, i tillegg til arbeidsgiveravgift p\u00e5 p\u00e5slaget. Dersom barnehagen har h\u00f8yere pensjonsutgifter enn 10 prosent, og en pensjonsavtale som er inng\u00e5tt f\u00f8r 1.1.2019, kan den s\u00f8ke om \u00e5 f\u00e5 ekstra tilskudd. \u00d8vre tak for en slik s\u00f8knad er pensjonsutgifter i en tilsvarende kommunal barnehage. \u00a7 5 i forskriften sl\u00e5r fast et administrasjonsp\u00e5slag p\u00e5 4,5 prosent av gjennomsnittlig brutto driftsutgifter i kommunale ordin\u00e6re barnehager. Kommunen skal ha en sats for driftstilskudd for barn under tre \u00e5r og en sats for barn over tre \u00e5r. Barn under tre \u00e5r vektes da 1,8 ganger h\u00f8yere enn barn over tre \u00e5r. Barnehagene 2 Lov om barnehager (barnehageloven) - Kapittel IV. Barnehagemyndighetens oppgaver mv. - Lovdata 3 https://lovdata.no/dokument/SF/forskrift/2015-10-09-1166 f\u00e5r tilskudd p\u00e5 v\u00e5ren basert p\u00e5 antall barn rapportert i barnehagens \u00e5rsmelding, og for h\u00f8sten basert p\u00e5 barnetelling 1. september. Oppdatert sats for driftstilskudd skal v\u00e6re vedtatt innen 31. oktober, \u00e5ret f\u00f8r tilskudds\u00e5ret. Vedtaket fattes av Byr\u00e5dsavdeling for barnehage og skole. Ved beregning av tilskuddssats benytter Bergen kommune en modell som er utarbeidet av Private barnehagers landsforbund (PBL) og KS i samarbeid. N\u00e5r satsen skal beregnes, gjennomg\u00e5s alt som er f\u00f8rt i kommunens regnskaper p\u00e5 tjenestene for barnehage (Barnehage og tjeneste for f\u00f8rskolelokaler og utearealer). Utgifter til administrasjon, pensjon og utgifter til kommunens rolle som barnehagemyndighet, tas ut av beregningsgrunnlaget. Det samme gj\u00f8r eventuelle feilf\u00f8ringer i regnskapet knyttet til spesialpedagogisk hjelp, tilrettelegging eller spr\u00e5ktiltak. Kommunens brutto driftsutgifter justeres deretter for l\u00f8nns- og prisvekst etter kommunal deflator, som oppgis i statsbudsjettet. Barnetallet som oppgis i kommunes \u00e5rsmelding for grunnlags\u00e5ret, benyttes ved beregning av tilskuddssats for sm\u00e5 og store barn. I tillegg til driftstilskudd, f\u00e5r private barnehager kapitaltilskudd. Tilskuddet gis som en sats per heltidsplass, og satsen bestemmes av alder p\u00e5 barnehagebygget. Satsene er fastsatt i forskriftens \u00a76. Forskriften legger klare f\u00f8ringer for hvordan tilskuddssatsen til private barnehager skal beregnes. Byr\u00e5det kan derfor ikke p\u00e5virke beregningen av tilskuddssatsen direkte. Bystyrets styrking av budsjettet til kommunale barnehager i 2024 og 2025, vil \u00f8ke satsen til private barnehager fra 2026. Kommunen har anledning til \u00e5 tildele private barnehager ekstra midler utover tildelingsmodellen, men m\u00e5 forholde seg til likebehandlingsprinsippet, fastsatt i barnehageloven. Dette betyr at det ikke er anledning til \u00e5 \u00f8ke tildelingen til enkelte av barnehagene, uten \u00e5 gj\u00f8re det for hele sektoren. 3. Sp\u00f8rsm\u00e5l: Hva gj\u00f8r byr\u00e5den for \u00e5 sikre de enkeltst\u00e5ende private barnehagene sin overlevelse i Bergen? Byr\u00e5dens svar: Bergen kommune f\u00f8lger nasjonalt regelverk for tildeling av tilskudd til private barnehager. Dette regelverket skiller ikke mellom enkeltst\u00e5ende og kjedetilknyttede barnehager. Satsene som benyttes skal tilsvare det kommunen benyttet til kommunale barnehager to \u00e5r f\u00f8r tilskudds\u00e5ret, korrigert for pris og l\u00f8nnsvekst. Dette sikrer likebehandling mellom kommunale og private barnehager. Byr\u00e5det har styrket de kommunale barnehagene i l\u00f8pet av 2024, og varig fra og med 2025. Dette betyr at tilskuddet til de private barnehagene vil \u00f8ke tilsvarende fra 2026. Byr\u00e5det kan ikke \u00f8ke bevilgningene til de enkeltst\u00e5ende barnehagene uten at samme \u00f8kning blir gjort for alle private barnehager. Som barnehagemyndighet skal kommunen likebehandle kommunale og private barnehager. En ekstra satsing p\u00e5 private barnehager, vil gi de private barnehagene bedre rammevilk\u00e5r enn de kommunale. B\u00e5de private og kommunale barnehager blir p\u00e5virket av demografiske endringer. Barnetallsnedgang f\u00f8rer til at flere barnehager ikke f\u00e5r benyttes sin fulle kapasitet, og dette p\u00e5virker det \u00f8konomiske handlingsrommet til den enkelte barnehage. Byr\u00e5det har igangsatt en vurdering av kommunale barnehager som enten er sm\u00e5, har lavt barnetall sammenlignet med godkjenning eller er i uhensiktsmessige lokaler, i tr\u00e5d med vedtatt handlings- og \u00f8konomiplan 2025. Utfallet av dette arbeidet, skal sikre at kapasiteten i gjenv\u00e6rende barnehager skal utnyttes bedre. Det er ventet at dette vil medf\u00f8re en mer \u00f8konomisk b\u00e6rekraftig drift for b\u00e5de private og kommunale barnehager. Bergen kommune kan kun sikre at private barnehager f\u00f8lger gjeldende regelverk. Barnehagenes \u00f8vrige prioriteringer for barnehagedriften, kan ikke p\u00e5virkes av Byr\u00e5det. 4. Sp\u00f8rsm\u00e5l: If\u00f8lge svar p\u00e5 budsjetteknisk sp\u00f8rsm\u00e5l (2025-80) blir Bergen kommune kompensert for bortfall av foreldrebetaling grunnet lavere makspris. Reflekteres ikke dette i tilskuddene til de private barnehagene? Byr\u00e5dens svar: Bergen kommune benytter en beregningsmodell for tilskuddssats til private barnehager, som er utarbeidet av Private barnehagers landsforbund (PBL) og KS i samarbeid. I denne modellen inkluderes foreldrebetaling som en del av finansieringen til barnehagene. Ved endringer i egenbetalingen i l\u00f8pet av et budsjett\u00e5r, vil dette spille direkte inn i satsberegningen for det aktuelle \u00e5ret. Eksempelvis for budsjett\u00e5ret 2024. Foreldrebetalingen ble redusert fra 3000 kroner per m\u00e5ned til 2000 kroner per m\u00e5ned, med virkning fra august 2024. Dette ble hensyntatt ved beregning av sats, og totalt fratrekk for foreldrebetaling i 2024 var derfor 3000 kr * 6 mnd + 2000 kr * 5 mnd = kr. 28.000, -. Med utgangspunkt i modellen som benyttes ved satsberegning, f\u00f8lger satsen kalender\u00e5ret og ikke barnehage\u00e5ret. 5. Sp\u00f8rsm\u00e5l: Hvordan vil byr\u00e5den vurdere eksemplene fra Starefossen barnehage? Byr\u00e5dens svar: Starefossen barnehage er en liten, enkeltst\u00e5ende barnehage. De frittst\u00e5ende barnehagene er en viktig del av tilbudet i Bergen, og bidrar til mangfold og valgfrihet for foreldre. Den norske barnehagemodellen lar foreldre fritt velge den barnehagen i kommunen som passer deres behov. Det gir barnehagene mulighet til \u00e5 tiltrekke seg foreldre gjennom profil og kvaliteter i barnehagen. P\u00e5 den m\u00e5ten kan driften utvikles. Mindre barnehager er s\u00e5rbar for endringer i barnegruppen. \u00c5rsak for reduksjon i totalt driftstilskudd fra 2023 til 2024 i Starefossen barnehage, skyldes hovedsakelig at kombinasjonen av antall sm\u00e5 og store barn er endret. Sm\u00e5 barnehager har begrenset mulighet til \u00e5 optimalisere barnegruppene. Endringer i sammensetningen av barn i barnehagen vil p\u00e5virke driftstilskuddet st\u00f8rrelse, uten av barnehagen n\u00f8dvendigvis kan gj\u00f8re n\u00f8dvendige endringer i ansattgruppen. Denne problemstillingen er lik uavhengig av om barnehagen er privat eller kommunal. Starefossen barnehage har en h\u00f8yere pedagogtetthet enn loven krever. Barnehagens st\u00f8rrelse gj\u00f8r det vanskelig \u00e5 endre dette. Tilskuddet til private barnehager beregnes basert p\u00e5 forskriftens \u00a73. Dette betyr at det er kommunens regnskaper fra 2023 p\u00e5 bestemmer tilskuddssatsen for 2025. Endringen i tilskuddssats fra 2024 til 2025 for enkeltst\u00e5ende barnehager var kr. 17.039 for sm\u00e5 barn og kr. 11.072 for store barn. Dette tilsvarer en \u00f8kning fra 2024 p\u00e5 hhv 6 og 9 prosent. I 2024 var fratrekk for foreldrebetaling totalt kr. 28.000. Tilsvarende fratrekk i 2025 er kr. 22.000. Dersom man ser bort fra endring i foreldrebetaling, er \u00f8kningen i tilskuddssats kr. 11.039 for sm\u00e5 barn og kr. 5.712 for store barn. Dette tilsvarer en \u00f8kning p\u00e5 henholdsvis. 4,2 og 4,3 prosent. Avslutningsvis vil jeg understreke at likebehandlingen mellom kommunale og private barnehager er et avgj\u00f8rende prinsipp for byr\u00e5det, og at b\u00e5de private og kommunale barnehager skal kunne utvikle seg i tr\u00e5d med innbyggernes behov. Med hilsen Christian Haugen \u2013 Byr\u00e5d for Barnehage og Skole Dokumentet er godkjent elektronisk. Kopi: "
}