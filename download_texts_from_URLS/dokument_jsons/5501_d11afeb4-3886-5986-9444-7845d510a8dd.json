{
  "dokument_id": "d11afeb4-3886-5986-9444-7845d510a8dd",
  "doc_type": "case_attachment",
  "kommune": 5501,
  "tittel": "Vedlegg 8, St\u00f8yvurdering anleggsperiode 20231129",
  "url": "https://innsyn.tromso.kommune.no/application/getMoteDokument?dokid=2001812693",
  "tekst": "NOTAT KUNDE / PROSJEKT KONTAKTPERSON DATO Troms\u00f8 kommune ved Unn Tove Alvarstein 21.11.2023 Eiendom/Utbyggingstjenesten PROSJEKTNUMMER OPPRETTET AV REV. DATO 10240013 Svenn Erik Skjemstad 29.11.2023 DISTRIBUSJON: AT PLAN & ARKITEKTUR TORSTEIN PILTINGSRUD TIL: KOPI TIL: Ringvegen N\u00e6ringspark \u2013 bygge- og anleggsst\u00f8y Bakgrunn: Dette notatet omhandler bygge- og anleggsst\u00f8y for prosjektet Ringvegen N\u00e6ringspark i Troms\u00f8 kommune, og er et supplement til st\u00f8yrapporten som tar for seg andre st\u00f8ykilder (utarbeidet av Sweco, datert 24.06.2020). I forbindelse med utbyggingsprosjektet vil det v\u00e6re behov for \u00e5 ta ut cirka 890.000 m3 masser fra tomta, fordelt p\u00e5 byggetrinn 1 (cirka 640.000 m3) og byggetrinn 2 (cirka 250.000 m3). Det ventes at masseuttaket, med tilh\u00f8rende st\u00f8yutfordringer, vil ha en varighet p\u00e5 flere \u00e5r. I dette notatet presenteres en overslagsberegning av hvilken st\u00f8yp\u00e5virkning dette kan ha for n\u00e6rliggende naboer. Regelverk: Kapittel 6 i T-1442/2021 beskriver retningslinjer for begrensning av st\u00f8y fra bygg- og anleggsvirksomhet. Retningslinjene gir et sett med anbefalte \u00f8vre grenseverdier for st\u00f8yniv\u00e5 fra bygge- og anleggsarbeider. Videre skildrer T-1442, med veileder M-2061, ulike typer avb\u00f8tende tiltak som b\u00f8r iverksettes n\u00e5r st\u00f8yprognosen viser overskridelse av grenseverdiene. Det legges til grunn at naboer til bygge- og anleggsarbeid skal f\u00e5 en forutsigbar st\u00f8ysituasjon, hvor st\u00f8ysituasjonen skal prognoseres p\u00e5 forh\u00e5nd, og hvor det legges opp til tidlig og n\u00f8yaktig varsling/kommunikasjon av/med naboskapet. Utend\u00f8rs st\u00f8ygrenser avhenger av varighet og blir strengere for lengre anleggsperioder/driftsfaser, se Tabell 1. 1 (9) Sweco Sweco Norge AS Svenn Er ik Skjem stad Sluppenvegen 19 Organisasjonsnr. 967032271 Hovedkontor: Oslo NO-7037 Trondheim, Telefon +47 73 83 35 00 svenn.skjemstad@sweco.no www.sweco.no SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx Tabell 1. Anbefalte grenseverdier utend\u00f8rs for bygg- og anleggsvirksomhet med varighet over 6 m\u00e5neder (kilde: T-1442/2021). Alle grenseverdier gjelder innfallende lydtrykkniv\u00e5 og gjelder utenfor rom med st\u00f8yf\u00f8lsomt bruksform\u00e5l. Dersom lyden i eller ved bebyggelse med st\u00f8yf\u00f8lsomt bruksform\u00e5l inneholder tydelige innslag av impulslyd eller rentoner, b\u00f8r st\u00f8ygrensene skjerpes med 5 dB. Eksempler p\u00e5 dette er pigging. St\u00f8yende aktiviteter og drift b\u00f8r normalt ikke forekomme om natten. Dersom det i spesielle tilfeller tillates avvik hvor st\u00f8ygrensen overstiges gjelder regelen om varsling, se T-1442 og tilh\u00f8rende veileder M-2061 for beskrivelse av tiltak. Maksimalt st\u00f8yniv\u00e5 LAFmax i nattperioden b\u00f8r ikke overskride grensen for ekvivalentniv\u00e5 med mer enn 15 dB. Sprengning som gir st\u00f8yniv\u00e5 mer enn LAFmax 50 dB innend\u00f8rs b\u00f8r ikke gjennomf\u00f8res p\u00e5 natt. B\u00e5de st\u00f8rre og mindre bygg- og anleggsarbeid b\u00f8r varsles til naboer som er utsatt for vesentlig st\u00f8y. Varslingen b\u00f8r omfatte oppslag ved byggeplassen og brev/personlig informasjon til de mest ber\u00f8rte naboene. Varslingen b\u00f8r minst inneholde \u2022 Henvisning til regelverket \u2022 Arbeidets art og herunder hvorfor de st\u00f8yende arbeidene er n\u00f8dvendig \u2022 Stipulert periode for st\u00f8yende aktivitet \u2022 Daglig arbeidstid og type aktivitet \u2022 Hvem som er ansvarlig (+telefonnummer og arbeidssted) Det b\u00f8r ogs\u00e5 fremg\u00e5 at man kan f\u00e5 innsyn i st\u00f8yprognosene som er utarbeidet. 2 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx Grov overslagsberegning: Hvilke grenseverdier i T-1442 som blir gjeldende avhenger av anleggsperiodens varighet og type st\u00f8ykilder som benyttes (med eller uten impulslyd). Videre er det ulike grenseverdier for ulike tider p\u00e5 d\u00f8gnet og ulike grenseverdier for ulike type bygg. Hvor mye st\u00f8y som genereres avhenger av antall- og type st\u00f8ykilder og plasseringen av disse, samt driftstider. Dette m\u00e5 avklares i senere fase n\u00e5r plan for anleggsarbeidet foreligger. Man har i denne fasen relativt god kjennskap til hvor mye fjellmasser som skal tas ut, dermed er det i det f\u00f8lgende foretatt en overslagsberegning, basert p\u00e5 typiske lydniv\u00e5 og driftstider for relevante anleggsmaskiner, som kan gi en pekepinn p\u00e5 hvilke st\u00f8yniv\u00e5 det kan dreie seg om, men det presiseres at dette kun er et overslag. Estimat YDT og \u00c5DT: \u2022 YDT = yrkesd\u00f8gntrafikk, mandag \u2013 fredag. YDT fremkommer som resultat av antall tonn masser totalt fordelt p\u00e5 antall tonn per lastebillass dividert p\u00e5 anslag virkedager x 2 (tur/retur) \u2022 \u00c5DT = \u00e5rsd\u00f8gntrafikk, mandag \u2013 s\u00f8ndag \u2022 \u00c5DT fremkommer som YDT x 0,9 For sammenliknbare prosjekter har man tatt ut masser tilsvarende cirka 85 enveis lastebilturer per dag. Tur/retur gir dette YDT = 85 x 2 = 170 turer per dag. \u00c5DT blir da YDT x 0,9 = 170 x 0,9 = 153. Ettersom dette er usikre tall er det i st\u00f8yberegningen benyttet (YDT =) \u00c5DT = 170 for ikke \u00e5 underestimere st\u00f8yen. Estimat antall tonn masser: Det antas at man frakter cirka 25 tonn masser per lastebiltur. For kombinasjonen berg, stein og jord antas typisk 2,1 tonn per m3 masse. Estimert antall tonn masser blir dermed: \u2022 Byggetrinn 1: o 640.000 m3 x 2,1 tonn/m3 = 1.344.000 tonn masser totalt. \u2022 Byggetrinn 2: o 250.000 m3 x 2,1 tonn/m3 = 525.000 tonn masser totalt. 3 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx Estimat varighet: Med utgangspunkt i estimat for antall lastebillass per dag og antall tonn masser per lastebillass kan man ansl\u00e5 at man daglig uttransporterer f\u00f8lgende: \u2022 85 enveisturer/dag x 25 tonn/tur = 2.125 tonn/dag Med utgangspunkt i antall tonn masser totalt og antall tonn uttransportert per dag kan man ansl\u00e5 f\u00f8lgende antall virkedager (mandag \u2013 fredag): \u2022 Byggetrinn 1: o 1.344.000 tonn totalt fordelt p\u00e5 2.125 tonn/dag = 633 virkedager \u2022 Byggetrinn 2: o 525.000 tonn totalt fordelt p\u00e5 2.125 tonn/dag =247 virkedager Hvis man tar utgangspunkt i at man for et typisk \u00e5r har 230 arbeidsdager kan man estimere varigheten for massetransporten til f\u00f8lgende: \u2022 Byggetrinn 1: o 633 virkedager / 230 virkedager per \u00e5r \uf040 2,75 \u00e5r \u2022 Byggetrinn 2: o 247 virkedager / 230 virkedager per \u00e5r \uf040 1 \u00e5r Ut fra dette kan det ansl\u00e5s at varigheten p\u00e5 masseuttaket alene vil v\u00e6re cirka 4 \u00e5r. I etterkant av masseuttaket vil man ha annen type bygge- og anleggsst\u00f8y ifm oppf\u00f8ring av bebyggelse p\u00e5 tomta. St\u00f8yberegning - valgte forutsetninger: \u2022 Grunnet n\u00e6rhet til naboer antas det at bygge- og anleggsarbeider kun b\u00f8r foreg\u00e5 p\u00e5 dagtid (innenfor tidsrommet 07-19) hverdager. \u2022 Det antas sannsynlig at aktuell grenseverdi dagtid vil v\u00e6re LpAeq12h 07-19 = 60 dBA grunnet arbeidets varighet (ansl\u00e5tt til minimum 4 \u00e5r). \u2022 St\u00f8ykilde \u2013 anleggstrafikk (vegkilde): o \u00c5DT = 170 tunge biler til uttransportering av masser per d\u00f8gn. Det antas at bilene i all hovedsak vil ankomme og returnere s\u00f8rg\u00e5ende langs Ringvegen. 4 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx \u2022 Finknuser (punktkilde): o Lydeffektniv\u00e5: 119 dB o Driftstid 5,5 timer (innenfor 07-19) \u2022 Hjullaster (arealkilde): o Lydeffektniv\u00e5: 106 dB o Driftstid: 11 timer (innenfor 07-19) \u2022 Borerigg (arealkilde): o Lydeffektniv\u00e5: 126 dB o Driftstid: 3 timer (innenfor 07-19) \u2022 Pigging (arealkilde): o Lydeffektniv\u00e5: 120 dB o Driftstid: 1,5 timer (innenfor 07-19) \u2022 Grovknuser (arealkilde): o Lydeffektniv\u00e5: 121 dB o Driftstid: 11 timer (innenfor 07-19) \u2022 Gravemaskin, steinmasser (arealkilde): o Lydeffektniv\u00e5: 114 dB o Driftstid: 11 timer (innenfor 07-19) Merk at det ikke finnes gode metoder for \u00e5 beregne sprengning. Det er imidlertid rimelig \u00e5 anta at sprengning kan gi st\u00f8yniv\u00e5 mer enn LAFmax 50 dB innend\u00f8rs for n\u00e6rmeste bolighus og b\u00f8r dermed ikke gjennomf\u00f8res p\u00e5 natt. Med hensyn p\u00e5 potensiell skade p\u00e5 byggverk b\u00f8r m\u00e5linger av vibrasjoner foretas, se neste avsnitt. St\u00f8yprediksjonsprogrammet CadnaA versjon 2023 MR2 er benyttet. Det er beregnet med hard mark innenfor anleggsomr\u00e5det, p\u00e5 havoverflate og p\u00e5 asfaltert terreng i omr\u00e5det. \u00d8vrig overflate er definert som myk. Bygninger er gitt absorpsjonsfaktor 0,21. Beregningsoppl\u00f8sningen er 5 m x 5 m. Det er beregnet med 1. ordens refleksjoner. Med valgte forutsetninger kan gjennomsnittlig st\u00f8yniv\u00e5 dagtid (07-19) fra anleggsarbeidene bli omtrent som vist i Figur 1 og Figur 2. 5 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx Figur 1: Overslagsberegning av st\u00f8y fra masseuttak (Ld) i 4 meters h\u00f8yde over terreng. Ut fra overslagsberegningen ser vi at flere bolighus kan f\u00e5 overskridelse av grenseverdi under valgte forutsetninger. 6 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx Figur 2: Overslagsberegning av st\u00f8y fra massetransport isolert sett (Ld) i 4 meters h\u00f8yde over terreng Ser man figurene i sammenheng ser man at \u00f8vrige anleggsmaskiner ventes \u00e5 v\u00e6re dimensjonerende mens bidrag fra massetransporten er mer underordnet. 7 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx H\u00e5ndtering av bygge- og anleggsst\u00f8y i prosjektet: N\u00e5r det forventes overskridelser av grenseverdiene, som overslagsberegningen antyder, b\u00f8r det tas inn en bestemmelse i reguleringsplanen som setter krav om at det skal lages en plan for h\u00e5ndtering av st\u00f8y i bygge- og anleggsfasen f\u00f8r igangsettelses- tillatelse gis. Det b\u00f8r tas inn bestemmelser om at det gj\u00f8res st\u00f8ym\u00e5linger i bygge- og anleggsfasen. Det kan spesielt v\u00e6re aktuelt med m\u00e5ling av vibrasjoner/strukturlyd med hensyn p\u00e5 potensiell skade p\u00e5 n\u00e6rliggende boligbygg ifm boring og sprengning. Plan for h\u00e5ndtering av st\u00f8y: \u00c5 planlegge arbeidene p\u00e5 en m\u00e5te som gir minst mulig st\u00f8yulemper for beboerne i nabolaget er en viktig forutsetning for \u00e5 kunne redusere st\u00f8yplage. Erfaring viser at forutsigbarhet, god informasjon til og \u00e5pen dialog med naboer er avgj\u00f8rende for \u00e5 forebygge og redusere st\u00f8yplage for naboer til bygge- og anleggsomr\u00e5der. Dersom det av ulike grunner ikke er mulig \u00e5 overholde grenseverdiene angitt i kapittel 6 i T- 1442/2021, vil det v\u00e6re n\u00f8dvendig med andre tiltak. Hvilke tiltak som er aktuelle og hensiktsmessige \u00e5 gjennomf\u00f8re, vil v\u00e6re avhengig av b\u00e5de prosjektet og lokale forhold. Avb\u00f8tende tiltak m\u00e5 vurderes konkret, og fortrinnsvis i dialog med ber\u00f8rte parter. Avb\u00f8tende tiltak vil ikke alltid gi st\u00f8yniv\u00e5 under grenseverdiene, men det b\u00f8r v\u00e6re et m\u00e5l at st\u00f8yplagen reduseres mest mulig. Det vil som regel v\u00e6re aktuelt \u00e5 vurdere et eller flere av f\u00f8lgende mulige tiltak: alternativt oppholdssted, st\u00f8ysvake maskiner og utstyr, driftstidsbegrensninger og etablering av (midlertidige) st\u00f8yskjermer. Varsling og dialog med naboer og ber\u00f8rte parter: Dialog og gode varslingsrutiner er konfliktdempende tiltak med god effekt, som forebygger og reduserer st\u00f8yplage. Varsling b\u00f8r alltid skje som oppslag ved byggeplassen, og med direkte informasjon per brev, epost eller SMS til de mest ber\u00f8rte naboene. Vegetasjonens innvirkning p\u00e5 st\u00f8yutbredelse: Vegetasjon mellom st\u00f8ykilde og beregningspunkt kan ha en st\u00f8yreduserende effekt. Men st\u00f8yreduksjonen inng\u00e5r i en komplisert sammenheng mellom marktype og vegetasjon. Vegetasjonens tillegg til markdempingen forutsetter tett vegetasjon med dominerende innslag av bartr\u00e6r. If\u00f8lge M-128 (forl\u00f8peren til M-2061) kan: \u2022 5 meter tett vegetasjon gi inntil 2 dB reduksjon i A-veid verdi \u2022 mer enn 50 meter tett vegetasjon gi 3 \u2013 6 dB reduksjon. 8 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx Det er i beregningsmetoden ikke lagt opp til korreksjon for vegetasjon da det er utfordrende \u00e5 beskrive vegetasjonen p\u00e5 en korrekt m\u00e5te som kan kobles til vegetasjonens akustiske egenskaper. Et annet problem er forskjellen i l\u00f8vdekke mellom sommer og vinter. For lange avstander vil dessuten krumme lydbaner som passerer over vegetasjonen redusere en mulig dempende effekt. Hvis man i senere fase, basert p\u00e5 beregninger, ser at man har marginale overskridelser ved st\u00f8yf\u00f8lsom bebyggelse i situasjoner med tett vegetasjon mellom denne og st\u00f8ykildene kan man vurdere \u00e5 korrigere for vegetasjon s\u00e5 lenge man ikke overestimerer den reduserende effekten. Konklusjon: Det b\u00f8r tas inn en bestemmelse i reguleringsplanen som setter krav om at det skal lages en plan for h\u00e5ndtering av st\u00f8y i bygge- og anleggsfasen f\u00f8r igangsettelses- tillatelsen gis. I denne planen b\u00f8r det inng\u00e5 st\u00f8ykart basert p\u00e5 reelle maskiner/- aktiviteter og driftstider, vurdert opp mot relevante grenseverdier. Det b\u00f8r tas inn bestemmelser om at det gj\u00f8res st\u00f8ym\u00e5linger i bygge- og anleggsfasen. 9 (9) NOTAT 21.11.2023 SSE p:\\31664\\10218701_ringvegen_n\u00e6ringspark\\000_ringvegen_n\u00e6ringspark\\06 dokumenter\\03 rapporter og notater\\2023 ba-st\u00f8y\\10240013_notat_ba- st\u00f8y_ringvegen_rev1_a.docx "
}