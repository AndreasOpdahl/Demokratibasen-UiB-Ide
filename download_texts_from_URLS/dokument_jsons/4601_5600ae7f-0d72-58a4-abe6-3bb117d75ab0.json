{
  "dokument_id": "5600ae7f-0d72-58a4-abe6-3bb117d75ab0",
  "doc_type": "case_attachment",
  "kommune": 4601,
  "tittel": "Invitasjon til \u00e5 gi innspill til stortingsmelding om allmennlegetjenesten",
  "url": "https://bergen.kommune.no/politikere-utvalg/api/fil/bk360/10662619/Invitasjon-til-a-gi-innspill-til-stortingsmelding-om-allmennlegetjenesten",
  "tekst": " Statsr\u00e5den Deres ref V\u00e5r ref Dato 24/2385- 17. juni 2024 Invitasjon til \u00e5 gi innspill til stortingsmelding om allmennlegetjenesten Regjeringen arbeider med en stortingsmelding om allmennlegetjenesten som vil bli lagt frem v\u00e5ren 2025, og jeg inviterer med dette til \u00e5 gi innspill. Fastlegene og allmennlegetjenestene er fundamentet for v\u00e5r felles helse- og omsorgs- tjeneste. Disse tjenestene er avgj\u00f8rende for at flere og mer avanserte oppgaver kan l\u00f8ses n\u00e6r der folk bor, for god oppgavedeling og sammenheng mellom tjenester og for en trygg akuttmedisinsk kjede. Videre er en tilgjengelig allmennlegetjeneste med kapasitet og kvalitet, av stor betydning for \u00e5 f\u00e5 ned ventetidene i spesialisthelsetjenesten. Allmennlegetjenestene m\u00e5 organiseres og finansieres p\u00e5 en m\u00e5te som fremmer kvalitet, effektivitet, rett bruk av kompetanse, arbeidsdeling og innovasjon. Regjeringen har allerede tatt flere grep for \u00e5 bedre fastlegeordningen. Til arbeidet med stortingsmelding \u00f8nsker jeg innspill til hvordan vi kan skape en attraktiv og fremtidsrettet allmennlegetjeneste. Jeg \u00f8nsker blant annet innspill til: \u2022 Hva er viktig for innbyggerne i m\u00f8te med allmennlegetjenestene? \u2022 Hvordan b\u00f8r fastlegekontor organiseres? \u2022 Hvordan kan vi rekruttere og beholde ynger leger som fastleger eller i andre allmennlegetjenester? \u2022 Hvordan kan vi m\u00f8te behovene som f\u00f8lge av flere eldre og \u00f8kt medisinsk kompleksitet i kommunale helse- og omsorgstjenester? \u2022 Hvordan kan digitalisering p\u00e5virke og bidra til \u00e5 l\u00f8se behov vi har i dag og i frem- tiden? Postadresse: Postboks 8011 Dep 0030 Oslo Kontoradresse: Teatergt. 9 Telefon* 22 24 90 90 Org no.: 983 887 406 \u2022 Hvordan vi kan vi forbedre allmennlegetjenestene i sykehjem, fengselshelsetjenesten samt helsestasjons- og skolehelsetjenesten? \u2022 Hvordan det kan legges til rette for kloke valg i tjenesten og i befolkningen? Det vil bli avholdt et f\u00f8rste innspillsm\u00f8te i Regjeringskvartalet i Oslo Tirsdag den 25. juni kl. 09.00 \u2013 10.30 Jeg h\u00e5per at dere har anledning til \u00e5 delta. Dere kan lese mer om m\u00f8tet og melde dere p\u00e5 via lenken nedenfor. Innspillsm\u00f8te om fremtidens allmennlegetjeneste \u2013 regjeringen.no. Det inviteres ogs\u00e5 til \u00e5 sende inn skriftlige innspill p\u00e5 f\u00f8lgende lenke: Gi innspill til stortingsmelding om allmennlegetjeneste for fremtiden \u2013 regjeringen.no. Innspillene vil publiseres p\u00e5 regjeringen.no fortl\u00f8pende. Med hilsen Jan Christian Vestre Side 2 "
}