{
  "dokument_id": "aac02bfa-24d7-5b4f-934d-68c70c04f769",
  "doc_type": "case_presentation",
  "kommune": 4601,
  "tittel": "H\u00f8ring. Handlingsplan mot \u00e5pne rusomr\u00e5der",
  "url": "https://bergen.kommune.no/politikere-utvalg/api/fil/bk360/10721929/Framstilling-Horing-Handlingsplan-mot-apne-rusomrader",
  "tekst": " Eldrer\u00e5det | Ungdomsr\u00e5det | Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/246006-49 Saksbehandler: Birgitte Teglgaard J\u00f8rgensen H\u00f8ring. Handlingsplan mot \u00e5pne rusomr\u00e5der Hva saken gjelder: Byr\u00e5d for barnevern, sosiale tjenester og mangfold har lagt ny handlingsplan mot \u00e5pne rusomr\u00e5der ut p\u00e5 h\u00f8ring. M\u00e5let med handlingsplanen er \u00e5 avvikle det \u00e5pne rusomr\u00e5det i V\u00e5gsbunnen. Planen har fokus p\u00e5 orden og trygghet, \u00f8kt positiv aktivitet, bedre renhold og mer hjelp til personer i rusmilj\u00f8ene. Samarbeid med Helse Bergen HF, Vest politidistrikt, brukerorganisasjoner o.l. er avgj\u00f8rende for \u00e5 oppn\u00e5 dette. Handlingsplanen legges ut p\u00e5 ekstern h\u00f8ring for \u00e5 sikre innspill fra alle interessenter. Ungdomsr\u00e5det og Kommunalt r\u00e5d for personer med funksjonsnedsettelse leverte innspill til oppstartsaken. Disse er vedlagt under saksutredningen. R\u00e5denes behandling: \u2022 Les saksfremlegg og h\u00f8ringsutkast, samt tidligere innspill fra de kommunale r\u00e5dene. \u2022 R\u00e5dene kan komme med en uttalelse til h\u00f8ringsutkastet. Forslag til vedtak: Saken legges frem uten forsalg til vedtak. Dato: 27. juni 2024 Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Saksfremlegget Utkast til Handlingsplan mot \u00e5pne rusomr\u00e5der 1 Saksutredning Tidligere uttalelser fra de kommunale r\u00e5dene. Kommunalt r\u00e5d for personer med funksjonsnedsettelse behandlet saken i m\u00f8tet 22.08.2023 sak 136/23 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnevern og sosiale tjenester. Det er positivt at man her tar utgangspunkt i \u00e5 gj\u00f8re de omr\u00e5dene der det er \u00e5pne russcener mer attraktive for alle. Her opplever vi ogs\u00e5 at det ligger en omtanke for de som er beboere og naboer i disse omr\u00e5dene. Det er viktig at man har god st\u00f8tte til de frivillige organisasjonene som arbeider her. Mange gode tiltak er allerede igangsatt, men samtidig savnes mer fokus p\u00e5 psykiatri. Vi vet at mange rusmisbrukere sliter med psykiske problemer og tenker at opprettelse av et \u00abpop innom\u00bb psykiatrisk tilbud for rusavhengige kunne v\u00e6rt utpr\u00f8vd i Bergen eller kanskje en gatepsykiater etter modell fra gatepresten i Bergen. I tillegg m\u00e5 det gj\u00f8res st\u00f8rre innsats i forhold til ettervern slik at de som er p\u00e5 vei ut av et liv i rus f\u00e5r en annen arena og et annet nettverk enn det de hadde i rusmilj\u00f8et Ungdomsr\u00e5det behandlet saken i m\u00f8tet 23.08.2023 sak 56/23 og fattet f\u00f8lgende vedtak: Ungdomsr\u00e5det stiller oss bak innsatsomr\u00e5dene fremstilt i handlingsplanen og ser frem til \u00e5 bli inkludert i videre arbeid, samt se endelig planutkast. Ungdomsr\u00e5det er spesielt opptatt av at mennesker med rusproblemer skal ha god oppf\u00f8lgning, tilgang p\u00e5 rehabilitering og trygge steder \u00e5 oppholde seg. Samtidig vil vi trekke frem at det er viktig \u00e5 ha fokus p\u00e5 at n\u00e6rmilj\u00f8et ikke blir hardt p\u00e5virket av rusmisbrukere, og at kommunen i utrullingen av eks. boligprogrammet har fokus p\u00e5 b\u00e5de beboere og n\u00e6rmilj\u00f8. Ungdomsr\u00e5det \u00f8nsker ogs\u00e5 et fokus p\u00e5 \u00e5 forhindre at unge trekkes inn i rusmilj\u00f8er, samt at mennesker som sliter med rus ikke skal jages eller straffes hardt av politiet, men heller bli tilbudt hjelp. 2 "
}