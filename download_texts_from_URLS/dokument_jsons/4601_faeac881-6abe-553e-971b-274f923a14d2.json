{
  "dokument_id": "faeac881-6abe-553e-971b-274f923a14d2",
  "doc_type": "case_attachment",
  "kommune": 4601,
  "tittel": "Byr\u00e5dets arbeid med ny kommuneplan og kommunal planstrategi",
  "url": "https://bergen.kommune.no/politikere-utvalg/api/fil/bk360/9674335/Byradets-arbeid-med-ny-kommuneplan-og-kommunal-planstrategi",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/05109-1 Byr\u00e5dets arbeid med ny kommuneplan og kommunal planstrategi Byr\u00e5det Meyer har siden tiltredelsen forberedt arbeidet med revisjon av kommuneplanens samfunnsdel og arealdel. Denne saken klargj\u00f8r byr\u00e5dets videre arbeid med kommuneplanens samfunnsdel (KPS), kommuneplanens arealdel (KPA) og kommunal planstrategi for valgperioden 2023\u20132027. Dette inkluderer innretningen av sentrale dokumenter i kommuneplanarbeidet, innretning av kommuneplanprosessen og tentativ fremdriftsplan for det videre arbeidet. Formell varsling av planoppstart og kunngj\u00f8ring av planarbeid vil finne sted samtidig som forslag til planprogram blir sendt p\u00e5 h\u00f8ring og lagt ut til offentlig ettersyn, i tr\u00e5d med plan- og bygningsloven (PBL) \u00a7\u00a7 11-12 og 11-13. Dette gjelder oppstart av KPS og senere oppstart av KPA. Denne saken er derfor ikke en formell oppstart av planarbeidet med KPS og KPA. Klosterhagen-erkl\u00e6ringen uttrykker f\u00f8lgende politiske ambisjoner for byr\u00e5det: \u2022 Byr\u00e5det vil rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. \u2022 Byr\u00e5det vil ogs\u00e5 at saksbehandling og planprosesser skal bli vesentlig raskere og mer effektiv. \u2022 Byr\u00e5det har et m\u00e5l om \u00e5 sette i gang arbeidet med KPS og KPA parallelt. Alle kommuner skal etter plan- og bygningsloven ha en samlet kommuneplan. Dette omfatter en samfunnsdel og en arealdel. Bystyret selv vedtar kommuneplanen. Kommuneplanens samfunnsdel (KPS) skal sette langsiktige m\u00e5l for samfunnsutviklingen og kommuneorganisasjonen, og er f\u00f8rende for kommunens \u00f8vrige planlegging og virksomhet. Samfunnsdelen skal i tillegg ha en handlingsdel som rulleres \u00e5rlig. Handlingsdelen inng\u00e5r i en samlet handlings- og \u00f8konomiplan (H\u00d8P) i Bergen kommune. Kommunen skal ha en arealplan for hele kommunen (KPA) som viser sammenhengen mellom framtidig samfunnsutvikling og arealbruk. Dette skal v\u00e6re i tr\u00e5d med f\u00f8ringer fra KPS. Kommunal planstrategi er et politisk verkt\u00f8y for styring av planleggingen i valgperioden. Planstrategien er lovp\u00e5lagt, og skal vedtas av bystyret senest ett \u00e5r etter konstituering. Som del av arbeidet med planstrategi utarbeides et kunnskapsgrunnlag. Planstrategien tar formelt stilling til om kommuneplanen skal revideres. Bergen kommune har de siste \u00e5rene deltatt i flere FoU-prosjekter som har gitt kunnskap om og anbefalinger til videreutvikling av samfunnsplanleggingen i kommunen. I tillegg har det 1 blitt gjennomf\u00f8rt utviklingsarbeid internt i organisasjonen. Saksfremstillingen redegj\u00f8r for aktuelle anbefalinger som legges til grunn i kommuneplanarbeidet. Bergen kommune har blant landets st\u00f8rste planvolum innenfor samfunnsplanleggingsfeltet, og til enhver tid en rekke p\u00e5g\u00e5ende planprosesser. Det er ikke et m\u00e5l i seg selv at Bergen kommune skal ha f\u00e6rrest mulig planer, men det m\u00e5 tas en kritisk gjennomgang av hvordan kommunen innretter planene. Byr\u00e5det har derfor startet arbeidet med \u00e5 g\u00e5 gjennom gjeldende planportef\u00f8lje innenfor samfunnsplanleggingen, og det vil frem mot fremleggelse av planstrategi bli foresl\u00e5tt grep for \u00e5 styrke den r\u00f8de tr\u00e5den fra kommuneplanens samfunnsdel til den tematiske planleggingen, og fra samfunnsdelen til H\u00d8P, som utgj\u00f8r samfunnsdelens handlingsdel. Innretning av sentrale dokumenter i kommuneplanprosessen I sp\u00f8rsm\u00e5let om innretning av kommuneplanprosessen er det ogs\u00e5 viktig \u00e5 avklare hvordan innretningen av sentrale dokumenter i kommuneplanprosessen skal v\u00e6re, ogs\u00e5 med hensyn til avhengigheter. Dette inkluderer kommuneplanens samfunnsdel og arealdel med respektive planprogram, handlings- og \u00f8konomiplan, planstrategi og kunnskapsgrunnlag. Byr\u00e5det har som ambisjon \u00e5 rullere b\u00e5de KPS og KPA. Dette gj\u00f8r det form\u00e5lstjenlig \u00e5 se p\u00e5 en god og hensiktsmessig funksjonsdeling mellom alle de sentrale dokumentene i kommuneplanprosessen, legge til rette for effektive prosesser og at ikke planleggingen blir mer omfattende enn n\u00f8dvendig. Kunnskapsgrunnlag Kunnskapsgrunnlaget har som form\u00e5l \u00e5 gi en overordnet oversikt over status, utviklingstrekk og de utfordringer og muligheter som Bergen st\u00e5r overfor, b\u00e5de som bysamfunn og som kommuneorganisasjon. Dokumentet skal ogs\u00e5 bidra til \u00e5 synliggj\u00f8re spenninger mellom ulike samfunnsutfordringer som grunnlag for politiske prioriteringer. Kunnskapsgrunnlaget legges ved kombinert planstrategi og planprogram for KPS som et grunnlagsdokument. Kombinert planstrategi og planprogram for KPS Plan- og bygningsloven \u00a7 10-1 sier at utarbeiding og behandling av kommunal planstrategi kan sl\u00e5s sammen med og v\u00e6re del av oppstart av arbeidet med kommuneplanen. Det vurderes som hensiktsmessig \u00e5 sl\u00e5 sammen planstrategiarbeidet med planprogram for kommuneplanens samfunnsdel. Dette for \u00e5 synliggj\u00f8re sammenhengen mellom retningen for kommuneplanens samfunnsdel og de overordnede vurderingene knyttet til \u00f8vrig planleggingsbehov som vurderes i planstrategien. Byr\u00e5det \u00f8nsker \u00e5 raskt legge frem kommunal planstrategi for valgperioden. Dokumentet skal derfor ikke v\u00e6re mer omfattende enn n\u00f8dvendig. Planstrategien konsentreres til \u00e5 ta stilling til rullering av kommuneplanens samfunnsdel (KPS) og arealdel (KPA). Videre vil den adressere grep for videreutvikling av samfunnsplanleggingen i Bergen kommune, for \u00e5 sikre effektiv planlegging av h\u00f8y kvalitet. Det legges ikke opp til at det gjennom behandlingen av planstrategien skal ta stilling til alle enkeltplaner som skal revideres i valgperioden, siden bystyrets vedtak av ny KPS skal gi sentrale f\u00f8ringer for planleggingen. Etter plan- og bygningsloven skal kommuneplanens samfunnsdel ha et planprogram. Planprogrammet skal gj\u00f8re rede for form\u00e5let med planarbeidet, planprosessen med frister og deltakere, opplegget for medvirkning, hvilke alternativer som vil bli vurdert og behovet for utredninger. Forslag til planprogram skal sendes p\u00e5 h\u00f8ring og legges ut til offentlig ettersyn. Samtidig skal oppstart av planarbeidet med kommuneplanens samfunnsdel varsles og kunngj\u00f8res i tr\u00e5d med PBL \u00a7\u00a7 11-12 og 11-13. 2 Kommuneplanens samfunnsdel (KPS) Byr\u00e5det har som ambisjon \u00e5 rullere kommuneplanens samfunnsdel (KPS) og arealdel (KPA), og \u00e5 sette i gang arbeidet med KPS og KPA parallelt. Prosessen med KPS skal sikre god fremdrift for KPA, og at avhengighetene mellom KPS og KPA h\u00e5ndteres p\u00e5 en god m\u00e5te. To storbyforskningsprosjekt om samfunnsplanlegging fra 2018 og 2022 legger vekt p\u00e5 en styrket kobling av samfunnsdelen til valgperiodene med politisk gjennomgang og \u00abfornyelse\u00bb tidlig i valgperioden. Samfunnsdelen m\u00e5 gi reelle f\u00f8ringer for den \u00f8vrige planleggingen og handlings- og \u00f8konomiplanen i tr\u00e5d med plan- og bygningsloven og kommuneloven. Tidligst mulig vedtak av KPS krever b\u00e5de spisset innhold og rask prosess. Det legges derfor opp til at ny KPS konsentreres rundt hovedform\u00e5let om \u00e5 sette langsiktige m\u00e5l for samfunnsutviklingen i kommunen, og prioriterte satsingsomr\u00e5der for valgperioden. Handlings- og \u00f8konomiplan (H\u00d8P) Samfunnsdelen skal gi reelle f\u00f8ringer for den \u00f8vrige planleggingen og handlings- og \u00f8konomiplanen i tr\u00e5d med plan- og bygningsloven og kommuneloven. Dette krever at m\u00e5larbeidet i samfunnsdelen og arbeidet med handlings- og \u00f8konomiplan sees i sammenheng. Kommuneplanens arealdel (KPA) I tr\u00e5d med ambisjonene i politisk plattform, skal arbeidet med KPS og KPA g\u00e5 parallelt for \u00e5 f\u00e5 en best mulig fremdrift. I p\u00e5vente av fastsatte f\u00f8ringer fra KPS, skal det igangsettes n\u00f8dvendige kartlegginger og utredninger. Dette for \u00e5 klargj\u00f8re omfanget av revisjonen av KPA og videre detaljering av ressursbehov og organisering av planprosessen, i tillegg til arbeid med planprogram for KPA. Politisk forankring og ekstern medvirkning frem mot vedtak av KPS Selv om det legges opp til et spisset design p\u00e5 planstrategi, planprogram for KPS og planforslag for KPS, kreves det fortsatt god politisk forankring opp mot bystyresiden. KPS skal f\u00f8rst og fremst v\u00e6re et politisk styringsverkt\u00f8y som reflekterer resultatet fra kommunevalget. Det legges derfor opp til at byr\u00e5det forankrer arbeidet med \u00e5 sette langsiktige samfunnsm\u00e5l og prioriterte satsingsomr\u00e5der i valgperioden hos bystyret. Det legges opp til en planprosess som vektlegger dialog og involvering fra bystyret og utvalgene. De lovp\u00e5lagte kommunale r\u00e5dene vil ogs\u00e5 bli s\u00e6rskilt orientert om arbeidet. Medvirkning er viktig for \u00e5 gi innbyggere og andre samfunnsakt\u00f8rer anledning til \u00e5 p\u00e5virke utformingen av blant annet tjenestetilbudet i kommunen. B\u00e5de planprogram for KPS og planforslag for KPS skal etter loven sendes p\u00e5 h\u00f8ring og legges ut til offentlig ettersyn. Byr\u00e5det vil ta stilling til medvirkningsopplegget for arbeidet med KPA p\u00e5 et senere tidspunkt. \u00d8konomiske og administrative konsekvenser: Det er ikke satt av egne midler til kommuneplanprosessen i budsjettvedtaket for 2024, og arbeidet med forberedelser av kommuneplanprosessen har v\u00e6rt h\u00f8yt prioritert og h\u00e5ndtert gjennom disponering av interne ressurser. Arbeidet med planstrategi, planprogram for KPS og planforslag for KPS ledes av Byr\u00e5dsleders avdeling. Arbeidet med en kommuneplan krever involvering p\u00e5 tvers av alle byr\u00e5dsavdelingene, men samtidig b\u00f8r arbeidet innrettes s\u00e5 effektivt som mulig. Det forutsettes at det settes av intern kapasitet i hele byr\u00e5dsorganisasjonen for \u00e5 sikre tilstrekkelig kapasitet til arbeidet og god kobling til avdelingenes oppf\u00f8lging. For \u00e5 sikre helheten i kommuneplanen, vurderes det som n\u00f8dvendig \u00e5 ha dedikerte ressurser til arbeidet som sikrer god sammenheng mellom arbeidet med KPS og KPA. Det er 3 behov for s\u00e6rlig avsatte ressurser til n\u00f8dvendig prosjektledelse, prosjektarbeid, koordinering og samordning av kommuneplanarbeidet. Arbeidet m\u00e5 derfor ivaretas av en egen prosjektleder i 100 % for \u00e5 sikre arbeidet og fremdrift med KPS, og som ogs\u00e5 skal bidra til god kobling mot KPA-arbeidet. Det er vurdert som n\u00f8dvendig \u00e5 ha prosjektledelse frem til byr\u00e5det avgir planforslag av ny KPS til Bergen bystyre. Det legges opp til \u00e5 bruke interne ressurser for \u00e5 sikre hurtig oppstart. For \u00e5 underst\u00f8tte prosessen det legges opp til i denne saken, er det ansl\u00e5tt et finansieringsbehov p\u00e5 2,0 mill. kroner i 2024. I tillegg til \u00e5 dekke prosjektleder for arbeidet med KPS, vil det p\u00e5l\u00f8pe kostnader til KPS-prosessen knyttet til blant annet prosess-st\u00f8tte og prosjektarbeid, kommunikasjon, involvering og medvirkning, og evaluerings- og oppf\u00f8lgingskostnader. Det tas sikte p\u00e5 at arbeidet med ny kommuneplan og planstrategi i utgangspunktet finansieres innenfor vedtatte budsjettrammer ved omdisponering av eksisterende personalressurser. I forbindelse med arbeidet med revidert budsjett vil det vurderes om det er behov for \u00e5 fremme bevilgningsforslag for bystyret. I forbindelse med behandling av planprogram for KPS m\u00e5 det tas stilling til revidert fremdriftsplan, og om dette gir \u00f8konomiske konsekvenser for 2025. Arbeidet med KPA, med tilh\u00f8rende prosesskrav og utredningsbehov, vil v\u00e6re mer omfattende enn for KPS. \u00d8konomiske og administrative konsekvenser utover gjeldende rammer for ressursbruk knyttet til utredninger, prosjektorganisasjon og arbeid med KPA m\u00e5 detaljeres og s\u00f8kes innarbeidet p\u00e5 et senere tidspunkt. Prosess og tentativ fremdriftsplan Behandlingen av denne byr\u00e5dssaken klargj\u00f8r det videre arbeidet med kommuneplanens samfunnsdel, kommuneplanens arealdel og kommunal planstrategi for valgperioden 2023\u2013 2027. I forel\u00f8pig fremdriftsplan legger byr\u00e5det opp til et konsentrert l\u00f8p der byr\u00e5det avgir sak med innstilling til bystyret om planforslag for kommuneplanens samfunnsdel januar 2025, med behandling i bystyret tentativt februar 2025. Saksfremstillingen detaljerer fremdriftsplan ytterligere. Den tentative fremdriftsplanen for arbeidet er sv\u00e6rt stram. Dette gir en prosessrisiko som kan medf\u00f8re forsinkelser jf. den forel\u00f8pige fremdriftsplanen. Det er n\u00f8dvendig \u00e5 ha dedikerte prosjektressurser i arbeidet frem til byr\u00e5det avgir planforslag av ny KPS til Bergen bystyre, og med kobling til det videre arbeidet med KPA. I forbindelse med behandling av planprogram for KPS m\u00e5 det tas stilling til revidert fremdriftsplan, og om dette gir \u00f8konomiske og administrative konsekvenser for 2025. Byr\u00e5dsleders vurdering og anbefaling/konklusjon: Byr\u00e5dsleder anbefaler at det videre arbeidet med ny kommuneplan og kommunal planstrategi gjennomf\u00f8res i tr\u00e5d med det skisserte opplegget i saken. Vedtakskompetanse: Byr\u00e5dets fullmakter \u00a7 2.4, vedtatt av bystyret 16.12.2020 i sak 378/20: Byr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. Byr\u00e5dets videre arbeid med ny kommuneplan og kommunal planstrategi gjennomf\u00f8res i tr\u00e5d med innholdet i denne saken. 2. Det tas sikte p\u00e5 at arbeidet med ny kommuneplan og planstrategi finansieres innenfor vedtatte budsjettrammer ved omdisponering av eksisterende personalressurser. I forbindelse med arbeidet med revidert budsjett vil det vurderes om det er behov for \u00e5 4 fremme bevilgningsforslag for bystyret. 3. Melding om vedtak sendes Bystyrets kontor og sekretariatene for Eldrer\u00e5det, Kommunalt r\u00e5d for personer med funksjonsnedsettelse og Ungdomsr\u00e5det. Dato: 12. mars 2024 Christine B. Meyer Byr\u00e5dsleder Dokumentet er godkjent elektronisk. 5 Saksframstilling: Byr\u00e5det Meyer har siden tiltredelsen forberedt arbeidet med revisjon av kommuneplanens samfunnsdel og arealdel. Denne saken klargj\u00f8r byr\u00e5dets videre arbeid med kommuneplanens samfunnsdel (KPS), kommuneplanens arealdel (KPA) og kommunal planstrategi for valgperioden 2023\u20132027. Dette inkluderer innretningen av sentrale dokumenter i kommuneplanarbeidet, innretning av kommuneplanprosessen og tentativ fremdriftsplan for det videre arbeidet. Formell varsling av planoppstart og kunngj\u00f8ring av planarbeid vil finne sted samtidig som forslag til planprogram blir sendt p\u00e5 h\u00f8ring og lagt ut til offentlig ettersyn, i tr\u00e5d med plan- og bygningsloven (PBL) \u00a7\u00a7 11-12 og 11-13. Dette gjelder oppstart av KPS og senere oppstart av KPA. Denne saken er derfor ikke en formell oppstart av planarbeidet med KPS og KPA. Klosterhagen-erkl\u00e6ringen uttrykker f\u00f8lgende politiske ambisjoner for byr\u00e5det: \u2022 Byr\u00e5det vil rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. \u2022 Byr\u00e5det vil ogs\u00e5 at saksbehandling og planprosesser skal bli vesentlig raskere og mer effektiv. \u2022 Byr\u00e5det har et m\u00e5l om \u00e5 sette i gang arbeidet med KPS og KPA parallelt. Sentrale dokumenter i kommuneplanprosessen Alle kommuner skal etter plan- og bygningsloven ha en samlet kommuneplan. Dette omfatter en samfunnsdel og en arealdel. Bystyret selv vedtar kommuneplanen. Kommuneplanens samfunnsdel (KPS) Kommuneplanens samfunnsdel (KPS) skal sette langsiktige m\u00e5l for samfunnsutviklingen og kommuneorganisasjonen, og er f\u00f8rende for kommunens \u00f8vrige planlegging og virksomhet. Gjeldende KPS ble vedtatt av bystyret juni 2015. Samfunnsdelen skal i tillegg ha en handlingsdel som rulleres \u00e5rlig. Handlingsdelen inng\u00e5r i en samlet handlings- og \u00f8konomiplan i Bergen kommune. Handlings- og \u00f8konomiplan 2024\u2013 2027 ble vedtatt av bystyret desember 2023. Kommuneplanens arealdel (KPA) Kommunen skal ha en arealplan for hele kommunen (kommuneplanens arealdel) som viser sammenhengen mellom framtidig samfunnsutvikling og arealbruk. Dette skal v\u00e6re i tr\u00e5d med f\u00f8ringer fra KPS. Gjeldende arealdel inneholder plankart, juridiske bestemmelser og planbeskrivelse. Gjeldende KPA ble vedtatt av bystyret juni 2019. Handlings- og \u00f8konomiplan (H\u00d8P) Kommuneplanens samfunnsdel har en lovp\u00e5lagt handlingsdel som rulleres \u00e5rlig. I Bergen kommune kombineres handlingsdelen (etter plan- og bygningsloven) med \u00f8konomiplan (etter kommuneloven), og inng\u00e5r i en samlet handlings- og \u00f8konomiplan. Kommunal planstrategi Kommunal planstrategi er et politisk verkt\u00f8y for styring av planleggingen i valgperioden. Planstrategien er lovp\u00e5lagt, og skal vedtas av bystyret senest ett \u00e5r etter konstituering. Den skal ta stilling til hvorvidt KPS og/eller KPA skal revideres, og i s\u00e5 fall om de skal revideres helt eller delvis. Planstrategien kan ogs\u00e5 ta stilling til hvilken \u00f8vrig planlegging som skal prioriteres i valgperioden. Planstrategien kan sl\u00e5s sammen med planprogram for kommuneplanens samfunnsdel og/eller arealdel. Gjeldende planstrategi ble vedtatt september 2020. 6 Kunnskapsgrunnlag Som del av arbeidet med planstrategi utarbeides et kunnskapsgrunnlag. Kunnskapsgrunnlaget har som form\u00e5l \u00e5 gi en overordnet oversikt over status, utviklingstrekk og de utfordringer og muligheter som Bergen st\u00e5r overfor, b\u00e5de som bysamfunn og som kommuneorganisasjon. Dokumentet skal ogs\u00e5 bidra til \u00e5 synliggj\u00f8re spenninger mellom ulike samfunnsutfordringer som grunnlag for politiske prioriteringer. Kunnskapsgrunnlaget er et underlag for beslutninger i planstrategien, herunder \u00e5 vurdere revisjon av KPS, KPA og eventuelt \u00f8vrig planlegging i valgperioden. Dokumentet er imidlertid ikke detaljert for all planlegging i kommunen, men har som form\u00e5l \u00e5 v\u00e6re et overordnet og helhetlig grunnlagsdokument for samfunnsplanlegging generelt i valgperioden. Planprogram B\u00e5de kommuneplanens samfunnsdel og arealdel har lovp\u00e5lagte prosesskrav, bl.a. ved at det skal utarbeides planprogram. Planprogrammet skal gj\u00f8re rede for form\u00e5let med planarbeidet, planprosessen med frister og deltakere, opplegget for medvirkning, hvilke alternativer som vil bli vurdert og behovet for utredninger. Planprogrammet kan sl\u00e5s sammen med planstrategi. Forslag til planprogram skal sendes p\u00e5 h\u00f8ring og legges ut til offentlig ettersyn i minst seks uker. Planprogrammet fastsettes av bystyret. Videreutvikling av samfunnsplanleggingen i Bergen kommune Bergen kommune har de siste \u00e5rene deltatt i flere FoU-prosjekter som har gitt kunnskap om og anbefalinger til videreutvikling av samfunnsplanleggingen i kommunen. I tillegg har det blitt gjennomf\u00f8rt internt utviklingsarbeid, blant annet knyttet til erfaringer fra dagens plansystem og planinstruks. Sommeren 2022 ble det avsluttet et FoU-prosjekt med tittelen \u00abSamskaping politikk og administrasjon i strategiske planprosesser\u00bb, i regi av Program for storbyrettet forskning. Prosjektet s\u00e5 blant annet p\u00e5 hvordan storbyene kan f\u00e5 mer effektive planprosesser og \u00e5 bruke strategiske planer som bedre styringsverkt\u00f8y. Prosjektet bygger blant annet p\u00e5 data fra om lag 100 intervjuer med ledende folkevalgte og administrative ledere i alle de \u00e5tte storbyene som er med i prosjektet. Blant hovedfunnene pekes det blant annet p\u00e5 f\u00f8lgende punkter: \u2022 Det er n\u00f8dvendig \u00e5 ha et velfungerende kommunalt plansystem som underst\u00f8tter god sammenheng fra kommuneplanens samfunnsdel, via andre strategiske planer til oppf\u00f8lging i handlings- og \u00f8konomiplan. \u2022 Strategiske planer som bedre styringsverkt\u00f8y og mer effektive planprosesser krever f\u00e6rre strategiske planer. Det er et gjennomg\u00e5ende fellestrekk blant et stort flertall av folkevalgte og administrasjon i storbyene at de er bekymret for det store planvolumet. Dette er funn som g\u00e5r igjen i de deltakende storbyene. Bergen kommune har blant landets st\u00f8rste planvolum innenfor samfunnsplanleggingsfeltet, og til enhver tid en rekke p\u00e5g\u00e5ende planprosesser. Kommunal planstrategi for perioden 2019\u20132023 ble vedtatt av bystyret 22.09.2020 i bystyresak 246/20. Saken la f\u00f8ringer for samfunnsplanleggingen/planproduksjonen i bystyreperioden: \u2022 42 planer blir videref\u00f8rt uten endringer \u2022 39 planer blir revidert/rullert \u2022 15 planer utg\u00e5r \u2022 42 nye planarbeid p\u00e5g\u00e5r eller blir startet opp i perioden 7 Ut fra planstrategien i forrige valgperiode summerer dette seg til 123 planer, og 81 planprosesser i bystyreperioden. Det er ikke et m\u00e5l i seg selv at Bergen kommune skal ha f\u00e6rrest mulig planer, men gitt hovedfunnene fra FoU-prosjektet, b\u00f8r det tas en kritisk gjennomgang av hvordan kommunen innretter planene. Dette b\u00f8r henge sammen med innretning p\u00e5 ny KPS og f\u00f8ringene den skal gi for andre planer. Rapporten fra FoU-prosjektet har ogs\u00e5 to anbefalinger knyttet til planstrategien og kommuneplanens samfunnsdel med betydning for plansystemet: Rapporten anbefaler \u00e5 styrke koblingen av samfunnsdelen til valgperiodene. Det vises til at samfunnsdelen er en lovp\u00e5lagt og viktig plan b\u00e5de i formannskapsbyene og i de parlamentariske byene. Samtidig viser funn fra en rekke prosjekter at den trenger en politisk gjennomgang og \u00abfornyelse\u00bb tidlig i valgperioden om den skal kunne gi reelle f\u00f8ringer for \u00f8konomiplanen slik b\u00e5de plan- og bygningsloven og kommuneloven forutsetter. Dette forutsetter et sterkere fokus p\u00e5 et l\u00f8pende kunnskapsgrunnlag framfor medvirkning i innledende planfase, slik at det kan bidra til en raskere prosess etter at et nytt kommunestyre tiltrer. Rapporten anbefaler ogs\u00e5 \u00e5 vurdere den kommunale planstrategiens rolle. Hittil har den kommunale planstrategien i mange kommuner ikke bare blitt brukt til \u00e5 klarlegge utfordringsbilde og ta stilling til om kommuneplanen skal revideres helt eller delvis, men ogs\u00e5 det samlede planbehovet for temaplaner i hele valgperioden. Det er flere grunner til at denne praksisen b\u00f8r endres slik at denne frivillige delen av planstrategien i stedet legges inn som en \u00e5rlig rullering av handlings- og \u00f8konomiplanen. For det f\u00f8rste g\u00e5r det fram av lovforarbeidene at planstrategien skal v\u00e6re et verkt\u00f8y for \u00e5 styrke den politiske styringen av planbehovet. Det reiser sp\u00f8rsm\u00e5l om det kan forventes at kommunestyret som noe av det f\u00f8rste de gj\u00f8r er \u00e5 ta stilling til alt som skal lages av planer i hele valgperioden. Mye peker i retning av at dette i f\u00f8rste rekke er et administrativt styringsverkt\u00f8y. For det andre kan det stilles sp\u00f8rsm\u00e5l om det kan tas stilling til planbehov f\u00f8r kommunestyret har lagt nye f\u00f8ringer knyttet til satsinger i valgperioden fortrinnsvis gjennom forankring i en oppdatert samfunnsdel. I tillegg er det mye som peker i retning av en ny samlet gjennomgang av planstrategiens rolle i en modell der samfunnsdelen uansett settes under politisk diskusjon tidlig i hver valgperiode. Byr\u00e5dsavdelingene har over tid jobbet med \u00e5 styrke samordningen i planleggingen for \u00e5 utvikle mer sammenhengende planlegging p\u00e5 tvers av organisasjonen. Mer sammenhengende planlegging forutsetter st\u00f8rre grad av sammenhengende kunnskapsgrunnlag. I 2021 ble det levert sluttrapport i storbyforskningsprosjektet om store og \u00f8kende datamengder i storbykommunene, og et viktig funn er at det er mange flaskehalser og barrierer for \u00e5 bruke informasjon p\u00e5 tvers av sektorene/byr\u00e5dsavdelingene. Byr\u00e5dssak 1352/22 om videreutvikling av samfunnsplanleggingen i Bergen kommune peker p\u00e5 \u00f8kt bruk av felles kunnskapsgrunnlag med mer dynamiske data som et konkret oppf\u00f8lgingsomr\u00e5de. Innretning av sentrale dokumenter i kommuneplanprosessen I byr\u00e5dets politiske plattform st\u00e5r det at \u00abbyr\u00e5det vil rullere kommuneplanens samfunnsdel (KPS) og arealdel (KPA)\u00bb, og at \u00abbyr\u00e5det har et m\u00e5l om \u00e5 sette i gang arbeidet med KPS og KPA parallelt\u00bb. I sp\u00f8rsm\u00e5let om innretning av kommuneplanprosessen er det ogs\u00e5 viktig \u00e5 avklare hvordan innretningen av sentrale dokumenter i kommuneplanprosessen skal v\u00e6re, ogs\u00e5 med hensyn 8 til avhengigheter. Dette inkluderer kommuneplanens samfunnsdel og arealdel med respektive planprogram, handlings- og \u00f8konomiplan, planstrategi og kunnskapsgrunnlag. Byr\u00e5det har som ambisjon \u00e5 rullere b\u00e5de KPS og KPA. Dette gj\u00f8r det form\u00e5lstjenlig \u00e5 se p\u00e5 en god og hensiktsmessig funksjonsdeling mellom alle de sentrale dokumentene i kommuneplanprosessen, legge til rette for effektive prosesser og at ikke planleggingen blir mer omfattende enn n\u00f8dvendig. Kunnskapsgrunnlag Byr\u00e5det \u00f8nsker at kunnskapsgrunnlaget skal kunne brukes som et grunnlag for det videre arbeidet med vurdering og prioritering av de viktigste utfordringene inn mot samfunnsdelen. Kunnskapsgrunnlaget skal ogs\u00e5 bidra til innsikt som er relevante i et bredt spekter av andre politiske saker. Kunnskapsgrunnlaget vil derfor offentliggj\u00f8res i forbindelse med at kombinert planstrategi og planprogram for KPS legges ut p\u00e5 h\u00f8ring, og legges frem for bystyret som vedlegg til kombinert planstrategi og planprogram for KPS. Kommunal planstrategi Kommunal planstrategi for perioden 2019\u20132023 hadde en omfattende gjennomgang av all samfunnsplanlegging i bystyreperioden. I tr\u00e5d med anbefalingene fra storbyforskningsprosjektet fra 2022, legges det opp til at kommunal planstrategi for perioden 2023\u20132027 ikke skal ta stilling til alle enkeltplaner som skal revideres i valgperioden. Det er flere grunner til dette. For det f\u00f8rste anbefaler storbyforskningsprosjektet \u00e5 styrke koblingen av samfunnsdelen til valgperiodene med politisk gjennomgang og \u00abfornyelse\u00bb tidlig i valgperioden, slik at den skal kunne gi reelle f\u00f8ringer for den \u00f8vrige planleggingen og handlings- og \u00f8konomiplanen, i tr\u00e5d med plan- og bygningsloven og kommuneloven. Da er det lite hensiktsmessig at planstrategien skal forskuttere planbehovet f\u00f8r bystyret har tatt stilling til sentrale f\u00f8ringer for planleggingen gjennom vedtak av KPS. For det andre er det behov for en gjennomgang av hvordan planleggingen skal innrettes fremover i Bergen kommune. En slik gjennomgang kan leses inn i plan- og bygningsloven \u00a7 10-1 om kommunal planstrategi gjennom at \u00abPlanstrategien b\u00f8r omfatte en dr\u00f8fting av kommunens strategiske valg knyttet til samfunnsutvikling (...) og en vurdering av kommunens planbehov i valgperioden.\u00bb Det er uansett n\u00f8dvendig \u00e5 se p\u00e5 hvordan samfunnsplanleggingen best kan underst\u00f8tte utviklingen av byen. I dette ligger ogs\u00e5 ambisjonen fra byr\u00e5dets politiske plattform om at planprosesser skal bli vesentlig raskere og mer effektiv. Dette tilsier blant annet en reduksjon av planvolumet. Byr\u00e5det \u00f8nsker en gjennomgang av dagens planer og plansystemet, for \u00e5 sikre effektiv planlegging av h\u00f8y kvalitet. Byr\u00e5det har derfor startet arbeidet med \u00e5 g\u00e5 gjennom gjeldende planportef\u00f8lje innenfor samfunnsplanleggingen, og det vil frem mot fremleggelse av planstrategi bli foresl\u00e5tt grep for \u00e5 styrke den r\u00f8de tr\u00e5den fra kommuneplanens samfunnsdel til den tematiske planleggingen, og fra samfunnsdelen til H\u00d8P, som utgj\u00f8r samfunnsdelens handlingsdel. Dette vil inkludere omr\u00e5der som ble omtalt i byr\u00e5dssak 1352/22 Videreutvikling av samfunnsplanlegging i Bergen kommune, blant annet \u00f8kt standardisering av planstruktur og planinnhold, helhetlig bruk av digitale verkt\u00f8y i planleggingen og \u00e5 vurdere grep for hvordan m\u00e5l, strategier og tiltak i planer lettere kan f\u00f8lges opp etter vedtak. Det vil frem mot fremleggelsen av planstrategi bli vurdert aktuelle grep for \u00e5 f\u00e5 en mer oversiktlig og helhetlig planportef\u00f8lje som gj\u00f8r det enklere \u00e5 bruke planer som styrende dokumenter. Oppsummert: Byr\u00e5det \u00f8nsker \u00e5 raskt legge frem kommunal planstrategi for valgperioden. Dokumentet skal derfor ikke v\u00e6re mer omfattende enn n\u00f8dvendig. Planstrategien konsentreres til \u00e5 ta stilling til rullering av kommuneplanens samfunnsdel (KPS) og arealdel (KPA). Videre vil den adressere grep for videreutvikling av samfunnsplanleggingen i Bergen kommune, for \u00e5 sikre effektiv planlegging av h\u00f8y kvalitet. 9 Kombinert planstrategi og planprogram for KPS Etter plan- og bygningsloven skal kommuneplanens samfunnsdel ha et planprogram. Planprogrammet skal gj\u00f8re rede for form\u00e5let med planarbeidet, planprosessen med frister og deltakere, opplegget for medvirkning, spesielt i forhold til grupper som antas \u00e5 bli s\u00e6rlig ber\u00f8rt, hvilke alternativer som vil bli vurdert og behovet for utredninger. Plan- og bygningsloven \u00a7 10-1 sier at utarbeiding og behandling av kommunal planstrategi kan sl\u00e5s sammen med og v\u00e6re del av oppstart av arbeidet med kommuneplanen. Det vurderes som hensiktsmessig \u00e5 sl\u00e5 sammen planstrategiarbeidet med planprogram for kommuneplanens samfunnsdel. Dette for \u00e5 synliggj\u00f8re sammenhengen mellom retningen for kommuneplanens samfunnsdel og de overordnede vurderingene knyttet til \u00f8vrig planleggingsbehov som vurderes i planstrategien. Planstrategien har ikke en lovp\u00e5lagt h\u00f8ringsperiode utover \u00e5 v\u00e6re offentliggjort minst 30 dager f\u00f8r bystyrets vedtak. Planprogrammet har krav om minst seks ukers h\u00f8ring. En kombinert planstrategi med planprogram for KPS vil forholde seg til en h\u00f8ringsperiode p\u00e5 minst seks uker. Dette gir mer tid for aktuelle h\u00f8ringsinstanser til \u00e5 kommentere p\u00e5 vurderinger som ellers hadde fremg\u00e5tt av planstrategien. I tillegg gir det byr\u00e5det anledning til \u00e5 justere dokumentet p\u00e5 bakgrunn av h\u00f8ringsinnspill f\u00f8r byr\u00e5det sender frem sak til bystyret. Dette svarer samtidig ut intensjonene i plan- og bygningsloven \u00a7 10-1, som sier at \u00abKommunen skal i arbeidet med kommunal planstrategi innhente synspunkter fra statlige og regionale organer og nabokommuner.\u00bb Alternativt kan det legges opp til en seriell behandling der byr\u00e5det f\u00f8rst legger frem planstrategi for politisk behandling i bystyret og deretter starter arbeidet med planprogram for kommuneplanens samfunnsdel. Dette vil riktignok gi en noe raskere behandling av planstrategien, men en senere behandling av planprogram for kommuneplanens samfunnsdel. I sum vil dette kreve b\u00e5de mer ressurser og ta mer tid enn et kombinert l\u00f8p. Dersom prosessen med disse to dokumentene samles i ett l\u00f8p, vil effektiviseringsgevinstene i tidsbruk gi positive konsekvenser for hvor raskt det er mulig \u00e5 vedta ny KPS. Oppsummert: Planstrategiarbeidet og planprogram for kommuneplanens samfunnsdel sl\u00e5s sammen. Kommuneplanens samfunnsdel (KPS) Byr\u00e5det har som ambisjon \u00e5 rullere kommuneplanens samfunnsdel (KPS) og arealdel (KPA), og \u00e5 sette i gang arbeidet med KPS og KPA parallelt. Siden KPS etter plan- og bygningsloven gir f\u00f8ringer for KPA, m\u00e5 prosessen legges opp slik at arbeidet med KPS ikke forsinker \u00f8nsket fremdrift for KPA, og at avhengighetene mellom KPS og KPA h\u00e5ndteres p\u00e5 en god m\u00e5te. Omfanget av aktuelle forberedelser, utredninger og arbeid med planprogram for KPA er generelt av et st\u00f8rre omfang enn for KPS, slik at det i praksis er lav sannsynlighet for at KPS-prosessen blir en flaskehals. Dette forutsetter at KPS innrettes p\u00e5 en slik m\u00e5te at dokumentet og prosessen ikke er mer omfattende enn \u00e5 svare ut prim\u00e6rfunksjonen slik den beskrives tidligere i denne saken, og at det er tilstrekkelig ressurstilgang til arbeidet med KPS. De to storbyforskningsprosjekt om samfunnsplanlegging fra 2018 og 2022 legger ogs\u00e5 vekt p\u00e5 at en styrket kobling av samfunnsdelen til valgperiodene med politisk gjennomgang og \u00abfornyelse\u00bb tidlig i valgperioden. Samfunnsdelen m\u00e5 gi reelle f\u00f8ringer for den \u00f8vrige planleggingen og handlings- og \u00f8konomiplanen i tr\u00e5d med plan- og bygningsloven og kommuneloven. 10 Tidligst mulig vedtak av KPS krever b\u00e5de spisset innhold og rask prosess. Det legges derfor opp til at ny KPS konsentreres rundt hovedform\u00e5let om \u00e5 sette langsiktige m\u00e5l for samfunnsutviklingen i kommunen, og de viktigste satsingsomr\u00e5dene i valgperioden. Tidligere i saken er det p\u00e5pekt at det er viktig \u00e5 tilstrebe en god funksjonsdeling mellom de ulike styrende dokumentene, slik at vi legger til rette for effektive prosesser og at ikke planleggingen blir mer omfattende enn n\u00f8dvendig. Vi b\u00f8r derfor v\u00e6re varsomme med \u00e5 trekke inn arealkonsekvensene i samfunnsdelen \u2013 b\u00e5de fordi det kan ta fokus fra form\u00e5let med KPS om \u00e5 sette langsiktige m\u00e5l for samfunnsutviklingen og de viktigste satsingsomr\u00e5dene i valgperioden, i tillegg til at h\u00e5ndtering av arealvurderinger og arealinnspill i b\u00e5de KPS og KPA vil v\u00e6re prosessdrivende. Oppsummert: Ny KPS konsentreres rundt hovedform\u00e5lene om \u00e5 sette langsiktige samfunnsm\u00e5l for kommunen og de viktigste satsingsomr\u00e5dene i valgperioden. Handlings- og \u00f8konomiplan (H\u00d8P) Kommuneloven ble vedtatt endret i Stortinget 7. juni 2018, og koplingen mellom kommuneplanens samfunnsdel og \u00f8konomiplanen ble forsterket. For \u00e5 oppfylle forutsetningen i b\u00e5de kommuneloven og plan- og bygningsloven, m\u00e5 kommuneplanens samfunnsdel v\u00e6re koblet til den \u00f8konomiske planleggingen ved at handlings- og \u00f8konomiplanen viser hvordan f\u00f8ringer som m\u00e5l i samfunnsdelen f\u00f8lges opp. Dette tydeliggj\u00f8res i plansystemet ved \u00e5 beskrive elementer som m\u00e5 v\u00e6re til stede i fremtidige handlings- og \u00f8konomiplaner, for \u00e5 sikre en gjennomg\u00e5ende og effektiv kobling fra KPS til H\u00d8P: \u2022 Koblingen fra m\u00e5l i kommuneplanens samfunnsdel m\u00e5 framg\u00e5 i en innledende overbyggende del av handlings- og \u00f8konomiplanen. \u2022 Synlig kobling fra m\u00e5l i kommuneplanens samfunnsdel til \u00f8konomiske hovedprioriteringer i handlings- og \u00f8konomiplanen. \u2022 Synlig sektorvis oppf\u00f8lging av satsingsomr\u00e5der og m\u00e5l i kommuneplanens samfunnsdel i handlings- og \u00f8konomiplanen. Samfunnsdelen skal gi reelle f\u00f8ringer for den \u00f8vrige planleggingen og handlings- og \u00f8konomiplanen i tr\u00e5d med plan- og bygningsloven og kommuneloven. Dette krever at m\u00e5larbeidet i samfunnsdelen og arbeidet med handlings- og \u00f8konomiplan sees i sammenheng (jf. krav i PBL om sammenheng mellom m\u00e5l i KPS og handlingsdelen). Kommuneplanens arealdel (KPA) I tr\u00e5d med ambisjonene i politisk plattform, skal arbeidet med KPS og KPA g\u00e5 parallelt for \u00e5 f\u00e5 en best mulig fremdrift. I p\u00e5vente av fastsatte f\u00f8ringer fra KPS, skal det igangsettes n\u00f8dvendige kartlegginger og utredninger. Dette for \u00e5 klargj\u00f8re omfanget av revisjonen av KPA og videre detaljering av ressursbehov og organisering av planprosessen, i tillegg til arbeid med planprogram for KPA. I tr\u00e5d med omtale under KPS, skal det utvises varsomhet med \u00e5 trekke inn arealkonsekvensene i samfunnsdelen. Det betyr at sp\u00f8rsm\u00e5let om h\u00e5ndtering av langsiktig arealstrategi m\u00e5 sees i sammenheng med \u00f8vrig arbeid knyttet til KPA. Politisk forankring og ekstern medvirkning frem mot vedtak av KPS I tr\u00e5d med omtalen i denne saken, legges det opp til at planstrategien ikke skal v\u00e6re mer omfattende enn n\u00f8dvendig, og kombineres med planprogram for kommuneplanens samfunnsdel. Prosessen skal sikre at KPS blir et godt lokalpolitisk styringsverkt\u00f8y som trekker opp de lange linjene for byens og kommunens utvikling, peker p\u00e5 prioriterte satsingsomr\u00e5der i valgperioden, og hvilken rolle kommunen skal ta i regionen. Prosessen med KPS skal gi KPA de beste forutsetninger for hurtig fremdrift. 11 Selv om det legges opp til et spisset design p\u00e5 planstrategi, planprogram for KPS og planforslag for KPS, kreves det fortsatt god politisk forankring opp mot bystyresiden. KPS skal f\u00f8rst og fremst v\u00e6re et politisk styringsverkt\u00f8y som reflekterer resultatet fra kommunevalget. Det legges derfor opp til at byr\u00e5det forankrer arbeidet med \u00e5 sette langsiktige samfunnsm\u00e5l og prioriterte satsingsomr\u00e5der i valgperioden hos bystyret. Det legges opp til en planprosess som vektlegger dialog og involvering fra bystyret og utvalgene. De lovp\u00e5lagte kommunale r\u00e5dene vil ogs\u00e5 bli s\u00e6rskilt orientert om arbeidet. Som oppf\u00f8lging av publisering av kunnskapsgrunnlaget, vil byr\u00e5det vurdere ulike arenaer for \u00e5 l\u00f8fte relevante diskusjoner og innspill frem mot politisk behandling av planstrategi og samfunnsdel. Dette inkluderer politiske organer p\u00e5 bystyresiden. Medvirkning er viktig for \u00e5 gi innbyggere og andre samfunnsakt\u00f8rer anledning til \u00e5 p\u00e5virke utformingen av blant annet tjenestetilbudet i kommunen. B\u00e5de planprogram for KPS og planforslag for KPS skal etter loven sendes p\u00e5 h\u00f8ring og legges ut til offentlig ettersyn. H\u00f8ringsperiodene skal sikre at innbyggerne og andre samfunnsakt\u00f8rer er godt kjent med arbeidet med ny samfunnsdel. Det legges opp til at ny KPS skal konsentreres rundt hovedform\u00e5let om \u00e5 sette langsiktige m\u00e5l for samfunnsutviklingen i kommunen, og de viktigste satsingsomr\u00e5dene i valgperioden. Det blir derfor viktig \u00e5 legge opp h\u00f8ringsprosessen og h\u00f8ringssp\u00f8rsm\u00e5lene slik at h\u00f8ringsinnspillene blir mest mulig relevante og treffer innretningen av samfunnsdelen. Mer konkrete innspill knyttet til enkelte fagomr\u00e5der og temaer m\u00e5 p\u00e5 egnet m\u00e5te kanaliseres til planarbeidene som f\u00f8lger opp samfunnsdelen. Byr\u00e5det vil ta stilling til medvirkningsopplegget for arbeidet med KPA p\u00e5 et senere tidspunkt. \u00d8konomiske og administrative konsekvenser Det er ikke satt av egne midler til kommuneplanprosessen i budsjettvedtaket for 2024, og arbeidet med forberedelser av kommuneplanprosessen har v\u00e6rt h\u00f8yt prioritert og h\u00e5ndtert gjennom disponering av interne ressurser. Det legges i utgangspunktet ikke opp til at det er behov for st\u00f8rre tilleggsutredninger i arbeidet med planstrategi og ny samfunnsdel, men det tas n\u00e6rmere stilling til behovet frem mot behandling av planprogram for KPS. Arbeidet med planstrategi, planprogram for KPS og planforslag for KPS ledes av Byr\u00e5dsleders avdeling. Arbeidet med en kommuneplan krever involvering p\u00e5 tvers av alle byr\u00e5dsavdelingene, men samtidig b\u00f8r arbeidet innrettes s\u00e5 effektivt som mulig. Det forutsettes at det settes av intern kapasitet i hele byr\u00e5dsorganisasjonen for \u00e5 sikre tilstrekkelig kapasitet til arbeidet og god kobling til avdelingenes oppf\u00f8lging. For \u00e5 sikre helheten i kommuneplanen, vurderes det som n\u00f8dvendig \u00e5 ha dedikerte ressurser til arbeidet som sikrer god sammenheng mellom arbeidet med KPS og KPA. Det er behov for s\u00e6rlig avsatte ressurser til n\u00f8dvendig prosjektledelse, prosjektarbeid, koordinering og samordning av kommuneplanarbeidet. Arbeidet m\u00e5 derfor ivaretas av en egen prosjektleder i 100 % for \u00e5 sikre arbeidet og fremdrift med KPS, og som ogs\u00e5 skal bidra til god kobling mot KPA-arbeidet. Det er vurdert som n\u00f8dvendig \u00e5 ha prosjektledelse frem til byr\u00e5det avgir planforslag av ny KPS til Bergen bystyre. Det legges opp til \u00e5 bruke interne ressurser for \u00e5 sikre hurtig oppstart. Det er vurdert to alternative l\u00f8sninger for ressurstilgang: 1. Innleie av eksterne ressurser 2. Omdisponering av interne ressurser i byr\u00e5dsavdelingene 12 For alternativ 2 vil det i utgangspunktet v\u00e6re n\u00f8dvendig \u00e5 lyse ut vikariat for omdisponerte ressurser. Etter en helhetlig vurdering legges alternativ 2 til grunn for prosjektleder for KPS, der synergiene med KPA-arbeidet gis s\u00e6rlig vekt. For \u00e5 underst\u00f8tte prosessen det legges opp til i denne saken, er det ansl\u00e5tt et finansieringsbehov p\u00e5 2,0 mill. kroner i 2024. I tillegg til \u00e5 dekke prosjektleder for arbeidet med KPS, vil det p\u00e5l\u00f8pe kostnader til KPS-prosessen knyttet til blant annet prosess-st\u00f8tte og prosjektarbeid, kommunikasjon, involvering og medvirkning, og evaluerings- og oppf\u00f8lgingskostnader. Det tas sikte p\u00e5 at arbeidet med ny kommuneplan og planstrategi i utgangspunktet finansieres innenfor vedtatte budsjettrammer ved omdisponering av eksisterende personalressurser. I forbindelse med arbeidet med revidert budsjett vil det vurderes om det er behov for \u00e5 fremme bevilgningsforslag for bystyret. Arbeidet med KPA, med tilh\u00f8rende prosesskrav og utredningsbehov, vil v\u00e6re mer omfattende enn for KPS. Administrative og \u00f8konomiske konsekvenser utover gjeldende rammer for ressursbruk knyttet til utredninger, prosjektorganisasjon og arbeid med KPA m\u00e5 detaljeres og s\u00f8kes innarbeidet p\u00e5 et senere tidspunkt. Prosess og tentativ fremdriftsplan Behandlingen av denne byr\u00e5dssaken klargj\u00f8r det videre arbeidet med kommuneplanens samfunnsdel, kommuneplanens arealdel og kommunal planstrategi for valgperioden 2023\u2013 2027. Byr\u00e5det ser for seg f\u00f8lgende forel\u00f8pige fremdriftsplan for arbeidet frem mot vedtak av samfunnsdelen, inkludert saker som skal behandles politisk: Byr\u00e5dssak: Oppstart av arbeidet med ny kommuneplan og Mars 2024 kommunal planstrategi Byr\u00e5dssak som legger premisser for kommuneplanarbeidet. Saken oversendes bystyret til orientering. KPS: Oppstart av forberedelser av planarbeidet Mars 2024 Arbeidet med forberedelser av planarbeidet for KPS igangsettes, og ledes av Byr\u00e5dsleders avdeling. Dette inkluderer forberedelser av arbeidet med kombinert planstrategi og planprogram. KPA: Oppstart av forberedelser av planarbeidet Mars 2024 Arbeidet med forberedelser av planarbeidet for KPA igangsettes, og ledes av Byr\u00e5dsavdeling for byutvikling. Oppstart av n\u00f8dvendige forberedelser og iverksetting av kartlegginger, utredningsarbeid og arbeid med planprogram for KPA. Videre detaljering av fremdriftsplan. Byr\u00e5dssak: H\u00f8ringsutkast for kombinert planstrategi og Mai 2024 planprogram for KPS Byr\u00e5det legger ut kombinert planstrategi og planprogram for KPS p\u00e5 h\u00f8ring og til offentlig ettersyn i minimum seks uker. Samtidig skal oppstart av planarbeidet med kommuneplanens samfunnsdel varsles og kunngj\u00f8res, i tr\u00e5d med PBL \u00a7\u00a7 11-12 og 11-13. Kunnskapsgrunnlag for planstrategi og KPS offentliggj\u00f8res samtidig. Byr\u00e5dssak med innstilling til bystyret: Kombinert planstrategi Juni 2024 og planprogram for KPS 13 Byr\u00e5det avgir sak med innstilling til bystyret om kombinert planstrategi og planprogram for KPS. Kunnskapsgrunnlaget legges ved saken. Bystyret fastsetter planprogram og vedtar planstrategi. Lovkrav knyttet til planstrategien krever at forslag til vedtak i bystyret skal gj\u00f8res offentlig minst 30 dager f\u00f8r bystyrets behandling. Bystyrebehandling: Kombinert planstrategi og planprogram Tentativt september for KPS 2024 Byr\u00e5dssak: H\u00f8ringsutkast av kommuneplanens samfunnsdel Oktober 2024 Byr\u00e5det legger ut planforslag for kommuneplanens samfunnsdel p\u00e5 h\u00f8ring og til offentlig ettersyn. Byr\u00e5dssak med innstilling til bystyret: Planforslag: Januar 2025 Kommuneplanens samfunnsdel Byr\u00e5det avgir sak med innstilling til bystyret om planforslag for kommuneplanens samfunnsdel. Bystyrebehandling: Planforslag: Kommuneplanens Tentativt februar samfunnsdel 2025 Den tentative fremdriftsplanen for arbeidet er sv\u00e6rt stram. Dette gir en prosessrisiko som kan medf\u00f8re forsinkelser jf. den forel\u00f8pige fremdriftsplanen. Det er n\u00f8dvendig \u00e5 ha dedikerte prosjektressurser i arbeidet frem til byr\u00e5det avgir planforslag av ny KPS til Bergen bystyre, og med kobling til det videre arbeidet med KPA. I forbindelse med behandling av planprogram for KPS m\u00e5 det tas stilling til revidert fremdriftsplan, og om dette gir \u00f8konomiske og administrative konsekvenser for 2025. 14 "
}