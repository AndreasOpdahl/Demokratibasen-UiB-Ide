{
  "dokument_id": "c75c5b16-8e3a-53e9-8358-86a3d2040581",
  "doc_type": "case_attachment",
  "kommune": 5501,
  "tittel": "PLAN-19_00478-19 Statsforvalterens svar til anmodning om frafall av innsigelse for plan 1877_ S 407807_1_1 (8)",
  "url": "https://innsyn.tromso.kommune.no/application/getMoteDokument?dokid=2001740832",
  "tekst": " V\u00e5r dato: V\u00e5r ref: 24.06.2021 2019/6329 Deres dato: Deres ref: 26.03.2021 PLAN-19/00478 Troms\u00f8 kommune Saksbehandler, innvalgstelefon Postboks 6900 Lone H\u00f8gda, 77642136 9299 TROMS\u00d8 Statsforvalterens svar til anmodning om frafall av innsigelse for plan 1877: Solstrandveien 30-35 i Troms\u00f8 kommune Statsforvalteren i Troms og Finnmark viser til kommunens brev av 26.03.21 hvor det anmodes om frafall av innsigelse knyttet Statlig planretningslinje for samordnet bolig areal og transport (SPR- SBAT) og nullvekstm\u00e5let slik denne fremkommer i v\u00e5rt brev datert 10.09.19. I brevet fra kommunen redegj\u00f8res det for hvordan planforslaget forholder seg til kommunens utbyggingsprogram, f\u00f8ringer i gjeldende kommuneplan og SPR-SBAT (nullvekstm\u00e5let). Oppsummert konkluderer kommunen med at planforslaget anses \u00e5 v\u00e6re i samsvar med vedtatte prinsipper for utbyggingsprogram, videre at planforslaget er i tr\u00e5d med senterstrukturen i gjeldende KPA selv om den konkrete kj\u00f8pesenterutvidelsen ikke direkte kan hjemles der. Avslutningsvis viser kommunen til KOBY-vedtak av 11.02.21, at det der fremkommer at eventuelle nye strategier for arealutvikling i kommunen m\u00e5 komme som f\u00f8lge av revidert KPA, og at planforslag som fremmes f\u00f8r slik revisjon foreligger skal vurderes etter en rekke temaer som har betydning for bilbruken. Etter en n\u00e6rmere vurdering av temaene beliggenhet og avstander til sentrale funksjoner, kollektivtilbud, parkeringsl\u00f8sning m.m, konkluderer kommunen med at det er en rekke positive forhold med planforslaget i et nullvekstperspektiv. Statsforvalteren tar kommunens redegj\u00f8relse til etterretning og finner \u00e5 kunne trekke innsigelsen knyttet SPR SBAT og nullvekstm\u00e5let slik den fremkommer i brev datert 10. september 2019. Innsigelsen knyttet ivaretakelse av hensynet til st\u00f8y st\u00e5r fortsatt ved lag. Statsforvalteren finner likevel grunn til \u00e5 presisere f\u00f8lgende med tanke p\u00e5 fremtidige planforslag fra kommunen: Statsforvalteren anser Troms\u00f8 kommune \u00e5 v\u00e6re bundet av nullvekstm\u00e5let gjennom SPR-SBAT og klimaforliket. Dette gjelder uavhengig av en eventuell byvekstavtale. Rent konkret medf\u00f8rer dette at kommunen m\u00e5 vurdere nullvekst som tema i alle planforslag, og at kommunen har anledning til \u00e5 E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 avsl\u00e5 planforslag som ikke anses \u00e5 v\u00e6re i samsvar med dette m\u00e5let. Det vil videre kunne fremmes innsigelse til planforslag som vurderes \u00e5 ikke v\u00e6re forenelig med det overordnede m\u00e5let om nullvekst for Troms\u00f8 kommune. Tilgjengelig kunnskapsgrunnlag tilsier at en utbygging av boligreserven slik den foreligger gjennom gjeldende kommuneplan ikke er forenelig med nullvekst (Trend-scenariet i byutredning 1 og KS2- rapporten). I p\u00e5vente av revidert kommuneplan som ivaretar nullvekstm\u00e5let er det utfordrende \u00e5 vurdere nye planforslag i en nullvekst-kontekst, da kommunen oppfattes \u00e5 mangle en overordnet strategi for hvordan arealutviklingen skal medvirke til nullvekst. Statsforvalteren opplever det s\u00e6rlig utfordrende \u00e5 skulle vurdere st\u00f8rre planforslag som avviker fra N\u00e6rby-scenarioet slik dette fremkommer i byutredning 1 og KS2-rapporten. Dette fordi av de scenarioene som er vurdert oppfattes dette \u00e5 v\u00e6re det eneste som gir reell mulighet til \u00e5 oppn\u00e5 nullvekst. KS-2 rapporten sl\u00e5r for \u00f8vrig ogs\u00e5 fast at ytterligere virkemidler vil v\u00e6re n\u00f8dvendig, herunder ytterligere f\u00f8ringer i arealpolitikken. Dette tilsier, slik Statsforvalteren oppfatter det, en mer restriktiv arealpolitikk enn hva selv N\u00e6rby-scenarioet legger opp til. N\u00e5r dette er sagt er det likevel viktig \u00e5 understreke at hensikten med byutredning var \u00e5 belyse ulike m\u00e5ter \u00e5 n\u00e5 nullvekst p\u00e5 uten \u00e5 konkludere med en bestemt anbefaling, videre at arealpolitikken kun et av flere virkemidler for \u00e5 n\u00e5 nullvekst. Byutredningen 1 sammen med KS-2 rapporten oppleves likevel \u00e5 v\u00e6re et sv\u00e6rt sentralt kunnskapsgrunnlag om nullvekst ved vurdering av nye planforslag. Statsforvalterens bekymring er at det vedtas planer som ikke er i tr\u00e5d med kunnskapsgrunnlaget som f\u00f8lge av byutredningen 1 og KS2-rapporten, og at dette vil kunne vise seg \u00e5 v\u00e6re uheldig for kommunens forutsetninger for \u00e5 n\u00e5 nullvekstm\u00e5let p\u00e5 en hensiktsmessig m\u00e5te. Her bemerker Statsforvalteren at vi oppfatter den vedtatte tiltaksportef\u00f8ljen \u00e5 v\u00e6re orientert mot nettopp N\u00e6rby- scenarioet, og at oppfattes usikkert hva slags f\u00f8lger det vil f\u00e5 \u00e5 vedta st\u00f8rre utbygginger i konflikt med et slikt scenario. Vi ser for \u00f8vrig fram til de overordnede avklaringer om hvordan nullvekst skal oppn\u00e5s som vil komme gjennom revisjon av kommuneplanen og de kommende forhandlinger om byvekstavtale. Statsforvalteren stiller til disposisjon ved behov for r\u00e5d/veiledning i det videre arbeidet med planforslaget. Ved henvendelser ber vi dere oppgi saksnummer 2019/6329. Med hilsen Per Elvestad Hans R\u00f8nningen ass. justis- og kommunaldirekt\u00f8r leder planseksjonen Dokumentet er elektronisk godkjent Kopi til: Troms og Finnmark fylkeskommune Fylkeshuset, Postboks 701 9815 VADS\u00d8 "
}