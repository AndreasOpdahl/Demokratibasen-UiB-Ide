{
  "dokument_id": "ef5ab37f-48c5-5a26-9d58-ffcb384fc337",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 38/24, Krav om lovlighetskontroll av vedtak gjort i \"strandsonesakene\" i Utvalg for milj\u00f8- og byutvikling 09.11.23 - Habilitet.",
  "url": "https://bergen.kommune.no/politikere-utvalg/api/fil/bk360/9746677/Innstilling-vedtak-Krav-om-lovlighetskontroll-av-vedtak-gjort-i-strandsonesakene-i-Utvalg-for-miljo-og-byutvikling-09-11-23-Habilitet-",
  "tekst": "Krav om lovlighetskontroll av vedtak gjort i \"strandsonesakene\" i Utvalg for milj\u00f8- og byutvikling 09.11.23 - Habilitet. Utvalg for milj\u00f8 og byutvikling behandlet saken i m\u00f8tet 18.01.2024 sak 38/24 og fattet f\u00f8lgende vedtak: 1. Vedtak fattet i Utvalg for milj\u00f8 og byutvikling 9. november 2023 i sakene 9/23,12/23,16/23,17/23, 26/23, 27/23, 28/23, 29/23, 30/23, 38/23 og 46/23 anses som ugyldige og oppheves. Begrunnelse fremg\u00e5r av saksfremstilling med vedlegg. 2. Utvalg for milj\u00f8 og byutvikling returnerer sakene til byr\u00e5det og ber byr\u00e5det gjennomg\u00e5 sakene p\u00e5 nytt i henhold til og sett i sammenheng med byr\u00e5dets varslede gjennomgang av strandsoneprosjektet. Merknad Utvalg for milj\u00f8 og byutvikling viser til mange enkeltsaker som utvalget ved brede og varierte flertall i denne og foreg\u00e5ende perioder har snudd. UMBY viser videre til Klosterhagen- erkl\u00e6ringen som er byr\u00e5dets grunnlag: \u00abByr\u00e5det vil ha en full gjennomgang av Bergen kommunes strandsoneprosjekt, og jobbe for en rettferdig og fornuftig strandsoneforvaltning som ivaretar innbyggernes rettssikkerhet samtidig som allmennhetens tilgang til strandsonen sikres. UMBY ber byr\u00e5det f\u00f8lge opp sakene p\u00e5 en egnet m\u00e5te. Utvalg for milj\u00f8 og byutviklings behandling Det var en felles debatt i sakene 38/24 og 39/24. Lars Selmar Alsaker (H) ba om habilitetsvurdering i sak 38/24 og 39/24. Sakene gjelder lovlighetskontroll av vedtak gjort i \u00abstrandsonesakene\u00bb, herunder vurderinger av Alsakers habilitet (sak 38). Utvalg for milj\u00f8 og byutviklings vurdering er at Alsaker vil v\u00e6re inhabil til \u00e5 delta i behandlingen av disse sakene, ettersom sak 38 konkluderer med at Alsaker var inhabil til \u00e5 delta i behandling av sakene omtalt som \u00abstrandsonesakene\u00bb, jf. forvaltningsloven \u00a7 6 f\u00f8rste ledd bokstav d. Tilsvarende vil gjelde for sak 39, som ogs\u00e5 omhandler behandlingen av de samme sakene. P\u00e5 bakgrunn av dette kjente Utvalg for milj\u00f8 og byutvikling Alsaker inhabil til \u00e5 behandle sak 38/24 og 39/24. Lise Wergeland Str\u00f8mmen (H) m\u00f8tte. F\u00f8lgende representanter tok ordet: Chris J\u00f8rgen Knudsen R\u00f8dland (H), Geir Steinar Dale (A), Trond Tystad (BL), Ingrid Nergaard Fjeldstad (V), Lillian Blom (SV), Katrine Berg N\u00f8dtvedt (MDG), Mailiss Solheim-\u00c5kerblom (R), Andreas Madsen Berg (SV). Forslag fremsatt i utvalget: Geir Steinar Dale (A) fremsatte p\u00e5 vegne av A f\u00f8lgende tilleggsforslag: Utvalg for milj\u00f8 og byutvikling avventer nye vedtak i sakene i p\u00e5vente av gjennomgang av kommunens strandsoneprosjekt fra byr\u00e5det. Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende tilleggsforslag: Utvalg for milj\u00f8 og byutvikling returnerer sakene til byr\u00e5det og ber byr\u00e5det gjennomg\u00e5 sakene p\u00e5 nytt i henhold til og sett i sammenheng med byr\u00e5dets varslede gjennomgang av strandsoneprosjektet. Ingrid Nergaard Fjeldstad (V) fremsatte p\u00e5 vegne av SV, MDG, V og R f\u00f8lgende tilleggsforslag: Sakene 9/23,12/23,16/23,17/23, 26/23, 27/23, 28/23, 29/23, 30/23, 38/23 og 46/23 settes opp til ny behandling p\u00e5 neste m\u00f8te. Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende merknad: Utvalg for milj\u00f8 og byutvikling viser til mange enkeltsaker som utvalget ved brede og varierte flertall i denne og foreg\u00e5ende perioder har snudd. UMBY viser videre til Klosterhagen- erkl\u00e6ringen som er byr\u00e5dets grunnlag: \u00abByr\u00e5det vil ha en full gjennomgang av Bergen kommunes strandsoneprosjekt, og jobbe for en rettferdig og fornuftig strandsoneforvaltning som ivaretar innbyggernes rettssikkerhet samtidig som allmennhetens tilgang til strandsonen sikres. UMBY ber byr\u00e5det f\u00f8lge opp sakene p\u00e5 en egnet m\u00e5te. Votering: Forslag til vedtak ble vedtatt enstemmig. Tilleggsforslag fra SV, MDG, V og R, fremsatt av Ingrid Nergaard Fjeldstad (V), fikk 5 stemmer (SV, MDG, V, R), og var dermed falt. Tilleggsforslag fra A, fremsatt av Geir Steinar Dale (A), fikk 3 stemmer (A), og var dermed falt. Tilleggsforslag fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 9 stemmer (H, FrP, BL, INP, Sp). Merknad fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 9 stemmer (H, FrP, BL, INP, Sp). Forslag til vedtak: Vedtak fattet i Utvalg for milj\u00f8 og byutvikling 9. november 2023 i sakene 9/23,12/23,16/23,17/23, 26/23, 27/23, 28/23, 29/23, 30/23, 38/23 og 46/23 anses som ugyldige og oppheves. Begrunnelse fremg\u00e5r av saksfremstilling med vedlegg. 2 "
}