{
  "dokument_id": "433f89ff-cbf0-5ef2-b9e6-5fd883d60950",
  "doc_type": "case_attachment",
  "kommune": 4601,
  "tittel": "Brannvesenets uttalelse",
  "url": "https://bergen.kommune.no/politikere-utvalg/api/fil/bk360/12343731/Brannvesenets-uttalelse",
  "tekst": " Bergen brannvesen Til Intern korrespondanse PBE Byggesak Midt (Arbeidssted) v/Mohamad V\u00e5r referanse: 2024/184609-4 Omar Aljoulbek Saksbehandler: Magne Hordvik Olsen Dato: 7. januar 2025 Fra Deres ref.: BYGG-2024/18217-4 Bergen brannvesen Brannvesenets uttalelse vedr. Intern h\u00f8ring. Gnr 166 Bnr 479 Nedre Korskirkeallmenningen 12B Viser til anmodning om uttalelse i forbindelse med s\u00f8knad om tiltak i et av Bergens hensynssoner \u2013 annen fare brannsmitte, ref. \u00a7 33.12.3 i \u00abBestemmelser og retningslinjer, kommuneplanens arealdel 2018-2030\u00bb vedtatt av Bergen bystyret 19.06.2019. Saken gjelder bruksendring av ca. 70,7 m2 BRA. Lokalet s\u00f8kes bruksendret fra butikk til bar/pub (servering). I forbindelse med bruksendring vil gulvet avrettes, og tiltaket kan medf\u00f8re inngrep i b\u00e6rende konstruksjon i denne forbindelse. Fasadeendring i form av innsett av ventilasjonsrister p\u00e5 fasade mot nord-\u00f8st: 2 stk. ventilasjonsrister a180*180 mm (til erstatning for eksisterende varmepumpe). Oppf\u00f8ring av markiser p\u00e5 fasade mot s\u00f8r-\u00f8st:2 stk. markiser med bredde av:2,4 m og 3,1 m. Bygningstekniske installasjoner, herunder: ventilasjon, brannalarmanlegg, ledesystem og slukkeanlegg (vannt\u00e5keanlegg). Det er ikke avklart om vannt\u00e5keanlegget vil bli etablert, men anlegget oms\u00f8kes i tilfelle det blir aktuelt. Forel\u00f8pig brannprosjektering tilsier at slukkeanlegget ikke blir n\u00f8dvendig, s\u00e5 det blir ev. kun etablert fordi tiltakshaver \u00f8nsker det. Brannvesenet har gjennomg\u00e5tt de aktuelle dokumentene. Ansvarlig for brannprosjektering m\u00e5 vurdere om endringer medf\u00f8rer \u00f8kt brannsmittefare, og at funksjonskrav til brannsikkerhet ivaretas. R\u00f8mning m\u00e5 ivaretas innenfor lovverket. Basert p\u00e5 tilgjengelige byggesaksdokumenter kan vi ikke se at tiltakene vil begrense brannvesenets innsatsmulighet. Med hilsen Bergen brannvesen Ragnhild \u00d8. Mortensen - seksjonsleder Magne Hordvik Olsen - saksbehandler Dokumentet er godkjent elektronisk. "
}