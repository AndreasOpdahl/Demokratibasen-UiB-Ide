{
  "dokument_id": "0670be5e-11cc-5336-92d4-09fe38645b61",
  "doc_type": "case_attachment",
  "kommune": 4601,
  "tittel": "Ytrebygda gnr 104 bnr 3 Skipanesvegen 64 Klage over avslag p\u00e5 s\u00f8knad om fradeling",
  "url": "https://bergen.kommune.no/politikere-utvalg/api/fil/bk360/9701740/Ytrebygda-gnr-104-bnr-3-Skipanesvegen-64-Klage-over-avslag-pa-soknad-om-fradeling",
  "tekst": " Byr\u00e5d for byutvikling Fullmaktssak /23 Saksframstilling V\u00e5r referanse: 2023/241269-6 Ytrebygda gnr 104 bnr 3 Skipanesvegen 64 Klage over avslag p\u00e5 s\u00f8knad om fradeling av 2 parseller til boligform\u00e5l. Hva saken gjelder: Saken gjelder klage over avslag p\u00e5 s\u00f8knad om fradeling av to parseller til boligform\u00e5l fra gnr 104 bnr 3. Det ble gitt avslag i vedtak datert 06.09.2023 med hjemmel i pbl. \u00a7 27-4 om atkomst. Vedtaket ble p\u00e5klaget av ansvarlig s\u00f8ker SE-Arkitektur AS v/ Stig Eide p\u00e5 vegne av tiltakshaver Willem Fredrich Zurhaar og Tove Dorthea Zurhaar i brev datert 27.09.2023. Parsellene er uregulerte. KPA 2018 viser dem som \u00f8vrig byggesone. Fradelingen er ikke avhengig av dispensasjoner. Det har tidligere v\u00e6rt s\u00f8kt om fradeling av 1 parsell til boligform\u00e5l fra gnr 104 bnr 3 og det ble gitt avslag i vedtak datert 12.08.2019 (saksnr. 201907683). Avslaget ble gitt da en kom til at det ikke var grunnlag for \u00e5 dispensere fra byggegrense mot sj\u00f8, samt pbl. \u00a7 27-2 om avl\u00f8p. Det bemerkes for ordens skyld at oms\u00f8kte fradeling ikke krever dispensasjon fra byggegrense mot sj\u00f8. Det er foretatt nabovarsling i tr\u00e5d med pbl. \u00a7 21-3 og det ble mottatt merknad fra eierne Skipanesvegen 84 Svein Egeland og Randi Tang \u00c5dland og Skipanesvegen 64 Ingrid Thorsen. Det gj\u00f8res gjeldende at fradelingen vil f\u00f8re til \u00f8kt trafikk p\u00e5 smal tilkomstvei, at tilkomstveien er en skolevei og vei til/fra holdeplass for kollektivtransport. \u00d8kt trafikk vil v\u00e6re mer trafikkfarlig. Det gj\u00f8res gjeldende ulemper i form av tap av utsikt og tap av verdifull natur. Naboeiendommen er overtatt av botanisk hage, og omr\u00e5dene er en del av et st\u00f8rre, sammenhengende natur- og vegetasjonsomr\u00e5de. Ansvarlig s\u00f8ker har gitt tilsvar til merknadene. Det vises til at parsellene vises som \u00f8vrig byggesone i KPA 2018, hvor det kan tillates ene- og tomannsboliger. En naturlig konsekvens av at det \u00e5pnes opp for ny boligbebyggelse er at det blir \u00f8kt trafikk som f\u00f8lge av tilkomst til og fra boligene som oppf\u00f8res, men en fremtidig byggetillatelse vil ikke g\u00e5 p\u00e5 bekostning av trafikksikkerheten i omr\u00e5det. Fradelingen g\u00e5r heller ikke p\u00e5 bekostning av natur. Bymilj\u00f8etaten ved seksjon for vegforvaltning ga den 04.09.2023 avslag p\u00e5 s\u00f8knad om utvidet bruk av avkj\u00f8rsel for fradeling av 2 eiendomsparseller. Dette vedtaket ble p\u00e5klaget, og etter en ny vurdering fattet Bymilj\u00f8etaten den 11.12.2023 vedtak om \u00e5 gi tillatelse til utvidet bruk av avkj\u00f8rsel. Bymilj\u00f8etaten ved seksjon for natur- og milj\u00f8forvaltning uttaler den 21.08.2023 at oms\u00f8kte parseller i sin helhet best\u00e5r av ubebygde gr\u00f8ntareal med skogsvegetasjon og overflatedyrket jord. Det er ingen s\u00e6rlige natur- eller frilufts registreringer p\u00e5 parsellene, men arealet er del av et st\u00f8rre, relativt sammenhengende gr\u00f8ntomr\u00e5de p\u00e5 Milde og har derfor kvaliteter for det biologiske mangfoldet. Det er uheldig at fradelingen legger til rette for nedbygging av et 1 eksisterende gr\u00f8ntomr\u00e5de, og det vises til Naturstrategien som legger f\u00f8ringer for arealn\u00f8ytralitet i kommunen. En frar\u00e5der likevel ikke fradelingen. Statsforvalteren i Vestland uttaler den 18.07.2023 at tomtene utgj\u00f8r en del av et st\u00f8rre sammenhengende gr\u00f8ntomr\u00e5de p\u00e5 Milde, at slike sammenhengende gr\u00f8ntdrag har stor verdi for naturmangfold og ikke b\u00f8r stykkes opp. En mener at oms\u00f8kte fradeling strider mot KPA 2018 \u00a7 10.2 om at sammenhengende bl\u00e5gr\u00f8nne strukturer skal ivaretas og sikres i alle plan- og byggesaker. Videre vises det til at tomtene ligger avsides til i forhold til senteromr\u00e5der og tilfredsstillende kollektivtransportdekning, og en mener fradeling vil v\u00e6re i strid med Statlige planretningslinjer for samordnet bolig-, areal- og transportplanlegging. Vestland Fylkeskommune ved avdeling for infrastruktur og vei uttaler den 02.08.2023 at en er negative til tiltak som kan medf\u00f8re \u00f8kt trafikk p\u00e5 Hjellestadvegen og at mange sm\u00e5 tiltak kan gi en mer markant trafikk\u00f8kning. Dersom en skal kunne stille seg positiv til tiltak som medf\u00f8rer \u00f8kt trafikk p\u00e5 Hjellestadvegen m\u00e5 disse inng\u00e5 i reguleringsplan med rekkef\u00f8lgekrav om opparbeidelse av Hjellestadvegen fase 2. Avdeling for kultur og folkehelse uttaler den 07.07.2023 at det kan v\u00e6re aktuelt med kulturminnefaglige unders\u00f8kelser etter unders\u00f8kelsesplikten i kulturminneloven \u00a7 9. Det bemerkes at flere av uttalelsene nevner dispensasjoner, men at tiltaket ikke er avhengig av dispensasjoner. Det vises til uttalelsene i sin helhet. Klagers anf\u00f8rsler: Klager viser til at det ble oms\u00f8kt en fradeling av en boligparsell i 2019 som fikk avslag av andre \u00e5rsaker. Men at den gang var Bymilj\u00f8etaten positiv til en utvidet bruk av avkj\u00f8rselen for en boligeiendom. Klager viser til at avslaget er gitt med bakgrunn i Bymilj\u00f8etatens vedtak om \u00e5 ikke tillate utvidet bruk av avkj\u00f8rselen. Videre at Bymilj\u00f8etaten har gitt avslag basert p\u00e5 en uttale fra Fylkeskommunen, men at saken aldri skulle v\u00e6rt sendt til fylkeskommunen for uttale. Grunnlaget for at den ble oversendt til Fylkeskommunen var at det ble oms\u00f8kt en dispensasjon som i etterkant viste seg \u00e5 ikke v\u00e6re n\u00f8dvendig. \u00c5 vektlegge uttalen fra Fylkeskommunen ansees derfor fra klager for \u00e5 v\u00e6re et utenforliggende hensyn i denne saken. Det vises ellers til klagen i sin helhet. Fagetatens vurdering og anbefaling: Plan- og bygningsetaten som fagetat anbefaler at vedtaket opprettholdes. N\u00e5r det gjelder henvisning til at Bymilj\u00f8etaten var positiv til fradeling i 2019 vises det til at dette gjaldt en parsell, ikke to, og at Statsforvalteren heller ikke hadde uttalt seg (saksnr. 2019/16871). Videre ble det gitt en uttalelse i saken av 2019, mens det n\u00e5 er konkludert med at Bymilj\u00f8etaten fatter vedtak etter veiloven. Grunnlaget for det er at eiendommen er uregulert, men selve avkj\u00f8rselen/p\u00e5koblingen til offentlig vei omfattes av en reguleringsplan. Det fremkommer ikke av den aktuelle reguleringsplanen at den offentlige veien er regulert til det aktuelle tiltaket som oms\u00f8kes. Videre er det i KPA2018 pkt. 4.3.3. et byggeforbud for Hjellestad og Milde omr\u00e5det f\u00f8r Hjellestadvegen er utbedret, som igjen tilsier at arealplan og reguleringsplan ikke omfatter en \u00f8kt bruk av den aktuelle avkj\u00f8rselen. Det er ogs\u00e5 over 4 \u00e5r siden uttalen fra 2019, og det legges til grunn andre vurderinger n\u00e5. Hva gjelder at saken ikke skulle v\u00e6rt sendt til Vestland Fylkeskommune, vises det til at dette ble gjort fordi den kommunale veien bare utgj\u00f8r omtrent 90 meter. Deretter er veien fylkeskommunal. Selv om det er kommunen som fatter vedtak, er det ansett at det er Fylkeskommunen som har st\u00f8rst interesse i om det blir gitt en tillatelse til \u00f8kt bruk eller ikke for denne konkrete veien. Bymilj\u00f8etaten ba (i notat av 19.06.2023) derfor om at saken ble sendt p\u00e5 h\u00f8ring til Vestland fylkeskommune f\u00f8r det ble fattet et vedtak i saken. Det har alts\u00e5 ikke v\u00e6rt et krav om at saken skal p\u00e5 h\u00f8ring til Vestland fylkeskommune. Det har allikevel 2 blitt ansett som hensiktsmessig i denne saken. At en offentlig etat velger \u00e5 r\u00e5df\u00f8re seg med en annen offentlig instans er ikke et utenforliggende hensyn. Etter pbl \u00a7 27-4 f\u00f8rste ledd annet punktet kreves det: \u00abAvkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43\u00bb. Det foreligger per n\u00e5 ikke en slik tillatelse fra vegmyndigheten i Bergen kommune, og det er derav ikke mulig \u00e5 gi en tillatelse jf. pbl \u00a7 27-4. Vedtaket fra vegmyndigheten i Bergen kommune er ogs\u00e5 p\u00e5klaget, og dette l\u00f8per som en egen sak. Det vises ellers til fagetatens notat datert 10.10.2023 i sin helhet. Byr\u00e5dens vurdering og konklusjon: Byr\u00e5den har vurdert saken og er kommet til at det kan gis tillatelse til fradeling. Den 11.12.2023 fattet Bymilj\u00f8etaten vedtak om \u00e5 gi tillatelse til utvidet bruk av avkj\u00f8rsel, p\u00e5 n\u00e6rmere angitte vilk\u00e5r. Parsellene er dermed sikret atkomst, jf. pbl. \u00a7 27-4 og avslagshjemmelen bortfaller. Det f\u00f8lger av pbl. \u00a7 21-4 at: \u00abN\u00e5r s\u00f8knaden er fullstendig, skal kommunen snarest mulig og senest innen den frist som framg\u00e5r av \u00a7 21-7, gi tillatelse dersom tiltaket ikke er i strid med bestemmelser gitt i eller i medhold av denne loven\u00bb. Som f\u00f8lge av dette opphever byr\u00e5den vedtaket og gir tillatelse. Det bemerkes at Statsforvalteren i Vestland har vist til at parsellene er en del av et sammenhengende gr\u00f8ntomr\u00e5de, og at slike skal ivaretas, jf. KPA 2018 \u00a7 10.2. Byr\u00e5den ser at parsellene er en del av et omr\u00e5de med gr\u00f8nne verdier. Dette deles imidlertid noe opp grunnet atkomstveien (nord for parsellene). Videre ligger parsellene mellom flere eiendommer som er bebygget med bolig. Byr\u00e5den er derfor av den oppfatning at bestemmelsen ikke er til hinder for fradelingen. Byr\u00e5den vil avslutningsvis bemerke at det vil utl\u00f8se plankrav dersom en vil bygge p\u00e5 parsellene. Det er flere forhold som vil gj\u00f8re seg gjeldende i en eventuell dispensasjonsvurdering, og det kan ikke uten videre forventes \u00e5 f\u00e5 en dispensasjon fra plankravet, p\u00e5 bakgrunn av fradelingstillatelsen. Byr\u00e5den opphever fagetatens vedtak og gir tillatelse. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1) Med hjemmel i forvaltningsloven \u00a7 33 andre ledd oppheves Plan- og bygningsetatens vedtak datert 06.09.2023. 2) Med hjemmel i plan- og bygningsloven \u00a7\u00a7 20-1 og 21-4 gis det tillatelse til fradeling av to parseller til boligform\u00e5l fra gnr 104 bnr 3. 3) Det overlates til Plan- og bygningsetaten \u00e5 utferdige den endelige tillatelsen, samt foreta en vurdering av n\u00f8dvendige vilk\u00e5r. 4) Klagen tas til f\u00f8lge. Dato: 7. januar 2024 Christine Kahrs 3 Byr\u00e5d for byutvikling Dokumentet er godkjent elektronisk. Vedlegg: 1) Fagetatens notat datert 10.10.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage datert 27.09.2023 5. Avslag datert 06.09.2023 6. Vedtak fra Bymilj\u00f8etaten, vegloven vedtak datert 04.09.2023 7. Uttale fra Vestland fylkeskommune, infrastruktur og veg, datert 02.08.2023 8. Uttale fra Vestland fylkeskommune seksjon for kulturarv datert 07.07.2023 9. Uttale fra Statsforvalteren datert 18.07.2023 10. Uttale fra Bymilj\u00f8etaten natur- og milj\u00f8forvaltning, datert 21.08.2023 11. Uttale fra Bergen vann datert 20.02.2023 12. Nabomerknader og tilsvar 13. S\u00f8knad med senere suppleringer 2) Nytt vedtak Bymilj\u00f8etaten 4 "
}