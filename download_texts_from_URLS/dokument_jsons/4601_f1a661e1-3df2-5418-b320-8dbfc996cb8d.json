{
  "dokument_id": "f1a661e1-3df2-5418-b320-8dbfc996cb8d",
  "doc_type": "case_attachment",
  "kommune": 4601,
  "tittel": "Referat fra m\u00f8te med Stiftelsen Bryggen om grunnforhold den 07.12.2022",
  "url": "https://bergen.kommune.no/politikere-utvalg/api/fil/bk360/9876463/Referat-fra-mote-med-Stiftelsen-Bryggen-om-grunnforhold-den-07-12-2022",
  "tekst": " Plan- og bygningsetaten (PBE). Avd. Bybanen og Milj\u00f8l\u00f8ftet. LOGG: x M\u00d8TE SAK: Fyllingsdalen Delstrekning:_________________ TELEFONSAMTALE x \u00c5sane Delstrekning:_____________1_ Emne: dato: 07.12.2022 Bybane- og hovedsykkelrute Kaigaten- Sandbrogaten (DS1) Tid: 16.00-17.15 Autog\u00e5rden \u2013 3.D.2.1 \u2013 3. etg \u2013 Pedalen, Temam\u00f8te om grunnforhold p\u00e5 kaiarealet p\u00e5 Bryggen med samt Teams Stiftelsen Bryggen. Eiendom (adresse): Verdensarvstedet Bryggen, kaifronten mot V\u00e5gen. Deltakere Telefon/ mobil/ e-post: Bergen Kommune: Karin v. Wijngaarden, Karin.Wijngaarden@bergen.kommune.no, Delstrekningsleder DS1, seniorark (PBE) Mathiesen, Solveig Solveig.Mathiesen@bergen.kommune.no Prosjektleder for Bybanen til \u00c5sane (PBE) Tarje Iversen Wanvik, Tarje.Wanvik@bergen.kommune.no Direkt\u00f8r for Plan- og bygningsetaten (PBE) \u00d8vrige deltagere: Janicke Runshaug Foss, runsfoss@online.no, Stiftelsen Bryggen styremedlem, leder av Bryggen gruppen Arne Skivenes arne.skivenes@gmail.com tidligere Byarkivar, og tidligere ansvarlig for registervurderinger. Geir Atle Ersland, Geir.Atle.Ersland@uib.no historiker med middelalderen som spesialfelt, UNESCO- professor ved Institutt for arkeologi, historie, kultur- og religionsvitenskap ved Universitetet i Bergen. Ivar \u00d8vretvedt, Ivar.Ovretvedt@norconsult.com Prosjektleder for Bybanen til \u00c5sane, fagansvarlig for grunnunders\u00f8kelser, NOAV (Norconsult og Asplan Viak) N\u00f8ttveit Ole-Magne, Ole-Magne.Nottveit@norconsult.com, arkeolog hos Norconsult, fagansvarlig kulturminner for Bybane til \u00c5sane Ole Wilhelm Mortensen, Ole.Wilhelm.Mortensen@vlfk.no; Vestland fylke, Bybanen Utbygging (via Teams) Hans de Beer, hans.debeer@NGU.NO Norges Geologiske unders\u00f8kelse, Trondheim (via Teams) Marit Aase, Bergen Vann\u2019s representant knyttet til planforslaget, stilte som observat\u00f8r i m\u00f8tet (via Teams). Form\u00e5let med m\u00f8tet: Form\u00e5let med m\u00f8tet er at Stiftelsen Bryggen f\u00e5r stilt sine sp\u00f8rsm\u00e5l om grunnforhold til Bergen kommune, NOAV, Bybanen Utbygging og relevante fagspesialister. Sammendrag: Solveig Mathiesen innledet kort med en status for prosjektet, og refererte bl.a. til fylkeskommunens nylig innsendte innsigelse til planforslaget rettet mot vern av verdensarvstatus, Bryggen, Hanseatisk museum og kaifronten. Stiftelsen Bryggen representert ved Janicke Runshaug Foss orienterte innledningsvis om behovet for \u00e5 bli trygg p\u00e5 utredningene. 40 av bygningene er i Stiftelsens eie, derfor er Stiftelsen sv\u00e6rt opptatt av konsekvenser av planforslaget. N\u00e5 i h\u00f8ringsperioden gjenst\u00e5r noen sp\u00f8rsm\u00e5l som b\u00f8r f\u00e5 sine konkrete svar. Sp\u00f8rsm\u00e5l som Stiftelsens Bryggen gruppe \u00f8nsker svar p\u00e5, hentet fra m\u00f8tegrunnlaget: 1) I hvor stor grad ble masser skiftet ut ved at eldre strukturer ble fjernet, og ble det gjennomf\u00f8rt mudring i forbindelse med anlegget? St\u00e5r kaien p\u00e5 stabil grunn? Er det mudret under hele kaiflaten? 2) Er fyllmassene stein eller kulturlag? Er kulturlagene under bolverkene og den gamle veibanen intakte? Hvor mye av bolverkene ble fjernet? Kan de marine kulturlagene foran disse bryggene v\u00e6re intakte? Arne Skivenes orienterte om at skriftlige historiske kilder angir at b\u00e5tene til-fra Stavanger krevde at sonen p\u00e5 utsiden av Bryggens kailinje ble mudret v\u00e5ren 1921. Det ble ogs\u00e5, ihht havneingeni\u00f8rens notater, mudret under jeten som kaifronten ble fundamentert p\u00e5. Jeten, eller fundamentet, sammen med steinfylling bakenfor selve kaimuren, ga konstruksjonen stabilitet. Jf historiske kilder ble betydelig besparelse oppn\u00e5dd ved at en begrenset mudring til det mest n\u00f8dvendige omr\u00e5det langs kaimuren. B\u00e5ttrafikk ble ivaretatt mens man anla den nye kaifronten. Hans de Beer: Grunnlaget fra Skivenes og Ersland gir et mer nyansert bilde av grunnen langs kaien p\u00e5 Bryggen. Mener denne tilleggsdokumentasjonen er nyttig, og at den b\u00f8r benyttes i videre arbeid. Arkivmaterial fra Bryggens kaifront har blitt konsultert, men det har v\u00e6rt vanskelig \u00e5 f\u00e5 bekreftet hvilke prosesser som har funnet sted. I det videre arbeidet b\u00f8r kommunen se n\u00e6rmere p\u00e5 denne innsikten, og om den f\u00e5r noe \u00e5 si for planprosjektet. Ole-Magne N\u00f8ttveit presenterte status for prosjektarbeidet mht arkeologi: Riksantikvaren setter borepunktene n\u00e5r det skal tas grunnunders\u00f8kelser. Nyere masser er p\u00e5vist i disse, p\u00e5 den delen av kaiflaten som Bybanen, hovedsykkelruten og gangsone beslaglegger. Status for grunnunders\u00f8kelsene er at Laboratoriumsresultatene fremdeles er ventet fra sist borerunde, og at Riksantikvaren nylig har bedt om ytterligere unders\u00f8kelser av kulturlag. Ivar \u00d8vretvedt: Norconsult/Asplan Viak har analysert geologiske funn fra borepunktene og foresl\u00e5tt en fundamentl\u00f8sning for Bybanen der det ikke er behov for \u00e5 grave mer enn 1 meter, og skinnene legges p\u00e5 en betongplate. Det gir god fordeling av last. Det kan ogs\u00e5 vurderes en lettere konstruksjon/fundamenteringsmetode, slik som anbefalt i Sandbrogaten. Total vekt for fundament og vogner vil ikke gi en tilleggslast ift dagens veg. Arne Skivenes: Ber om at arkivnotatet legges ved planforslaget. Mer arkeologi og mer hydrologi, fra registrert arkiv kan letes frem. Ber om at faktagrunnlag evt. justeres. Solveig Mathiesen: Vedr plansaken og historiske kilder s\u00e5 gir PBE\u2019s fagnotat et helhetlig bilde av tiltaket og dets konsekvenser. PBE viser til andre dokumenter n\u00e5r det er relevant ift \u00e5 f\u00e5 innsikt i, og forst\u00e5else for, tiltaket. Ved 1. og 2. gangs behandling av planer legger PBE ut saksdokumentasjon som er benyttet i ulike vurderinger, samt sentrale dokumenter. Tarje Wanvik: I PBE er vi opptatt av en opplyst debatt, og bybaneteamet sanker inn nyttige innspill gjennom hele h\u00f8ringsperioden. Dialog med hverandre forutsettes i det videre, da dialog gir mulighet for \u00e5 bli mer treffsikre med tiltak som settes inn lokalt. Oppf\u00f8lging: Presentasjonen sendes m\u00f8tedeltagerne. Merknader og innspill blir arkivert p\u00e5 saken (Saksnummer 2022/20561 (tidl 201807496)). I det videre arbeidet m\u00e5 kommunen se n\u00e6rmere p\u00e5 merknader, innsikt i historiske kildefunn, og vurdere om innholdet i disse har betydning for planprosjektet. Laget av: K. van Wijngaarden Dato: 15.12.2022 "
}