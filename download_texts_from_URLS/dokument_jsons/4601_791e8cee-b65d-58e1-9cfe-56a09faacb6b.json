{
  "dokument_id": "791e8cee-b65d-58e1-9cfe-56a09faacb6b",
  "doc_type": "case_presentation",
  "kommune": 4601,
  "tittel": "Manntall p\u00e5 valgtinget - stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10892858/Framstilling-Manntall-pa-valgtinget-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/118993-1 Saksbehandler: Ida Rambech Manntall p\u00e5 valgtinget - stortings- og sametingsvalget 2025 Hva saken gjelder: P\u00e5 valgtinget kan kommunene enten benytte papirmanntall eller elektronisk manntall. I Bergen er det benyttet elektronisk manntall p\u00e5 valgtinget siden dette ble mulig, og det har erfaringsmessig fungert godt. De aller fleste kommuner benytter n\u00e5 elektronisk manntall p\u00e5 valgdagen. Velgere i kommuner som benytter seg av elektronisk avkryssing p\u00e5 valgdagen, vil kunne avlegge stemme rett i urnen i alle valglokalene i kommunen, jf. valgloven \u00a7 9-5. Kommuner som benytter seg av elektronisk avkryssing p\u00e5 valgdagen vil alts\u00e5 ikke motta noen \u00abfremmedstemmer\u00bb. Det fremg\u00e5r av valgloven \u00a7 9-4 at valgstyret selv kan velge om kommunen skal bruke et elektronisk manntall eller et papirmanntall p\u00e5 valgtinget. Kommuner som velger \u00e5 benytte seg av elektronisk manntall, forplikter seg til \u00e5 legge til rette for dette i alle valglokalene i kommunen. Valgstyret skal senest 31. mai i valg\u00e5ret orientere Valgdirektoratet om hvilken type manntall kommunen skal bruke. Forslag til vedtak: Ved stortings- og sametingsvalget 2025 benyttes elektronisk manntall p\u00e5 valgtinget. Dato: 25. februar 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 1 "
}