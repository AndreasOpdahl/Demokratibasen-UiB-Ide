{
  "dokument_id": "103bd5f5-aa1d-57aa-b6d4-8433a9eac54a",
  "doc_type": "case_attachment",
  "kommune": 4601,
  "tittel": "Avslag p\u00e5 s\u00f8knad",
  "url": "https://bergen.kommune.no/politikere-utvalg/api/fil/bk360/11068345/Avslag-pa-soknad",
  "tekst": " Plan- og bygningsetaten BRATLAND EIENDOMSUTVIKLING AS V\u00e5r referanse: BYGG-2023/17531-18 Strandgaten 203 Saksbehandler: Gerd Soldal Dato: 21.05.2024 5004 BERGEN AVSLAG P\u00c5 S\u00d8KNAD Eiendom : Gnr 115 Bnr 3 Adresse : Skagevegen 93 Tiltakshaver : Hilde Helene Skage Tiltaket : Dispensasjon arealform\u00e5l Vi viser til s\u00f8knad mottatt 23.11.2023 og tilleggsdokumentasjon mottatt 31.01.2024. 1. S\u00f8knaden gjelder: S\u00f8knad om dispensasjon fra kommunedelplan for BIRKELAND, LILAND, \u00c5DLAND OG ESPELAND \u00a7 29 Landbruks-, natur og friliftsform\u00e5l og krav til detaljregulering for nybygg enebolig med sekund\u00e6rleilighet. Vi har vurdert at ny bolig ikke krever dispensasjon fra krav til detaljregulering, jf. kommunedelplanen \u00a7 1.2. 2. VEDTAK S\u00f8knad om dispensasjon fra kommunedelplan for BIRKELAND, LILAND, \u00c5DLAND OG ESPELAND \u00a7 29 Landbruks-, natur og friliftsform\u00e5l for nybygg enebolig med sekund\u00e6rleilighet avsl\u00e5s, jf. kommuneplanens bestemmelse \u00a7 31 og plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Ber\u00f8rt del av eiendommen inng\u00e5r i f\u00f8lgende arealplan: Kommunedelplan KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E), planID 61020000, ikraftdato 27.09.2017. Arealform\u00e5l: Landbruks-, natur- og friluftsform\u00e5l Hensynssone: Kulturmilj\u00f8 Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Bestemmelsesomr\u00e5de: Meldepliktsone Avinor 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Atkomst og avkj\u00f8rsel Det er ikke dokumentert at avkj\u00f8rsel fra offentlig vei, jf. plan- og bygningsloven \u00a7 27-4. 3.4. Andre uttalelser eller vedtak Vestland Fylkeskommune ved avdeling for infrastruktur og veg har gitt uttalelse datert 16.04.2024: Oms\u00f8kte tiltak grensar til omr\u00e5de B11 innanfor BL\u00c5E og ligg tett opptil B10, som begge er definerte som \u00abytre fortettingssone\u00bb. Fr\u00e5 avk\u00f8yrsla fr\u00e5 fylkesvegen er det trygg skuleveg til b\u00e5de barne- og ungdomsskule i gjeldande skulekrets. Tiltaket ligg i gangavstand til kollektivhaldeplassar med frekvente avgangar. VLFK har utferda avk\u00f8yrslel\u00f8yve for tiltaket. VLFK ved avdeling for infrastruktur og veg vil ikkje motsetje oss dispensasjon fr\u00e5 arealf\u00f8rem\u00e5l eller plankrav for oms\u00f8kte tiltak. Seksjon for n\u00e6ring og landbruk har den 17.04.2024 uttalt f\u00f8lgende: Vurdering: Eiendommen er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Eiendommen har if\u00f8lge arealressurskartet (AR5) et totalareal p\u00e5 235,5 dekar, hvorav 22,1 dekar fulldyrket jord, 0,6 dekar overflatedyrket jord, 5,6 dekar innmarksbeite, 201,8 dekar produktiv skog, 10,5 dekar annet markslag og 12,9 dekar bebygd/annet. Det oms\u00f8kte arealet ligger i et omr\u00e5de vist som skog. Arealet grenser til skog/beite og til bebyggelse, og ligger i n\u00e6rheten av Blomsterdalen i Fana bydel. Den aktuelle eiendommen er en landbrukseiendom. Eiendommen ligger i tillegg i et LNF-omr\u00e5de med hensynssone \u00abLandbruk\u00bb, jf. KPA 2018 \u00a7 35.1. For disse sonene gjelder f\u00f8lgende: I LNF-omr\u00e5der er det bare tillatt med \u00abTiltak som er n\u00f8dvendig for g\u00e5rdens n\u00e6ringsvirksomhet.\u00bb I tillegg er eiendommen i hensynssone \u00abLandbruk\u00bb. Her er det fastsatt at \u00abInnenfor de sammenhengende landbruksomr\u00e5dene skal landbrukets ressursgrunnlag og landskap vernes i et langsiktig (100 \u00e5rs) perspektiv. Det skal ut\u00f8ves en streng forvaltningspraksis ved omdisponering eller deling av dyrket mark. Bygningsmasse b\u00f8r bevares eller utvikles i tr\u00e5d med tradisjonell byggeskikk. I tillegg er reglene for \u00e5 bygge hus nummer to p\u00e5 g\u00e5rden, blitt innskjerpet de senere \u00e5rene. Statsforvalteren i Vestland sendte 08.03.2021 ut melding p\u00e5 nettsiden deres, om at det som hovedregel bare er n\u00f8dvendig \u00e5 bygge hus nummer to p\u00e5 g\u00e5rden, dersom det er n\u00f8dvendig for driften av g\u00e5rden. P\u00e5 den aktuelle eiendommen er det allerede to bolig/- v\u00e5ningshus. Det er ikke godtgjort at det er n\u00f8dvendig driften med et Saksnummer BYGG-2023/17531 Side 2 av 9 tredje bolighus p\u00e5 eiendommen. Seksjon for landbruk vet ikke om noen landbrukseiendommer i kommunen, der det er behov for tre bolighus, i driften p\u00e5 eiendommen. Det vil ogs\u00e5 v\u00e6re en fordel om en opprettholder en buffersone mellom bebygde eiendommer/ boligfelt, og landbrukseiendommer. Dette vil lette driften p\u00e5 landbrukseiendommen og minske konfliktene mellom landbruk og bebyggelsen rundt. Dette er et moment som taler imot \u00e5 bebygge sonen mellom dagens bebyggelse i vest, og landbrukseiendommen. S\u00f8ker oppgir at hun \u00f8nsker \u00e5 bygge bolighus nummer tre p\u00e5 landbrukseiendommen. Det s\u00f8kes ikke om produksjonstilskudd p\u00e5 eiendommen, noe som tyder p\u00e5 at det ikke er drift der akkurat n\u00e5. Behovet for et tredje hus p\u00e5 g\u00e5rden vil derfor ikke v\u00e6re aktuelt. Oppsummering Seksjon for n\u00e6ring og landbruk er av den oppfatning at i denne saken at det er viktig \u00e5 opprettholde en buffersone mellom landbrukseiendommen og bebyggelsen/byggefeltet, ved en fremtidig drift/overholdelse av driveplikten etter jordloven \u00a7 8. Det er i dag ikke drift p\u00e5 eiendommen, noe som ogs\u00e5 tilsier at det ikke er behov for et tredje hus p\u00e5 g\u00e5rden. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Seksjon for n\u00e6ring og landbruk vil ut fra landbruksfaglige vurderinger frar\u00e5de at det gis tillatelse til det oms\u00f8kte tiltaket. Bymilj\u00f8etaten skrive f\u00f8lgende i sin uttalelse datert den 29.04.2024: Grunnlag Planforutsetninger: Eiendommen er omfattet av kommunedelplan for Birkeland, Liland, \u00c5dland og Espeland (KDP BL\u00c5E). Eiendommen ligger if\u00f8lge KDP BL\u00c5E i LNF-sone. Den ligger innenfor hensynssonene veist\u00f8y gul sone og kulturmilj\u00f8, samt bestemmelsesomr\u00e5det for meldepliktsone Avinor. Andre overordnete registreringer: Karttjenesten Kilden fra NIBIO ble brukt til \u00e5 innhente informasjon om naturen i omr\u00e5det. SR 16 i Kilden viser at teig 260104080 er dekt av blandingsskog. Selve tiltaksomr\u00e5det er vist i SR 16 som furuskog, og SatSkog viser denne skogen \u00e5 v\u00e6re 45 \u00e5r gammel og av h\u00f8y bonitet. Saksnummer BYGG-2023/17531 Side 3 av 9 Vurderinger Vegforvaltningsseksjonen P\u00e5 situasjonsplan datert 05.07.2023 vises det at fremtidig bolig vil ha adkomst fra kommunal veg; Skagevegen. Vegen er smal og har ikke etablert fortau. Vegforvaltningsseksjonen ved Bymilj\u00f8etaten orienterer om at et eventuelt nybygg er avhengig av tillatelse for utvidet bruk av avkj\u00f8rsel til kommunal veg. Dette m\u00e5 s\u00f8kes om separat. Natur- og milj\u00f8forvaltningsseksjonen Seksjonen skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Det oms\u00f8kte tiltaket er ny enebolig med sekund\u00e6rleilighet og er planlagt oppf\u00f8rt p\u00e5 den teigen av eiendommen som er ubebygd. Ansvarlig s\u00f8ker skriver at alternativer for tiltaket er vurdert, uten \u00e5 oppgi detaljer om disse. Natur- og milj\u00f8forvaltningsseksjonen vurderer at det er uheldig \u00e5 tillate et tiltak av denne st\u00f8rrelsen i et LNF-omr\u00e5de, ogs\u00e5 fordi det utvider bebygd areal inn mot naturomr\u00e5det. P\u00e5 flyfoto synes skogen i selve tiltaksomr\u00e5det \u00e5 ha v\u00e6rt ryddet flere ganger de siste ti\u00e5rene. Gjennomf\u00f8ring av tiltaket ville f\u00f8rt til at denne delen av skogen forsvinner, og at et nytt areal med natur blir bebygd. Dette arealet har per i dag st\u00f8rst betydning for naturen og det biologiske mangfoldet knyttet til skogen. Natur- og milj\u00f8forvaltningsseksjonen vurderer at inngrepet vil gi negative konsekvenser for natur og biologisk mangfold, og strider mot Kommuneplanens arealdel 2018 \u00a7 31.2 ved at naturhensyn ikke blir ivaretatt. Innvilgning av denne typen dispensasjoner kan f\u00f8re til bit for bit nedbygging av naturen, og det kan gi u\u00f8nskelige presedensvirkninger. Naturstrategi for Bergen fremhever arealn\u00f8ytralitet som en av tre underordnede strategier for \u00e5 sikre naturen plass. Tiltaket ville ikke gitt direkte negative konsekvenser for friluftsliv ut ifra v\u00e5r kjennskap til dagens bruk. Dersom arealet f\u00e5r mer naturkvaliteter p\u00e5 sikt vil det kunne gi gode naturopplevelser. Anbefaling Tiltaket er i strid med bestemmelsen i KDP BL\u00c5E \u00a7 29 om LNF, jf. \u00a7 31 i Kommuneplanens arealdel 2018. For \u00e5 kunne gi dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. plan- og bygningsloven \u00a7 19-2. PBE m\u00e5 ta stilling til om det foreligger en overvekt av grunner som taler for at dispensasjon kan gis. P\u00e5 bakgrunn av ovenst\u00e5ende vurdering frar\u00e5r Bymilj\u00f8etaten at det gis dispensasjon for det oms\u00f8kte tiltaket. Vi orienterer om at eventuelt nybygg er avhengig av tillatelse for utvidet bruk av avkj\u00f8rsel til kommunal veg. Saksnummer BYGG-2023/17531 Side 4 av 9 Byantikvaren har gitt uttalelse datert den 26.04.2024: Byantikvaren motsetter seg ikke at det oppf\u00f8res ny enebolig dersom det historiske veifaret ikke blir vesentlig p\u00e5virket. I snitt-tegning til saken kommer det ikke fram om eller hvordan veifaret p\u00e5virkes. Det m\u00e5 v\u00e6re en forutsetning for en rammetillatelse at veifaret holdes \u00e5pent og lesbart som et historiefortellende element. Vi ber derfor om at det i en rammes\u00f8knad m\u00e5 vises hvordan tiltaket ivaretar og sikrer kulturmilj\u00f8et. Veifaret er i bruk som vei og fortsatt lesbart p\u00e5 begge sider av den nye tomten. 3.5. Dispensasjon Det s\u00f8kes om dispensasjon fra arealform\u00e5let i kommunedelplan for BIRKELAND, LILAND, \u00c5DLAND OG ESPELAND \u00a7 29 Landbruks-, natur og friluftsform\u00e5l og fra kommuneplanens bestemmelse \u00a7 3.1 Plankrav. Vi har etter en ny vurdering konkludert med at tiltaket ikke krever dispensasjon fra krav om detaljregulering. Vi viser i den forbindelse til at kommuneplanens bestemmelser kun gjelder der kommunedelplanen viser til kommuneplanen, og at kommunedelplanens krav til detaljregulering kun gjelder i omr\u00e5der avsatt til bebyggelse og anlegg, samferdselsanlegg, gr\u00f8nnstruktur og bruk og vern av sj\u00f8 og vassdrag. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd, barn og unges oppvekstmilj\u00f8 og estetisk utforming av omgivelsene. S\u00f8ker begrunner s\u00f8knad om dispensasjon fra arealform\u00e5let landbruks-, natur- og friluftsomr\u00e5de slik: Vi \u00f8nsker \u00e5 bygge en enebolig p\u00e5 denne delen av tomten. Det ligger i utkanten av et Saksnummer BYGG-2023/17531 Side 5 av 9 eksisterende byggefelt, og det fremg\u00e5r tydelig av eldre kart at denne delen av tomten er avsatt til boligform\u00e5l. Huset vil bli tilpasset godt til terrenget som er der i dag. Arealet er i dag ikke egnet til lek og rekreasjon p\u00e5 grunn av vanskelig tilkomst og den skr\u00e5 tomten. Det er utfordrende \u00e5 n\u00e5 tomten, noe som begrenser bruken av omr\u00e5det for lek og rekreasjon. Det er ogs\u00e5 begrensede muligheter for \u00e5 tilrettelegge omr\u00e5det for slike form\u00e5l uten vesentlige inngrep i terrenget. Derfor mener vi at en enebolig vil v\u00e6re en mer hensiktsmessig bruk av tomten. I henhold til plan- og bygningsloven \u00a7 19-2 kan kommunen gi dispensasjon fra planer etter en konkret vurdering. Vi mener at v\u00e5rt tiltak oppfyller kriteriene for \u00e5 bli innvilget dispensasjon, ettersom det ikke vil medf\u00f8re vesentlige ulemper for landbruks-, natur- og friluftsinteresser i omr\u00e5det. Vi har ogs\u00e5 vurdert alternativer og mener at dette tiltaket er den beste l\u00f8sningen for \u00e5 oppn\u00e5 v\u00e5re m\u00e5l samtidig som det tar hensyn til omgivelsene. Avveining mellom Fordeler og Ulemper: Vi mener at fordelene med \u00e5 gi tillatelse til bygging av en enebolig med egen leilighet klart oppveier ulempene. Denne eiendommen er allerede tilknyttet et eksisterende byggefelt, og utformingen av tomten er i tr\u00e5d med tidligere planer. Eiendommen har en historisk tilknytning til tiltakshaveren, som ogs\u00e5 er en arv fra hennes mor. Konklusjon: Vi s\u00f8ker herved om dispensasjon fra \u00a7 29 i Plan- og bygningsloven for \u00e5 tillate oppdeling av eiendommen og oppf\u00f8ring av en enebolig med egen leilighet. Vi mener at tiltaket er n\u00f8ye planlagt for \u00e5 ivareta b\u00e5de omr\u00e5dets verdier og tiltakshaverens behov. Dispensasjonen vil bidra til \u00e5 opprettholde en positiv utvikling av omr\u00e5det. V\u00e5r vurdering: Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. B\u00e5de seksjon for landbruk og fra bymilj\u00f8etaten stiller seg negativ at det skal gis dispensasjon fra arealform\u00e5let. Som seksjon for landbruk skriver, er det viktig \u00e5 s\u00f8rge for tilstrekkelig buffersone mellom boligbebyggelsen og landbrukseiendommen for \u00e5 ivareta mulighet for landbruksdrift p\u00e5 eiendommen. Buffersone vil lette p\u00e5 driften p\u00e5 landbrukseiendommen og minske konflikter mellom landbruk og boliger. Det er allerede bygget 2 boliger som er knyttet til landbrukseiendommen og vi kan ikke se at det er behov for ytterligere en bolig for \u00e5 ivareta hensynet til landbruksdriften. Utbygging p\u00e5 eiendommen vil f\u00f8re til at skog og natur forsvinner. Dette vil gi negative konsekvenser for natur og biologisk mangfold. Vi mener at ny bolig som vist i s\u00f8knaden, i vesentlig grad vil tilsidesette de hensyn som ligger bak arealform\u00e5let landbruks-, natur- og friluftsomr\u00e5de. Vi kan ikke se at tiltaket bidrar til langsiktig l\u00f8sning for samfunnet. Saksnummer BYGG-2023/17531 Side 6 av 9 En dispensasjon vil ha fordeler for tiltakshaver som f\u00e5r oppfylt \u00f8nsket sitt. Vi kan imidlertid ikke se at det er samfunnsmessige fordeler. Ulempene er nedbygging av natur og reduserte muligheter for landbruksdrift p\u00e5 eiendommen. Etter en samlet vurdering vil ulempene v\u00e6re klart st\u00f8rre enn fordelene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Gerd Soldal saksbehandler Trond Haugen seksjonsleder Dette dokumentet er godkjent elektronisk. Kopi til Hilde Helene Skage Storrinden 91 B 5252 S\u00d8REIDGREND Saksnummer BYGG-2023/17531 Side 7 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/17531 Side 8 av 9 Saksnummer BYGG-2023/17531 Side 9 av 9 "
}