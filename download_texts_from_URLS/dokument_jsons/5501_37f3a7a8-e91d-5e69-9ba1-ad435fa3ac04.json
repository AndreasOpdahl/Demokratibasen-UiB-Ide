{
  "dokument_id": "37f3a7a8-e91d-5e69-9ba1-ad435fa3ac04",
  "doc_type": "case_attachment",
  "kommune": 5501,
  "tittel": "Referat fra form\u00f8te med foresatte i 7S",
  "url": "https://innsyn.tromso.kommune.no/application/getMoteDokument?dokid=2001673647",
  "tekst": "Prosjekt samiskklasse ungdomstrinn Troms\u00f8 kommune Referat fra form\u00f8te med foresatte i 7S. Dato: 14.02.2024 Tid: 19:00 \u2013 20:00 Sted: Teamsm\u00f8te Referent: Linn Guttormsen Eira \u2022 I tillegg til foresatte, deltok f\u00f8lgende personer p\u00e5 m\u00f8tet; - Magnus Kimsaas, fagleder ved Gr\u00f8nn\u00e5sen skole - Marit Stensen, r\u00e5dgiver ved avdeling for oppvekst og utdanning (skoleeier) - Marit Berit Eira, fagleder ved Prestvannet skole - Linn Guttormsen Eira, prosjektleder for samiskklasse p\u00e5 ungdomstrinn \u2022 Vedlagt referatet ligger en presentasjon som ble g\u00e5tt gjennom p\u00e5 m\u00f8tet \u2022 Noen hovedmomenter fra presentasjonen; o Fagleder fra Gr\u00f8nn\u00e5sen skole fortalte litt om skolen, og om l\u00e6rere og ledelse som ser frem til \u00e5 ta imot samiskklassen p\u00e5 best mulig m\u00e5te o Det er i stor grad tatt hensyn til elevers og foresattes \u00f8nsker og bekymringer n\u00e5r vi har jobbet frem strukturen for samiskklassen. Balansen mellom \u00e5 styrke samisk spr\u00e5k og det \u00e5 ivareta elevenes \u00f8nsker og behov knyttet til \u00e5 v\u00e6re mye sammen med gamle og nye venner som ikke tilh\u00f8rer samiskklassen har blitt vektlagt. o Det er lagt opp til undervisning i fire fag i samiskklassen; samisk, norsk for elever som har samisk som morsm\u00e5l, samfunnsfag og duodji. o \u00c5rsaken til at samfunnsfag og duodji er valgt, er fordi vi har elever som har startet p\u00e5 tofagsmodellen \u2013 og som skal f\u00e5 fullf\u00f8re dette l\u00f8pet. I tillegg er vi mindre s\u00e5rbare med tanke p\u00e5 rekruttering av l\u00e6rere. o Det kom sp\u00f8rsm\u00e5l om hvorfor en tenkte inn norskfaget i samiskklassen. Det er flere grunner til dette. En av \u00e5rsakene er at elever g\u00e5r ut av norsk n\u00e5r de skal ha samisk, det medf\u00f8rer at det kan v\u00e6re utfordrende for norskl\u00e6rere \u00e5 f\u00e5 et godt nok vurderingsgrunnlag i faget. En annen grunn er at l\u00e6replanene er s\u00e5pass ulike i norskfaget, at det er vanskelig for en l\u00e6rer \u00e5 tilpasse undervisningen til begge l\u00e6replanene o I tillegg til fire fag i samiskklassen, er det tenkt tospr\u00e5klig fagoppl\u00e6ring i fire fag. Dette for \u00e5 kunne jobbe strukturert og grundig med begreper p\u00e5 begge 1 Prosjekt samiskklasse ungdomstrinn Troms\u00f8 kommune spr\u00e5k. De fagene en tenker \u00e5 ha to l\u00e6rere inne i er matematikk, naturfag, RLE og engelsk o Det er ogs\u00e5 bestemt at fagleder skal ha 20% av sin stilling knyttet til samiskklassen o Det skal ogs\u00e5 v\u00e6re en teamleder for samiskl\u00e6rere som skal v\u00e6re et mellomledd mellom l\u00e6rere og ledelse ved skolen o Arbeidsgruppa blir \u00e5 fortsette det f\u00f8rste skole\u00e5ret, for \u00e5 s\u00e6rlig bist\u00e5 med kontinuerlig evaluering av opplegget i og rundt samiskklassen. Det kan hende strukturen rundt samiskklassen vil endres ut fra det som kommer frem under evaluering. Det er \u00f8nske om \u00e5 hele tiden gi et best mulig tilbud. o Kontaktl\u00e6rerrollen vil bli lagt til en samiskspr\u00e5klig pedagog o Det vil bli bes\u00f8ksdag p\u00e5 Gr\u00f8nn\u00e5sen skole for elevene i l\u00f8pet av mai o Det vil bli et st\u00f8rre foreldrem\u00f8te for foresatte til nye 8. trinn denne v\u00e5ren, dette vil ogs\u00e5 bli lagt til Gr\u00f8nn\u00e5sen skole i mai o P\u00e5 grunn av at Gr\u00f8nn\u00e5sen skole n\u00e5 skal i gang med utlysning av l\u00e6rerstillinger, planlegging av timeplaner, rom og bestilling av utstyr, er det viktig at de s\u00e5 snart som mulig f\u00e5r vite hvor mange elever som skal starte i samiskklassen. Det er dermed lagt ved et innmeldingsskjema til dette referatet \u2013 med en ukes frist til \u00e5 melde inn elever til samiskklassen. Vi beklager at det er kort frist, men h\u00e5per det g\u00e5r bra o I tillegg til samiskklassen, er det 24 elever fra Prestvannet skole som skal starte p\u00e5 8. trinn ved Gr\u00f8nn\u00e5sen skole til h\u00f8sten. Dette vil v\u00e6re en styrke for elevene som skal g\u00e5 i samiskklassen \u2022 Ting som ble dr\u00f8ftet etter presentasjonen / innspill fra foresatte; o Det er \u00f8nskelig at vi tar hensyn til det totale timetallet i samiskklassen, slik at elevene f\u00e5r fordelt timene i samiskklassen gjennom uke \u2013 for \u00e5 unng\u00e5 at de blir sittende hele dager i samiskklassen dette f\u00f8rste \u00e5ret n\u00e5r de er s\u00e5 f\u00e5 o Jo eldre elevene blir, desto st\u00f8rre rett har de til \u00e5 bli h\u00f8rt. Selv om vi har lyttet til dem n\u00e5r det gjelder det sosiale, vil denne modellen likevel v\u00e6re en styrkning av tilbudet som er i dag. En slik l\u00f8sning vil fortsatt bidra til \u00e5 gi bedre spr\u00e5klig fundament hos elevene o Erfaringer med tofagsmodellen er at det er litt for f\u00e5 fag til at elevene f\u00e5r brukt spr\u00e5ket i stor nok grad i skolen. Det at det n\u00e5 starter med fire fag, samt at det er ambisjoner om \u00e5 utvide tilbudet dersom evaluering tilsier det, er et bedre tilbud. Dette vil skape gode spr\u00e5kbrukere, b\u00e5de skriftlig og muntlig 2 Prosjekt samiskklasse ungdomstrinn Troms\u00f8 kommune o Det er ikke avgjort om elever fra andre skoler skal til Gr\u00f8nn\u00e5sen skole for \u00e5 ha undervisning i samisk. Dersom det blir denne l\u00f8sningen, vil elever f\u00e5 skyss o Dersom elever velger \u00e5 ikke g\u00e5 i samiskklassen, vil de fortsatt f\u00e5 tilbud om undervisning i samisk, enten ved sin n\u00e6rskole eller ved Gr\u00f8nn\u00e5sen skole o N\u00e5r en bygger samiskspr\u00e5klige milj\u00f8er, vet en at det kan v\u00e6re en kronglete vei \u00e5 g\u00e5. Det er viktig \u00e5 ta h\u00f8yde for dette o De elever som starter i samiskklassen vil ha ulik bakgrunn, viktig \u00e5 ta hensyn til dette i b\u00e5de faglige og sosiale sammenhenger o Gr\u00f8nn\u00e5sen skole jobber denne v\u00e5ren med \u00e5 forberede ansatte p\u00e5 \u00e5 ta i mot samiskklassen ved \u00e5 f\u00e5 en st\u00f8rre felles forst\u00e5else for hva dette vil inneb\u00e6re. Her skal vi ha et samarbeid med Universitetet i Troms\u00f8, hvor ansatte deltar p\u00e5 l\u00e6rerm\u00f8ter med Gr\u00f8nn\u00e5sen skole o Elevene har f\u00e5tt tilsendt en sp\u00f8rreunders\u00f8kelse (forms). Vi h\u00e5per flest mulig svarer p\u00e5 denne \u2013 slik at vi f\u00e5r god informasjon om hva elevene tenker. Noen sp\u00f8rsm\u00e5l kan v\u00e6re vanskelige \u00e5 svare p\u00e5, da det er samme sp\u00f8rsm\u00e5l som ble brukt for noen \u00e5r siden. Det hadde v\u00e6rt fint om dere foresatte har mulighet til \u00e5 hjelpe elevene med \u00e5 fylle dette ut 3 "
}