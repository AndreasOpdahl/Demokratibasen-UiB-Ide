{
  "dokument_id": "098b8066-a224-5aee-87bf-02ae2fc80767",
  "doc_type": "case_presentation",
  "kommune": 4601,
  "tittel": "Fana, gnr, 6 bnr. 205, Helldalsst\u00f8len 49. Klage fra naboer p\u00e5 vedtak om rammetillatelse for nybygg/boliger",
  "url": "https://bergen.kommune.no/politikere-utvalg/api/fil/bk360/9178595/Framstilling-Fana-gnr-6-bnr-205-Helldalsstolen-49-Klage-fra-naboer-pa-vedtak-om-rammetillatelse-for-nybygg-boliger",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/162873-7 Fana, gnr, 6, bnr. 205, Helldalsst\u00f8len 49. Klage fra naboer p\u00e5 vedtak om rammetillatelse for nybygg/boliger Hva saken gjelder: Roar Tveit og Trude Gildestad, naboer i Helldalsst\u00f8len 41 (gbnr. 6/204), klager p\u00e5 vedtak om rammetillatelse datert 26.05.2023. Rammetillatelsen gjelder et nytt boligfelt med totalt 21 boenheter. Tillatelsen innvilger dispensasjon fra reguleringsplankartet for enebolig og sykkel/forsamlingslokale som bygges i strid med plankartet. Det er ogs\u00e5 gitt dispensasjon fra byggegrensen fordi utvendige trapper kommer utenfor byggegrensen. Lund + Laastad arkitekter er ansvarlig s\u00f8ker. Tiltakshaver er Heldal Eiendom AS. Nabomerknader: Det er innkommet totalt 18 nabomerknader. Merknadene og ansvarlig s\u00f8kers kommentarer er referert i rammetillatelsen datert 26.05.2023. Merknader g\u00e5r i hovedsak p\u00e5 bekymringer for ras, overvannsh\u00e5ndtering, trafikkforhold og leveomr\u00e5de for hjort. Eiendommen omfattes av reguleringsplan ID 63930000, FANA. HELLDAL, GNR 6 BNR 49 OG 205 MFL., HELLDALSST\u00d8LEN BOLIGOMR\u00c5DE, ikrafttredelsesdato 19.09.2018 og er regulert til boligbebyggelse \u2013 konsentrert sm\u00e5husbebyggelse, trafo, samleplass for avfall, lekeplass, gr\u00f8nnstruktur mm. Kommuneplanens arealdel (KPA2018) viser eiendommen som bebyggelse og anlegg (\u00f8vrig byggesone) og den ligger innenfor hensynssonen veist\u00f8y gul sone og aktsomhetsomr\u00e5der for steinsprang, jord- og flomskred og sn\u00f8skred. Flyfoto under viser planomr\u00e5det innrammet, og klagers bolig markert med r\u00f8dt kryss. Hardangervegen nede til h\u00f8yre. 1 Illustrasjonen under viser planlagt bebyggelse og klagernes bolig til h\u00f8yre (r\u00f8dt kryss). Klagernes anf\u00f8rsler: Klagen datert 16.06.2023 har f\u00f8lgende hovedpunkt: 1. Klagernes oppfatning er at det skal v\u00e6re et gr\u00f8ntomr\u00e5de mellom deres eiendom og mot ny bebyggelse. 2. Det vil ikke v\u00e6re nok veibredde til b\u00e5de fortau og m\u00f8tende biler fra Helldalsst\u00f8len 39 mot det nye omr\u00e5det. 3. Det er ustabilt fjell bak Helldalsst\u00f8len 41. Hva med erstatning for skade som p\u00e5f\u00f8res eiendommene som f\u00f8lge av grunnarbeider? 4. S\u00f8knaden b\u00f8r sendes Statsforvalter og fylkeskommunen til uttale. 5. Mange innsigelser fra naboer kunne v\u00e6rt l\u00f8st ved \u00e5 etablere tilkomstvei fra s\u00f8r til det nye omr\u00e5det. Fagetatens vurdering og anbefaling: Fagetaten kan ikke se at det i klageomgangen er framkommet nye momenter som ikke har v\u00e6rt vurdert tidligere. Anf\u00f8rslene er i hovedsak en gjentagelse av klage p\u00e5 plansaken. Tiltakshaver har i utgangspunktet rett til \u00e5 f\u00e5 innvilget s\u00f8knad om tiltak som er i tr\u00e5d med reguleringsplan. Det fremg\u00e5r av pbl. \u00a7 1-9 at det i byggesaken ikke kan klages p\u00e5 forhold som er avgjort i bindende reguleringsplan. Det er ikke tilkommet nye forhold etter at planen ble stadfestet av Statsforvalteren den 29.04.2019. Fagetaten har for \u00f8vrig satt som vilk\u00e5r for igangsettingstillatelse at uavhengig foretak m\u00e5 kontrollere prosjekteringen av skred og overvannsh\u00e5ndtering f\u00f8r oppstart av prosjektet. Uavhengig foretak m\u00e5 ogs\u00e5 kontrollere gjennomf\u00f8ringen av skredsikringen og overvannsh\u00e5ndteringen f\u00f8r det gis midlertidig brukstillatelse eller ferdigattest. Sweco Norge AS har den 12.12.2022 utf\u00f8rt ingeni\u00f8rgeologiske vurderinger for sikring av bergskj\u00e6ringer f\u00f8r og etter utsprenging. Arbeidet med etablering av skj\u00e6ring er gjennomf\u00f8rbart med konvensjonelle metoder for bergsikring. Opticonsult utarbeidet i 2008 en skredfarevurdering for planomr\u00e5det. I rapporten konkluderes det med at det ikke er fare for skred i omr\u00e5det. Regulert gr\u00f8ntomr\u00e5de er felles for felt B1-B4. Det er fortau langs hele Helldalsst\u00f8len som gir en trygg vei til og fra boligomr\u00e5det. Saken faller utenfor type saker som rutinemessig skal p\u00e5 h\u00f8ring til Statsforvalteren, jf. opplisting i brev datert 07.07.2020 fra Statsforvalteren. Fagetaten anbefaler at vedtaket opprettholdes. Byr\u00e5det viser til fagnotatet i sin helhet. \u00d8konomiske konsekvenser: Ikke relevant Side 2 av 3 Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at fagetatens vedtak opprettholdes. Byr\u00e5det viser til at rammetillatelsen gjelder bygging i henhold til godkjent reguleringsplan, stadfestet av Fylkesmannen i Vestland den 29.04.2019. I klagesaken behandlet Fylkesmannen i hovedsak de samme anf\u00f8rslene som fremf\u00f8res av klagerne i byggesaken. Byr\u00e5det viser til merknadene fra fagetaten. Byr\u00e5det vurderer at klagernes anf\u00f8rsler er tilstrekkelig vurdert og im\u00f8teg\u00e5tt. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 26.05.2023 opprettholdes. Klagen tas ikke til f\u00f8lge. Dato: 5. desember 2023 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Fagetatens notat datert 04.09.2023 med f\u00f8lgende vedlegg: Side 3 av 3 "
}