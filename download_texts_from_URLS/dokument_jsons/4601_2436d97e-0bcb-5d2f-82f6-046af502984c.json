{
  "dokument_id": "2436d97e-0bcb-5d2f-82f6-046af502984c",
  "doc_type": "case_attachment",
  "kommune": 4601,
  "tittel": "Fagnotat datert 13.05.2024",
  "url": "https://bergen.kommune.no/politikere-utvalg/api/fil/bk360/10469377/Fagnotat-datert-13-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/18176-6 (Arbeidssted) Saksbehandler: Daniel Holm\u00e5s Aalerud Dato: 13.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 161/1038/0/0 Land\u00e5slien 17, 19, 21, 25 og 27, bruksendring n\u00e6ring til 5 boenheter Hvem klager? Grieg Arkitekter AS p\u00e5 vegne av tiltakshaver Strimmelen borettslag v/ klage datert 27.12.2023. Tiltaket Bruksendring av n\u00e6ringslokale til 5 boenheter \u00e1 51m2 BRA, dispensasjon fra KPA2018 \u00a7 3.1 vedr plankrav. Vedtaket Vedtak datert 07.12.2023 avsl\u00e5r tiltaket jf. KPA2018 \u00a7 3.1 plankrav jf. pbl. \u00a7 19-2 samt pbl. \u00a7 29-5 jf. TEK17 \u00a7 12-7 om krav til utforming av rom. Planstatus Eiendommen er i KPA2018 i Ytre fortettingssone. R\u00f8d og gul veist\u00f8ysone, aktsomhetsomr\u00e5de skred og steinsprang, gul sone luftkvalitet. KDP Land\u00e5s viser eiendommen som boligomr\u00e5der med vernebestemmelser knyttet til bygningers st\u00f8rrelse og form. Reguleringsplan 10610000, Kolstien/Strimmelen viser den som \u00e5pen villamessig bebyggelse. Klagegrunner Klager er uenig i kommunens vurderinger vedr. trafikk. Klagen anf\u00f8rer ogs\u00e5 at unntak fra krav til romh\u00f8yde b\u00f8r innvilges av hensyn til tekniske vansker ved \u00e5 innfri kravet. Behov for Tiltakets visuelle kvaliteter m\u00e5 vurderes jf. pbl. \u00a7 29-2. ytterligere Det m\u00e5 redegj\u00f8res for at uteoppholdsarealene i tiltaket tilfredsstiller saksbehandling kvalitetskravene i KPA2018 \u00a7 14 mht. st\u00f8y. ved eventuell omgj\u00f8ring Anbefalt vedtak Vedtak datert 07.12.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1Historikk S\u00f8knad om etablering av 5 nye boenheter ble avsl\u00e5tt ved vedtak datert 07.12.2023. Vedtaket er p\u00e5klaget ved klage datert 27.12.2023. Merk at: borettslaget samtidig har s\u00f8kt om bruksendring av 32 hybler til 16 leiligheter p\u00e5 naboeiendommen. Dette tiltaket er ogs\u00e5 avsl\u00e5tt, i eget vedtak. Det oversendes i eget fagnotat i sak KLAGE-2023/18177. Sakene b\u00f8r sees i sammenheng. Saken ble returnert til plan- og bygningsetaten den 18.04.2024 for innhenting av vedtak fra vegmyndigheten. Slikt vedtak foreligger den 03.05.2024. 1.2 Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3. Det er mottatt merknad fra Vestland Fylkeskommune. Merknaden viser til at fylkeskommunen vil f\u00e5 en s\u00f8knad om dispensasjon til uttale, samt at Fylkeskommunen vil behandle s\u00f8knader om dispensasjon fra byggegrense mot fylkesvei og s\u00f8knader i avkj\u00f8rselssaker. Plan- og bygningsetaten har innhentet uttale fra Vestland fylkeskommune i saken. Det vises til gjennomgangen under. Vestland Fylkeskommune v/ INV har gitt uttalelse datert 23.08.2023. Det pekes til kapasitetsutfordringer langs fv. 585 Nattlandsvegen, og det fremmes at saken ikke har en trafikk- og mobilitetsansalyse med en kvalitet som gj\u00f8r at de fullt ut kan ta stilling til sp\u00f8rsm\u00e5let om dispensasjon. Etter at det ble sendt inn en trafikkanalyse er det innkommet en ny uttalelse datert 29.11.2023 hvor det gis tilbakemelding om at trafikkanalysen i saken har store mangler, fylkeskommunen henstiller at kommunen vurderer trafikkbehovet. BIR har gitt uttalelse datert 21.06.2023 til forenklet RTP. BIR uttaler seg positivt til den renovasjonstekniske planen. Bymilj\u00f8etaten har fattet vedtak om utvidet bruk av avkj\u00f8rsel den 03.05.2024. 2. Om klagen Klagen fremmer at tiltaket ikke vil gi noen nevneverdige negative trafikkvirkninger da det fremmes at det mest sannsynlig ikke vil genereres \u00f8kt biltrafikk til eiendommen ved en bruksendring. Det vises ogs\u00e5 til at tiltaket ikke vil endre parkeringsdekningen p\u00e5 eiendommen. Det vises ogs\u00e5 til at romh\u00f8yden er 2,3 meter, og det anf\u00f8res at dette m\u00e5 anses \u00e5 v\u00e6re et lite avvik fra kravet p\u00e5 2,4 meter. Klager viser til at det ville v\u00e6re teknisk utfordrende \u00e5 senke gulvet da man m\u00e5 foreta inngrep i byggets b\u00e6resystem. Videre anf\u00f8res det at rommene er relativt sm\u00e5 og at lavere h\u00f8yde heller ikke vil ha store virkninger for opplevelsen av rommene. Det vises for \u00f8vrig til klagen. Saksnummer KLAGE-2023/18176 Side 2 av 5 3. Vurdering av klagen Bestemmelsen om plankrav i KPA2018 \u00a7 3.1 sier at \u00abTiltak etter pbl. \u00a7 20-1 bokstav (...) d (...) skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov\u00bb. Bestemmelsen skal ivareta hensynet til en bred og helhetlig vurdering av arealbruken i et bestemt omr\u00e5de, hvor ber\u00f8rte myndigheter, grunneiere og andre interessenter f\u00e5r mulighet til \u00e5 komme med sine innspill. Hensynet til infrastruktur er et slikt overordnet forhold. Det f\u00f8lger av pbl. \u00a7 19-2 at \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt.\u00bb videre at \u00abFordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Klagen viser til at parkeringssituasjonen p\u00e5 eiendommen forblir uendret. Det anf\u00f8res ogs\u00e5 at tiltaket ikke forventes \u00e5 gi mobilitetsutfordringer i Land\u00e5slien. Fagetaten har forst\u00e5else for dette, men viser til at endret bruk fra n\u00e6ringsform\u00e5l (lager/hobbylokale) til bolig normalt vil medf\u00f8re en trafikk\u00f8kning, og videre at trafikkutfordringene f\u00f8rst og fremst knytter seg til Nattlandsveien. Det springende moment er ikke om tiltaket etter s\u00f8kers oppfatning vil gi \u00f8kt trafikkbelastning, men om dette forholdet er tilstrekkelig belyst i s\u00f8knaden til at ogs\u00e5 de ber\u00f8rte myndighetene som skal ivareta sitt sektoransvar knyttet til trafikksikkerhet ifb. en plansak kan etterpr\u00f8ve og gjennomg\u00e5 trafikkvirkningene av tiltaket. I denne saken er det ikke levert en trafikk- og mobilitetsanalyse av tilfredsstillende kvalitet. Det vises i denne sammenheng til Fylkeskommunens uttalelse datert 29.11.2023 hvor det framg\u00e5r at: \u00abTrafikkanalysen som er blitt sendt har store mangler og kvalifiserer ikke til det vi kategoriserer som trafikkanalyse. Det som er oversendt er heller en detaljert oppsummering av tiltaket. En trafikkanalyse skal vurdere trafikkavvikling, kapasitet og trafikksikkerhet med dagens kryssutforming, og konsekvensen av oms\u00f8kt tiltak\u00bb. Plankravet skal som nevnt over avklare overordnede forhold som infrastruktur, og n\u00e5r dette ikke er gjort p\u00e5 en tilfredsstillende m\u00e5te ved s\u00f8knaden er det fagetatens syn at dette hensynet tilsidesettes i vesentlig grad ved en dispensasjon. Dispensasjon kan ikke innvilges dersom hensynene bak bestemmelsen tilsidesettes i vesentlig grad. Oms\u00f8kt dispensasjon fra KPA2018 \u00a7 3.1 vedr. plankrav kan f\u00f8lgelig ikke innvilges jf. pbl. \u00a7 19-2(2). Fordelene ved oms\u00f8kte tiltak konsentrerer seg etter det fagetaten kan se rundt eiers interesse i \u00e5 utnytte eiendommen. Dette er en interesse som fullt ut kan realiseres gjennom en planprosess, eller gjennom \u00e5 redegj\u00f8re for bla. trafikkvirkninger av tiltaket p\u00e5 en m\u00e5te som lar seg vurdere av vegmyndigheten. Slik saken er opplyst kan vi ikke se at fordelene ved en dispensasjon skulle v\u00e6re st\u00f8rre enn bakdelene. Kravet om romh\u00f8yde i TEK17 \u00a7 12-7 skal ivareta hensynet til bokvalitet ved \u00e5 gi rom som har takh\u00f8yde og romlighet egnet for personopphold. Det f\u00f8lger av bestemmelsen at \u00abRom for varig opphold skal ha h\u00f8yde minimum 2,4 meter\u00bb. Det alminnelige utgangspunktet ved tiltak p\u00e5 eksisterende byggverk er at \u00abP\u00e5 eksisterende byggverk skal tiltak etter \u00a7 20-1 prosjekteres og utf\u00f8res i samsvar med krav gitt i eller med hjemmel i loven\u00bb jf. pbl. \u00a7 31-2. Kommunen kan innvilge unntak fra tekniske krav etter Saksnummer KLAGE-2023/18176 Side 3 av 5 bestemmelsen i pbl. \u00a7 31-4 dersom \u00abdet vurderes som forsvarlig ut fra sikkerhet, helse og miljl\u00f8\u00bb. Det f\u00f8lger av bestemmelsen at kommunen skal legge vekt p\u00e5: \u00aba) byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand b) forhold som kan redusere negative konsekvenser ved at det gis unntak c) fordeler som oppn\u00e5s med tiltaket.\u00bb ved vurderingen av unntaket. Det framg\u00e5r av vedtak datert 07.12.2023 at \u00abBygningsmyndigheten kan imidlertid se at effekten av \u00e5 ha tilstrekkelig romh\u00f8yde vil v\u00e6re av avgj\u00f8rende betydning for romkvalitet og bruksverdi for boenhetene. Oms\u00f8kte boenheter ligger orientert nede p\u00e5 bakkeplan (kjelleretasje) orientert mot \u00f8st, og f\u00e5r kun naturlig lys fra denne ene siden. Bomilj\u00f8kvaliteter som romh\u00f8yde og lys har stor betydning for menneskers helse og trivsel. Av hensyn til romopplevelse og lysforhold er det etter v\u00e5r oppfatning at oms\u00f8kte boenheter ikke tilfredsstiller kravet overnevnte lovverk. Bruksendringen anses ikke som forsvarlig ut fra sikkerhet, helse og milj\u00f8, jf. plan- og bygningsloven \u00a7 31-4. Ansvarlig s\u00f8ker har ikke tilfredsstillende begrunnet og dokumentert at det er forsvarlig \u00e5 unnta tiltaket fra minstekravet til romh\u00f8yde gitt i TEK17 \u00a7 12-7, Krav til utforming av rom og annet oppholdsareal. Vi ser at kravet til romh\u00f8yde er mulig \u00e5 tilfredsstille, da oms\u00f8kte boenheter er etablert i kjellerplan.\u00bb Dette er vurderinger som opprettholdes i klageomgangen. Byggverket har ikke formell vernestatus, men bruksendes til boligform\u00e5l, og har en plassering som i utgangspunktet kan gi utfordringer knyttet til lysforhold i boligene. Boligene har ikke en st\u00f8rrelse hvor det er rom for effektfulle avb\u00f8tende tiltak, og fordelene ved tiltaket konsentrerer seg rundt tiltakshavers \u00f8nske om \u00e5 unng\u00e5 bearbeidelser av etasjeskillet mot blindkjeller. Unntak etter pbl. \u00a7 31-4 kan ikke etter fagetatens syn innvilges for tiltaket. Hva gjelder klagers anf\u00f8rsler om at \u00ab[R]ommene er ogs\u00e5 relativt sm\u00e5, slik at litt lavere h\u00f8yde heller ikke vil ha mye \u00e5 si for opplevelsen av rommene\u00bb er fagetaten av motsatt oppfatning. Effekten av lav romh\u00f8yde p\u00e5 inneklima og opplevd romlighet vil \u00f8ke og forsterkes n\u00e5r rommene det gjelder ogs\u00e5 er relativt sm\u00e5 (mellom 2,4m2 for gang og 16,9m2 for stue). S\u00f8knaden mangler flere opplysninger. Det er framlagt st\u00f8yrapport datert 24.01.2023. Det framg\u00e5r av denne at \u00abSt\u00f8yniv\u00e5 p\u00e5 uteareal \u00f8st for byggene og p\u00e5 ev. balkonger mot \u00f8st vil v\u00f8re Lden <55 dB. Det m\u00e5 kontrolleres om deter mulig \u00e5 finne areal med n\u00f8dvendig st\u00f8rrelse (jf. KPA2018 14) innenfor arealet med tilfredsstillende st\u00f8yniv\u00e5\u00bb. Det m\u00e5 redegj\u00f8res for at uteoppholdsarealene i tiltaket tilfredsstiller kvalitetskravene i KPA2018 \u00a7 14 mht. st\u00f8y. Det er levert en situasjonsplan som viser uteoppholdsarealene, men det er ikke klart for fagetaten hvordan kvalitetskravene er oppfylt sett i lys av opplysningene som framkommer av st\u00f8yrapporten. Tiltakets visuelle kvaliteter m\u00e5 vurderes jf. pbl. \u00a7 29-2. Det f\u00f8lger av vedtak datert 07.12.2023 at tiltakets visuelle kvaliteter (ved oms\u00f8kte fasadeendringer) ikke er n\u00e6rmere vurdert da det er gitt avslag p\u00e5 annet grunnlag. Fagetaten viser til de s\u00e6rlige f\u00f8ringer for visuelle kvaliteter Saksnummer KLAGE-2023/18176 Side 4 av 5 som f\u00f8lger av kommunedelplanen hvor det f\u00f8lger av \u00a7 3.2 at \u00abved skiftning av vindu skal n\u00e5v\u00e6rende vindusplassering og proporsjoner beholdes\u00bb. Videre at \u00abYtterd\u00f8rer skal kun erstattes med d\u00f8rer i samme utf\u00f8relse som opprinnelig\u00bb jf. \u00a7 3.5. Tiltaket medf\u00f8rer utskifting av tette d\u00f8rer med altand\u00f8rer i glass. Det m\u00e5 i denne sammenheng vurderes om tiltaket er avhengig av dispensasjon fra KDP Land\u00e5s \u00a7 3.5. 4. Konklusjon Vedtak datert 07.12.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonskart 4. Vedtak datert 07.12.2023 5. Klage datert 27.12.2023 6. Dispensasjonss\u00f8knad 7. S\u00f8knad om unntak fra TEK 8. Uttalelse fra Vestland Fylkeskommune datert 23.08.2023 9. Uttalelse fra Vestland Fylkeskommune datert 29.11.2023 10. Vedtak om utvidet bruk av avkj\u00f8rsel datert 03.05.2024 11. Uttalelse fra BIR datert 21.06.2023 12. Nabomerknader 13. Tegninger Saksnummer KLAGE-2023/18176 Side 5 av 5 "
}