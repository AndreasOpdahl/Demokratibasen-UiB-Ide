{
  "dokument_id": "5e724ed7-05e5-58b0-8226-31e96c43bbe9",
  "doc_type": "case_attachment",
  "kommune": 4601,
  "tittel": "SAMO PS 6-2024 B\u00e5tanbod Hordaland 2026-2027 \u2013 Strategiske avklaringar og rammer for kontrakten",
  "url": "https://bergen.kommune.no/politikere-utvalg/api/fil/bk360/10049593/SAMO-PS-6-2024-Batanbod-Hordaland-2026-2027-Strategiske-avklaringar-og-rammer-for-kontrakten",
  "tekst": " Avdeling for Mobilitet og kollektivtransport (MOK) Saksframlegg Saksnr: 2023/73896-33 Saksbehandlar: Kristian Osen Fagertun Saksgang Utval Utv.saksnr. M\u00f8tedato Hovudutval for samferdsel og mobilitet 17.01.2024 Fylkesutvalet 15.02.2024 B\u00e5tanbod Hordaland 2026-2028 \u2013 Strategiske avklaringar og rammer for dei nye kontraktane Forslag til innstilling 1. Nye b\u00e5tkontraktar i Hordaland skal tre i kraft i juni 2026, oktober 2026 og desember 2027. Det vert planlagt utlyst fire konkurransar: Juni 2024 Osterfjord og Geitanger-Knappskog Juni 2024 Turistrute Hardanger November 2024 Helles\u00f8y-Hernar, Espev\u00e6r-Eidesvik, Sunnhordlandsruta og Austevoll Juni 2025 Bergen-Rosendal og Reksteren-V\u00e5ge-Os Tidspunkt for kunngjering av konkurransar skal vurderast i h\u00f8ve statleg finansiering av meirkostnader knytt til nullutslepp. 2. Konkurranseutsetjinga av b\u00e5trutene skal bidra til \u00e5 n\u00e5 klimam\u00e5la. Ambisjonane er nullutslepp. Som i tidlegare konkurransar er minstekrav til utslepp, i kombinasjon med til d\u00f8mes bonusordningar, relevante verkemidlar for \u00e5 sikre god konkurranse og samstundes stimulere til mest mogeleg reduksjon av klimagassutslepp med mellom anna innovativ bruk av nullutsleppsteknologi. For \u00e5 legge til rette for nullutslepp vil endringar i rutetilbod ogs\u00e5 bli vurdert. 3. Dei reisande skal ha eit f\u00f8reseieleg og driftssikkert tilbod som er tilpassa reisem\u00f8nstera og gir mogelegheit til \u00e5 reise kollektivt i kvardagen. For f\u00f8lgande b\u00e5truter blir det lagt til grunn ei vidaref\u00f8ring av rutetilbodet i hovudsak som i dag: \u2022 Geitanger-Knappskog \u2022 Helles\u00f8y-Lyng\u00f8y-Hernar \u2022 Espev\u00e6r-Eidesvik Saksnr: 2023/73896-33 Side 2 av 16 \u2022 Austevoll For f\u00f8lgande b\u00e5truter blir det arbeidd vidare med justeringar av rutetilbodet for \u00e5 innarbeide \u00f8nska endringar og legge til rette for utsleppskutt: \u2022 Osterfjorden \u2022 Turistrute Hardanger \u2022 Reksteren-V\u00e5ge-Os For f\u00f8lgande b\u00e5truter blir det arbeid vidare med st\u00f8rre endring i rutetilbodet for \u00e5 legge til rette for utsleppskutt, samstundes som reisebehovet blir ivareteke: \u2022 Sunnhordlandsruta \u2022 Rosendal-Bergen 4. For b\u00e5trutene Osterfjord, Geitanger-Knappskog og Turistrute Hardanger blir det lagt til grunn ein f\u00f8resetnad om vidaref\u00f8ring av dagens medfinansiering fr\u00e5 aktuelle kommunar. Samandrag Skyss har starta arbeidet med konkurranseutsetjing av b\u00e5tkontrakter i Hordaland. Dei nye kontraktane har oppstart i h\u00f8vesvis juli 2026, mai 2027 og januar 2028. Rutetilbodet p\u00e5 dei ulike rutene vil i hovudsak bli vidaref\u00f8rt p\u00e5 dagens niv\u00e5, men med handlingsrom for \u00e5 justere rutetilbodet der dette er naudsynt for \u00e5 oppn\u00e5 \u00f8nskt m\u00e5lsetnad om reduksjon av klimagassutslepp. Vestland fylkeskommune si overordna m\u00e5lsetjing knytt til nullutslepp vert lagt til grunn, noko som vil stille krav til fart\u00f8y og tilrettelegging p\u00e5 land. F\u00f8rebuingane vil ogs\u00e5 involvere viktige interessentar som kommunar og operat\u00f8rar. Det er ikkje klart kva som vil vere utfallet av arbeidet med forskriftsforslaget til nullutsleppsdrift, og fylkesutvalet m\u00e5 ta stilling til vegen vidare dersom nullutsleppsforskrifta med tilh\u00f8yrande kompensasjonsordning ikkje er vedteken eller er vedteken med eit annleis ambisjonsniv\u00e5 eller kompensasjonsniv\u00e5 enn det som er f\u00f8ringane i forskriftsforslaget. Rune Haugsdal Jostein Hausevik Fj\u00e6restad fylkesdirekt\u00f8r Kst. avdelingsdirekt\u00f8r Saksframlegget er godkjent elektronisk og har difor inga handskriven underskrift Saksnr: 2023/73896-33 Side 3 av 16 Saksutgreiing Bakgrunn for saka Dagens b\u00e5tkontraktar for ni b\u00e5truter i Hordaland g\u00e5r ut i h\u00f8vesvis 2026 og 2027. Desse kontraktane omfattar hurtigb\u00e5trutene mellom Bergen og Sunnhordland, Bergen og Rosendal og fleire lokale b\u00e5truter langs kysten (sj\u00e5 bilete under). Nye kontraktar skal konkurranseutsetjast innanfor dei rammer og fristar som sikrar tilstrekkeleg tid for operat\u00f8r til \u00e5 f\u00f8rebu oppstart, slik at overgang fr\u00e5 gamal til ny kontrakt skjer p\u00e5 ein saumlaus og smidig m\u00e5te. Det planleggast gjennomf\u00f8rt fire konkurransar, og tentative tidspunkt for kunngjering og kontraktsperiodar for dei nye kontraktane er f\u00f8lgjande: 1. Konkurransenr. 2. Rute 3. Kunngjering 4. Oppstartsdato 1 5. Osterfjorden 6. Juni 2024 7. 1. august 2026 1 8. Geitanger-Knappskog 9. Juni 2024 10. 2. juli 2026 2 11. Turistrute Hardanger 12. Juni 2024 13. 1. april 2027 3 14. Hernar-Lyng\u00f8y-Helles\u00f8y og Espev\u00e6r- 15. November 2024 16. 1. januar 2028 Eidesvik 3 17. Sunnhordlandsruta og Austevoll 18. November 2024 19. 1. januar 2028 4 20. Rosendal-Bergen og Reksteren-V\u00e5ge-21. Juni 2025 22. 1. januar 2028 Os Saksnr: 2023/73896-33 Side 4 av 16 Arbeidet med \u00e5 utforme krav til kontraktane er starta opp, og kunngjering vil f\u00f8rst skje etter ei ny politisk handsaming av endeleg rutetilbod og sentrale kontraktskrav, der fylkesdirekt\u00f8ren ber om fullmakt til \u00e5 kunngjere kontraktsutlysinga. B\u00e5trutene er i dag fordelt p\u00e5 seks kontraktar som alle skal fornyast. Det er planlagt \u00e5 gjennomf\u00f8re til saman fire ulike anbodskonkurransar, jf. tabellen over. Dei f\u00f8rste to konkurransane vert planlagt lagt fram for politisk handsaming i SAMO (22/5-2024) og FUV (5/6-2024) og for dei to siste konkurransane i SAMO (29/8-2024) og FUV (19/9-2024). Utforming av nye b\u00e5tkontraktar tek utgangspunkt i f\u00f8ringar i planverket til Vestland fylkeskommune: Utviklingsplan for Vestland 2020\u20132024 og gjeldande Regional Transportplan 2022\u20132033 med tilh\u00f8yrande Strategi for berekraftig mobilitet i Vestland 2022\u20132033. B\u00e5trutene i Hordaland er samansett og dekker ulike funksjonar. Karakteristisk for regionen er mange fjordar og \u00f8ysamfunn. Rutene har ulik lengde, stoppm\u00f8nster, kundegrunnlag og rolle i kollektivsystemet, og det er knytt varierande infrastruktur til rutene. Som f\u00f8lgje av b\u00e5trutene sine ulike funksjonar og tekniske kompleksitet (lengde, fart og liggetider), vil denne saka anbefale ulike strategiske tiln\u00e6rmingar for korleis rutene skal vidaref\u00f8rast og kva ambisjonar for nullutslepp som er hensiktsmessig. Dette er viktige avklaringar for ambisjon og retning i administrasjonen sitt vidare arbeid med utgreiing og konkurransegrunnlag. Rutetilbodet for hurtigb\u00e5t er generelt mindre fleksibelt enn til d\u00f8mes rutetilbod for buss. Dette heng saman med at fart\u00f8y og drifta av desse i st\u00f8rre grad er tilpassa den einskilde b\u00e5truta med omsyn til tal fart\u00f8y, passasjerkapasitet, rekkevidde og behov til fart. Vesentlege endringar i rutetilbodet undervegs i kontraktsperioden vil gjerne gje betydelege meirkostnader. Denne saka vil ogs\u00e5 omtale dei overordna rammene for kontraktane med tilh\u00f8yrande konkurranse- og kontraktsverkemidlar. Vedtakskompetanse Fylkesutvalet, jf. delegeringsreglementet pkt.2.1.7, tek avgjerd i alle andre saker der avgjerdsmynde ikkje ligg til anna organ, og der saka ikkje er av prinsipiell betydning for fylkeskommunen si verksemd. Medverknad R\u00e5d for menneske med nedsett funksjonsevne, Ungdomsr\u00e5det og Fylkeseldrer\u00e5det vil bli orientert om arbeidet med konkurransegrunnlaget og kva for f\u00f8ringar som vert lagt for b\u00e5trutene i Hordaland. Vurderingar og verknader 1 Dagens rutetilbod I det f\u00f8lgjande vil det bli gjort greie for rutetilbodet som inng\u00e5r i kontraktane i dag. 1.1 Osterfjorden Osterfjorden er ei b\u00e5trute som anl\u00f8per veglause grender i Osterfjorden og Veafjorden. Det er registrert 20 fastbuande langs b\u00e5truta (1.1.2023, tal fr\u00e5 SSB). Det er ikkje registrert fastbuande i skulepliktig alder. B\u00e5truta s\u00f8rger for passasjer- og varetransport til bustader og fritidsbustader langs fjorden, og fyller ogs\u00e5 viktige kommunale funksjonar knytt til renovasjon og levering av post. Ruta vert i dag trafikkert med ein b\u00e5t med kapasitet til 12 passasjerar og mogelegheit for frakt av mindre mengder gods. B\u00e5ten har faste morgonavgangar p\u00e5 skuledagar, samt to faste avgangar p\u00e5 m\u00e5ndag, onsdag, fredag, laurdag og s\u00f8ndag. Det er ogs\u00e5 mogeleg \u00e5 bestille b\u00e5ttransport utanom oppsette rutetider og kaier. Det er registrert i overkant av 4000 reiser med b\u00e5ten i 2022. Saksnr: 2023/73896-33 Side 5 av 16 Vi har ikkje estimerte utsleppstal for denne ruta, men dei rapporterte CO2-utsleppa er sv\u00e6rt l\u00e5ge. B\u00e5truta er ein nettokontrakt, og er finansiert i eit spleiselag med kommunane langs Osterfjorden og Veafjorden. Oster\u00f8y, Alver og Vaksdal kommunar dekker til saman 50 prosent av kontraktskostnaden for b\u00e5truta. Fylkeskommunen sine \u00e5rlege kostnader for b\u00e5truta er om lag 1,6 MNOK. 1.2 Geitanger-Knappskog Geitanger-Knappskog er ein lokalb\u00e5t som bind saman \u00f8ya Geitanger med fastlandet i \u00d8ygarden kommune. B\u00e5ten er einaste fastlandsforbindelse til \u00f8ya. Det er registrert seks busette p\u00e5 \u00f8ya, ogs\u00e5 barn med rett p\u00e5 skuleskyss (1.1.2023, tal fr\u00e5 SSB). Ruta vert i dag trafikkert med ein b\u00e5t med kapasitet til 12 passasjerar. B\u00e5ten har faste avgangstidspunkt kvar dag som vert k\u00f8yrt p\u00e5 bestilling p\u00e5 f\u00f8rehand. Det er registrert om lag 2 200 reiser med b\u00e5truta Geitanger-Knappskog i 2022. Vi har ikkje estimerte utsleppstal for denne ruta, men dei rapporterte CO2-utsleppa er sv\u00e6rt l\u00e5ge. B\u00e5truta er ein nettokontrakt, og er finansiert i eit spleiselag med \u00d8ygarden kommune, der kommunen finansierer 50 prosent av kontraktskostnaden. Fylkeskommunen sine \u00e5rlege kostnader for b\u00e5truta er om lag 0,7 MNOK. 1.3 Turistrute Hardanger (rute 2095) Turistrute Hardanger g\u00e5r i Hardangerfjorden mellom Norheimsund og Eidfjord i sommarsesongen. Hovudm\u00e5lgruppa for b\u00e5truta er turistar. Det er mogeleg \u00e5 bestille rundreiser der b\u00e5truta inng\u00e5r, reise delar av strekninga eller kombinere b\u00e5treise med andre reiselivsprodukt. Ruta vert i dag trafikkert med ein b\u00e5t med kapasitet til 180 passasjerar som g\u00e5r ein rundtur Norheimsund-Eidfjord-Nordheimsund dagleg i perioden 1. april til 31. oktober. Det har vore store variasjonar i talet passasjerar p\u00e5 ruta som effekt av covid-19-pandemien og reiserestriksjonar. Det blei registrert om lag 16 000 reiser med turistrute Hardanger i 2022, som var ein avkorta sesong. I 2023 er det ei auke i talet passasjerar til om lag 18 000. B\u00e5truta har i dag eit berekna utslepp p\u00e5 400 tonn per \u00e5r. B\u00e5truta er i dag ein nettokontrakt, og er finansiert med bidrag fr\u00e5 Hardangerr\u00e5det p\u00e5 0,5 MNOK. Fylkeskommunen sine \u00e5rlege kostnader for b\u00e5truta er om lag 6,6 MNOK. Fylkestinget vedtok i budsjettet for 2024 at tilskotet til turistrute Hardanger skal avgrensast til 4,8 MNOK per \u00e5r. Det er i note til budsjettvedtaket bedt om at fylkesdirekt\u00f8ren g\u00e5r i dialog med reiselivsn\u00e6ringa og andre akt\u00f8rar av b\u00e5trutetilbodet p\u00e5 Hardangerfjorden, b\u00e5de med fokus p\u00e5 auka billettinntekter, eit meir saumlaust reiselivsprodukt og tilbod for lokale reisande. Dette arbeidet vil gje rammer for det framtidige tilbodet. 1.4 Helles\u00f8y-Lyng\u00f8y-Hernar (rute 2071) Helles\u00f8y-Lyng\u00f8y-Hernar betener \u00f8yane lengst nord i \u00d8ygarden kommune, Lyng\u00f8y, Hernar, Hors\u00f8yna (Sanden) og Nord\u00f8yna. Det er registrert elleve fastbuande p\u00e5 Hernar (1.1.2023, tal fr\u00e5 SSB). I tillegg kjem fleire fritidseigedommar som genererer trafikk i helger og feriar. Ruta vert i dag trafikkert med ein b\u00e5t med kapasitet til 48 passasjerar. B\u00e5ten har lastekapasitet og kran for \u00e5 s\u00f8rgja for godstransport til \u00f8yane. B\u00e5truta har to faste avgangar tur/retur p\u00e5 kvardagar og laurdagar og ein fast avgang p\u00e5 sundager. Det er mogelegheit for bestillingsturar, og b\u00e5ten vil g\u00e5 ekstra turar dersom et stort tal reisande f\u00f8rer til attst\u00e5ande passasjerar. Det er i 2022 registrert om lag 7 000 reiser p\u00e5 ruta. B\u00e5truta har i dag eit berekna utslepp p\u00e5 om lag 230 tonn CO2 per \u00e5r. Helles\u00f8y-Lyng\u00f8y-Hernar inng\u00e5r i same kontrakt som Espev\u00e6r-Eidesvik. \u00c5rleg kostnad for kontrakten er i dag 23,3 MNOK. 1.5 Espev\u00e6r-Eidesvik (rute 2079) Espev\u00e6r-Eidesvik knyter \u00f8ya Espev\u00e6r saman med Eidsvik i B\u00f8mlo kommune. Det er ikkje anna offentleg transport til Espev\u00e6r. B\u00e5ten vert brukt til \u00e5 frakte passasjerar, men dekker ogs\u00e5 behov for Saksnr: 2023/73896-33 Side 6 av 16 frakt av gods. Espev\u00e6r har i dag mellom 60 og 75 fastbuande, ogs\u00e5 skulebarn som bruker b\u00e5ten som skuleskyss. Ruta vert i dag trafikkert av eit fart\u00f8y med kapasitet til 47 personar og inntil to bilar. B\u00e5ten har elleve avgangar tur/retur p\u00e5 kvardagar og fem avgangar tur/retur p\u00e5 laurdag og sundag. Det er registrert om lag 35 000 reiser med b\u00e5ten i 2022. B\u00e5truta har i dag eit berekna utslepp p\u00e5 i overkant av 300 tonn CO2 per \u00e5r. Espev\u00e6r-Eidesvik inng\u00e5r i same kontrakt som Helles\u00f8y-Lyng\u00f8y-Hernar. \u00c5rleg kostnad for kontrakten er i dag 23,3 MNOK. 1.6 Sunnhordlandsruta (rute 2080) Sunnhordlandsruta er den lengste og mest komplekse b\u00e5truta i Hordaland. Ruta har mange stopp i dei fleste kommunane s\u00f8r i Vestland og tener b\u00e5de som forbindelse mellom Sunnhordland og Bergen og dekker interne reisebehov for arbeids- og fritidsreiser i Sunnhordland. Ruta er knytt opp mot lokale b\u00e5t- og bussruter fleire stader langs ruta, og vert i dag trafikkert av tre b\u00e5tar med ein kapasitet p\u00e5 mellom 180 og 260 passasjerar. Ruta har eit komplekst rute- og stoppm\u00f8nster med fire avgangar tur/retur mellom Bergen og Leirvik p\u00e5 kvardagar, to avgangar p\u00e5 laurdagar og fem avgangar s\u00f8ndag, samt 15 anl\u00f8p i Sunde og fem anl\u00f8p i Sk\u00e5nevik. Dagleg er det om lag 850 passasjerar som reiser med Sunnhordlandsruta, kor flest reiser mellom Bergen og Leirvik (300\u2013400 reiser tur/retur) og mellom Leirvik og Sunde (om lag 300 reiser tur/retur). Tradisjonelt har b\u00e5truta vore viktig for industriverksemder i Sunnhordland, med h\u00f8gare passasjertal i periodar med h\u00f8g aktivitet i industrien. I 2019 reiste 415 000 med Sunnhordlandsruta. I korona\u00e5ret 2020 var det ein st\u00f8rre nedgang i passasjertala og f\u00f8rebels er tala ikkje tilbake til niv\u00e5et f\u00f8r pandemien. Utviklinga dei siste \u00e5ra viser eit noko l\u00e5gare, men stabilt niv\u00e5. I 2022 var det registrert 325 000 reisande og i 2023 ligg tala an til \u00e5 ligge p\u00e5 same niv\u00e5. B\u00e5truta har i dag eit berekna utslepp p\u00e5 om lag 11 300 tonn CO2 per \u00e5r. Sunnhordlandsruta inng\u00e5r i same kontrakt som lokalb\u00e5t Austevoll. \u00c5rleg kostnad for kontrakten er om lag 138 MNOK 1.7 Lokalb\u00e5t Austevoll (rute 2078) Lokalb\u00e5t Austevoll er ei rute som betener \u00f8yane M\u00f8kster, Litlakals\u00f8y, Hevr\u00f8y, Lund\u00f8y og Sandtorv i Austevoll kommune. B\u00e5ttilbodet har rute til Bekkjarvik i s\u00f8r og Storeb\u00f8 i nord. Rutetilbodet heng tett saman med Sunnhordlandsruta ved at dei fleste avgangar i denne lokalb\u00e5truta gir forbindelse til vidare reise med Sunnhordlandsruta nord- eller s\u00f8rover. Det er per 1. januar 2023 registrert fastbuande p\u00e5 alle \u00f8yar utanom Sandtorv, med fleire skulebarn p\u00e5 M\u00f8kster og eit skulebarn p\u00e5 Litlakals\u00f8y. B\u00e5truta vert trafikkert med ein b\u00e5t med kapasitet til 47 passasjerar og to bilar eller ein liten lastebil. B\u00e5ten er utstyrt med kran, og handterer blant anna oppg\u00e5ver knytt til frakt og renovasjon p\u00e5 \u00f8yane. Ruta har elleve avgangar p\u00e5 kvardagar, fire avgangar p\u00e5 laurdagar og s\u00f8ndagar i sommar, samt nokre fleire avgangar p\u00e5 s\u00f8ndagar i sommarhalv\u00e5ret. B\u00e5ten kan k\u00f8yre ekstraturar ved behov. Det er registrert i overkant av 16 000 reiser med b\u00e5truta i 2022. B\u00e5truta har i dag eit berekna utslepp p\u00e5 litt over 300 tonn CO2 per \u00e5r. Lokalb\u00e5t Austevoll inng\u00e5r i same kontrakt som Sunnhordlandsruta. \u00c5rleg kostnad for kontrakten er om lag 138 MNOK 1.8 Rosendal-Bergen (rute 2075) Hurtigb\u00e5truta Rosendal-Bergen, ogs\u00e5 kjent som \u00abHardangerfjordekspressen\u00bb, g\u00e5r mellom Rosendal, Os\u00f8yro og Bergen, og er eit alternativ til landbasert transport mellom Kvinnherad og Os/Bergen. B\u00e5truta dekker i hovudsak fritids- og turisttrafikk til og fr\u00e5 Rosendal, og vert i mindre grad brukt til arbeidspendling. Ruta vert i dag trafikkert med ein b\u00e5t med kapasitet til 145 passasjerar. Det er to til tre avgangar p\u00e5 kvardagar og ein avgang p\u00e5 laurdag og s\u00f8ndag. Det er registrert om lag 7 500 reisande i 2022. B\u00e5truta har i dag eit berekna utslepp p\u00e5 om lag 2 900 tonn CO2 per \u00e5r. Saksnr: 2023/73896-33 Side 7 av 16 Rosendal-Bergen inng\u00e5r i same kontrakt som Reksteren-V\u00e5ge-Os. \u00c5rleg kostnad for kontrakten er i dag 25 MNOK. 1.9 Reksteren-V\u00e5ge-Os (rute 2085) Reksteren-V\u00e5ge-Os vart etablert som erstatning for ferjeruta mellom Bruntveit og V\u00e5ge i 1998. B\u00e5ten er eit alternativ for buss eller privatbil p\u00e5 Tysnes og fr\u00e5 Tysnes til Os, og er viktig for transport av elevar ved dei vidareg\u00e5ande skulane i Os. Ruta vert i dag trafikkert ein b\u00e5t med kapasitet til 70 personar. Ruta g\u00e5r nokre turar mellom Tysnes og Os p\u00e5 morgon og tidleg ettermiddag p\u00e5 kvardagar, medan det ikkje er noko rutetilbod i helgane. Det er registrert om lag 7 500 reisande p\u00e5 ruta i 2022. B\u00e5truta har i dag eit berekna utslepp p\u00e5 litt over 400 tonn CO2 per \u00e5r. Reksteren-V\u00e5ge-Os inng\u00e5r i same kontrakt som Rosendal-Bergen. \u00c5rleg kostnad for kontrakten er i dag 25 MNOK. 2 F\u00f8ringar for arbeid med konkurranseutsetjinga 2.1 Planverk og prinsipp i Vestland fylkeskommune Utforming av nye b\u00e5tkontraktar tek utgangspunkt i f\u00f8ringar i planverket til Vestland fylkeskommune. Utviklingsplan for Vestland 2020\u20132024 og gjeldande Regional Transportplan 2022\u20132033 med tilh\u00f8yrande Strategi for berekraftig mobilitet i Vestland 2022\u20132033 har h\u00f8ge ambisjonar for framtidige mobilitetstenester der styrande faktorar er ein berekraftig kollektivinfrastruktur tilpassa reisebehov med m\u00e5lsetnad om l\u00e5g- og nullutsleppsl\u00f8ysingar. B\u00e5ttilbodet i Hordaland skal bidra til \u00e5 oppn\u00e5 desse m\u00e5la om \u00e5 legge til rette for berekraftig og god mobilitet for innbyggarane slik at dei har tilgang til arbeid, tenester og fritidsaktivitetar. I tr\u00e5d med dette er det hensiktsmessig \u00e5 legge til rette for redusert klimagassutslepp i dei nye kontraktane. I arbeidet med konkurranseutsetjing skal ein s\u00f8ke \u00e5 operasjonalisere dei overordna f\u00f8ringane slik at m\u00e5lsetjinga om at \u00abVestland skal ha eit effektivt, trygt og framtidsretta transportsystem som legg til rette for klima og milj\u00f8venleg mobilitet og berekraftig samfunnsutvikling\u00bb i st\u00f8rst mogeleg grad vert oppfylt. For nokre lokale b\u00e5truter i Hordaland har fylkesutvalet i m\u00f8te 21. juni 2018 (FUV Hordaland PS 193/2018) konkludert med at f\u00e5 busette p\u00e5 veglause stader i tilknyting til sj\u00f8, ikkje automatisk utl\u00f8yser eit b\u00e5ttilbod med fylkeskommunal tilskot. For slike tilfelle m\u00e5 marknadsgrunnlag, reisebehov og \u00f8konomi vurderast s\u00e6rskilt, men \u00f3g heilskapleg utifr\u00e5 kor kollektivmidlane b\u00f8r prioriterast. I forlenginga av denne saka har fylkesutvalet vedtatt at lokale b\u00e5truter i Osterfjorden og Geitanger-Knappskog (sj\u00e5 FUV Hordaland PS 253/2018) og turistrute Hardanger (FUV Hordaland PS 305/2018) vert vidaref\u00f8rt under f\u00f8resetnad om at drift av rutene vert finansiert som eit spleiselag mellom fylket, kommunane og n\u00e6ringslivet i omr\u00e5da. Det er ein f\u00f8resetnad i arbeid med b\u00e5tanbod Hordaland 2026-2028 at finansieringsmodellen vert vidaref\u00f8rt for ruter som i dag vert drifta med tilskot fr\u00e5 kommunar og/eller regionr\u00e5d. 2.2 Lovarbeid: ny forskrift om krav til nullutslepp av klimagassar fr\u00e5 ferje og hurtigb\u00e5t Regjeringa har i mai 2023 sendt p\u00e5 h\u00f8yring forslag om forskrift om krav om nullutslepp av klimagassar fr\u00e5 ferjer og hurtigb\u00e5tar. Forslaget legg opp til at alle b\u00e5truter som vert lyst ut etter 01.01.25 skal driftast utsleppsfritt i ordin\u00e6r drift. Ordin\u00e6r drift omfattar all drift med hovudfart\u00f8y etter gjeldande rutetabell. Overfart til og fr\u00e5 verkstad, k\u00f8yring ved straumbrot eller annan nedetid p\u00e5 ladeanlegg reknast ikkje som ordin\u00e6r drift. Kravet kan ogs\u00e5 avvikast viss tiltaket ikkje er teknisk eller \u00f8konomisk gjennomf\u00f8rbart. Det kan vere tilfelle viss det manglar straum eller tilgang til areal eller den samfunns\u00f8konomiske kostnaden er for h\u00f8g: \u00abDersom tiltakskostnaden vurderes som vesentlig h\u00f8yere enn kostnaden ved alternative drivstoff, ref. Milj\u00f8direktoratets \u00e5rlige analyser av prisene p\u00e5 alternative drivstoff, og framskrivinger av disse, kan det gis unntak fra nullutslippskravet.\u00bb I 2023 har Milj\u00f8direktoratet opplyst om at kostnaden for alternativ drivstoff ligg om lag 5 000 kr per tonn CO2- ekvivalentar. H\u00f8yringsutkastet til forskrifta f\u00f8respeglar at eventuelle meirkostnadar som f\u00f8lgje av kravet vil bli kompensert av staten. Vestland fylkeskommune har sendt svar til h\u00f8yringa (sj\u00e5 sak FUV 196/2023 fr\u00e5 19. september 2023). Saksnr: 2023/73896-33 Side 8 av 16 Per 15. desember 2023 ligg det ikkje f\u00f8re noko informasjon om vidare framdrift. Det er knytt uvisse til kva krav og eventuelle unntak som vil vere inkludert i den endelege forskrifta, og kva konsekvensar dette vil ha for dei ulike b\u00e5trutene i Hordaland. Skyss har informert Samferdselsdepartementet om at usikkerheita knytt til forskrifta og tilh\u00f8yrande kompensasjonsordning kan f\u00f8re til ein avlysing av konkurransen og at driftsoppstart med nullutsleppsl\u00f8ysingar vert forseinka. Uvissa om forskrifta utgjer ein vesentleg risiko for det vidare arbeidet med b\u00e5tanbodet fordi ikraftsetjing av forskrifta truleg vil endre rammevilk\u00e5ra for nullutslepp i hurtigb\u00e5truter. 2.3 Involvering av interessentar God dialog med kommunar og andre interessentar er ei viktig f\u00f8ring i arbeidet med nye transportkontraktar. Utforminga av b\u00e5ttilbodet er det knytt spesiell stor interesse til blant kommunar, innbyggarane og andre interessentar, og det er difor lagt opp til dialog og samhandling gjennom heile prosessen. F\u00f8rebuingane vil ogs\u00e5 involvere viktige interessentar som leverand\u00f8rar/verft, og operat\u00f8rar. Som eit f\u00f8rste steg i involveringsarbeidet har Skyss invitert kommunar og regionr\u00e5d til sonderingsm\u00f8te om b\u00e5trutene for \u00e5 h\u00f8yre om deira behov og forslag til forbetringar. Det er til saman gjennomf\u00f8rt fire m\u00f8te om sju av ni b\u00e5truter. Innspela er teke med i arbeidet med strategiske avklaringar. Det vert lagt opp til vidare dialog med interessentar i det vidare arbeidet. 2.4 Teknisk handlingsrom for nullutslepp Marknaden for l\u00e5g- og nullutsleppsl\u00f8ysingar for hurtigb\u00e5tar er under konstant utvikling. For \u00e5 innfri dei h\u00f8ge ambisjonane for utsleppskutt innan kollektivtrafikken, er det \u00f8nskjeleg \u00e5 ta i bruk den nyaste, tilgjengelege teknologien som er mogeleg \u00e5 gje pristilbod p\u00e5 i nye kontraktar for b\u00e5truter. Det er viktig \u00e5 ha tett dialog med leverand\u00f8rmarknaden for \u00e5 kunne legge til grunn den mest oppdaterte informasjonen ved utlysing av nye kontraktar. Skyss har i samanheng med f\u00f8rebuingane til anbodskonkurransen gjennomf\u00f8rt marknadsdialog med akt\u00f8rar innan l\u00e5g- og nullutsleppsl\u00f8ysingar for hurtigb\u00e5tar. 2.4.1 Kva er teknologisk tilgjengeleg? Alle akt\u00f8rar vurderer batterielektrisk drift som tilgjengeleg og mogeleg \u00e5 gje pristilbod p\u00e5. For operat\u00f8rane er elektrisk drift det f\u00f8retrekte alternativet. Marknaden reknar b\u00e5de tradisjonell batterielektrisk drift og batteribyttesystem som relevant for b\u00e5trutene i Hordaland. Andre nullutsleppsteknologiar som til d\u00f8mes drift med hydrogen-, ammoniakk- eller e-metanol er det knytt st\u00f8rre skepsis til blant operat\u00f8rar og verft fordi teknologien korkje er tilgjengeleg eller mogeleg \u00e5 gje pristilbod p\u00e5 i dag. I tr\u00e5d med Milj\u00f8direktoratet si tidlegare tilr\u00e5ding vil det ikkje bli stilt krav om biodrivstoff i framtidige anbodskonkurransar, men ein tek sikte p\u00e5 \u00e5 utl\u00f8yse bruk av alternative energiberarar og innovativt skrogdesign gjennom offentlege innkj\u00f8p. Bruk av biodrivstoff vert i staden utl\u00f8yst gjennom det statlege omsetjingskravet. Hybridelektriske l\u00f8ysingar er tilgjengelege i marknaden og mogeleg \u00e5 gje pristilbod p\u00e5. Nye fart\u00f8y for b\u00e5trutene i Flor\u00f8bassenget og i Sognefjorden (oppstart i mai 2024) vil vere utforma med slike l\u00f8ysingar. Hybridelektriske l\u00f8ysingar er vurdert som mindre aktuelle for rutene denne saka gjeld. Bakgrunnen for det er at hybridelektriske l\u00f8ysingar krev tilrettelegging for b\u00e5de diesel- og batteridrift med den f\u00f8lgje at fart\u00f8ya aukar betydeleg i vekt. Dette vil igjen f\u00f8re til eit vesentleg h\u00f8gare energiforbruk. Det vert derfor tilr\u00e5dd at ein legg opp til batterielektrisk drift. Utviklinga av nye skrogdesign vert vurdert som ei mogeleg l\u00f8ysing for \u00e5 oppn\u00e5 h\u00f8gare fart og/eller energieffektivisering, men akt\u00f8rane peiker framleis p\u00e5 behov for at ny teknologi vert demonstrert. Fr\u00e5 bransjen si side er slike l\u00f8ysingar i ein ordin\u00e6r driftskontrakt framleis forbundne med risiko for tilbydarane og underleverand\u00f8rar. Fleire akt\u00f8rar peiker p\u00e5 at det kan gi gode resultat dersom ein heller formulerer krav i kontrakten om utf\u00f8ring av transportarbeid framfor leveranse av ein fastsett ruteproduksjon, for p\u00e5 den m\u00e5ten \u00e5 sikre openheit til ulike teknologiske konsept. Saksnr: 2023/73896-33 Side 9 av 16 I det vidare arbeidet vil ein vurdere om innspela fr\u00e5 bransjen kan gjennomf\u00f8rast for delar av rutene. 2.4.2 Konkretisering av batterielektriske l\u00f8ysingar Batterielektriske konsept er per i dag den einaste nullutsleppsl\u00f8ysinga som er demonstrert i hurtigb\u00e5tar. Generelt krev batterielektriske l\u00f8ysingar at batteri og ladeinfrastruktur vert dimensjonert etter lengda p\u00e5 overfarten, b\u00e5tens fart og vekt, liggetid og v\u00earh\u00f8ve. Ein vil her sj\u00e5 at dei ulike faktorane p\u00e5verkar kvarandre. Til d\u00f8mes vil h\u00f8gare fart for \u00e5 oppn\u00e5 lengre liggetider til lading krevje st\u00f8rre batteri, st\u00f8rre batteri gjev h\u00f8gare vekt og st\u00f8rre energiforbruk som igjen krev lengre tid til lading. Ved eit absolutt nullutsleppskrav m\u00e5 ein ta h\u00f8gde for h\u00f8gast mogeleg lastevekt og verst mogeleg v\u00earh\u00f8ve i dimensjoneringa av batteri. Det er ogs\u00e5 naudsynt \u00e5 sikre at det kan bli overf\u00f8rt nok straum til b\u00e5ten n\u00e5r den ligg til kai. Generelt vil batterielektriske b\u00e5tar vere tyngre enn b\u00e5tar som g\u00e5r p\u00e5 tradisjonelt drivstoff. Det er venta at eventuelle nye batterielektriske b\u00e5tar vil vere st\u00f8rre enn dagens b\u00e5tar sj\u00f8lv med same passasjer- og lastekapasitet. I den samanheng vil det bli vurdert om storleiken til b\u00e5tane vil fungere p\u00e5 dei aktuelle rutene med omsyn til seglingstid, v\u00eartilh\u00f8ve og kaianlegg. For \u00e5 mogeleggjera elektrifisering av b\u00e5truter i Hordaland vil det i nokon grad vere naudsynt \u00e5 vurdere tilpassingar av rutetilbodet. Slike tilpassingar kan til d\u00f8mes vere justeringar i rutetabellen for \u00e5 oppn\u00e5 tilstrekkeleg ladetid, bruk av fleire b\u00e5tar for ei b\u00e5trute, eller deling av lange ruter i mindre delstrekningar. 3 Vurdering av rutetilbod og nullutslepp og tilr\u00e5ding for b\u00e5trutene i Hordaland 3.1 Marknadsanalyse og vurdering av nullutslepp Marknadsanalysane har tatt utgangspunkt i kunnskap om b\u00e5trutene, n\u00f8kkeltal, passasjertal og kunnskap om teknisk handlingsrom for nullutslepp. For dei mindre b\u00e5trutene ser ein relativ stabile passasjertal over tid, og ein forventar ikkje noko st\u00f8rre befolkningsvekst. Desse observasjonane peiker p\u00e5 at marknadsgrunnlaget for b\u00e5trutene vil halde fram med \u00e5 vere stabil, og ei utviding av ruteproduksjonen ikkje er n\u00f8dvendig. For dei lengste og mest komplekse b\u00e5trutene, har ein valt \u00e5 lage eit meir detaljert kunnskapsgrunnlag om kundebehov og teknologiske mogelegheiter for nullutslepp. Asplan Viak har gjennomf\u00f8rt marknadsanalyse og vurdering av nullutslepp for b\u00e5truter i Sunnhordland, Austevoll og mellom Bergen, Os, Kvinnherad og Tysnes. Arbeidet er ikkje sluttf\u00f8rt, men hovudfunn s\u00e5 langt viser f\u00f8lgjande: \u2022 B\u00e5trutene i Sunnhordland og Kvinnherad er eit godt etablert transporttilbod. Marknadsanalysen gjev ikkje grunnlag for \u00e5 foreta vesentlege endringar i rutetilbodet for \u00e5 tilpasse rutene til dagens behov. \u2022 Det er ulike kundemarknader langs Sunnhordlandsruta; ei lang b\u00e5trute som bind saman Bergen og Leirvik og ei rekke kortare ruter i Sunnhordlandsbassenget fr\u00e5 Leirvik til Sunde og Ranavik og andre mindre m\u00e5lpunkt i Sunnhordland. \u2022 Det er mogeleg \u00e5 drifte lokalruta i Austevoll og b\u00e5truta Reksteren-V\u00e5ge-Os med batterielektriske fart\u00f8y. \u2022 Omstilling til nullutslepp med dagens rutetabell p\u00e5 Sunnhordlandsruta og Rosendal-Bergen er krevjande og vil ha store \u00f8konomiske konsekvensar. Ruteendringar kan redusere meirkostnadene. \u2022 Tilr\u00e5ding om \u00e5 splitte opp Sunnhordlandsruta i to delar (Bergen-Leirvik og andre korte og meir lokale ruter i Sunnhordlandsbassenget) for \u00e5 gi betre mogelegheit til \u00e5 oppn\u00e5 nullutslepp. \u2022 Bruk av nye nullutsleppsteknologiar, t.d. ny skrogdesign, kan vere relevant for dei lengste rutene. P\u00e5 bakgrunn av vurderingane er b\u00e5trutene delt inn i ulike kategoriar ut i fr\u00e5 kor utfordrande det vil vere \u00e5 oppn\u00e5 nullutslepp med dagens rutetilbod: \u2022 Kategori 1: B\u00e5truter som kan vidaref\u00f8rast med same rutetilbod og nullutslepp \u2022 Kategori 2: B\u00e5truter som treng justeringar p\u00e5 rutetilbod for \u00e5 oppn\u00e5 nullutslepp Saksnr: 2023/73896-33 Side 10 av 16 \u2022 Kategori 3: B\u00e5truter som er utfordrande \u00e5 omstille til nullutslepp utan vesentlege endringar i rutetilbodet 3.2 Kategori 1: B\u00e5truter som kan vidaref\u00f8rast med same rutetilbod/-tabell og nullutslepp Ei rekke b\u00e5truter i Hordaland er forventa \u00e5 vere enkle \u00e5 omstille til nullutsleppsteknologi samstundes som rutetilbodet kan bli vidaref\u00f8rt p\u00e5 dagens niv\u00e5. Dette gjeld for f\u00f8lgjande b\u00e5truter: \u2022 Geitanger-Knappskog \u2022 Helles\u00f8y-Lyng\u00f8y-Hernar \u2022 Espev\u00e6r-Eidesvik \u2022 Austevoll Kunnskap om reisetal og innspel fr\u00e5 kommunar til desse rutene tilseier at det ikkje er grunnlag for \u00e5 endre rutetilbod og/eller rutetabell. I h\u00f8ve teknisk handlingsrom for \u00e5 oppn\u00e5 nullutslepp for desse rutene, vert det vurdert som realistisk at ein kan stille krav til heilelektrisk drift der minst 95 % av energiforbruket bli dekt med straum. Dette vil svare til eit antatt kutt i CO2-utslepp p\u00e5 om lag 800 tonn. Det vert derfor tilr\u00e5dd at rutetilbodet for Geitanger-Knappskog, Helles\u00f8y-Hernar, Espev\u00e6r-Eidesvik og Austevoll vidaref\u00f8rast p\u00e5 same niv\u00e5 som i dag , og at konkurransen legg opp til \u00e5 ha krav til h\u00f8g reduksjon av klimagassutslepp. For Geitanger-Knappskog f\u00f8reset konkurranseutsetjing at ruta vert finansiert p\u00e5 same m\u00e5te som i dag. Arbeidet med \u00e5 avklare finansieringa, med forpliktande intensjonsavtale, vert sett i gang f\u00f8rste kvartal 2024. 3.3 Kategori 2: B\u00e5truter som treng justeringar p\u00e5 rutetilbod/-tabell for \u00e5 oppn\u00e5 nullutslepp For tre av b\u00e5trutene har arbeidet s\u00e5 langt vist at det er teknisk mogeleg \u00e5 oppn\u00e5 nullutslepp med dagens rutetilbod og -tabell, men at det av ulike grunnar truleg vil medf\u00f8re store \u00e5rlege meirkostnader. Dette gjeld for f\u00f8lgjande b\u00e5truter: \u2022 Osterfjorden \u2022 Turistrute Hardanger \u2022 Reksteren-V\u00e5ge-Os Osterfjorden Analyse av marknadsgrunnlag har ikkje funne grunnlag for \u00e5 endre rutetilbodet. I h\u00f8ve m\u00e5lsetjing om reduksjon av klimagassutslepp er vurderinga at dette er krevjande med dagens rutetabell. Den f\u00f8rebelse vurderinga er at ein m\u00e5 legge opp til lading p\u00e5 ein av dei st\u00f8rre kaiane, og etterlading p\u00e5 ein av dei mindre kaiane undervegs p\u00e5 ruta. Det krev truleg at rutetabellen vert tilpassa for lading undervegs. Infrastrukturen p\u00e5 kaianlegg er av sv\u00e6rt varierande kvalitet. Desse er til dels i d\u00e5rleg forfatning og fr\u00e5verande, som til d\u00f8mes anl\u00f8p med fendring p\u00e5 svaberg. Det har i tidlegare konkurransar vore naudsynt \u00e5 gjere tilpassingar i kontraktskrav for \u00e5 sikre tilbod i konkurransen. Arbeid med utgreiing av kva utbetringar og tilpassingar som er naudsynte vert vidaref\u00f8rt. I sak om mandat for utlysing av konkurranse vil ein kome tilbake med ei tilr\u00e5ding, b\u00e5de med omsyn til reduksjon av klimagassutslepp, kai- og energiinfrastruktur og tiltak for \u00e5 sikre god konkurranse. For Osterfjorden f\u00f8reset konkurranseutsetjing at ruta vert finansiert p\u00e5 same m\u00e5te som i dag. Arbeidet med \u00e5 avklare finansieringa, men forpliktande intensjonsavtale, vert sett i gang f\u00f8rste kvartal 2024. Turistrute Hardanger Turistrute Hardanger seglar ein relativ lang distanse p\u00e5 om lag 100 kilometer fr\u00e5 Norheimsund til Eidfjord. Med dette ligg turistrute p\u00e5 grensa av det som er mogeleg \u00e5 betene med dagens teknologi for batterielektrisk drift. Saksnr: 2023/73896-33 Side 11 av 16 Det er mogeleg \u00e5 l\u00f8yse den tekniske utfordringa ved \u00e5 tilpasse rutetilbodet. Ein kan vurdere l\u00e5gare fart og ladepausar undervegs, men dette gjer b\u00e5ten mindre attraktiv.. Viss ein skal unng\u00e5 lengre reisetid p\u00e5 strekninga mellom Norheimsund og Eidfjord, m\u00e5 ein vurdere \u00e5 kutte anl\u00f8p undervegs. Det vil svekke kundegrunnlaget og m\u00e5 vegast opp mot kortare opphald i Eidfjord eller auke i opningstida. Ein m\u00e5 sj\u00e5 n\u00e6rare p\u00e5 kva konsekvensar dette har for turistmarknaden. I staden for \u00e5 tilpasse rutetilbodet kan ein vurdere andre tekniske l\u00f8ysingar: Med batteribyte kan ein kanskje halde fram med dagens rutetilbod, men truleg med ein h\u00f8gare meirkostnad. Tiltakskostnaden vert truleg vesentleg l\u00e5gare med ei hybridl\u00f8ysing, men grunna lengda p\u00e5 ruta er dette forventa \u00e5 gje eit relativt l\u00e5gt utsleppskutt. I sak om mandat for utlysing av konkurranse vil ein komme tilbake med ei tilr\u00e5ding for rutetilbod og kva tiltak som er mest hensiktsmessig i h\u00f8ve reduksjon av klimagassutslepp. Arbeidet vert gjort i vidare dialog med Hardangerr\u00e5det. Reksteren-V\u00e5ge-Os B\u00e5truta Reksteren-V\u00e5ge-Os g\u00e5r i rute p\u00e5 Bj\u00f8rnafjorden mellom Reksteren og V\u00e5ge i Tysnes kommune og Os\u00f8yro i Bj\u00f8rnafjorden kommune. Ein analyse av marknadsbehov og rutetilbod visar at ruta er viktig for skuleelevar som reiser til vidareg\u00e5ande skular p\u00e5 Os. Det er difor blitt vurdert som hensiktsmessig \u00e5 vidaref\u00f8re dagens rutetilbod. Rutetabellen i b\u00e5truta Reksteren-V\u00e5ge-Os legg opp til relativt f\u00e5 turar med nokre avgangar p\u00e5 morgon og tidleg ettermiddag, og f\u00f8rer til ein mindre intensiv bruk av b\u00e5t og mannskap samanlikna med andre b\u00e5truter. Dagens operat\u00f8r nyttar b\u00e5ten i andre oppdrag og denne sekund\u00e6rbruken har i gjeldande kontraktperiode mest sannsynleg f\u00f8rt til ein reduksjon av kostnadar for b\u00e5truta. Reksteren-V\u00e5ge-Os er p\u00e5 den eine sida relativt enkelt \u00e5 omstille til nullutsleppsteknologi, ettersom den lengste seglingsdistansen p\u00e5 ruta p\u00e5 om lag 75 kilometer vil vere mogeleg \u00e5 l\u00f8yse med dagens nullutsleppsteknologi for hurtigb\u00e5tar. P\u00e5 den andre sida vil ei omstilling til nullutsleppsteknologi avgrense b\u00e5tens rekkevidde, og med dette b\u00e5tens fleksibilitet og fleirbruksmogelegheiter i andre oppdrag. Mindre sekund\u00e6rbruk gjev sannsynlegvis h\u00f8gare driftskostnader. Ein vil sj\u00e5 n\u00e6rare p\u00e5 korleis utsleppskutt og fleksibilitet kan kombinerast, eventuelt med hybridelektriske l\u00f8ysingar. I sak om mandat for utlysing av konkurranse vil ein kome tilbake med alternativ og tilr\u00e5dd l\u00f8ysing. 3.4 Kategori 3: B\u00e5truter som er utfordrande \u00e5 omstille til nullutslepp utan vesentlege endringar i rutetilbod/-tabell Ein fyrste analyse syner at Sunnhordlandsruta og Rosendal-Bergen er krevjande \u00e5 omstille til nullutslepp. Det vil vere behov for endringar i tilbodet og mange fleire fart\u00f8y viss ein vil gjere dagens rutetilbod utsleppsfritt. Overgangen til nullutslepp krev difor at ein vurderer meir inngripande endringar i tilbodet Sunnhordlandsruta Marknadsanalyse og innspel fr\u00e5 kommunar i Sunnhordland peikar p\u00e5 at ein b\u00f8r vurdere endringar i dagens tilbod.. Rutetabellen er i dag basert p\u00e5 maksimal utnytting av mannskapsskift og fart\u00f8y. Dagens rutetabell har i dag ikkje handlingsrom for fleire stopp eller lengre liggetider ved kai for energioverf\u00f8ring. Kommunane har ved fleire h\u00f8ve gjeve uttrykk for at det er \u00f8nskeleg med fleire faste stopp i Bekkjarvik, og nytt stopp i Fitjar. Dersom ein vel \u00e5 supplere ruta med fleire stopp, vil det bli naudsynt med endringar i rutetabellen for \u00e5 fange opp den noko lengre reisetida, og ein m\u00e5 rekne med h\u00f8gare kostnadar fordi skiftordninga truleg m\u00e5 bli utvida med fleire skiftlag. Marknadsanalysen viser at Sunnhordlandsruta best\u00e5r av fleire ulike kundemarknader: (1) eit regional delmarknad for reiser fr\u00e5 Leirvik via B\u00f8mlo og Austevoll til Bergen, (2) eit lokalt delmarknad for reiser mellom Sunde/Ranavik til Leirvik, og (3) eit tredje marknad for interne reiser i Sunnhordland elles. Dei to fyrste delmarknadane er omtrent like store, og vesentleg st\u00f8rre enn det siste. Den faglege tilr\u00e5dinga er \u00e5 reindyrke Sunnhordlandsruta i to ulike delar: P\u00e5 den eine sida ei lang b\u00e5trute som bind saman Bergen og Leirvik og p\u00e5 den andre sida fleire kortare ruter i Sunnhordlandsbassenget fr\u00e5 Leirvik til Sunde og Ranavik og andre m\u00e5lpunkt i Sunnhordland. Dei to Saksnr: 2023/73896-33 Side 12 av 16 rutedelane vil bli kopla med overgangar i Leirvik. Ei slik l\u00f8ysing vil gje kortare turar og betre handlingsrom for liggjetid til energioverf\u00f8ring ved kai. Dette er naudsynt for \u00e5 redusere utsleppet. L\u00f8ysinga inneber ogs\u00e5 ei mogelegheit for \u00e5 optimalisere fart\u00f8y og kapasitet for drift p\u00e5 h\u00f8vesvis lengre og kortare ruter. Strekninga Bergen-Leirvik er krevjande \u00e5 drifte utsleppsfritt p\u00e5 grunn av den lange overfartsdistansen. Strekninga er rett nok kortare enn p\u00e5 b\u00e5trutene mellom Bergen, Nordfjord og Sogn, kor fylkeskommunen har ein p\u00e5g\u00e5ande konkurranse med h\u00f8g klimaambisjon. Samanlikna med desse b\u00e5trutene har Sunnhordlandsruta vesentleg kortare liggjetid p\u00e5 endekai til energioverf\u00f8ring. Utfordringane kan l\u00f8ysast p\u00e5 ulike m\u00e5tar: 23. Tiltak 24. Konsekvens 1. Omstilling til 25. Dagens rutetabell gjer ikkje rom for lengre ladestopp verken heilelektrisk drift ved undervegs langs ruta eller p\u00e5 endestoppane. Fullelektrisk drift av hjelp av to ekstra fart\u00f8y b\u00e5tar vil difor krevje to ekstra fart\u00f8y. I eit slikt opplegg vil mannskapet bytte til ein annan, full-lada b\u00e5t ved utvalde endestopp, og fortsette p\u00e5 ruta. Tiltaket vil ha sv\u00e6rt store \u00f8konomiske konsekvensar p\u00e5 grunn av betydeleg st\u00f8rre investeringar i b\u00e5tmateriell. Det er lite rom for \u00e5 leggje til nye stopp p\u00e5 ruta. 2. Omstilling til 26. Ved bruk av batteribytte langs ruta vil ein kunne behalde tal b\u00e5tar i heilelektrisk drift med ruta. Behov for mindre pausar undervegs for bytte av batteri, vil batteribytte og tilpassa gjere det n\u00f8dvendig \u00e5 endre rutetabellen. Tiltaket vil ha store rutetabell \u00f8konomiske konsekvensar p\u00e5 grunn av investeringar i batteribytteanlegg langs ruta. Dessutan er dette ei teknisk l\u00f8ysing som per i dag berre vert tilboden av ein tilbydar. 3. Omstilling til 27. Med ein tilpassa rutetabell og auka ladeeffektar kan det vere rom heilelektrisk drift med for \u00e5 oppretthalde tal avgangar med berre eitt ekstra fart\u00f8y. tilpassa rutetilbod, Avgangstidspunkt m\u00e5 forskyvast og det kan p\u00e5verke einskilde auka ladeeffektar og eitt korrespondanseh\u00f8ve mellom b\u00e5t fr\u00e5 Sk\u00e5nevik og b\u00e5t fr\u00e5 Leirvik til ekstra fart\u00f8y Bergen. Tiltaket vil ha \u00f8konomiske konsekvensar grunna h\u00f8gare investering i materiell og nokon konsekvensar for kundane, men vil til gjengjeld gjere det mogeleg \u00e5 oppn\u00e5 h\u00f8ge utsleppskutt p\u00e5 b\u00e5truta. Analyser syner at strekningane mellom Leirvik, Sunde og andre m\u00e5lpunkt i Sunnhordland truleg kan gjennomf\u00f8rast med heilelektrisk drift viss ein tilpassar nokre avgangstidspunkt for \u00e5 leggje til rette for lading p\u00e5 endekaiene. Dette kan p\u00e5verke einskilde korrespondansar mellom b\u00e5t fr\u00e5 Sk\u00e5nevik og b\u00e5t fr\u00e5 Leirvik til Bergen. Hybriddrift av b\u00e5truta med ein kombinasjon av batteri og konvensjonell drivstoff (diesel) vert ikkje vurdert som ei god l\u00f8ysing for Sunnhordlandsruta d\u00e5 dette vil f\u00f8re til betydeleg st\u00f8rre fart\u00f8ysvekt og med tilsvarande h\u00f8gare energiforbruk. I tillegg forventar ein at det ikkje vil vere mogeleg \u00e5 oppn\u00e5 h\u00f8gare utsleppskutt enn om lag 30 % med hybridl\u00f8ysingar, noko som ligg mykje l\u00e5gare enn utsleppskuttet som Vestland fylkeskommune \u00f8nsker \u00e5 oppn\u00e5. Marknadsdialogen og vurderinga av nullutsleppsl\u00f8ysingar viser at Sunnhordlandsruta kan vere veleigna til \u00e5 ta i bruk tiltak som aukar farten p\u00e5 ruta, til d\u00f8mes ny skrogteknologi, for \u00e5 frigjere tid til lading og/eller batteribytte. H\u00f8gare fart bidreg til kortare reisetid og er ein fordel for kundane. Slik teknologi er per i dag ikkje demonstrert i ruteg\u00e5ande hurtigb\u00e5tar, og ein vil unders\u00f8kje n\u00e6rare korleis Skyss kan leggje til rette for \u00e5 ta i bruk ny teknologi p\u00e5 rutene. Vidare arbeid vil greie ut kva tekniske l\u00f8ysingar som vil gje best resultat med omsyn til rutetilbod og reduksjon av klimagassutslepp og tilh\u00f8yrande meirkostnad. Skyss vil legge s\u00e6rleg vekt p\u00e5 \u00e5 vurdere korleis endringane vil fungere for kundane. I sak om mandat for utlysing av konkurransegrunnlag vil ein komme attende med alternativ og ei tilr\u00e5ding. Rosendal-Bergen Det er i marknadsanalysen ikkje funne grunnlag for \u00e5 endre rutetilbodet. Dagens rutetabell er hensiktsmessig gitt ruta sin hovudfunksjon som turistrute med i utgangspunktet lite arbeidspendling, men eit visst innslag av lokale reisande fr\u00e5 Rosendal til Bergen. Saksnr: 2023/73896-33 Side 13 av 16 Ruta er blant dei lengste i Vestland fylke med ei seglingsdistanse p\u00e5 oppunder 200 kilometer om gangen. Denne distansen ligg i utgangspunkt tydeleg utanfor det heilelektriske fart\u00f8y i dag kan segle utan energioverf\u00f8ring. Utgreiinga har s\u00e5 langt sett p\u00e5 ulike konseptalternativ for \u00e5 l\u00f8yse rekkeviddeproblematikken. 28. Tiltak 29. Konsekvens 1. Omstilling til 30. Dagens rutetabell gjev ikkje rom for lengre ladestopp verken undervegs heilelektrisk drift langs ruta eller i Bergen. Fullelektrisk drift av b\u00e5tar vil difor krevje at ein ved hjelp av eitt aukar tal fart\u00f8y i ruta til to b\u00e5tar slik at ein b\u00e5t kan lade mens den andre ekstra fart\u00f8y er i drift. Det vil ikkje vere naudsynt \u00e5 auke mannskap fordi mannskap er tenkt \u00e5 byte b\u00e5t. Tiltaket vil ha store \u00f8konomiske konsekvensar p\u00e5 grunn av st\u00f8rre investeringar i b\u00e5tmateriell. 2. Omstilling til 31. Det er forventa at ein ved bruk av batteribyte langs ruta vil kunne heilelektrisk drift oppretthalde rutetabellen med mindre justeringar. Tiltaket vil ha store med batteribytte \u00f8konomiske konsekvensar p\u00e5 grunn av investeringar i batteribyteanlegg og tilpassa langs ruta. Dessutan er dette ei teknisk l\u00f8ysing som per i dag berre vert rutetabell tilboden av ein tilbydar. 3. Omstilling til 32. Det vert arbeidd med \u00e5 greie ut korleis eit endra ruteopplegg i heilelektrisk med kombinasjon med auka ladeeffektar vil fungere. I dette alternativet vert tilpassa b\u00e5truta avkorta ved Os\u00f8yro og kopla til Bergen ved hjelp av overgang rutetilbod og til/fr\u00e5 Sunnhordlandsruta eller buss. Eit slikt tiltak vil redusere auka ladeeffektar seglingsdistansen og p\u00e5 denne m\u00e5ten minske rekkeviddeutfordringa og frigjere tid i rutetabellen til lading av batteri. Ei slik l\u00f8ysing vil samstundes ha vesentlege konsekvensar for kundane som f\u00e5r eit ekstra byte p\u00e5 reisa og eventuelt endra reisetid. Hybriddrift av b\u00e5truta med ein kombinasjon av batteri og konvensjonell drivstoff (diesel) vert ikkje vurdert som ei god l\u00f8ysing for ruta Rosendal-Bergen d\u00e5 dette vil f\u00f8re til betydeleg st\u00f8rre fart\u00f8ysvekt og med tilsvarande h\u00f8gare energiforbruk. I tillegg forventar ein at det ikkje vil vere mogeleg \u00e5 oppn\u00e5 h\u00f8gare utsleppskutt enn om lag 30 % med hybridl\u00f8ysingar, noko som ligg mykje l\u00e5gare enn utsleppskuttet som Vestland fylkeskommune \u00f8nsker \u00e5 oppn\u00e5. Marknadsdialogen og vurderinga av nullutsleppsl\u00f8ysingar viser at Rosendal-Bergen kan vere veleigna til \u00e5 ta i bruk tiltak som aukar farten p\u00e5 ruta, som til d\u00f8mes ny skrogteknologi, for \u00e5 frigjere tid til lading og/eller batteribytte. H\u00f8gare fart bidreg til kortare reisetid og er ein fordel for kundane. Slik teknologi er per i dag ikkje demonstrert i ruteg\u00e5ande hurtigb\u00e5tar, og ein vil unders\u00f8kje n\u00e6rare korleis Skyss kan leggje til rette for \u00e5 ta i bruk ny teknologi p\u00e5 rutene. Vidare arbeid vil greie ut kva tekniske l\u00f8ysingar som vil gje best resultat med omsyn til rutetilbod og reduksjon av klimagassutslepp og tilh\u00f8yrande meirkostnad. Skyss vil legge s\u00e6rleg vekt p\u00e5 \u00e5 vurdere korleis endringane vil fungere for kundane. I sak om mandat for utlysing av konkurransegrunnlag vil ein komme attende med alternativ og ei tilr\u00e5ding. 4 Kostnadsestimat og f\u00f8rebels tilr\u00e5ding Erfaring fr\u00e5 liknande prosessar for konkurranseutsetjing av b\u00e5tkontraktar viser at omstilling av b\u00e5truter og hurtigb\u00e5truter til nullutsleppsdrift medf\u00f8rer meirkostnadar. Dette heng saman med h\u00f8ge investeringar i nye fart\u00f8y og naudsynt energiinfrastruktur, og desse er st\u00f8rre enn innsparte driftskostnader. Det er per i dag f\u00e5 st\u00f8tteordningar i verkemiddelapparatet som kan nyttast for b\u00e5tkontrakter med oppstart mellom juli 2026 og januar 2028. Klimasats Klimasats er ei statleg st\u00f8tteordning i med fokus p\u00e5 klimareduserande tiltak i regi av kommunar og fylkeskommunar. Klimasats har i 2023 lyst ut s\u00e6rskilte midlar for st\u00f8tte til utsleppsfrie hurtigb\u00e5tar. St\u00f8ttesummen er avgrensa til 40 millionar kroner og 75 prosent av meirkostnaden som omstilling til nullutslepp vil medf\u00f8re. St\u00f8tta skal g\u00e5 til tiltak som bidreg direkte eller indirekte til reduksjon av klimagassutslepp. Skyss har s\u00f8kt om 40 MNOK i st\u00f8tte til vesentlege utsleppskutt p\u00e5 Saksnr: 2023/73896-33 Side 14 av 16 Sunnhordlandsruta. Vi er ikkje kjend med at andre fylkeskommunar har s\u00f8kt. Svar p\u00e5 s\u00f8knaden er forventa i januar 2024. Det er sett av midlar til ny Klimasats-utlysing v\u00e5ren 2024. Skyss tek sikte p\u00e5 \u00e5 s\u00f8kje om st\u00f8tte til utsleppskutt p\u00e5 b\u00e5truta Rosendal-Bergen. Enova Vestland fylkeskommune har tidlegare motteke st\u00f8tte til infrastruktur for kommunale- og fylkeskommunale transporttenester fr\u00e5 Enova. Denne ordninga er no avvikla. Ein m\u00e5 sj\u00e5 an om det kan vere aktuelt \u00e5 s\u00f8ke p\u00e5 andre ordningar i regi av Enova p\u00e5 et seinare tidspunkt i prosessen. Statleg medfinansiering av meirkostnader for nullutslepp Det er f\u00f8rebels usikkert om og n\u00e5r ei forskrift om nullutsleppsdrift for hurtigb\u00e5tar vil bli vedteken, fr\u00e5 kva tidspunkt den vil vere gjeldande og kva krav denne forskrifta vil innehalde. Vidare er det like usikkert kva kompensasjonsordning staten vil leggje opp til og kva vilk\u00e5r kompensasjonsordninga vil byggje p\u00e5. Dagens kontraktar utl\u00f8per i h\u00f8vesvis juni 2026 og desember 2027, og nye kontraktar m\u00e5 vere p\u00e5 plass i for \u00e5 sikre vidare b\u00e5tdrift. Dersom utsleppa p\u00e5 dei fyrste rutene skal kuttast fr\u00e5 juni 2026, m\u00e5 konkurransen vere kunngjort i starten av juni 2024. Dette inneber at ny sak om mandat for konkurranseutlysing m\u00e5 handsamast i hovudutval for samferdsle og mobilitet i april 2024 og fylkesutvalet mai 2024. Status for forskrifta i mars 2024 vil difor vere avgjerande for vegen vidare: \u2022 Viss forskrifta og kompensasjonsordning ikkje er vedteke innan mars/april 2024 vil fylkesutvalet m\u00e5tte ta stilling til om konkurransen skal kunngjerast med atterhald eller om den m\u00e5 skyvast i tid. o Viss konkurransen skal kunngjerast m\u00e5 det takast atterhald om at krav om utsleppskutt er i samsvar med nullutsleppsforskrifta og at fylkeskommunen mottek tilstrekkeleg finansiering fr\u00e5 staten. Eit slikt atterhald gjev risiko for at konkurransen m\u00e5 avlysast viss det ikkje kjem ei forskrift i tide eller viss forskrifta og kompensasjonen er utforma annleis enn skildra i h\u00f8yringa. Ved ei avlysing fordi forskrifta ikkje vert vedteke i tide, m\u00e5 Skyss kunngjere kortvarige kontraktar med dieseldrift for \u00e5 sikre innbyggarane eit b\u00e5ttilbod fr\u00e5 juli 2026. Ved ei avlysing fordi forskrifta inneheld andre krav enn i h\u00f8yringa, vil behovet for kortvarige diesell\u00f8ysingar avhenge av kor raskt konkurransen kan tilpassast dei vedtekne krava. o Viss konkurransen vert forskyve som f\u00f8lgje av at forskrifta ikkje er avklart m\u00e5 Skyss ogs\u00e5 kunngjere kortvarige kontraktar med dieseldrift. \u2022 N\u00e5r forskrifta og kompensasjonsordninga er vedteke kan fylkesutvalet ta stilling til om konkurransen skal tilpassast kravet om utsleppskutt og finansieringsvilk\u00e5ra: o Viss kompensasjonen f\u00f8reset seinare kunngjering, kan konkurransen avlysast og/eller utsettast og rutene driftast med diesel i ein kortare periode. o Viss forskriftskravet og kompensasjonsordning inneber eit anna ambisjonsniv\u00e5 enn kva som vart skildra i h\u00f8yringa, m\u00e5 fylkesutvalet ta stilling til om fylkeskommunens klimaambisjonen skal tilpassast tilsvarande. o Forskrifta kan gje andre f\u00f8ringar for bruk av unnataksbestemming eller berekninga av meirkostnader som kan p\u00e5verke dei tilr\u00e5dingane som ligg til grunn i punkt 4 i denne saka. F\u00f8rebels vurdering av meirkostnader for nye b\u00e5tkontraktar Det ligg per i dag ikkje f\u00f8re konkrete kostnadsestimat for dei ulike b\u00e5trutene. Det er difor ikkje mogeleg \u00e5 gi presis informasjon om kor stor meirkostnadane for nullutslepp p\u00e5 desse b\u00e5trutene er forventa \u00e5 vere. Referansekostnadene for eit eventuelt forskriftskrav er oppgitt til 5000 kroner per sparte tonn CO2 av Milj\u00f8direktoratet. Med utgangspunkt i det berekna klimagassutsleppet til rutene kan meirkostnader p\u00e5 inntil om lag 80 MNOK per \u00e5r kvalifisere til statleg kompensasjon. For f\u00f8lgjande b\u00e5truter vert det vurdert at nullutslepp sannsynlegvis kan gjennomf\u00f8rast innafor referansekostnaden som er sett av Milj\u00f8direktoratet: Saksnr: 2023/73896-33 Side 15 av 16 \u2022 Osterfjorden \u2022 Geitanger-Knappskog \u2022 Turistrute Hardanger \u2022 Helles\u00f8y-Lyng\u00f8y-Hernar \u2022 Espev\u00e6r-Eidesvik \u2022 Austevoll \u2022 Reksteren-V\u00e5ge-Os Gitt ein meirkostnad p\u00e5 5000 kr per sparte tonn CO2 vil den samla meirkostnaden for desse rutene utgjere opptil kring 10 MNOK per \u00e5r. Kompleksiteten til Sunnhordlandsruta og Rosendal-Bergen og dei omtalte utfordringar med \u00e5 omstille desse rutene til nullutslepp (sj\u00e5 punkt 3.4) kan tyde p\u00e5 at kostnadsgrensa her vert vega opp mot andre tilh\u00f8ve som kan gjere det hensiktsmessig \u00e5 ikkje nytta referanseverdiar som ei absolutt grense for at tiltaka vert anbefalt. Slike tilh\u00f8ve kan til d\u00f8mes s\u00e6rs vere h\u00f8gt potensiale for utsleppskutt, h\u00f8ve til \u00e5 drive marknaden framover gjennom teknologiutvikling og -spreiing, mogelegheit for st\u00f8tte utover statleg kompensasjon som kan redusere kostnadar og/eller mogelegheit til \u00e5 redusere kostnadar gjennom tilpassingar av rutetilbodet. I sak om mandat for konkurranseutlysing vil ein komme tilbake med meir konkrete kostnadsestimat for tiltaka og ei vurdering av meirkostnadar opp mot utsleppskutt og tilpassing av rutetilbodet. 5 Arbeid vidare med b\u00e5tanbod 2026-2028 5.1 Kai, ladeinfrastruktur og nettoppgradering Det er starta opp dialog med nettselskap for \u00e5 sikre tilstrekkeleg nettkapasitet p\u00e5 relevante kaiar innan oppstart av nye kontraktar. Det har i tidlegare anbodsprosessar vore vinnande operat\u00f8r sitt ansvar \u00e5 sikre at fart\u00f8yet som vert tilbydd passar til dei einskilde kaiane. Dersom operat\u00f8r \u00f8nskjer \u00e5 bygge om ein eller fleire kaiar i rutene m\u00e5 operat\u00f8r sj\u00f8lve ta ansvar for dette, irekna gjennomf\u00f8re arbeidet, bere ombyggingskostnadane og sikre seg naudsynte l\u00f8yver fr\u00e5 kommune og kaieigar. Skyss gjennomf\u00f8rer i sine f\u00f8rebuingar for konkurranseutsetjinga av b\u00e5truter i Hordaland ei tilstandskartlegging av kaiane for \u00e5 sikre at tilbydarar har et godt grunnlag for \u00e5 vurdere kva fart\u00f8y som er eigna for b\u00e5trutene og/eller kva tilpassingar p\u00e5 kai dei m\u00e5 gjere sj\u00f8lv. 5.2 Inndeling av kontraktar og kontraktform Per i dag er b\u00e5trutene samla i seks ulike kontraktar. Kontraktar til b\u00e5trutene i Hordaland er inng\u00e5tt som enten nettokontraktar eller bruttokontrakt. I nettokontrakt ber operat\u00f8ren risikoen og ansvaret for b\u00e5de kostnadene knytt til drift av rutene og for inntektene fr\u00e5 drifta. Vidare ber operat\u00f8ren all risiko for endring i trafikkmengd, trafikkm\u00f8nster og eventuelle konsekvensar slike endringar f\u00e5r for billettinntektene. Operat\u00f8ren har ogs\u00e5 ansvar for marknadsf\u00f8ring av tilbodet. I bruttokontrakt, vil operat\u00f8r motta godtgjersle for drift av rutene medan billettinntektene g\u00e5r til oppdragsgjevar. Vidare vil ansvaret for, marknadsf\u00f8ring, ruteinformasjon og kundeservice liggje til oppdragsgjevar. Talet p\u00e5 kontraktar i dei nye konkurransane vil verte vurdert n\u00e6rare og gjort greie for i dei komande mandatsakene. Vidare vil ein vurdere kontraktform. Basert p\u00e5 dagens kontraktar og grunnlaget for inntening, vert det vurdert \u00e5 inng\u00e5 bruttokontraktar for alle rutene med unnatak av turistrute Hardanger. Kontraktsforma vil i utgangspunktet ikkje medf\u00f8re store meirkostnader for fylkeskommunen, men dette vil ein vil kome tilbake til i sak om mandat for utlysing av konkurranse. Vurdering og effektar \u00d8konomi: Saksnr: 2023/73896-33 Side 16 av 16 Det vert lagt til grunn at dei nye kontraktane vil f\u00f8re til meirkostnader. Dette heng dels saman med m\u00e5lsetnad om reduksjon av klimagassutslepp,krav til el-infrastruktur og niv\u00e5et p\u00e5 rutetilbodet. Dette bilete vil verte kl\u00e5rare etter at planlagde utgreiingar og vidare dialog med interessentar, kartlegging av kaiar og nettselskap er gjort. Vidare vil avklaring av kva st\u00f8tteordningar som vert aktuelle gje eit klarare bilete av dei totale meirkostnadane. Likes\u00e5 vil delar av kontraktane vere avhengig av medfinansiering, noko som framleis er uavklart. Klima: Med ambisjon om nullutslepp vil dei planlagde f\u00f8ringane for kontraktane f\u00f8re til vesentleg reduksjon av CO2-utslepp fr\u00e5 drifta. Saka st\u00f8ttar soleis opp om dei nasjonale og fylkeskommunale m\u00e5la om utsleppsreduksjon og bidreg positivt til klimabudsjett og klimarekneskapen for Vestland fylkeskommune. Folkehelse: Krav til nullutslepp kan bidra til betre luftkvalitet og kan ha positiv innverknad p\u00e5 folkehelsa. Betre mobilitetstenester og rutene til og fr\u00e5 \u00f8ysamfunn til lokal-, regional og bysamfunn kan og ha positiv innverknad p\u00e5 folkehelsa. Utviklingsplan for Vestland 2020-2024 (Regional planstrategi): B\u00e5truter er viktig for busetjing og mobilitet i fylket. Krav til klima st\u00f8tter opp om FN sine berekraftsm\u00e5l for klima og milj\u00f8. I tillegg st\u00f8tter tiltak opp om dei m\u00e5l og strategiar som inng\u00e5r i Vestland fylkeskommune sin regionale planstrategi. Konklusjon Fylkesdirekt\u00f8ren tilr\u00e5r at ein i det vidare arbeidet med \u00e5 f\u00f8rebu nye kontraktar for b\u00e5truter i Hordaland tek utgangspunkt i at ein legg opp til vidaref\u00f8ring av rutetilbodet der dette er mest hensiktsmessig, og at ein har moderat handlingsrom for \u00e5 justere tilbodet der det er naudsynt for \u00e5 oppn\u00e5 \u00f8nskt m\u00e5lsetnad om reduksjon av klimagassutslepp. Det vidare arbeidet legg opp til at b\u00e5tane er basert p\u00e5 batterielektrisk drift med tenlege kaiar og energiinfrastruktur. Det er ikkje klart kva som vil vere utfallet av arbeidet med forskriftsforslaget til nullutsleppsdrift. For b\u00e5truter med driftsoppstart i 2026 og 2027 kan Skyss likevel ikkje utsette konkurransekunngjering lenger enn til juni 2024 d\u00e5 kunngjering etter dette tidspunkt f\u00f8reset kortvarige diesell\u00f8ysingar. Dette betyr at ny sak til fylkesutvalet om fullmakt til kunngjering av konkurransen b\u00f8r leggast fram seinast i mai 2024. Viss nullutsleppsforskrifta med tilh\u00f8yrande kompensasjonsordning framleis ikkje er vedteken d\u00e5 eller er vedteken med eit annleis ambisjonsniv\u00e5 eller kompensasjonsniv\u00e5 m\u00e5 fylkesutvalet ta stilling til vegen vidare. Fylkesdirekt\u00f8ren tilr\u00e5r at Skyss arbeider vidare med konkurransegrunnlag for nye driftskontraktar for b\u00e5truter i Hordaland som omtalt i saka. "
}