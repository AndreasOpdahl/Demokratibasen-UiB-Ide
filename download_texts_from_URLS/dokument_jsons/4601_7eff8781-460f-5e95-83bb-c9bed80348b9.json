{
  "dokument_id": "7eff8781-460f-5e95-83bb-c9bed80348b9",
  "doc_type": "case_attachment",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 04.10.2024",
  "url": "https://bergen.kommune.no/politikere-utvalg/api/fil/bk360/11295797/Protokoll-kommunalt-rad-for-personer-med-funksjonsnedsettelse-04-10-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 04. okt. 2024 holdt kommunalt r\u00e5d for personer med funksjonsnedsettelse m\u00f8te i Bergen r\u00e5dhus, Store Milde. Til stede: Alexander Lunde Petersen Bj\u00f8rn Greve Ellinor Hj\u00f8rnevik \u00c5slaug Kalstad Michael S\u00f8nnesyn Sonja Ljostveit Annett Eidsv\u00e5g Garvik (vara) Gro Stalheim Iversen (vara) Jens Olav Johannessen (vara) Forfall: Kari Tungesvik Geir Ivar Kval\u00f8y Kavlie Olaug Nilssen Fra administrasjonen: Direkt\u00f8r Elin Wathne (til sak 162/24) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 12:00 og ble hevet kl. 14:30 1 Saksliste Saksnr. Arkivsak Sakstittel Side 153/24 2023/280752-49 Godkjenning av innkalling og saksliste 3 154/24 2023/280752-50 Godkjenning av protokoll 3 155/24 2023/280754-56 \u00c5pen halvtime 3 156/24 2023/280754-55 Skriftlige orienteringer 3 157/24 2023/283884- NAV Bergen sentrum. Ny organisering av NAV 4 170 kontorene i Bergenhus og \u00c5rstad 158/24 2023/283884- Oppf\u00f8lging av forvaltningsrevisjon av Bergen 5 172 legevakt 159/24 2023/283884- H\u00f8ringsuttalelse til nasjonale faglige r\u00e5d for 6 171 bruker- og p\u00e5r\u00f8rendemedvirkning i rus- og psykiske helsefeltet 160/24 2023/283884- H\u00f8ring av forslag til endringer i reglene om 6 174 taushetsplikt i helsepersonelloven og pasientjournalloven mv. 161/24 2023/283884- Planstrategi for Bergen kommune 2023-2027 med 7 173 planprogram for kommuneplanens samfunnsdel 162/24 2023/280756-96 Ventelister i ergo-/fysioterapitjenesten 8 163/24 2023/280756-95 R\u00e5dets arbeid 8 164/24 2023/280754-58 Innspill fra r\u00e5dets medlemmer 8 165/24 2023/280754-57 Eventuelt 9 166/24 2023/280756-97 Representantforslag fra Eline Haakestad (MDG) 9 om \u00e5 utrede utvidelse av Hovedbiblioteket og et nytt sentrumsbibliotek 2 153/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 153/24 og fattet f\u00f8lgende vedtak: Innkalling og saksliste godkjennes 154/24 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 154/24 og fattet f\u00f8lgende vedtak: Protokoll fra m\u00f8te 10. september godkjennes 155/24 \u00c5pen halvtime Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 155/24: Kommunalt r\u00e5d for personer med funksjonsnedsettelses behandling Ingen m\u00f8tt til \u00e5pen halvtime 156/24 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 156/24 og fattet f\u00f8lgende vedtak: Informasjonen tas til orientering Skriftlige orienteringer Brev fra KRPF og eventuell oppf\u00f8lging \u2022 Svar p\u00e5 sp\u00f8rsm\u00e5l til byr\u00e5d for eldre, helse og omsorg etter m\u00f8te i KRPF 13. august \u2022 Oppf\u00f8lging av bystyrevedtak i sak 144/24 handlingsplan for trafikksikkerhet o Brev til utvalg for milj\u00f8 og byutvikling o Vedtaksskriv fra utvalget \u2022 Rehabilitering av Ulriken skole o Innspill til Etat for utbygging \u2022 Handlingsplan mot vold i n\u00e6re relasjoner o H\u00f8ringsinnspill til byr\u00e5dsavdeling for barnevern, sosiale tjenester og mangfold \u2022 Oppstartssak for plan for eldre o Brev til byr\u00e5dsavdeling for eldre, helse og omsorg 3 \u2022 Tilbakemelding etter m\u00f8te i KRPF 10. september o Brev til byr\u00e5d for byutvikling \u2022 H\u00f8ring av nasjonal veileder for prioriteringer i de kommunale helse- og omsorgstjenestene. o Innspill til helsedirektoratet \u2022 Tilgjengelighet p\u00e5 Bergen internasjonale kultursenter o Brev til byr\u00e5dsavdeling for kultur, n\u00e6ring og idrett 157/24 NAV Bergen sentrum. Ny organisering av NAV kontorene i Bergenhus og \u00c5rstad Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 157/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnevern, sosiale tjenester og mangfold R\u00e5det vet at saken er avgjort i byr\u00e5d, men \u00f8nsker \u00e5 komme med noen innspill til det videre arbeidet med omorganiseringen. KRPF innser at Bergen kommune og NAV er i en vanskelig \u00f8konomisk situasjon, og vi vil tro at den vedtatte omorganiseringen kan, utover de planlagte innsparingene, f\u00f8re til gode l\u00f8sninger for de ansatte og for brukerne. KRPF h\u00e5per at innspillene og sp\u00f8rsm\u00e5lene kan hjelpe til i denne prosessen. \u2022 KRPF mener at nettopp en s\u00e5 stor omorganisering med nye utfordringer spesielt for innbyggere i Bergenhus bydel vil kreve s\u00e6rlig aktsomhet mht. atkomst, navigasjon i lokalene og opphold i tilrettelagte mottaks- og samtalerom. Byr M\u00f8llendal p\u00e5 et tilstrekkelig antall HC-parkeringsplasser? Kan lokale oppfattes som \u00e5 vise en \u00e5pen d\u00f8r til alle brukere? Hvor tilgjengelig er atkomst med rullestoler over \u00abbroen\u00bb? \u2022 14.mai skrev KRPF: I en situasjon der man i stadig st\u00f8rre grad g\u00e5r over til aktivitetsbaserte arbeidsplasser er det spesielt viktig at NAV har god tilgang til gode og hensiktsmessige m\u00f8terom. Byr\u00e5dens fremlegg nevner en kapasitet p\u00e5 300 arbeidsplasser for 290 ansatte. Kapasiteten av samtalerom beskrives bare som tilstrekkelig. Ved tidligere anledning ba KRPF om at innredningen av samtalerom b\u00f8r kvalitetsmessig sikres b\u00e5de for personalets sikkerhet og for funksjonshemmede brukeres tilkomst. Her m\u00e5 det for eksempel sikres svingradius for rullestoler, trygg m\u00f8blering for blinde og synshemmede og gode lydforhold for h\u00f8rselshemmede, dette er spesielt en utfordring dersom man bygger m\u00f8terom med glassvegger. \u2022 Byr\u00e5den antyder at man eventuelt vil \u00f8ke \u00e5pningstidene. Betyr det at det innenfor de \u00e5pningstider som gjelder i dag ikke kommer til \u00e5 bli tilstrekkelige arealer for \u00e5 ta imot brukerne fra begge bydeler? \u2022 KRPF er bekymret for mangelen p\u00e5 parkeringsplasser ved det nye store kontoret. Funksjonshemmede og eldre er oftere enn andre avhengig av \u00e5 kunne kontakte og m\u00f8te opp p\u00e5 ulike kontorer og det er ogs\u00e5 grupper som ofte er avhengig av \u00e5 kunne bruke egen bil for \u00e5 kunne bes\u00f8ke slike tjenester. Det \u00e5 samlokalisere begge p\u00e5 NAV \u00c5rstad betyr at ogs\u00e5 at s\u00e5rbare grupper ikke blir hensyntatt i tilstrekkelig grad uten at 4 det ogs\u00e5 jobbes med \u00e5 f\u00e5 til flere parkeringsplasser, spesielt HC-parkeringsplasser, i n\u00e6rheten. \u2022 NAV er en stor arbeidsplass, ca. 290 personer, der noen har en funksjonsnedsettelse og vil trenge parkering. Manglende parkering vil hindre disse i \u00e5 kunne jobbe her og vil hindre fremtidig rekruttering av personer med nedsatt funksjonsevne som er avhengig av egen bil. \u2022 I saken st\u00e5r det at det er mulighet for drop-in mellom 10 og 14. R\u00e5det har f\u00e5tt tilbakemeldinger fra personer som ogs\u00e5 i denne perioden har f\u00e5tt beskjed om at de m\u00e5 ha en avtale for \u00e5 kunne f\u00e5 snakke med noen. NAV har mange s\u00e5rbare klienter og det m\u00e5 v\u00e6re mulig for dem \u00e5 kunne snakke med noen uten \u00e5 ha laget avtale i forkant. 158/24 Oppf\u00f8lging av forvaltningsrevisjon av Bergen legevakt Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 158/24 og fattet f\u00f8lgende vedtak: F\u00f8lgende brev sendes til utvalg for helse og sosial Merknad 1: Ved neste evaluering av legevaktene i Bergen kommune unders\u00f8kes det hvordan \u00abring f\u00f8rst\u00bb har p\u00e5virket h\u00f8rselshemmede/d\u00f8ve samt hvordan det systematisk sikres at pasienter og p\u00e5r\u00f8rendes tilbakemeldingen innhentes og benyttes aktivt i kvalitets- og forbedringsarbeidet. Merknad 2: Legevakten m\u00e5 sikre tilstrekkelig oppl\u00e6ring for f\u00f8rstelinjetjenesten i kommunikasjon med h\u00f8rselshemmede/d\u00f8ve og i bruk av skrankeslynge. Begrunnelse for merknader: KRPF kan ikke se at det i oppf\u00f8lgingen er svart p\u00e5 merknad 4 om \u00e5 sikre at erfaringer og tilbakemeldinger fra pasienter og p\u00e5r\u00f8rende innhentes systematisk og benyttes aktivt i kvalitets- og forbedringsarbeidet. R\u00e5det vil igjen uttrykke v\u00e5r bekymring for hvordan \u00abring f\u00f8rst\u00bb har p\u00e5virket h\u00f8rselshemmede og h\u00e5per at dette til bli tatt med i neste evaluering av legevaktene i Bergen kommune. R\u00e5det har ved flere anledninger kommentert at forholdene p\u00e5 legevakten ikke er godt tilrettelagt for h\u00f8rselshemmede/d\u00f8ve. Det gjelder b\u00e5de skrankeslyngen og opprop av pasienter. KRPF vil st\u00f8tte eldrer\u00e5det i at en slik forvaltningsrevisjon ogs\u00e5 burde tatt med bydelslegevaktene. 5 159/24 H\u00f8ringsuttalelse til nasjonale faglige r\u00e5d for bruker- og p\u00e5r\u00f8rendemedvirkning i rus- og psykiske helsefeltet Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 159/24 og fattet f\u00f8lgende vedtak: F\u00f8lgende brev sendes til utvalg for helse og sosial R\u00e5det har ingen konkrete forslag til vedtak eller merknader i saken, men noen innspill som vi ber om at tas med i den videre behandlingen. KRPF st\u00f8tter Bergen kommune i viktigheten av kursing i forhold til taushetsplikten slik at den ikke st\u00e5r i veien for det viktige ressursen p\u00e5r\u00f8rende er. I noen tilfeller \u00f8nsker ikke bruker involvering fra p\u00e5r\u00f8rende, men selv i disse tilfellene vil det kunne v\u00e6re nyttig \u00e5 ha kontakt med p\u00e5r\u00f8rende da de kan komme med informasjon som kan v\u00e6re viktig for den videre oppf\u00f8lging av brukeren. Det er mye som kan snakkes om, informeres om og tas hensyn til uten at det bryter med taushetsplikten. Vi er ogs\u00e5 enig med Bergen kommune i viktigheten av \u00e5 benytte erfaringskonsulenter der det er hensiktsmessig da disse har en unik innsikt som ikke n\u00f8dvendigvis p\u00e5r\u00f8rende eller behandlerne har. 160/24 H\u00f8ring av forslag til endringer i reglene om taushetsplikt i helsepersonelloven og pasientjournalloven mv. Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 160/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg Spr\u00e5ket i h\u00f8ringsutkastet er til tider komplisert, noe som gj\u00f8r det vanskelig for mange utenfor helsesektoren \u00e5 skj\u00f8nne hva det i praksis betyr og hvilke f\u00f8lger det f\u00e5r. Et eksempel her er en del av avsnittet om ekstern veileder p\u00e5 side 7 \u00abDepartementet foresl\u00e5r ogs\u00e5 at det inntas en ny bestemmelse som sikrer at helsepersonell som er ekstern veileder for helsepersonell med faglig p\u00e5legg eller begrenset autorisasjon, kan f\u00e5 tilgang til opplysninger som er n\u00f8dvendige for gjennomf\u00f8ring av vedtaket truffet av tilsynsmyndigheten\u00bb. Reglene om taushetsplikt skal leses og forst\u00e5s av veldig mange mennesker med ulike bakgrunn. Det er derfor viktig at de skrives p\u00e5 en enkel og lettforst\u00e5elig m\u00e5te. KRPF mener det kan v\u00e6re hensiktsmessig \u00e5 kunne dele helseopplysninger p\u00e5 tvers og mellom helseetater, men er samtidig sterkt bekymret for at det vil svekke pasientenes mulighet til selvbestemmelse, at det blir flere innsyn og bredere innsyn (flere opplysninger) enn det som strengt tatt er n\u00f8dvendig og at det kan f\u00f8re til negative konsekvenser for pasienten dersom pasient \u2013 lege interaksjonen ikke er god. Dersom pasienten skal ha reell mulighet til \u00e5 nekte deling av helseopplysninger m\u00e5 det lages et system der pasienten varsles om delingsforesp\u00f8rsel for s\u00e5 \u00e5 f\u00e5 muligheten til \u00e5 svare nei f\u00f8r noe deles eller at det finnes en mulighet for pasienten til \u00e5 krysse av i sin journal at de p\u00e5 generelt grunnlag ikke tillater deling. Uten dette vil ikke pasienten ha en reell mulighet til \u00e5 nekte deling. Det hjelper ikke at bestemmelsene om pasienters adgang til \u00e5 motsette seg 6 tilgjengeliggj\u00f8ring av helseopplysninger fremheves og tydeliggj\u00f8res s\u00e5 lenge pasienten ikke vet noe blir delt da de f\u00e6rreste tenker at deres opplysninger blir delt. I h\u00f8ringsnotatet st\u00e5r det ogs\u00e5 \u00abDette inneb\u00e6rer at opplysningene heller ikke kan gj\u00f8res tilgjengelig dersom det er grunn til \u00e5 tro at pasienten ville motsette seg det ved foresp\u00f8rsel\u00bb. Dette mener r\u00e5det er positivt, men samtidig m\u00e5 det avgj\u00f8res hvem som skal vurdere om det er grunn til \u00e5 tro dette da det ikke er alle som har like tett kontakt med sin fastlege/annet helsepersonell til at de kan vite slikt. KRPF er s\u00e6rlig skeptisk til det \u00e5 forenkle og utvide adgangen til \u00e5 bruke opplysninger om andre pasienter i behandlingen av egne pasienter og at alt autorisert helsepersonell skal gis denne muligheten. Det gi en utvanning av datasikkerhelet da enhver person som er autorisert helsepersonell vil kunne be om \u00e5 f\u00e5 utlevert andre pasienter sine opplysninger og begrunne det med at de trenger dem for \u00e5 kunne behandle egne pasienter. Informasjon om at slik deling gj\u00f8res er mangelfull og mange vet ikke at dette er noe som blir gjort i mindre skala i dag, men som kan komme til \u00e5 skje i st\u00f8rre skala med den nye utvidelsen. Dette vil kunne svekke befolkningens tillit til systemet og dermed gi betydelig negative ringvirkninger. Det samme gjelder i forhold til undervisning og oppl\u00e6ring. R\u00e5det mener kravene til logging som nevnes (hva, n\u00e5r, hvem og grunnlag) b\u00f8r innf\u00f8res allerede og i s\u00e6rdeleshet dersom det blir utvidet mulighet til \u00e5 dele opplysninger. Under pkt 2.4 mener r\u00e5det at rettighetene til personer med funksjonsnedsettelser ogs\u00e5 burde nevnes spesielt. 161/24 Planstrategi for Bergen kommune 2023-2027 med planprogram for kommuneplanens samfunnsdel Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 161/24 og fattet f\u00f8lgende vedtak: F\u00f8lgende brev sendes til utvalg for milj\u00f8 og byutvikling Merknad 1: Et st\u00f8rre fokus p\u00e5 universell utforming i kommunen vil b\u00e5de spare ressurser i tjenester til barn og unge og til eldre og kunne sikre at flere personer med funksjonsnedsettelser kan komme ut i jobb. Fokuset p\u00e5 universell utforming i kommuneplanens samfunnsdel b\u00f8r derfor styrkes. Merknad 2: Frivilligheten f\u00e5r en stadig viktigere rolle i kommunens tjenester og kommunen m\u00e5 f\u00f8lge dette opp ved \u00e5 stille lokaler til disposisjon og bidra med driftsmidler. Andre kommentarer til det videre arbeidet: KRPF er glad for at v\u00e5re merknader til planen fra m\u00f8te i KRPF 13.august er tatt til orientering. Det er viktig at Bergen kommune tilrettelegger for at frivilligheten kan best\u00e5. Dette kan kommunen gj\u00f8re ved \u00e5 stille lokaler til disposisjon samt bidra med driftsmidler. KRPF ser fram til \u00e5 bidra p\u00e5 h\u00f8ring og gi innspill (m\u00e5lrettede medvirkningsaktiviteter) i perioden til planen skal sluttbehandles i bystyret. Det er viktig \u00e5 komme inn s\u00e5 tidlig som mulig i planprosessen. 7 R\u00e5det viser ogs\u00e5 til Vi - de p\u00e5r\u00f8rende Regjeringens p\u00e5r\u00f8rendestrategi og handlingsplan Eksempelvis s 53 P\u00e5 side 8 i planstrategi for Bergen kommune 2023 \u2013 2027 st\u00e5r det \u00ab... og regjeringen legger til grunn at merbehov i omsorgssektoren delvis finansieres ved redusert ressursbruk p\u00e5 barnehage og skole\u00bb, dette bekymrer KRPF. Skolene har ikke ett redusert ressursbehov slik r\u00e5det ser det og det er uheldig at man p\u00e5 denne m\u00e5ten setter grupper opp mot hverandre. R\u00e5det h\u00e5per derfor at Bergen kommune ikke f\u00f8lger regjeringens linje her. Under befaring med utvalg for helse og sosial, 24. september ble representanter for r\u00e5det opplyst om at boligk\u00f8ene har vokst og at en av \u00e5rsakene til dette er \u00f8kt tilkomst av flyktninger. KRPF ber om at Bergen kommune tar h\u00f8yde for dette i fremtidig boligpolitikk og at man tenker helhetlig p\u00e5 boligfeltet. Den \u00f8kende boligk\u00f8en rammer s\u00e6rlig svake grupper innenfor rus og psykiatrien, men ogs\u00e5 barnefamilier. 162/24 Ventelister i ergo-/fysioterapitjenesten Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 162/24 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Elin Wathne fra Etat for vurdering og rehabilitering informerte 163/24 R\u00e5dets arbeid Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 163/24 og fattet f\u00f8lgende vedtak: Samtalen i r\u00e5det f\u00f8lges opp med ett eget notat 164/24 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 164/24 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Sonja Ljostveit informerte om befaring med utvalg for helse og sosial 24. september. 8 165/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 165/24 og fattet f\u00f8lgende vedtak: Det blir satt opp ett ekstram\u00f8te for \u00e5 behandle innspill til budsjettet 13. november. 166/24 Representantforslag fra Eline Haakestad (MDG) om \u00e5 utrede utvidelse av Hovedbiblioteket og et nytt sentrumsbibliotek Kommunalt r\u00e5d for personer med funksjonsnedsettelse behandlet saken i m\u00f8tet 04.10.2024 sak 166/24 og fattet f\u00f8lgende vedtak: F\u00f8lgende brev sendes til bystyret KRPF \u00f8nsker \u00e5 gi et innspill om at de st\u00f8tter forslagsstillers forslag i saken. R\u00e5det var p\u00e5 befaring p\u00e5 hovedbiblioteket 29. august og anerkjenner at det er gjort veldig mye godt arbeid for \u00e5 tilrettelegge biblioteket s\u00e5 godt som mulig. Det er likevel et bygg som ikke kan bli universelt utformet og som n\u00e5 er for lite til det form\u00e5let det skal oppfylle. R\u00e5det mener derfor at det trengs et nytt og bedre sentrumsbibliotek i Bergen. Det n\u00e5v\u00e6rende hovedbiblioteket ligger sv\u00e6rt sentralt og det har ogs\u00e5 en stor verdi for tilgjengelighet. Ideelt sett burde derfor dette bygget utvides med en moderne og universelt utformet del. Eventuelt suppleres med ett nytt bygg i en annen del av sentrum. KRPF vil ogs\u00e5 be om at det vurderes bydelsbiblioteker i de to bydelene som ikke har universelt utformede bibliotek i dag, Arna og \u00c5rstad. Gode og tilgjengelige bibliotek er et viktig tiltak b\u00e5de for folkehelse og for kompetanseheving i hele befolkningen. 9 "
}