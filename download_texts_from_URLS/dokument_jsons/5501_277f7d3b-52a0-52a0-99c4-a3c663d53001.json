{
  "dokument_id": "277f7d3b-52a0-52a0-99c4-a3c663d53001",
  "doc_type": "case_presentation",
  "kommune": 5501,
  "tittel": "Kommunedelplan for kulturmilj\u00f8 2023-2033 - til offentlig ettersyn (andre gang)",
  "url": "https://innsyn.tromso.kommune.no/application/getMoteDokument?dokid=2001543594",
  "tekst": "Arkivsak-dok. PLAN-20/00820-35 Saksbehandler Bodil Ruud Saksgang M\u00f8tedato Kommune- og byutviklingsutvalget 07.12.2023 Kommunedelplan for kulturmilj\u00f8 2023-2032 - til offentlig ettersyn (andre gang) Kommunedirekt\u00f8rens innstilling: Kommunedelplan for kulturmilj\u00f8 2023-2032 datert 20.11.2023 legges ut til offentlig ettersyn i 6 uker. Vedtaket er hjemlet i plan- og bygningsloven \u00a7 11-14. Stig Tore Johnsen Mette Moh\u00e5g Kommunedirekt\u00f8r Direkt\u00f8r for Bymilj\u00f8 Hva saken gjelder Troms\u00f8 kommunes f\u00f8rste Kommunedelplan for kulturmilj\u00f8 (heretter kulturmilj\u00f8planen) legges med dette frem til andre gangs offentlig ettersyn. Begrepet kulturmilj\u00f8 brukes som en samlebetegnelse for kulturminner, kulturmilj\u00f8er og kulturlandskap n\u00e5r dette som helhet omtales. Kulturmilj\u00f8planens m\u00e5l er \u00e5 legge til rette for at viktige kulturminner, -milj\u00f8er og -landskap kan tas vare p\u00e5 og v\u00e6re ressurser for samfunnet i dag og i fremtiden. Bevaring av kulturmilj\u00f8 handler blant annet om bevaring av estetiske uttrykk, historiefortellinger, tradisjoner og h\u00e5ndverk. Samtidig handler det om gjenbruk og ombruk av bygninger og materialer. Bevaring av kulturmilj\u00f8 er slik sett et aktivum i stedsutvikling, n\u00e6ringsutvikling og gr\u00f8nn omstilling. Planen er en temaplan etter pbl. \u00a7 11-2 som betyr at den angir m\u00e5l og strategier for bevaring av viktige kulturmilj\u00f8 i perioden. Planen har en handlingsdel med tiltak frem til 2026. Et planforslag ble lagt ut til offentlig ettersyn i 2020 (KOBY 10.11.2020). Mange gode innspill kom inn, og p\u00e5 grunnlag av disse har planforslaget blitt bearbeidet i s\u00e5 stor grad at administrasjonen har vurdert behovet for en ny h\u00f8ring. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Saksutredning Grunnleggende om planen Planen best\u00e5r av Plandel Best\u00e5r av en planbeskrivelse som blant annet tar for seg hvorfor og hvordan planen har blitt til, metode og medvirkning. Planen best\u00e5r av bevaringsstrategi, liste med forslag til kommunalt verneverdige kulturmilj\u00f8 (KVV) og handlingsplan. Vedlegg: V\u00e5rt landskap \u2013 v\u00e5r kulturarv Dette er kunnskapsgrunnlaget for planen. Her beskrives Troms\u00f8s kulturhistorie gjennom fem tematiske kapitler som setter kulturmilj\u00f8ene i en historisk kontekst. Kulturmilj\u00f8kartet Dette er et digitalt temakart som viser KVV samt kulturmilj\u00f8 som har et formelt vern i dag. Kartet er tilgjengelig p\u00e5 kommunens nettsider og lenke til kartet i plandelen Merknadsbehandling Her behandles de 21 merknadene som kom inn etter f\u00f8rste offentlige ettersyn. Noen av merknadene er av slik art at de krever en mer utf\u00f8rlig dr\u00f8fting og er besvart tematisk. Troms\u00f8 kommune har i dag mange reguleringsplaner og kommunedelplaner som omfatter vern av kulturmilj\u00f8. Her finnes det bestemmelser og retningslinjer for hvordan avmerkede kulturmilj\u00f8 skal forvaltes. I tillegg finnes det kulturmilj\u00f8 som er fredet etter kulturminneloven. Kulturmilj\u00f8planen er ikke en verneplan, men en temaplan som angir strategier og tiltak for hvordan kommunen kan bidra til at viktige kulturmilj\u00f8 blir bevart for fremtidige generasjoner. Figuren nedenfor viser hvordan Kulturmilj\u00f8planen forholder seg til andre plantyper og kommunal virksomhet: Medvirkning Gjennom planutviklingen har medvirkning b\u00e5de fra lokalmilj\u00f8ene og fagmilj\u00f8ene v\u00e6rt betydningsfullt. Det har v\u00e6rt arrangert flere fagseminarer med representanter fra fylkeskommunen, Sametinget, Kystverket, universitetet, Slekts- og lokalhistorisk forening og Fortidsminneforeningen. Her har det blitt diskutert historiske temaer, metoder, kulturminnenes betydning mm. Folkem\u00f8tene ble arrangert p\u00e5 lokale m\u00f8teplasser i Ersfjorden, p\u00e5 Hilles\u00f8y, i K\u00e5rvika, Lakselvbukt og p\u00e5 Fagernes. I planarbeidet har det v\u00e6rt 2 viktig \u00e5 bringe inn nytt fokus og kunnskap om distriktsomr\u00e5dene. Grunneiere som var direkte ber\u00f8rte parter i forrige planforslag ble tilskrevet direkte i forbindelse med offentlig ettersyn. Dette har bidratt til viktige innspill til n\u00e5v\u00e6rende planforslag. Direkte ber\u00f8rte parter vil ogs\u00e5 bli tilskrevet til andre gangs offentlig ettersyn. Planforslaget M\u00e5lsettinger og strategier For \u00e5 n\u00e5 m\u00e5let om \u00e5 legge til rette for en b\u00e6rekraftig bevaring av viktige kulturminner, milj\u00f8er og - landskap f\u00f8lges to strategiske spor: 1) Kulturmilj\u00f8vern i arealplanleggingen Kulturmilj\u00f8planen foresl\u00e5r en liste over kulturmilj\u00f8er (KVV) som b\u00f8r vurderes til vern i kommende arealplaner. Lista er tematisk og har fremkommet p\u00e5 grunnlag av den kulturhistoriske utredningen V\u00e5rt landskap \u2013 v\u00e5r kulturarv som har f\u00f8lgende kapitler: 1. Kommunikasjon og knutepunkter 2. Romsa \u2013 det samiske Troms\u00f8 3. Fisker og bonde \u2013 livet for de fleste 4. Troms\u00f8 \u2013 arktisk hovedstad 5. Krig \u2013 internasjonale konflikter, lokale konsekvenser De listef\u00f8rte kulturmilj\u00f8ene kan videref\u00f8res i overordnet arealplanlegging (KPA) og legges dermed til grunn for reguleringsplaner. I reguleringsplaner kan kulturmilj\u00f8ene f\u00e5 et juridisk vern etter plan- og bygningsloven. Til grunn for bestemmelser og retningslinjer i arealplaner legges to prinsipper: a) \u00abVern gjennom bruk\u00bb skal sikre et b\u00e6rekraftig kulturmilj\u00f8vern i hele kommunen. Dette betyr \u00e5 vektlegge bruksaspektet ved vernede bygninger og andre objekter. b) \u00abVekst i samspill med vern\u00bb skal sikre b\u00e6rekraftig sentrumsutvikling. Som den best bevarte historiske byen i arktis har vi et spesielt ansvar. I tillegg til \u00abvern gjennom bruk\u00bb skal ny bebyggelse utfylle og forsterke historisk bebyggelse, byrom og bystruktur slik at vi f\u00e5r et sammenhengende og harmonisk sentrum med god funksjonalitet. 2) Veiledning og tilgjengeliggj\u00f8ring av informasjon Kommunen tar ansvar for \u00e5 formidle historien bak kulturmilj\u00f8ene spesielt, og generelt tilby og legge til rette for tilgjengelige kunnskapsbanker. \u00d8kt kunnskap og bevissthet rundt kulturmilj\u00f8 kan bidra til at eiere og forvaltere av kulturmilj\u00f8 \u00f8nsker \u00e5 ta vare p\u00e5 disse. Tiltak i handlingsplanen Handlingsplanen er en liste over konkrete tiltak som skal gjennomf\u00f8res innen januar 2026. Handlingsplanen har to hovedgj\u00f8rem\u00e5l: \u2022 Tilgjengeliggj\u00f8ring og oppdatering av kulturmilj\u00f8informasjon \u2022 Utredning av kommunens rolle i kulturmilj\u00f8forvaltningen. Tiltakene i handlingsplanen gjenspeiler i s\u00e6rlig grad strategien om veiledning og tilgjengeliggj\u00f8ring. Det er viktig at informasjon om kulturmilj\u00f8 b\u00e5de er tilgjengelig og korrekt, og det er n\u00f8dvendig med fortl\u00f8pende oppdatering og rutinemessig kvalitetskontroll. I forlengelsen av det er det behov for \u00e5 klargj\u00f8re hvor aktiv kommunen kan og vil v\u00e6re n\u00e5r det gjelder \u00e5 forvalte kulturmilj\u00f8ressursene. Det vil bli utredet ulike alternativer - fra den lovp\u00e5lagte minstel\u00f8sningen til en aktiv rolle der kulturmilj\u00f8ressursene vernes og brukes. Det er i tillegg viktig \u00e5 gj\u00f8re planen mer utfyllende. Mange vil se at flere omr\u00e5der med interessant historie og kulturmilj\u00f8 ikke er med i denne planen. Det er alts\u00e5 n\u00f8dvendig \u00e5 kunne utvikle feltet med nye kulturmilj\u00f8registreringer og andre perspektiver som vil danne grunnlag ved rullering av planen. Det er behov for en fasadeskiltveileder for Troms\u00f8 sentrum. I den grad virksomhetsskilting behandles i dag er dette fra sak til sak, og f\u00f8lger ingen retningslinjer som tar hensyn til det spesielle kulturmilj\u00f8et i sentrum. 3 Handlingsdelen i planen reflekterer ansvarsomr\u00e5det for Seksjon for byutvikling. Det som gj\u00f8res her kommer likevel hele Troms\u00f8samfunnet til nytte siden kulturmilj\u00f8planen kan brukes som grunnlag og ressurs b\u00e5de internt og eksternt. Kommunen kan blant annet bruke planmaterialet i skolen og i tilretteleggingen av friluftsliv, og kulturn\u00e6ringen og turistn\u00e6ringen vil kunne dra nytte av planen i sin produktutvikling. Konklusjon I tillegg til de konkrete tiltakene som er nevnt i handlingsplanen vil kulturmilj\u00f8planen danne grunnlaget for all arealplanlegging der det forekommer kulturminner, -milj\u00f8er og -landskap. Den vil bidra til mer forutsigbarhet n\u00e5r det gjelder bruken av hensynssoner i arealplanene. Videre vil planen bidra til \u00f8kt kunnskap om v\u00e5r historie og tidligere tiders byggeskikk. Med mer kunnskap \u00f8ker ogs\u00e5 forst\u00e5elsen for kulturmilj\u00f8s betydning for trivsel, tilh\u00f8righet og verdien av \u00e5 overlevere kulturarven til nye generasjoner. Troms\u00f8 kommune har aldri hatt en strategisk plan for bruk og vern av kulturmilj\u00f8. Dette har trolig bidratt til manglende forst\u00e5else for kulturmilj\u00f8s betydning i en st\u00f8rre samfunnskontekst. Kulturmilj\u00f8planen belyser dermed ikke bare \u00abglemte kulturminner\u00bb, men i st\u00f8rre grad en ny tiln\u00e6rming til en viktig ressurs i en b\u00e6rekraftig samfunnsutvikling. Vedtakskompetanse Kommune- og byutviklingsutvalget Vedlegg Kommunedelplan for kulturmilj\u00f8 2023-2032 - H\u00f8ringsutkast V\u00e5rt landskap, v\u00e5r kulturarv - KDP kulturmilj\u00f8 2023-2032 \u2013 h\u00f8ringsutkast Merknadsbehandling - KDP Kulturmilj\u00f8 2023-2032 4 "
}