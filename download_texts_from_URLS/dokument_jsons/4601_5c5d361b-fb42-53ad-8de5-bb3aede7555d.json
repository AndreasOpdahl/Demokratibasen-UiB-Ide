{
  "dokument_id": "5c5d361b-fb42-53ad-8de5-bb3aede7555d",
  "doc_type": "case_attachment",
  "kommune": 4601,
  "tittel": "Dispensasjon fra byggegrense langs kommunal veg datert 08.07.2023",
  "url": "https://bergen.kommune.no/politikere-utvalg/api/fil/bk360/9226603/Dispensasjon-fra-byggegrense-langs-kommunal-veg-datert-08-07-2023",
  "tekst": " Bymilj\u00f8etaten PBE Byggesak Nord (Arbeidssted) V\u00e5r referanse: 2022/52152-8 Postboks 7700 Saksbehandler: Ida Vendela Lilletvedt 5020 BERGEN Dato: 8. juli 2022 Deres ref.: Intern h\u00f8ring. Arna. Gnr 287 bnr 217, Arnatveitvegen. S\u00f8knad om dispensasjon fra byggegrense. Vedtak fra Bymilj\u00f8etaten Bymilj\u00f8etaten viser til s\u00f8knad datert 28.06.2022, vedr\u00f8rende dispensasjon fra byggegrense mot kommunal veg; Arnatveitvegen og Arnatveitlia, for overnevnte eiendom. S\u00f8knaden gjelder tiltak n\u00e6rmere enn 15 meter fra vegmidte. Vi minner om at det m\u00e5 s\u00f8kes om endret/utvidet bruk av avkj\u00f8rsel til kommunal veg. I den forbindelse vil det v\u00e6re n\u00f8dvendig med en oppstramming av avkj\u00f8rselspunkt fra ovennevnte eiendom til kryss mellom kommunal og fylkesveg Arnatveitvegen. Slik at eiendommen f\u00e5r et definert avkj\u00f8rselspunkt. Dette m\u00e5 ogs\u00e5 avklares og s\u00f8kes om til Vestland fylkeskommune. Vedtak Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. Det forutsettes at tiltak ikke p\u00e5virker vegbredden p\u00e5 kommunal veg Arnatveitlia. I henhold til delegert fullmakt og med hjemmel i veglova \u00a7 30, dispenserer Bymilj\u00f8etaten fra lovens byggegrense p\u00e5 f\u00f8lgende vilk\u00e5r: - Ingen deler av tiltaket skal komme n\u00e6rmere vegkant p\u00e5 kommunal veg enn ca. 2 meter, slik innsendt situasjonsplan viser. - Tiltaket skal ikke komme i konflikt med frisiktsoner til vegkryss eller egen avkj\u00f8rsel. - Det kan ikke rettes erstatningskrav mot vegholder ved eventuell skade p\u00e5 tiltaket for\u00e5rsaket av vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere kommunal veg enn gjeldene byggegrense. - Utf\u00f8rende m\u00e5 ha godkjent arbeidstillatelse fra Bymilj\u00f8etaten, f\u00f8r arbeid p\u00e5 eller ved veg kan starte opp (jf. veglova \u00a7\u00a7 32 og 57), dersom dette er aktuelt. Lovhjemmel for vedtak Etter veglova \u00a7 29 annet, jf. f\u00f8rste ledd, fastsl\u00e5s hovedregelen for byggegrensens utstrekning til 15 meter fra vegmidte p\u00e5 kommunal veg, dersom byggegrensen ikke er regulert i kommune- eller reguleringsplan etter plan- og bygningsloven. Eiendommen ligger i et uregulert omr\u00e5de. Det aktuelle tiltaket \u00f8nskes gjennomf\u00f8rt innenfor lovens byggegrense p\u00e5 15 m og krever dispensasjonsvedtak fra Bymilj\u00f8etaten etter veglova \u00a7 30. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Klagerett, varighet og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Se vedlagt orientering om klage for ytterligere opplysninger. Vedtaket faller bort dersom arbeidet ikke er satt i gang innen tre \u00e5r etter at tillatelsen er gitt. Dette vedtaket gjelder kun dispensasjon fra veglovas bestemmelser om plassering av tiltak. Tillatelse etter plan- og bygningsloven m\u00e5 avklares med Plan- og bygningsetaten. Kopi av Bymilj\u00f8etatens vedtak m\u00e5 vedlegges sakspapirene i forbindelse med byggesaksbehandlingen. Vedlegg: Orientering om klage Med hilsen Bymilj\u00f8etaten Arild Olsen Vang - Konstituert seksjonsleder Ida Vendela Lilletvedt - Saksbehandler Dokumentet er godkjent elektronisk. Side 2 av 2 "
}