{
  "dokument_id": "7cb18dbc-571f-57cd-821c-652820f45207",
  "doc_type": "case_attachment",
  "kommune": 4601,
  "tittel": "Innspill fra DELTA vedr\u00f8rende omorganisering av kommunens kulturtilbud",
  "url": "https://bergen.kommune.no/politikere-utvalg/api/fil/bk360/11995989/Innspill-fra-DELTA-vedrorende-omorganisering-av-kommunens-kulturtilbud",
  "tekst": " Bergen 24.1.25 Tilleggsnotat i forbindelse med politisk behandling av sak om organisering av Bergen kommune sitt kulturtilbud. Hva saken gjelder: Bystyret bestilte omorganisering av kommunens kulturtilbud i BNKI 17.desember 2024 som en del av H\u00d8P 2025 til 28. Organisasjonene fikk innsyn i bestilling og fikk tilsendt fagnotat fra Kulturetaten og Bergen offentlige bibliotek sent torsdag 16. januar med frist til \u00e5 komme med innspill til sak om organisering av kommunens kulturtilbud fredag 24.januar 2025. Selv om organisasjonene fikk utsatt frist fra 17.1.25 til 24.1.23 er det kort tid sett i forhold til reell medvirkning fra medlemmer. Bestillingen av fagnotat beskriver at fagnotat er fagdokumenter og ikke politiske vurderinger. Delta tolker likevel selve bestillingen fra politisk niv\u00e5, om redusering av kostnader, prioriteringer og kutt \u2013 som en politisk bestilling. Det setter etatsdirekt\u00f8r og ansatte i kulturetaten i en sv\u00e6rt uheldig situasjon. Det er politikernes ansvar \u00e5 avgj\u00f8re hvor det skal kuttes, basert p\u00e5 faglige innspill. Bestillingen i seg selv, og i tillegg krav om usedvanlig rask tilbakemelding p\u00e5 fagnotat, har medf\u00f8rt un\u00f8dvendig stor uro, og en ekstrem belastning i organisasjonen. Delta er ellers av den oppfatning at, i og med kulturskolen i m\u00f8te i bystyret 17.12.24 vedtok kulturskolen som en egen selvstendig enhet, s\u00e5 burde det har v\u00e6rt en egen besvarelse for Bergen kulturskole og en egen besvarelse for nedleggelse og omstilling av kulturetaten. Dette b\u00e5de for \u00e5 belyse kulturskolens drift og behov for ressurser i videre prosess samt synliggj\u00f8ring av n\u00f8dvendige ressurser ved nedleggelse/omstilling av kulturetaten og hvordan og hva som skal videref\u00f8res av tilbud til ulike m\u00e5lgrupper. Politikerne har ved flere anledninger uttalt at nedleggelse av kulturetaten ikke skal g\u00e5 ut over tjenestene til brukerne, men det er vanskelig \u00e5 se hvordan det det kan unng\u00e5s. Basert p\u00e5 innspill fra medlemmer har Delta konsentrert seg om kulturetatens virke. Det er vel 77 \u00e5rsverk i Kulturetaten, fordelt p\u00e5 134 ansatte som igjen ivaretar 170 st\u00f8rre og mindre stillinger. Ansatte er fordelt p\u00e5 kulturkontor, avdelinger og team. Bibliotekets arbeid er hjemlet i Bibliotekloven . Kulturetatens arbeid er hjemlet i Kulturloven. Kulturloven, som tr\u00e5dte i kraft 1. august 2007, p\u00e5legger kommunene et ansvar for \u00e5 fremme og legge til rette for et bredt spekter av kulturvirksomhet lokalt. If\u00f8lge kulturlovens \u00a7 4 og \u00a7 5 skal kommunen sikre \u00f8konomiske, organisatoriske og andre virkemidler for \u00e5 st\u00f8tte kulturlivet. Kommunen skal legge til rette for profesjonalitet, kvalitet og bred deltakelse i kulturaktiviteter. Kulturetaten spiller en sentral rolle i \u00e5 sikre at kulturlivet har forutsigbare utviklingsvilk\u00e5r. Ved vedtatte nedleggelse av etaten risikerer en n\u00e5 \u00e5 miste verdifull kompetanse, ressurser og kontinuitet, noe som p\u00e5 sikt kan gj\u00f8re det utfordrende \u00e5 for kommunen \u00e5 oppfylle lovens krav. Konsekvensen kan bli at viktige kulturtiltak svekkes eller faller bort, og at innbyggernes muligheter til \u00e5 oppleve og delta i et variert kulturtilbud reduseres. I tillegg signaliserer foresl\u00e5tte endringer i kulturloven, som inneb\u00e6rer krav om kommunal planlegging av kulturarbeidet, at kommunene i fremtiden vil m\u00e5tte ta et enda st\u00f8rre ansvar p\u00e5 kulturfeltet. Selv om disse endringene i kulturloven per januar 2025 ikke er vedtatt, b\u00f8r en v\u00e6re ekstra oppmerksom p\u00e5 konsekvenser n\u00e5r en n\u00e5 har vedtatt \u00e5 legge ned kulturetaten. 1 Regjeringen sender ogs\u00e5 er et viktig signal i Totalberedskapsmeldingen, som i kapittel 6.4. Kulturen, kulturarvens og medienes betydning for sivil motstandskraft og 6.4.2. beskriver at \u00abTilgang til kultur og aktiviteter kan gi mening i vanskelige tider og en f\u00f8lelse av tilh\u00f8righet, identitet og h\u00e5p\u00bb. Rapporten Kulturfeltets plass i samfunnsutviklingen utarbeidet p\u00e5 oppdrag av KS, belyser blant annet at kulturfeltet har en verdi i seg selv, men f\u00f8rer ogs\u00e5 til en rekke samfunnseffekter som kan bidra til \u00e5 l\u00f8se sektor- overgripende utfordringer. Blant annet i forhold til utenforskap, samt at det \u00e5 redusere offentlige utgifter til kultur kan gi en kortsiktig besparelse, men medf\u00f8re en st\u00f8rre samfunns\u00f8konomisk kostnad p\u00e5 lengre sikt. Rapporten peker ogs\u00e5 p\u00e5 hvor viktig det er \u00e5 forankre kulturvirksomhet i overordnet planverk og peker p\u00e5 stor bredde i samfunnseffekter som et resultat av kultur- virksomhet. Det u er stort potensiale i det \u00e5 innlemme kultur sterkere i arbeidet med tverrsektorielle utfordringer. Rapporten viser til at det \u00e5 etablere egne kulturplaner kan bidra til \u00e5 \u00f8ke statusen for kultursektoren, men en risikerer ogs\u00e5 en silotenking dersom ikke kultur tas inn i andre sektorplaner og andre sektorer gjenspeiles i kulturplanen. Rapporten viser ogs\u00e5 til at gjennomgang av forskning viser at deltakelse i kulturelle aktiviteter, som ut\u00f8ver eller publikum, gir positive helse- og l\u00e6ringseffekter og tilbyr en arena for sosialt samv\u00e6r med andre, dvs. virker b\u00e5de p\u00e5 individuelt niv\u00e5 og p\u00e5 gruppeniv\u00e5. P\u00e5 det individuelle niv\u00e5et tilbyr deltakelse i kulturaktiviteter mulighet for uttrykk, refleksjon og kritisk tenking (Kulturanalys Norden, 2024). Andre momenter handler om l\u00e6ring, endret atferd og attityde samt et \u00f8kt \u00f8nske om \u00e5 delta i samfunnslivet. Kommuneplanens samfunnsdel Satsing 3: Bergen skal tilby kunnskap, kunst og kultur for hele regionen beskriver blant annet at den sterke kompetansen i kunst- og kultursektoren \u00f8ker byens attraktivitet. Bergen skal ha et sterkt kultur- og kunnskapsmilj\u00f8, ligge i fremste rekke n\u00e5r det gjelder forskning og utdanning, kritikk og debatt, samt produksjon og fremf\u00f8ring av kunst/kultur. Klosterhagen-erkl\u00e6ringen I Klosterhagen-erkl\u00e6ringen er byr\u00e5det \u00abP\u00e5 lag med Bergen\u00bb og fremhever blant annet at Bergen har fostret noen av verdens aller st\u00f8rste kunstnere og kulturpersonligheter. Byr\u00e5det vil ta tilbake posisjonen som Norges fremste kulturby. Byr\u00e5det mener at Bergens rike kulturliv er en viktig forutsetning for at Bergen skal fortsette \u00e5 v\u00e6re en levende og attraktiv by \u00e5 bo i. Byr\u00e5det \u00f8nsker ogs\u00e5 \u00e5 v\u00e6re \u00abTidlig ute\u00bb God forebygging dreier seg ogs\u00e5 om \u00e5 forebygge overgrep, ungdomskriminalitet og rusproblemer og skape best mulig rom for barn og ungdom til \u00e5 utfolde seg og leve gode liv. Under \u00abByens barn, Bergens fremtid\u00bb presiseres det at Gode oppvekstsvilk\u00e5r handler om \u00e5 bygge ut gode bomilj\u00f8 i alle bydelene der barn kan f\u00e5 utfolde seg innenfor trygge rammer. Under \u00abPsykisk helse og folkehelse presiseres: Det har v\u00e6rt en urovekkende \u00f8kning i psykisk uhelse blant ungdom. Byr\u00e5det \u00f8nsker \u00e5 ta fatt p\u00e5 denne negative utviklingen og forebygge langvarig psykisk sykdom gjennom tidlig innsats, et mangfold i tilbudene og godt samarbeid med andrelinjetjenestene. Utfyllende informasjon for ulike tilbud Kulturbygg Kulturhusene, bydelshusene, \u00f8vingslokaler og \u00f8vrige kulturlokaler som kulturkontorene forvalter gjennom Aktiv kommune er det viktigste virkemiddelet etaten har for \u00e5 stimulere frivillighet, 2 n\u00e6rmilj\u00f8 og kulturlivet i hele Bergen. Kulturlokaler er felles lokaler som gir rom for en variert kulturell virksomhet. B\u00e5de egenaktivitet, felles aktivitet og formidling av kunst og kultur. . Kulturkontorene gir organisasjoner og enkeltpersoner mulighet til \u00e5 utfolde seg i egnede lokaler som er egnet til deres kulturelle uttrykk. Ved \u00e5 tilby egnede kulturlokaler til frivillige organisasjoner og lokalt kulturliv f\u00e5r man et \u00f8kt aktivitetstilbud, et mangfold av kulturuttrykk i bydelen. Uten at kommunen produserer aktiviteten. Kulturetaten disponerer totalt 25 kulturbygg, fordelt p\u00e5 bydelene Fana /Ytrebygda (3), Bergenhus/\u00c5rstad (9), Arna/\u00c5sane (4) og Fyllingsdalen/Laksev\u00e5g (10). Byggene inkluderer alt fra st\u00f8rre kulturhus som Fana og \u00c5sane Kulturhus, \u00f8vingslokaler, Skur14 m. flere. Byggene har til sammen 204 bookbare utleieobjekter (ressurser). All utleie forvaltes av Aktiv Kommune. Totalt har Kulturetaten mottatt og saksbehandlet 7449 s\u00f8knader (pr. november 2024), fordelt p\u00e5 Fana/Ytrebygda (1208), \u00c5sane/Arna (2780), Bergenhus/\u00c5rstad (2360), Fyllingsdalen/Laksev\u00e5g: (1101) Til sammenligning behandlet Etat for Idrett 910 s\u00f8knader i Aktiv Kommune i hele 2024. Kulturbyggene hadde en registrering p\u00e5 615 778 deltakere og publikummere for 2024. Noe hus er betjent med kulturhusverter eller tilsynsvakter p\u00e5 kveld og helg, men mange leies/l\u00e5nes ut ubemannet. Dette er ressurskrevende da det inneb\u00e6rer risikovurderinger, teknisk og hms relatert oppl\u00e6ring, logistikk rundt n\u00f8kler og alarmsystemer og mange henvendelser til bygg-ansvarlige ogs\u00e5 utenfor arbeidstid. Driften er syv dager i uken, dag og kveld, med s\u00e6rlig h\u00f8y aktivitet i helg. De fleste bygg er ogs\u00e5 \u00e5pen for aktivitet p\u00e5 helligdager og i ferier. Ved \u00e5 sentralisere drift /booking av kulturbygg risikerer en \u00e5 fjerne seg fra publikum og brukerne av byggene. N\u00e6rhet til tjenesten, og beslutningstakere tett p\u00e5, er viktig. I en ny organisasjon kan kanskje bydelsbiblioteket utlevere n\u00f8kler, men alle sp\u00f8rsm\u00e5l fra leietakeren adresseres saksbehandler. Lokal saksbehandling tilsier ogs\u00e5 bedre kjennskap til lokalt- lag og organisasjonsliv \u2013 og de ulike akt\u00f8renes behov. Saksbehandling er sjeldent passiv. En god saksbehandler kjenner bygget, utstyret og mulighetene godt. En utilsiktet konsekvens av sentral administrasjon kan v\u00e6re at administrasjonen oppleves utilgjengelig. Seniorer som organiserer aktivitet for andre seniorer utgj\u00f8r en stor del av brukergruppen til kulturkontorenes lokaler. En sentralisering vil av erfaring f\u00f8re til en mye vanskeligere inngangsport til bruk av kommunale lokaler da. I fagnotatet beskrives en mulig vurdering av om drift av en del kommunale kulturbygg kan ivaretas av dagens leietakere. N\u00e5v\u00e6rende leietakere er ikke n\u00f8dvendigvis de samme som fremtidens leietakere. Frivillige lag \u2013 og organisasjoner har ofte mer enn nok med \u00e5 v\u00e6re frivillig i egen organisasjon til at en skal ta p\u00e5 seg drift av kommunale kulturbygg i tillegg. Konsekvens av en slik overf\u00f8ring kan medf\u00f8re uklare rammebetingelser og udemokratisk tilgang til kommunale kulturbygg, i tillegg til at en risikerer \u00e5 \u00abslite ut frivilligheten\u00bb. Kommunal drift sikrer for eksempel ogs\u00e5 systematisk hms arbeid. Se eventuelt Rom for deltakelse - regjeringens kulturfrivillighetsstrategi (2023-2025) Kulturkontorene oppfyller i stor grad satsingsomr\u00e5dene i strategien. Samspill mellom private, frivillige og kommunale tjenester sikrer samarbeid og utvikling mellom det profesjonelle og frivillige kulturliv i hele Bergen. S\u00e5rbare grupper blant barn og unge og ensomme eldre. 3 Flere har etterspurt hvordan den nye modellen vil ivareta s\u00e5rbare eldre og forebygge ensomhet? Det oppleves om f\u00e5 spor av den delen av bestillingen (eldre) i fagnotatet fra kultur. I oppdraget var ensomme eldre s\u00e6rlig nevnt som en av de s\u00e5rbare gruppene som skulle vernes om. I fagnotatet beskrives det at: Undervisningstilbud til eldre kan utf\u00f8res av private eller organisasjoner. Det b\u00f8r ogs\u00e5 sees helhetlig p\u00e5 hvilke tilbud m\u00e5lgruppen f\u00e5r fra Bergen kommune og lokalt organisasjonsliv. Beskrivelsen oppleves som en nedprioritering. Det er ogs\u00e5 uklart hvilke undervisningstilbud det refereres til. Kulturhuset Danckert Krohn, Labyrinten kulturkafe, Laksev\u00e5g Frivilligsentral, Ytrebygda Frivilligsentral og \u00c5sane Frivilligsentral er kommunale satsinger som gj\u00f8r en viktig jobb i \u00e5 skape m\u00f8teplasser for ensomme eldre. Kulturhuset Danckert Krohn og Nordnes bydelshus ble gitt til Bergen kommune med klausul om at byggene skulle brukes til spesielt eldre, i begge bygg er det sv\u00e6rt mye aktivitet for m\u00e5lgruppen, de andre kulturlokalene i alle bydelene er ogs\u00e5 i bruk for m\u00e5lgruppen, spesielt p\u00e5 dagtid. Kulturhus og kulturbygg tilrettelegger for aktivitet til organisasjoner med eldre som m\u00e5lgruppe. Seniordans, kor, hobbyklubb, lesesirkler, m\u00f8teplasser og andre egenaktiviteter for eldre, tr\u00e5d med oppdrag i en aldersvennlig kunst- og kulturby. Se ogs\u00e5 Tiltak for \u00e5 forebygge ensomhet blant eldre, Dagens medisin og Helsedirektoratet. Barn og unge. Ungdom, ungdomsklubber/fritidsklubber Kulturkontorene driver totalt 22 junior- og ungdomsklubber i alle bydelene. Tilbudene er \u00e5pne for alle og har et fokus p\u00e5 \u00e5 skape trygge m\u00f8teplasser med stabile rammer og relasjoner til trygge voksne. Disse tilbudene er \u00e5pne for alle. Det er s\u00f8kelys p\u00e5 \u00e5 skape trygge, sosiale arenaer med stabile rammer hvor relasjoner, medvirkning og kulturaktiviteter vektlegges. Kulturetaten er opptatt av kulturelt mangfold og tilgjengelighet i n\u00e6rmilj\u00f8ene. I tillegg drifter Kulturetaten en rekke kulturtilbud som retter seg spesifikt mot barn og unge med spesielle utfordringer eller som st\u00e5r i en s\u00e5rbar situasjon. I Folkehelsemeldingen (Meld. St. 15 (2022-2023, kap. 5.2.) st\u00e5r det at fritidsklubber motvirker utenforskap, treffer lavinntektsfamilier, og ungdom som hyppigere er involvert i vold, mobbing og regelbrudd. Videre st\u00e5r det at fritidsklubber kan ha en forebyggende rolle for barn og unge med psykiske helseutfordringer og de l\u00f8ftes frem som viktige arenaer for \u00f8kt livskvalitet. Det er kommunene som har hovedansvaret for fritidsklubbene. Kulturkontorene har opparbeidet bred kompetanse for \u00e5 h\u00e5ndtere drift av \u00e5pne lavterskeltilbud til ungdom. Klubbene er lokalisert i alt fra ungdomshus til kj\u00f8pesenter, kulturhus, idrettshaller og skolebygg. Det krever et l\u00f8pende arbeid med beredskapsplaner, ROS-analyser og rutiner som er stedspesifikke p\u00e5 hver lokasjon. Klubbene skal v\u00e6re trygge m\u00f8teplasser b\u00e5de for ansatte og deltakere n\u00e5r utfordringene kommer. Det er skapt mange gode lokale samarbeid i de ulike klubbene. En viktig suksessfaktor er det lokale samarbeidet i n\u00e6rmilj\u00f8et og i bydelen tilbudet skal tjene. Hver bydel har ulike akt\u00f8rer og ulike samarbeidsrelasjoner for \u00e5 gi ungdommene det beste tilbudet. N\u00e6rmilj\u00f8et har ulike forventninger og \u00f8nsker til deres ungdomstilbud. Gode ungdomstilbud krever lokalt kulturarbeid, ikke str\u00f8mlinjeformet tjenesteproduksjon. I 2023 ble Elvetun ungdomshus i Loddefjord Bergens mest bes\u00f8kte ungdomsklubb i hele Bergen, mest p\u00e5 grunn av det gode lokale samarbeidet. Kulturetatens drift av ungdomsjobber innen kulturfeltet gir i tillegg ungdom mulighet for \u00e5 tilegne seg arbeidserfaring. Fritidsklubber er viktige livssynsn\u00f8ytrale sosiale l\u00e6ringsarenaer i forebygging mot utenforskap, ensomhet, radikalisering og ungdomskriminalitet. En investering i 4 trygghet og fellesskap. Bergen har ogs\u00e5 flere tilbud til ungdom i sentrum, om enn av ulik art og ikke drevet av kommunen. Jungelen, Forandringshuset og Fellesverket. Opptrappingsplan for psykisk helse (2023-2033) beskriver i 2.1.1 betydningen av tverrsektorielt eierskap til psykisk helse og livskvalitet og at god psykisk helse og livskvalitet i hovedsak skapes utenfor helse- og omsorgstjenestene. Et tverrsektorielt eierskap er avgj\u00f8rende for \u00e5 styrke befolkningens psykiske helse og forebygge psykiske plager. I 2.2.5 Psykisk helsefremmende fritids og kulturarenaer fremheves fritids- og kulturarenaer som fritidsklubber, idrettsarenaer og kulturarrangementer som viktige for \u00e5 fremme psykisk helse og livskvalitet i befolkningen generelt, og for barn og unge spesielt. Alle former for fritidsaktiviteter kan ha positiv innvirkning p\u00e5 barn og unges fysiske og psykiske helse, i tillegg til \u00e5 forebygge utenforskap. Dette er arenaer som bidrar til sosial st\u00f8tte og mestring, samt deltakelse og opplevelse av tilh\u00f8righet. Barnekultur \u2013 barnas kulturhus Det \u00e5 ha et hus dedikert til kunstm\u00f8ter for barn, er \u00e5 anerkjenne og \u00e5 ta barn p\u00e5 alvor. Sm\u00e5 barn er s\u00e5rbare og har et annet behov for trygghet enn andre publikummere. Barnas kulturhus har profesjonelle rammer for kunstut\u00f8velse. Rammene skaper trygghet og er grunnlag for gode kunstm\u00f8ter, for at barn kan \u00e5pne seg, delta og v\u00e6re nysgjerrige. Teatersalen er en profesjonelt utstyrt black box. I teatersalen kommer barn og ut\u00f8vere tett p\u00e5 hverandre. Det er ogs\u00e5 rom for andre kunstuttrykk enn scenekunst, slik som visuelle uttrykk, drama, musikk, dans og tverr- kunstneriske prosjekt. Resten av huset er tilpasset i utforming slik at en lett kan transformere rom til spesifikke kunstprosjekt en til enhver tid tilbyr. Husets rammer er tilpasset barn. Barnas kulturhus har ogs\u00e5 en unik kompetanse i personale og ytterligere mulighet til utvikling i samarbeid med kunstfeltet, oppvekst og utdannelsesinstitusjonene. Tilbudet i Barnas kulturhus g\u00e5r til barnefamilier, men barnehagene i ukedagene er det st\u00f8rste publikummet. Det er bare det offentlige som kan makte \u00e5 opprettholde et stabilt tilbud til denne aldersgruppen over tid. Bergenhus er ogs\u00e5 en egen bydel, og en ser stor verdi av plasseringen av Barnas kulturhus i sentrum. Det er lett tilgjengelig for barnefamilier og barnehager. Gjennom barnehagene treffer man alle barn, noe som gir muligheter for kunstopplevelser og kunstutfoldelse uavhengig av foreldres interesse eller \u00f8konomisk bakgrunn. Gjennom 30 \u00e5r har Barnas kulturhus hatt et tydelig mandat som et demokratisk prosjekt i det bergenske samfunn. Barnas kulturhus er en unik institusjon som b\u00f8r ha en fremtid i kommunens kulturtilbud. En ser for seg positive ringvirkninger av ytterligere tverrfaglige samarbeid, p\u00e5 tvers i en ny organisasjon. Oppleve, skape, dele \u2014 Kunst og kultur for, med og av barn og unge. I denne meldingen presenterer regjeringen for f\u00f8rste gang barne- og ungdomskulturfeltet som et samlet politisk satsingsomr\u00e5de p\u00e5 nasjonalt niv\u00e5. M\u00e5let er \u00e5 gi alle barn og unge, uavhengig av bakgrunn, tilgang til kunst og kultur, \u00e5 sikre at kunst og kultur som blir skapt for og formidla til barn og unge, er av h\u00f8y kvalitet og \u00e5 gi alle barn og unge mulighet til \u00e5 oppleve og \u00e5 skape kultur p\u00e5 eigne premisser. Hovedbudskapet i meldingen er at alle barn og unge skal f\u00e5 sjansen til \u00e5 v\u00e6re med p\u00e5 kunst- og kulturtilbudene de er interesserte i, og at kunsten og kulturen som blir lagt til rette for barn og unge er av h\u00f8y kvalitet. Tilbud til personer med utviklingshemming Det sies lite om personer med utviklingshemming i forbindelse med forslag til omstilling, kutt og nedleggelse av Kulturetaten. Informasjon om s\u00e5rbare grupper er tilknyttet barn og unge, mens kulturetaten har ansvar for kulturtilbud til personer med utviklingshemming i alle aldersgrupper. 5 Personer med utviklingshemming er ikke prioritert i henhold til m\u00e5lsetninger i kommunen de siste \u00e5rene. Kulturplan for mennesker med utviklingshemming 2023 - 2027, tildeler ikke midler til gjennomf\u00f8ring. Allerede f\u00f8r den varslede omorganiseringen var enkelte tilbud i fare for \u00e5 bli lagt ned, andre har lang venteliste. Dette oppleves som spesielt bekymringsfullt for en utsatt gruppe. Der er en utstrakt bekymring knyttet til at en \u00f8kning til s\u00e6rskilte tilbud for m\u00e5lgruppen f\u00f8rer til reduksjon for dagens resterende 16 tilbud for m\u00e5lgruppen som er fordelt p\u00e5 fire kulturkontor og ulike utrykk slik som: klubb, kulturverksteder, band, musikk, kor, kulturfestival og H\u00f8stfestival m.m. Det stilles sp\u00f8rsm\u00e5l ved begrepet \u00abundervisningstilbud\u00bb (1) for disse tilbudene? Det er stor forskjell p\u00e5 sosiale m\u00f8teplasser for mennesker med utviklingshemmede og oppl\u00e6ringstilbud. \u00c5 organisere kulturtilbud for denne m\u00e5lgruppen krever ressurser og erfaring. Personer med utviklingshemming er ogs\u00e5 en s\u00e5rbar gruppe hvor en m\u00e5 v\u00e6re spesielt oppmerksom jfr. GDPR. Det n\u00e5v\u00e6rende tilbudet for m\u00e5lgruppen oppleves ikke som godt nok. Det er lange ventelister. Om det blir det f\u00e6rre kulturtilbud, blir det enda vanskeligere for personer med utviklingshemming \u00e5 delta i kulturaktivitet. Det er i strid med Kulturloven om at \u00aballe kan f\u00e5 h\u00f8ve til \u00e5 delta i kulturaktivitetar og oppleva eit mangfald av kulturuttrykk\u00bb og prinsipper i CRPD som Norge har forpliktet seg til og som sier at alle skal kunne delta i samfunnet. Om det som betegnes som \u00abundervisningstilbud\u00bb skal prioriteres videref\u00f8rt i regi av kulturskolen \u2013 for alle aldersgrupper m\u00e5 en v\u00e6re oppmerksom p\u00e5 at det kanskje kun er en eventuell flytting av kostnader tilknyttet drift. En eventuell flytting kan ogs\u00e5 f\u00f8re til frafall da en deltakere i tilrettelagte tilbud (PU) pr. d.d. betaler kr. 600,- i \u00e5ret. Kulturskolen har priser p\u00e5 opptil 7000 kr i \u00e5ret. \u00d8kning i pris kan f\u00f8re til frafall for deltaker i en sv\u00e6rt s\u00e5rbar gruppe. Vi gj\u00f8re ogs\u00e5 oppmerksom p\u00e5 at musikktilbud og kulturverksted for personer med utviklingshemming har v\u00e6rt bygget opp over lang tid. Deltakerne har v\u00e6rt med i mange \u00e5r. \u00c5 skifte sted, personale og form kan bli utrygt for deltakerne, og det kan bli frafall. Arbeid med tilrettelagte tilbud for personer med utviklingshemming krever ekstra mer-arbeid n\u00e5r det gjelder p\u00e5melding/oppf\u00f8lging jfr. vergefunksjonen. Det \u00e5 jobbe med tilrettelagte tilbud krever kompetanse, engasjement og personlig egnethet. Det b\u00f8r utf\u00f8res grundig risikoanalyse ved eventuell flytting, ogs\u00e5 i forhold til om det blir reelle innsparinger eller i praksis \u00f8kte kostnader. Kultur og fritid: Lovverk og statlige f\u00f8ringer | Naku referere til forskning som viser at personer med utviklingshemming har begrensede sosiale nettverk og f\u00e5 n\u00e6re venner. De er en h\u00f8yrisikogruppe for \u00e5 utvikle livsstilssykdommer. Det er ogs\u00e5 slik at voksne med utviklingshemming ofte har mer fritid enn andre, siden f\u00e5 er i arbeid og noen har ikke kommunale dagtilbud. Dette tilsier at fritidsaktiviteter kan v\u00e6re s\u00e6rlig viktig for livskvaliteten til personer med utviklingshemming (NOU 2016:17). Kunst, kultur og psykisk helse (KKPH) Bergen vedtok i 2010, som eneste kommune i landet, en egen Plan for kunst -og kulturtilbud til mennesker med psykiske helseplager. Plan for deltagelse og mangfold i kunst- og kulturfeltet 2021-2030 presiseres det at arbeidet innen KKPH fortsetter. Mennesker med psykiske helseplager skal tilbys opplevelser, mulighet for egenaktivitet og synliggj\u00f8ring av egne arbeider inne ulike kunstneriske og kulturelle uttrykk. Et sentralt m\u00e5l har v\u00e6rt \u00e5 involvere skapende og ut\u00f8vende kunstnere med ulik faglig bakgrunn i arbeid for, og sammen med, m\u00e5lgruppen. Tilbudet har gitt mange oppdrag til profesjonelle ut\u00f8vere over mange \u00e5r og retter seg b\u00e5de mot personer 6 som benytter kommunale aktivitetssentre innen psykisk helse, hjemmeboende og personer innlagt p\u00e5 institusjon. Under \u00abTilbud som kan drives av andre eller bortfalle beskrives Den kulturelle lykkepillen slik: Den kulturelle lykkepillen innbefatter kj\u00f8p av tjenester fra kunstnere for \u00e5 styrke tilbudet i lokale aktivitetshus for personer med psykiske helseplager. Det anbefales at Etat for psykisk helse og rustjenester overtar ansvaret for innhold i egne aktivitetshus. Tilf\u00f8yelse: Den kulturelle lykkepillen (DKL) tilbyr et mangfoldig kulturprogram i aktivitetshus og for mennesker med psykiske helseplager. Programmet arrangerer jevnlig kurs, konserter, forestillinger og foredrag. Tilbudet retter seg s\u00e6rlig mot dem som av ulike grunner har problemer med \u00e5 opps\u00f8ke kulturtilbud utenfor aktivitetshusene. Planen \u00f8remerker en egen sum til aktivitetshusene. Midlene, som kom fra midler i Opptrappingsplanen for psykisk helse via BASP, ble overf\u00f8rt kultur i 2016, under forutsetning av at midlene ble benyttet if\u00f8lge plan \u2013 et eventuelt kutt fra etatens side tilsier muligens at midlene tilbakef\u00f8res BBSI? Aktivitetshusene har dessverre hatt en \u00f8kning av unike brukere over flere \u00e5r, og brukergruppen m\u00e5 kunne betegnes som en spesielt s\u00e5rbar gruppe. For mange er dette de eneste kunst- og kulturopplevelser brukerne har tilgang til \u00e5 dele sammen med andre, og det eneste aktivitetstilbudet de har igjen p\u00e5 aktivitetshusene. Personer med psykiske helseplager er ogs\u00e5 en s\u00e5rbar gruppe hvor en m\u00e5 v\u00e6re spesielt oppmerksom jfr. GDPR. Arbeidet bygger p\u00e5 Opptrappingsplanen for psykisk helse (1999-2008) som p\u00e5peker at det \u00e5 kunne leve et godt liv og v\u00e6re godt inkludert i samfunnet og den kulturen man er en del av, er et grunnleggende velferdsgode. Kunst og kultur nevnes som viktige kriterier i individets opplevelse av kvalitet i livet. Mange mennesker med psykiske lidelser mangler dette velferdsgodet i st\u00f8rre eller mindre grad. \u00c5 kunne delta i meningsfylt aktivitet, \u00e5 ha muligheter for kulturell og \u00e5ndelig stimulans og \u00e5 utvikle seg p\u00e5 egne premisser i et meningsfylt fellesskap, kan gi \u00f8kt livskvalitet, selvstendighet samt en bedre evne til \u00e5 mestre eget liv. [...] Psykiske lidelser ber\u00f8rer grunnleggende eksistensielle sp\u00f8rsm\u00e5l og det er derfor viktig at mennesker, uansett bakgrunn og livserfaring, f\u00e5r muligheter til kulturell og \u00e5ndelig stimulans og utvikling p\u00e5 den enkeltes egne premisser og i et meningsfylt fellesskap. Vi er kjent med at Kunst, kultur og psykisk helse har mottatt en rekke henvendelser fra deltakere hvor det er uttrykt stor bekymring for at tilbudene skal forsvinne. Flere har uttrykt at tilbudet innen KKPH er et av de f\u00e5, for noen det eneste, hvor de kan m\u00f8te andre i samme situasjon, i mindre grupper, men med fokus p\u00e5 interesser. Det i seg selv holder folk oppe, gir livskvalitet og kan hindre tilbakefall og innleggelse, ensomhet og isolasjon. For begge beskrevne m\u00e5lgrupper over gjelder FN konvensjonen om rettigheter til mennesker med nedsatt funksjonsevne (CRPD) artikkel 30, som sl\u00e5r fast at mennesker med nedsatt funksjonsevne har rett til \u00e5 delta i kulturlivet p\u00e5 lik linje med andre, og at tiltak skal iverksettes for \u00e5 sikre lik tilgang. I artikkel 19 sl\u00e5s det fast at mennesker med nedsatt funksjonsevne har samme rett som andre til \u00e5 leve i samfunnet, med de samme valgmulighetene. Det skal sikres tiltak for \u00e5 legge til rette for at mennesker med nedsatt funksjonsevne skal kunne gj\u00f8re full bruk av denne rettigheten, og bli fullt inkludert og delta i samfunnet.\u00bb Organisering, kutt i administrasjon og psykososialt arbeidsmilj\u00f8. 7 Politisk niv\u00e5 har presisert at tilbudene til byens borgere ikke skal svekkes, men at det skal kuttes i administrasjon (2). Det er en oppfattelse blant medlemmer at fagnotatet svarer p\u00e5 det motsatte. Dette kan bunne i en ulik oppfattelse av hva en legger i begrepet administrasjon. Kulturetaten har opparbeidet inng\u00e5ende kunnskap, kompetanse og erfaring over tid. Dette ivaretar kompleksiteten og fleksibiliteten som ligger i kulturtilbudene etaten driver. Kulturetaten drifter kommunalt produserte lavterskel kulturtilbud, og de ansattes kompetanse og ressurser supplerer og utfyller kulturskolen og biblioteket. Det arbeides etter ulike m\u00e5l og med forskjellige metoder, og slik sikrer kommunen \u00e5 omfavne et mangfold for ulike behov og \u00f8nsker. Kulturetaten har ansatte som er ansatt for sin kulturfaglige kompetanse. De benytter sin fagkompetanse, b\u00e5de som tjenesteutvikler og tjenesteprodusent, de er \u00abhands on\u00bb overfor de tilbud de har ansvar for. Ansatte er b\u00e5de fasilitator og produsent - i tett dialog med de det gjelder, enten det er innen lokalt kulturarbeid og samarbeid med lag og organisasjoner eller m\u00e5lgruppearbeid. Tilstedev\u00e6relsen lokalt er viktig for \u00e5 kunne jobbe godt med \u00e5 gi gode, riktige og relevante tilbud der det er behov, og for \u00e5 kunne v\u00e6re fleksibel og raskt f\u00f8lge opp \u00f8nsker og ideer i medvirkning. Det l\u00e5 ikke noe i bestillingen av fagnotatet om kulturetatens rolle som en offentlig akt\u00f8r med et samfunnsansvar. Det burde kanskje v\u00e6rt belyst. Forslag til kutt i tilbud og omorganisering av organisasjonsstruktur belyses i liten grad risiko. Forslag til kutt vi medf\u00f8re en svekking av feltet og reduksjon i tilbud, dette vil f\u00f8rst og fremst g\u00e5 utover kommunens innbyggere. Som offentlig samfunnsakt\u00f8r har kulturfeltet et ansvar for \u00e5 s\u00f8rge for like muligheter for barn, unge og voksne uavhengig av hvor de bor, sosio\u00f8konomisk bakgrunn, funksjonsniv\u00e5, etnisitet, kj\u00f8nn, legning mm. Kommunen kan ikke p\u00e5legge lokalt organisasjonsliv og frivillighet oppgaver, det er det offentlige som m\u00e5 sikre rettferdighet og likeverdighet i tilbud. Kulturetaten kan sikre like mulighet og medborgerskap ved blant annet \u00e5 ha lav terskel for deltakelse, lokale og n\u00e6re tilbud, medvirkning for \u00e5 gi relevante tilbud, og tilretteleggelse der man ser at dette er n\u00f8dvendig for deltakelse. Kulturtilbud til kommunens innbyggere har eksistert lenge via lokale kulturkontor. \u00d8nsker en \u00e5 ta tilbake posisjonen som Norges fremste kulturby, v\u00e6re tidlig ute og se for seg at byens barn er Bergens fremtid s\u00e5 er vi usikre p\u00e5 om sentral (3.) organisering av tilbud, uten viktig lokalkunnskap \u2013 gir best resultat. Gode oppvekstsvilk\u00e5r handler om \u00e5 bygge ut gode bomilj\u00f8 i alle bydelene der barn kan f\u00e5 utfolde seg innenfor trygge rammer. Det har v\u00e6rt utpr\u00f8vde ulike organisasjonsmodeller senere \u00e5r. Erfaringer fra perioden 2017 til 2022 f\u00f8rte til at ansvar for blant annet arbeid med PU, junior- og ungdomsklubber ble tilbakef\u00f8rt kulturkontorene h\u00f8st 2022. Dette p\u00e5 bakgrunn av at sentral organisering av tilbud ikke fungerte i praksis. Fysisk og emosjonell avstand til tilbud og ulike utfordringer knyttet til bygg og personell \u00ablangt\u00bb ute i drift \u2013 ble for utfordrende. Samhandling og kjennskap til lokale behov og \u00f8nsker var tungrodd, tidkrevende og lite effektivt. Kulturetaten er en ung etat, over trassalderen og f\u00f8rst nylig begynt p\u00e5 skolen, blant annet i partssamarbeid (siste fire \u00e5r). Kommunens kulturvirksomhet har muligens \u00ablevd litt p\u00e5 siden\u00bb av kommunens virksomhet \u2013 en \u00ablivsstil\u00bb preget av engasjerte ansatte og \u00abfolks fritid er v\u00e5r jobb\u00bb. Det er derfor viktig, ved denne omorganiseringen \u2013 at arbeidsgiver, i lag med tillitsvalgte, legger opp til en ryddig prosess i forhold til medvirkning, og at arbeidsgiver er oppmerksom p\u00e5 at de som skal medvirke ogs\u00e5 skal ivareta ordin\u00e6r drift i sitt daglige virke. I og med kultur er ung som 8 etat registrerer vi utfordringer i samspill mellom \u00abinne, ute og tidvis oppe\u00bb. Det b\u00f8r derfor bevilges tid til rolleavklaringer. Kravene til psykososialt arbeidsmilj\u00f8 er hovedsakelig regulert i arbeidsmilj\u00f8loven \u00a7 4-3, men m\u00e5 ogs\u00e5 ses i sammenheng med bestemmelsene i \u00a7\u00a7 4-1, 4-2 og 4- 6 (1) som handler om de organisatoriske arbeidsbetingelsene. DELTA \u00f8nsker \u00e5 uttrykke bekymring for det psykososiale arbeidsmilj\u00f8et blant ansatte. Prosessen hittil oppleves hastig og mangelfull for mange, spesielt med tanke p\u00e5 hvor viktig dette fagnotatet er b\u00e5de for det kulturfaglige arbeidet og for de ansatte som rammes av omstillingene. Det er en opplevelse blant medlemmer at fagnotatet ikke hensyntar kulturkontorenes oppgaver og ansvar, kulturlivet i bydelene, drift av kulturhus eller kulturbygg, lokalt arbeide med barn og unge og de fagansatte som har dette arbeidsomr\u00e5de. Lokale kulturkontor st\u00e5r for mye av Kulturetatens tjenesteproduksjon. F\u00e5 kjenner seg igjen i de kulturfaglige vurderingene i fagnotatet fra kultur. Er det dette de mener med medvirkning? \u00abAllerede n\u00e5 ser det ut til at den (prosessen) har p\u00e5f\u00f8rt betydelige kostnader p\u00e5 det mellommenneskelige og \u00abpsykososiale\u00bb plan. F\u00f8ler at det litt Hunger Games stemning blant de forskjellige enhetene i etaten for tiden\u00bb. DELTA opplever at det er stor bekymring blant v\u00e5re medlemmer for at mangfold av driftstilbud, kompleksitet, fleksibilitet og kompetanse ikke blir ivaretatt i en ny driftsmodell og at det tilbudet kulturetaten tilbyr ulike m\u00e5lgrupper, som utfyller og supplerer kulturskolen/bibliotek - faller bort. Der er mye uro/usikkerhet, i tillegg er mange skuffet over at det oppdrag de har utf\u00f8rt, ikke er representert eller synlig i fagnotatet. Hvor er stoltheten over det enorme kulturarbeidet som er lagt ned i kulturetaten i \u00e5rtier? Jeg er bekymret for at \"de der oppe\" foretar beslutninger som f\u00e5r store konsekvenser for meg personlig, men ogs\u00e5 for publikum av v\u00e5re gode kulturtilbud. Vi er bekymret for at politiske avgj\u00f8relser ikke baserer seg p\u00e5 faglige vurderinger. Jeg er bekymret for at kun noen f\u00e5 stemmer \u00abblir h\u00f8rt\u00bb eller f\u00e5r innpass i prosessen videre. Det er meldt bekymring rundt \u00aben opplevd manglende forst\u00e5else av v\u00e5rt arbeid\u00bb og om erfaringene fra v\u00e5rt arbeid og faglige vurderinger blir lagt til grunn for fremtidige avgj\u00f8relser. Det har v\u00e6rt stor slitasje p\u00e5 ansatte ved de siste omstillingsprosessene. Delta ber om at ansatte denne gang ivaretas slik arbeidslivets spilleregler tilsier. Ansatte lever i uvisshet om innhold og fysisk arbeidssted i tillegg til reelle bekymringer omkring eventuelt turnusarbeid, overtallighet og sluttpakke. M\u00e5l, den enkelte ansattes mandat og ansvar b\u00f8r tydeliggj\u00f8res i arbeidsbeskrivelser i ny organisasjon. Vi ber derfor om at arbeidsgiver denne gang sikrer risikoanalyser og konsekvensutredning for ulike alternativ \u2013 og at HVO er \u00abtett p\u00e5\u00bb. Risikoanalyser i forhold til forrige omstilling ble ikke fulgt opp. Ei heller den lovede evalueringen av sist omorganisering ble gjennomf\u00f8rt. Kulturetatens ansatte innehar b\u00e5de h\u00f8y fagkompetanse og solid realkompetanse i tillegg til kulturfaglig tilretteleggingskompetanse. Arbeidsgiver har, jfr. Arbeidsmilj\u00f8loven, plikt til \u00e5 gi den enkelte, ber\u00f8rte arbeidstaker mulighet til \u00e5 medvirke i prosesser og beslutninger som gjelder egen arbeidsplass. Kommunikasjon med publikum/brukere. Bibliotekets fagnotat beskriver at dagens l\u00f8sninger jfr. kommunikasjon p\u00e5 sikt skal erstattes av en ny nasjonal formidlingsl\u00f8sning for bibliotekene, felles for landets folkebibliotek og at 9 biblioteket, i arbeidet med digitalisering derfor m\u00e5 forholde seg til b\u00e5de kommunale og nasjonale systemer. Et felles grensesnitt, i kontekst av digitale flater, m\u00e5 derfor utvikles for \u00e5 st\u00f8tte flere behov. Kulturetaten fungerer i dag som en tydelig inngangsport for mange akt\u00f8rer, slik som lag, organisasjoner og enkeltpersoner. Det er viktig at en er oppmerksom p\u00e5 eksisterende nettverk og sikrer ivaretakelse av disse. HR, l\u00f8nn/personal Fremtidig organisering m\u00e5 v\u00e6re logisk i forhold til HR oppf\u00f8lging og det b\u00f8r v\u00e6re tydelig hvor mange ansatte/\u00e5rsverk en personalansvarlig skal ha ansvar for. I tillegg b\u00f8r det v\u00e6re en plan B p\u00e5 lederroller: hvem er vikar og n\u00e5r skal vikar aktiveres. Stillings- eller arbeidsbeskrivelser b\u00f8r v\u00e6re tydelige slik at det er klart hvilke oppgaver en skal utf\u00f8re i ny organisasjon. Kulturetaten har pr. i dag mange sm\u00e5 stillinger, forkortet \u00e5r, turnus og deltid m.m. som kanskje skiller seg noe fra andre etater. Uansett fremtidig organisering b\u00f8r det v\u00e6re tilknyttet en personalr\u00e5dgiver for \u00e5 ivareta personalsp\u00f8rsm\u00e5l, lover og regler for alle ansatte. Kartleggingssamtaler, med merkantilt ansatte, b\u00f8r gjennomf\u00f8res av niv\u00e5 1.I tillegg b\u00f8r tilbakef\u00f8ring av ressurser til kulturskolen klargj\u00f8res/defineres. Om Delta skal tillate seg noen anbefalinger s\u00e5 vil det kanskje v\u00e6re en tydeligere oversikt over kostnader, spesielt jfr. de ulike tilbud som foresl\u00e5s kuttet/overf\u00f8rt til andre og om det faktisk tilf\u00f8rer reelle besparelser. Er andre kommunale og frivillige akt\u00f8rer beredt og/eller interessert i \u00e5 ta over beskrevne tiltak? F\u00f8lger det midler med eventuelle overf\u00f8ringer til andre? Delta registrerer ogs\u00e5 at begrepsbruk som 1. Undervisning, 2. Administrasjon og 3. Sentral organisering av tilbud eller sentralisering medf\u00f8rer usikkerhet. En begrepsavklaring kan v\u00e6re nyttig. Kulturetaten tilbyd kurs for med profesjonelle ut\u00f8vere for ulike m\u00e5lgrupper, med kunst- og kulturfaglig innhold innen ulike kunstuttrykk. Kursene gir ikke studiepoeng, men en l\u00e6rer seg ferdigheter innen ulike uttrykk i sosialt samspill med andre. Det er en generell oppfatning at undervisning er kulturskolens omr\u00e5de. De som administrere tilbud, er b\u00e5de tjenesteutvikler og tjenesteprodusent, fasilitator og produsent. Uten deres administrasjon faller tilbudene bort. Fagnotatets beskrivelse av at aktivitetstilbud skal administreres sentralt, men utf\u00f8res lokalt har medf\u00f8rt en del st\u00f8y, gitt tidligere beskrevne erfaringer fra perioden 2017-2022. Her b\u00f8r en v\u00e6re mer enn ekstra oppmerksom i videre prosess og raskt avklare hva en i praksis legger i begrepene; sentral organisering av tilbud og sentralisering. Et nyttig verkt\u00f8y for \u00e5 strukturere faglige innspill fra de ulike innspill som ikke er gitt plass til i fagnotatet, kan kanskje v\u00e6re en felles risikoanalyse med utgangspunkt i forslagene som er listet opp i fagnotatet? Vennlig hilsen Kjersti M. Litleskare Konserntillitsvalgt Delta Bergen kommune Adresse: R\u00e5dstuplass 8, 5017 Bergen Tlf: 97625695 10 "
}