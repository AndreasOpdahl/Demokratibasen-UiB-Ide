{
  "dokument_id": "12a5bb9d-dad8-536f-8f97-1aebaff336fd",
  "doc_type": "meeting_agenda",
  "kommune": 5536,
  "tittel": "Innkalling - Levek\u00e5rsutvalget - 15.05.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013063971&dokid=127880&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Levek\u00e5rsutvalget M\u00f8tested: Kantina r\u00e5dhuset Dato: 15.05.2025 Tid: Kl. 09:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 10/25 Strategisk rekruttering- og kompetanseplan 2025-2030 i Helse- og omsorgsomr\u00e5det i Nord-Troms PS 11/25 Forebyggende plan PS 12/25 Planverk- Inkluderende barnehagemilj\u00f8 PS 13/25 Tildeling av kulturmidler 2025 Lyngen kommune, den 08.05.2025 Irene Morso Gr\u00f8nvoll folkevalgt Therese Str\u00f8m-Perrins spesialkonsulent Lyngen kommune Arkiv: JournalpostID: 25/4487 Liv-Merethe Saksbehandler: S\u00f8rensen Dato: 25.04.2025 Saksframlegg Saksnr. Utvalg M\u00f8tedato PS 10/25 Levek\u00e5rsutvalget 15.05.2025 PS 05/25 R\u00e5d for folkehelse 15.05.2025 PS Kommunestyret Strategisk rekruttering- og kompetanseplan 2025-2030 i Helse- og omsorgsomr\u00e5det i Nord- Troms Henvisning til lovverk Lov om helse- og omsorgstjenester Helsepersonelloven. Saksopplysninger Generelle opplysninger om saken Nord-Troms kommunen Kv\u00e6nangen, Nordreisa, Skjerv\u00f8y, K\u00e5fjord, Storfjord og Lyngen samarbeider om prosjektet Strategisk kompetanseplan- og rekrutteringsplan for Nord-Troms. Kommunene har vurdert utfordringer og mulig tiltak for \u00e5 m\u00f8te fremtidens behov. Alle kommunene har deltatt gjennom arbeid i egne arbeidsgrupper og med representanter inn i den regionale arbeidsgruppen i prosjektet. Rapporten \u00abBemanning, kapasitet og kvalitet i kommunene\u00bb er resultat av et betydelig kartleggings \u2013 og analysearbeid som ansatte i kommunenes helse- og omsorgsetater, kommunalsjefer og prosjektleder har samarbeidet om. Rapporten \u00abVarsel om en mulig krise\u00bb (Grepperud, Danielsen og Roos, 2016) er lagt til grunn for \u00e5 sammenligne utviklingen i kommunene fra 2016 og frem til idag. Rapporten fra siste kartlegging angir tallene for hver enkelt kommune, slik at de som \u00f8nsker dette kan g\u00e5 n\u00e6rmere inn p\u00e5 disse. Noen funn fra kartleggingen: \uf0b7 Kartleggingen gjort innad i kommunene og analysearbeidet v\u00e5ren 2024 viser at det har v\u00e6rt en positiv utvikling i alle 6 kommuner b\u00e5de n\u00e5r det gjelder gjennomsnittsalder p\u00e5 ansatte og kompetanse. Dette kan med stor sannsynlighet tilskrives tiltak som ble gjennomf\u00f8rt gjennom \u00abRekrutterings- og kompetanseplan 2016-2020\u00bb som ble utarbeidet av Nord-Troms studiesenter.Antall medarbeidere i sektoren som n\u00e6rmer seg pensjonsalder er Side 2 av 13 uforholdsmessig stor i enkelte grupper. Gjennomsnittsalderen p\u00e5 spesialsykepleiere er h\u00f8y. I 2016 var 35 prosent av spesialsykepleierne over 50 \u00e5r, mens i 2024 er tilsvarende andel 49%, dvs en \u00f8kning p\u00e5 14 prosent \uf0b7 Innslaget unge voksne under 25 \u00e5r er bedret siden 2016, men er fremdeles lavt. \uf0b7 Sektoren preges i stor grad av en deltidsprofil. Deltidsarbeid har \u00e5penbare fordeler for mange, men gj\u00f8r det samtidig vanskelig \u00e5 rekruttere ekstern, kompetent arbeidskraft. Ved \u00e5 \u00f8ke stillingsst\u00f8rrelse vil flere \u00e5rsverk bli tilgjengelig. \uf0b7 Videreutdanningsaktiviteten er forholdsvis lav. \uf0b7 V\u00e5ren 2024 ble det registrert 118 ubesatte/vakante stillinger i helse og omsorg i Nord-Troms. Dette viser at det er store rekrutteringsutfordringer i kommunene, s\u00e5 det mest akutte problemet fremover er \u00e5 sikre tilstrekkelig antall ansatte i alle kategorier. Nord-Troms-kommunene st\u00e5r derfor overfor betydelige utfordringer n\u00e5r det gjelder rekruttering og kvalifisering av medarbeidere innen helse- og omsorgstjenestene. I \u00abStrategisk kompetanse og rekrutteringsplan for Nord-Troms 2025-2030\u00bb er tiltak for mobilisere, rekruttere og utvikle kompetansemedarbeidere samt tidsrammer for gjennomf\u00f8ring beskrevet. Organisering Arbeidet har v\u00e6rt organisert med helseledernettverket som styringsgruppe. Kommunalsjefene for helse og omsorg har inng\u00e5tt i regional arbeidsgruppe som har jobbet direkte mot prosjektleder ledet arbeidet inn i egen sektor. Hver kommune har hatt en intern arbeidsgruppe sammensatt slik at medvirkning er ivaretatt. Den strategiske rekrutterings - kompetanseplanen oppsummer hovedmomenter og sentrale f\u00f8ringer kommet fram i kartleggingen i Del 1. Den beskriver strategier for rekruttering, mobilisering og kompetanseutvikling, og prioriterer satsingsomr\u00e5der og konkretiserer tiltak p\u00e5 lang og kort sikt. Rekruttering Her beskrives former for tiltak som kan bidra til \u00e5 styrke rekrutteringen til helse- og omsorgssektoren. Helsefagarbeiderl\u00f8ftet er et av tiltakene, beskrevet i Rekrutterings \u2013 og kompetanseplanenes kap 3.1. Egen tiltakspakke er utarbeidet i hht til dette punktet. Mobilisering Her beskrives former for tiltak som kan bidra til \u00e5 f\u00e5 den kompe-tansen som faktisk finnes i kommunens helse- og omsorgssektor satt i spill. Tverr-faglighet, bruk av interne ressurser i hele helse- og omsorgssektoren, ledelse og motivasjonsarbeid inng\u00e5r her. Det vises til planens kap 3.2 og vedlegg. Kompetanseutvikling Ved siden av rekruttering og mobilisering av kompetanse, er ogs\u00e5 utvikling av kompetanse egen tematikk. Kompetanseutvikling i form av kurs og studier skal v\u00e6re m\u00e5lrettet i forhold til kommunenes behov, og det m\u00e5 tilrettelegges p\u00e5 best mulig m\u00e5te for at medarbeidere kan tilegne seg n\u00f8dvendig kompetanse. Det vises her til planenes kap 4 og vedlegg. Det vises ogs\u00e5 til planens kapittel om hvilken forst\u00e5else av kompetanse som legges til grunn.(kap 2) Det vises til kap 5 i planen der man finner felles regionale retningslinjer som grunnlag for en enhetlig praksis. Kommunene har imidlertid ogs\u00e5 ulike utfordringer som inneb\u00e6rer at det m\u00e5 gj\u00f8res skj\u00f8nnsmessige vurderinger i hver enkelt situasjon. Prinsippene som legges til grunn gjelder for gjennomf\u00f8ring av tiltak i denne planen, og er ikke av generell art. Side 3 av 13 Hvis en ser p\u00e5 tiltak under mobilisering, dreier det seg i stor grad om nettverksbygging regionalt og motiverende arbeid innad i organisasjonen. Dette vil kreve tidsressurs og i noen tilfelle kostnader til vikar, mens direkte utgifter gjerne dekkes av ekstern samarbeidspart. Strategien rekruttering vil kunne ha direkte \u00f8konomiske konsekvenser, f.eks. ved omgj\u00f8ring av stillinger fra ufagl\u00e6rte til fagl\u00e6rte, stipendordninger etc. \u00c5 \u00f8ke stillingsst\u00f8rrelse vil ogs\u00e5 kunne \u00f8ke personalkostnadene, men her kan man f\u00e5 reduserte vikarkostnader som kan oppveie dette. Tiltak for kompetanseutvikling vil i varierende grad ha kursavgift, reiseutgifter og vikarutgifter. Det vil for hvert tilbud beskrives ressursbruk, slik at kommunen ved vurdering av deltakelse, vet hvilke kostnader det medf\u00f8rer. I arbeidet med planen har Campus Nord-Troms deltatt p\u00e5 alle m\u00f8ter med styringsgruppe i tillegg til at de har bidratt med ressurser til planlegging, konkretisering og gjennomf\u00f8ring av kompetanseutviklingstiltak. Kurs - og reiseutgifter er en utgiftspost som kan begrenses ved at tiltakene kan gjennomf\u00f8res digitalt eller gjennomf\u00f8res i regionen. Statsforvalter i Troms og Finnmark i Troms er en viktig part som medfinansierer tiltak. Man kan ogs\u00e5 s\u00f8ke midler fra andre eksterne partnere (for eksempel Troms Holding) for enkelte satsingsomr\u00e5der. Kommunens finansiering av tiltakene i rekrutterings \u2013 og kompetanseplanen m\u00e5 hensyn tas i budsjettprosessen i kommunene, og m\u00e5 vurderes for hver enkelt kommune ut fra behov. Forhold til overordnet plan og \u00f8vrige vedtak Kommuneplanens samfunnsdel for Lyngen kommune 2024-2027 Sektorplan i helse- og omsorg 2023-2033 Helsepersonellkommisjon - NOU 2023-4 Tid for handling Nasjonal helse- og samhandlingsplan 2024-2027 \u00d8konomiske konsekvenser N\u00f8dvendige \u00f8konomiske virkemidler innarbeides i kommunens budsjett. Der man ser at dette er mulig vil man i s\u00e5 stor grad som mulig s\u00f8ke ekstern finansiering av tiltak. Styringsgruppen (Helseledernettverket i Nord-Troms) er ansvarlig for dette. Risiko- og sikkerhetsmessige konsekvenser Kommunene har ansvaret for kommunehelsetjenesten og omsorgstjenester til innbyggerne.Framskrivning av folketallet i Lyngen viser en ndegang frem mot 2050, samtidig som vi stadig f\u00e5r flere eldre. Dette vil p\u00e5virke tjenestebehovet og behov for helsepersoenll. Mange kommuner st\u00e5r allerede i en bemanningskrise. Det har blitt merkbart vanskeligere for kommunene \u00e5 rekruttere helsepersonell de siste \u00e5rene, ogs\u00e5 i Lyngen. Vurdering av alternativer og konsekvenser Kommunene i Nord-Troms st\u00e5r overfor store utfordringer knyttet til \u00e5 sikre seg framtidig kompetent arbeidskraft, for \u00e5 produsere kvalitativt gode tjenester innenfor flere tjenestegrener, spesielt innenfor helse \u2013 og omsorgsfeltet. Side 4 av 13 Arbeidet med strategisk rekrutterings- og kompetanseplan er en viktig og avgj\u00f8rende satsing for \u00e5 m\u00f8te konkrete oppgaver og for \u00e5 st\u00e5 sterkere i kampen om kompetansen. Gjennom kartlegging, utforming av strategier og tiltak, er det etablert nettverk internt i kommunene og regionalt. Prosessen har gitt en felles forst\u00e5else for utfordringer regionen st\u00e5r overfor, og at det i store trekk er like utfordringer i samtlige kommuner. Planen er et langsiktig styringsdokument og har satt rekruttering, mobilisering og kompetanseheving i en sammenheng. \u00c5 jobbe regionalt med et felles l\u00f8ft har gitt flere positive effekter. I tillegg til selve plandokumentet har man skapt gode samarbeidsarenaer som vil bidra til \u00e5 f\u00f8lge opp planens intensjoner og tiltak framover. Det regionale ledernettverket av helse \u2013 og omsorgsledere videref\u00f8res og vil v\u00e6re det operative leddet for \u00e5 gjennomf\u00f8re planen i samarbeid med Campus Nord-Troms. De er ogs\u00e5 omforent i forst\u00e5elsen av at den regionale planen er et godt styringsdokument, som ivaretar enkeltkommunenes behov. Dersom enkeltkommuner ser behovet for \u00e5 supplere, vil det komme som et nytt tiltak i tiltaksplanen, ikke ved \u00e5 utforme et nytt plandokument. Planen har v\u00e6rt til h\u00f8ring hos sentrale ansatte og tillitsvalgte i alle kommuner og i arbeidsgruppene i kommunene samt i ledernettverket i Nord-Troms som har v\u00e6rt styringsgruppe. Arbeidet har v\u00e6rt forankret i de lokale, kommunevise arbeidsgruppene og dokumentet har v\u00e6rt til h\u00f8ring internt i alle kommunene. Denne forankringen og tydelige avklaring av ansvarsforhold vil gi en oppf\u00f8lgingskraft som sikrer at tiltakene i planen vil bli gjennomf\u00f8rt, og at evaluering og rullering skjer, noe som kan v\u00e6re en utfordring n\u00e5r seks kommuner skal samarbeide. B\u00e5de resultatet av kartlegging og den strategiske planen skal ogs\u00e5 gjennom en ekstern h\u00f8ring f\u00f8r endelig behandling gjennomf\u00f8res i kommunene. Utfordringene som her er skissert, er ikke spesielle bare for Nord-Troms. De fleste distriktskommuner er i samme situasjon. Det medf\u00f8rer at det vil bli en stor kamp i framtida for \u00e5 rekruttere medarbeidere til helse \u2013 og omsorgssektoren. At regionen har g\u00e5tt sammen om \u00e5 m\u00f8te disse utfordringene og kommer tidlig p\u00e5 banen, vil v\u00e6re et fortrinn. Det skaper st\u00f8rre synlighet og hvis man lykkes, ogs\u00e5 st\u00f8rre attraktivitet for potensielle s\u00f8kere. Kommunene i regionen vil framst\u00e5 som mer robuste, dyktige og aktive i m\u00f8tet med utfordringene. Felles satsing gir ogs\u00e5 mulighet for \u00e5 samarbeide om ressurser. Det kan v\u00e6re etablering av fagteam, samarbeide om spisskompetanse, legge til rette for faglig utvikling og kompetanseheving. Koordinering av sistnevnte vil bidra til volum slik at tilbud legges til regionen, noe som er kostnadseffektivt. Kompetansesatsingen blir m\u00e5lrettet og forutsigbar, og man unng\u00e5r at tilfeldige kurstilbud styrer kommunens satsing. Reise \u2013 og oppholdskostnader reduseres n\u00e5r tilbud kommer lokalt, eller gjennomf\u00f8res digitalt og det er ofte lettere \u00e5 delta n\u00e5r man ikke trenger \u00e5 reise bort. Den m\u00e5lrettede satsingen vil p\u00e5 sikt bidra til \u00e5 l\u00f8se oppgaver og ha en positiv effekt p\u00e5 tjenesten og pasientene. R\u00e5dmannens innstilling 1. Lyngen kommunestyre vedtar Regional rekrutterings- og kompetanseplan 2025\u20132030 for Helse- og omsorgsomr\u00e5det i Nord-Troms. N\u00f8dvendige \u00f8konomiske virkemidler innarbeides i kommunens budsjett. 2. Der man ser at dette er mulig vil man i s\u00e5 stor grad som mulig s\u00f8ke ekstern finansiering av tiltak. Styringsgruppen (Helseledernettverket i Nord-Troms) er ansvarlig for dette. Side 5 av 13 Vedlegg: Strategisk kompetanse og rekrutteringsplan for Nordtroms 2025-2030 V4 Bemanning, kapasitet og kvalitet i helse og omsorg i kommunene i Nord-troms Side 6 av 13 Lyngen kommune Arkiv: JournalpostID: 25/4769 Saksbehandler: Anette Holst Dato: 06.05.2025 Saksframlegg Saksnr. Utvalg M\u00f8tedato PS 09/25 R\u00e5d for folkehelse 15.05.2025 PS 10/25 Ungdomsr\u00e5det 11.05.2025 PS 11/25 Levek\u00e5rsutvalget 15.05.2025 PS Kommunestyret Forebyggende plan Henvisning til lovverk Barnevernloven Saksopplysninger Generelle opplysninger om saken Lyngen kommune la forebyggende plan ut til h\u00f8ring og offentlig ettersyn 11.mars 2025. H\u00f8ringsfristen ble satt til 24.april 2025. Administrasjonen har n\u00e5 behandlet innspill til planen, og den er klar for politisk behandling. Som vedlegg er sektorplanen, merknadsbehandlingen og innspillene som kom i h\u00f8ringsrunden. Forebyggende plan har som m\u00e5l \u00e5 styrke oppf\u00f8lgingen av utsatte barn, unge og deres familier gjennom \u00f8kt samarbeid mellom velferdstjenestene. I tillegg til nasjonale f\u00f8ringer vil forebyggende plan ogs\u00e5 v\u00e6re et ledd i \u00e5 n\u00e5 FNs b\u00e6rekraftsm\u00e5l knyttet til sosoail b\u00e6rekraft. Plan for forebyggende arbeid med barn og unge i Lyngen kommune skal implementeres i alle kommunens organisasjoner og bygger p\u00e5 nasjonale, regionale og lokale f\u00f8ringer. Planen skal v\u00e6re styrende for alle ansatte som jobber med barn og unge i Lyngen kommune. Forhold til overordnet plan og \u00f8vrige vedtak Kommuneplanens samfunnsdel \u00d8konomiske konsekvenser En utfordring innenfor forebyggende arbeid er at flere av stillingene er prosjektfinansierte. Folkehelse/friluftsliv Side 7 av 13 Forebyggende plan inneholder m\u00e5l som fremmer brede, forebyggende og m\u00e5lrettede tiltak for \u00e5 fremme befolkningens helse og livskvalitet. Vurdering av alternativer og konsekvenser Forebyggende plan for barn og unge i Lyngen peker p\u00e5 en rekke strategier for \u00e5 n\u00e5 m\u00e5let om \u00e5 forebygge utenforskap, rus, omsorgssvikt og atfferdsvansker. Planen beskriver ogs\u00e5 hvordan etatene skal samarbeide om det forebyggende arbeidet. Planen revideres \u00e5rlig, og tar utgangspunkt i et bredt kunnskapsgrunnlag og medvirkning fra barnehagebarn, elevr\u00e5d, ungdomsr\u00e5d og innbyggere. Innspillene som kom i h\u00f8ringsrunden er merknadsbehandlet og delvis im\u00f8tekommet slik merknadsbehandlingen viser.Forebyggende plan vil v\u00e6re et godt verkt\u00f8y for \u00e5 forebygge, avdekke og f\u00f8lge opp i hnehold til planens intensjoner. R\u00e5dmannens innstilling Froebyggende plan for Lyngen kommune vedtas Planen gj\u00f8res gjeldende fra vedtaksdato. Side 8 av 13 Lyngen kommune Arkiv: JournalpostID: 25/4878 Saksbehandler: Anette Holst Dato: 07.05.2025 Saksframlegg Saksnr. Utvalg M\u00f8tedato PS Ungdomsr\u00e5det PS 10/25 R\u00e5d for folkehelse 15.05.2025 PS 12/25 Levek\u00e5rsutvalget 15.05.2025 Planverk- Inkluderende barnehagemilj\u00f8 Barnehageloven Saksopplysninger Generelle opplysninger om saken Plan for inkluderende barnehagemilj\u00f8 er en revidert utgave av handlingsplan mot mobbing i barnehagene i Lyngen kommune. Planen ble sendt p\u00e5 h\u00f8ring til barnehagene, barnehagenes FAU og tillitsvalgtapparatet 20.mars 2025.H\u00f8ringsfristen var satt til 5.mai. Det kom ingen h\u00f8ringsinnspill. De st\u00f8rste endringene fra forrige plan er: Informasjonsplan Nye maler for aktivitetsplan, meldeskjema og dialogavtale. Forhold til overordnet plan og \u00f8vrige vedtak Levek\u00e5rsutvalget 3/21, 8/18 Ungdomsr\u00e5det 02/21 R\u00e5d for folkehelse 02/21, 11/18 \u00d8konomiske konsekvenser Ingen Risiko- og sikkerhetsmessige konsekvenser Ingen Milj\u00f8konsekvenser Ingen Folkehelse/friluftsliv Side 9 av 13 Kvalitetssikring av inkluderende milj\u00f8 er et viktig folkehelsetiltak Vurdering av alternativer og konsekvenser En gjennomarbeidet plan for inkluderende milj\u00f8 i barnehagfene i Lyngen kommune vil sikre det systematiske arbeidet med barnehagenes psykososiale milj\u00f8. R\u00e5dmannens innstilling Plan for inkluderende milj\u00f8 i barnehagene i Lyngen vedtas Planen gj\u00f8res gjeldende fra vedtaksdato Side 10 av 13 Lyngen kommune Arkiv: JournalpostID: 25/4796 Saksbehandler: John Terje S\u00f8rensen Dato: 06.05.2025 Saksframlegg Saksnr. Utvalg M\u00f8tedato PS 13/25 Levek\u00e5rsutvalget 15.05.2025 Tildeling av kulturmidler 2025 Henvisning til lovverk Saksopplysninger Generelle opplysninger om saken Orientering om \u00e5rets s\u00f8knadsrunde ble sendt med digital post til lag og foreninger i Lyngen kommune. Informasjon ble i tillegg offentliggjort p\u00e5 kommunens web- og hjemmeside. Opplysningene var ogs\u00e5 \u00e5 finne p\u00e5 \"Oppslagstavla i Lyngen\". Lyngen kommune utdeler hvert \u00e5r kulturmidler etter kategoriene; kulturmidler (KM), frie midler (FM), festivalmidler (FV). Det er satt av kr. 35 000 til KM, kr. 40 000 til FM og kr. 20 000 til FV. Avsatte kulturmidler til idrettslagene som er tilsluttet Norges idrettsforbund (NIF), er p\u00e5 kr. 85 000. Det er styret i Lyngen idrettsr\u00e5d som vedtar fordelingsn\u00f8kkelen idrettslagene i mellom. Ved s\u00f8knadsfristens utl\u00f8p, var det kommet inn til sammen 29 s\u00f8knader fra 21 lag og foreninger. Det er mulig \u00e5 sende \u00e9n s\u00f8knad p\u00e5 hver av kategoriene (KM, FM, FV). Nytt av \u00e5ret er at vi har benyttet digitale s\u00f8knadsskjemaer. Utenom de \u00f8remerkede midlene til idrett, er det levek\u00e5rsutvalget som vedtar tildeling av kulturmidler. Form\u00e5let med midlene er at lag og foreninger skal kunne tilby et allsidig spekter av aktivitetstilbud for innbyggerne i Lyngen kommune. Tilskuddsordningen skal bidra til \u00f8kt aktivitet og deltakelse i medlemsbaserte foreninger som driver med idrett, fysiske aktiviteter eller kulturaktiviteter. Av retningslinjene framg\u00e5r det at aktiviteter for barn og ungdom, skal prioriteres. Lag/forening Midler til Kulturmidler Frie midler Festival Idrett Svensby Tr\u00e5kke skil\u00f8yper 4000 grunneierlag Lyngen u-r\u00e5d Lyden av 8000 6000 16000 Lyngsalpan - mm Side 11 av 13 Lyngseidet Instrument, 10000 musikkorps noter, lokaler HLF Ba, Ly Stf H\u00f8rselsutfordr. 1000 Lyngseidet Trad. husflid 1000 husflidlag Lyngsdalen Kaf\u00e9 for eldre + 3000 Sanitetsforening sosialt arr for familier Furuflaten Div aktiviteter 1000 bygdeutvalg Lyngsalpan Husflid for unge 3000 husflidlag Furuflaten Teater for barn 4000 6000 2000 teaterlag og unge Lyngen Sosiale arr for 4000 pensjonistforbund eldre Lyngsalpan Skape milj\u00f8 for 2000 pistolklubb skyteinteresserte Nord-Lenangen Beplantning + 1000 grendelag oppslagstavle S\u00f8r-Lenangen Aktiviteter for 1000 grendelag alle i bygda Rottenvik Trivsel og 3000 grendelag folkehelse Stfjord og Lyngen Fremme kvensk 1000 kvenforening spr\u00e5k og kultur Lyngen kirke- og Kulturtilbud for 2000 1000 bygdekor alle Lyngstuva Idrett for barn- 16166 Sportsklubb unge-voksne Furuflaten IL Fys akt for barn- 16166 ungdom-voksne Lyngen/Karnes IL Idrett-barn- 9000 2000 20336 unge-voksne. Mil- og motbakkel\u00f8p J\u00e6gervatnet IL Fys akt for alle 16166 Lyngen alpinklubb Akt.rilbud for 2000 16166 barn og unge Side 12 av 13 Adm. vedtak Underskudds- 2000 garanti bygdekino SUM 35000 40000 20000 85000 R\u00e5dmannens innstilling: Levek\u00e5rsutvalget tiltrer r\u00e5dmannens innstilling ifm tildeling av kulturmidler for 2025. Lyngen idrettsr\u00e5d gis myndighet til \u00e5 endre fordelinga av midlene, kr. 85 000, som er avsatt til kommunens idrettslag. Budsjett Ansvar Tjeneste Art Prosjekt Aktivitet Sum 2025 1112 3853 147000 180000 Side 13 av 13 "
}