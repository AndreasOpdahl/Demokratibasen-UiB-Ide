{
  "dokument_id": "4eb63ea7-6d2e-5b20-bde6-571f7b20d502",
  "doc_type": "case_attachment",
  "kommune": 4601,
  "tittel": "Fagnotat datert 12. september 2024 - Festplassen, Bergen Julemarked - S\u00f8knad om ny alminnelig skjenkebevilling for alkoholholdig drikk gruppe 1-3 frem til 31.12.2027",
  "url": "https://bergen.kommune.no/politikere-utvalg/api/fil/bk360/11090447/Fagnotat-datert-12-september-2024-Festplassen-Bergen-Julemarked-Soknad-om-ny-alminnelig-skjenkebevilling-for-alkoholholdig-drikk-gruppe-1-3-frem-til-31-12-2027",
  "tekst": " cc_Virksomhet Til Fagnotat BNKI - stab V\u00e5r referanse: 2024/135691-5 Saksbehandler: Bent Eirik Lund\u00f8 Fra Dato: 12. september 2024 Avsender Fagnotat datert 12. september 2024 - Festplassen, Bergen Julemarked - S\u00f8knad om ny alminnelig skjenkebevilling for alkoholholdig drikk gruppe 1-3 frem til 31.12.2027 Kontor for skjenkesaker har mottatt s\u00f8knad om ny alminnelig skjenkebevilling for alkoholholdig drikk gruppe 1-3 ved Bergen Julemarked, Festplassen. Bevillingss\u00f8ker er Bergen Julemarked AS, org. nr. 919 050 446. Totalt oms\u00f8kt skjenkeareal er 4000 m2. Stedet beskrives som et sted med liten eller ingen matomsetning. Anbefalt forslag fra Kontor for skjenkesaker A 1. S\u00f8knaden om ny alminnelig skjenkebevilling for alkoholholdig drikk gruppe 1 \u2013 3 ved Bergen Julemarked, Festplassen, innvilges. Bevillingshaver er Bergen Julemarked AS, org. nr. 919 050 446 2. Styrer for skjenkebevillingen er Steinar Kristoffersen, f. 19.11.60 Stedfortreder for styrer er Thomas Ottesen, f. 05.11.73 3. Bevillingen er gitt til et sted med liten eller ingen matomsetning. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Unntak fra krav om selvbetjening er serveringssteder som har bordservering. Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene 4. Avdeling Areal Varmestuen (Telt) 800 m2 Ute 3200 m2 Totalt 4000 m2 B Bevillingen gis for f\u00f8lgende perioder: 30. november \u2013 23. desember 2023 15. november \u2013 22. desember 2025 14. november \u2013 22. desember 2026 13. november \u2013 22. desember 2027 Skjenketid er satt til kl. 23.00, hver kveld. C Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1 kopi av brukstillatelsen fra bygningsmyndighetene 2 kvittering fra Altinn p\u00e5 at oppstartskjema er innsendt til Mattilsynet 3 bevillingsgebyr m\u00e5 v\u00e6re betalt 4 kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378-20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.2024 og i tr\u00e5d med kommunal praksis. S\u00d8KER: Skjenkestedets navn: Bergen Julemarked S\u00f8knaden gjelder: Ny alminnelig skjenkebevilling for alkoholholdig drikk gruppe 1-3 Bevillingshaver: Bergen Julemarked AS, org. nr. 919 050 446 Type virksomhet: Sted med liten eller ingen matomsetning Styrer: Steinar Kristoffersen, f. 19.11.60 Stedfortreder for styrer: Thomas Ottesen, f. 05.11.73 Skjenkeareal: Varmetelt 800 m2 ute 3200 m2, til sammen 4000 m2 Politiets uttalelse: Saken har v\u00e6rt p\u00e5 h\u00f8ring til politiets representant for \u00abutelivssaker\u00bb som ikke hadde noen merknader til s\u00f8knaden. Sosialtjenestens uttalelse: Sosialtjenesten har ingen spesielle merknader til s\u00f8knaden. S\u00f8ker skriver bl. a. f\u00f8lgende om driftskonseptet: \u00abBergen Julemarked, etablert i 2017, har blitt en av byens mest popul\u00e6re juletradisjoner, kjent for sin h\u00f8ye kvalitet og internasjonale standard, samtidig som det er dypt forankret i det lokale milj\u00f8et. Markedet er en hj\u00f8rnestein i Julebyen Bergen-satsingen som har som m\u00e5l \u00e5 gj\u00f8re Bergen til Norges mest attraktive juledestinasjon, og har styrket byens sentrum b\u00e5de for innbyggere og n\u00e6ringsliv. Fra og med 2024 har Bergen Julemarked AS inng\u00e5tt en fem\u00e5rsavtale med Bergen kommune om \u00e5 leie Festplassen for \u00e5 arrangere julemarkedet. Dette gir markedet en fast plass i hjertet av byen, og muliggj\u00f8r videreutvikling av tilbudet til b\u00e5de utstillere og bes\u00f8kende. Fra og med 2024 vil julemarkedet v\u00e6re helt avgrenset mot omgivelsene, med unntak av de tre inngangsportalene. Dette skaper et hyggelig, trygt og kontrollert milj\u00f8 der bes\u00f8kende kan oppleve julemarkedet fullt ut. Bergen Julemarked har tre innganger gjennom dekorerte portaler. Inne p\u00e5 julemarkedet kan gjestene oppleve den unike julemarkedstemningen i julegater med lystak, rustikke treboder og juledekorerte topptelt med matutstillere utend\u00f8rs. To store markedstelt a 300m2 med glassvegger gir plass til utstillere og publikum under tak i tilfelle det skulle falle litt nedb\u00f8r i byen mellom de syv fjell. I tillegg finnes en stor Varmestue p\u00e5 400m2 med sitteplasser, et eget juletorg p\u00e5 160m2 med dagsutstillere, attraksjoner og koselige julegater som binder det hele sammen p\u00e5 det relativt kompakte markedet. Totalt areal innenfor det avgrensede omr\u00e5det er ca. 5200m2. Fratrukket areal som benyttes til infrastruktur og utstillerareal er tilgjengelig publikumsareal p\u00e5 ca. 4000m2, hvorav ca. 800m2 inne og ca. 3200m2 ute. For publikums komfort er det egne toaletter for herrer og damer, med innlagt varmt og kaldt vann, samt et handicaptoalett av samme h\u00f8ye standard. Julemarkedet har ogs\u00e5 kameraoverv\u00e5king og profesjonelle vektertjenester, i tillegg til julemarkedets egne uniformerte verter som sikrer orden og trivsel for b\u00e5de gjester og utstillere. Varmestuen p\u00e5 julemarkedet fungerer som markedets samlingspunkt og restauranttelt. Her kan gjester sette seg ned og varme seg med en kopp kakao eller gl\u00f8gg i julemarkedets unike julekopper, eller nyte ulike retter de har kj\u00f8pt fra markedets serveringsboder. Varmestuen er et trivelig sted hvor publikum kan sitte i varme og t\u00f8rre omgivelser og nyte markedets serveringstilbud. Det er et hyggelig og uformelt m\u00f8tested for familier, venner og kollegaer \u2013 for b\u00e5de bergensere og tilreisende. Som resten av julemarkedet er det gratis adgang ogs\u00e5 her. Serveringsbodene p\u00e5 markedet tilbyr et spennende utvalg av retter tilpasset julemarkedets profil og brede publikum, fra b\u00e5de lokale og internasjonale tilbydere. Det vil bli servert b\u00e6rekraftig og sunn mat, inkludert \u00f8kologiske produkter, med et prim\u00e6rt fokus p\u00e5 mat fra lokale produsenter. Bergen Julemarked er lokalt forankret, men med et kontinentalt preg. Baren i Varmestuen serverer varm gl\u00f8gg, kakao, et godt utvalg av lokale \u00f8l-varianter og vin fra tappet\u00e5rn. I tillegg tilbys blant annet Bergen Julemarkeds egenutviklede julebrus, spesielt tappet for julemarkedet. Et begrenset utvalg drikke vil ogs\u00e5 bli servert fra markedsboder ute p\u00e5 julemarkedet, noe som gir en mulighet til \u00e5 nyte forfriskninger mens man utforsker de forskjellige bodene. Varmestuen, som er p\u00e5 cirka 400 m2, er innredet med lave sittegrupper, spisebord med benker og st\u00e5-bord. Interi\u00f8ret er inspirert av en klassisk varmestue med treverk, varme farger, juledekor og julebelysning. Den har, i likhet med de andre markedsteltene og Juletorget, gjennomsiktige glassvegger ut mot julegatene. Ute p\u00e5 julemarkedet vil det v\u00e6re enkelte sitte- og st\u00e5-bord med takoverbygg i rustikk treutf\u00f8relse der det er ledig plass, hvor gjestene kan nyte mat og drikke kj\u00f8pt i markedsbodene. Bergen Julemarked vil i leieperioden 2024-2028 v\u00e6re \u00e5pent p\u00e5 Festplassen i Bergen som f\u00f8lger: \u2022 22. november \u2013 22. desember 2024 \u2022 15. november - 22. desember 2025 \u2022 14. november - 22. desember 2026 \u2022 13. november - 22. desember 2027 \u2022 18. november - 22. desember 2028 Vi s\u00f8ker om skjenkebevilling for fire \u00e5r om gangen, i f\u00f8rste omgang 2024-2027. Bergen Julemarked AS er et heleid datterselskap av Bergen Sentrum AS. Bergen Sentrum AS eies av Bergen kommune, Bergen Reiselivslag, Bergen N\u00e6ringsr\u00e5d og Sentrumsforeningen i Bergen, som best\u00e5r av ca. 450 medlemsbedrifter.\u00bb Vurdering: I hht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Foreliggende s\u00f8knad gjelder skjenkebevilling til et sted med liten eller ingen matomsetning. Retningslinjene inneholder f\u00f8lgende definisjon av sted med liten eller ingen matomsetning: \u00abMed \u00absteder med liten eller ingen matservering\u00bb menes puber, barer, diskotek e.l., som ikke faller inn under andre kategorier.\u00bb Praksis i Bergen har v\u00e6rt at nye bevillinger til steder med liten eller ingen matomsetning er blitt tildelt skjenkebevilling dersom ikke spesielle forhold har gjort at s\u00f8knaden b\u00f8r avsl\u00e5s. Bergen Julemarked har i flere \u00e5r hatt tilsvarende arrangement. Det har aldri v\u00e6rt negative tilbakemeldinger. Kontor for skjenkesaker kan ikke se at det foreligger noe som skulle tilsi at bevilling ikke kan innvilges i dette tilfellet. Skjenkebevillingen gjelder for det driftskonsept som er oppgitt i s\u00f8knaden og som er godkjent. Alle skjenkebevillinger i Bergen kommune fornyes fra og med 1. oktober 2024. De vil da ha en varighet p\u00e5 inntil 4 \u00e5r, frem til 30.september 2028. Fra og med 2024 har Bergen Julemarked AS inng\u00e5tt en fem\u00e5rsavtale med Bergen kommune om \u00e5 leie Festplassen for \u00e5 arrangere julemarkedet. Dette skaper forutsigbarhet samt at det vil v\u00e6re mulig \u00e5 innvilge skjenkebevilling for aktuelle perioder frem til og med sesongen 2027. Det skulle v\u00e6re un\u00f8dvendig \u00e5 sette i gang en s\u00f8knadsprosess hvert \u00e5r fremover. Forutsetningen er naturligvis at det ikke foretas st\u00f8rre endringer, som areal, driftskonsept osv. P\u00e5 bakgrunn av dette anbefaler Kontor for skjenkesaker at s\u00f8knaden om ny alminnelig skjenkebevilling for alkoholholdig drikk gruppe 1-3 ved Bergen Julemarked, Festplassen, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}