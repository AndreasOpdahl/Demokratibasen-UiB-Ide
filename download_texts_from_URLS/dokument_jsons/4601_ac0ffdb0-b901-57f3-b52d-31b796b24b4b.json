{
  "dokument_id": "ac0ffdb0-b901-57f3-b52d-31b796b24b4b",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra VESTLAND FYLKESKOMMUNE",
  "url": "https://bergen.kommune.no/politikere-utvalg/api/fil/bk360/11058348/Horingsinnspill-fra-VESTLAND-FYLKESKOMMUNE",
  "tekst": " Avdeling for N\u00e6ring, plan og innovasjon (NPI) Dato 30.08.2024 V\u00e5r referanse 2024/31389-3 Dykkar referanse BERGEN KOMMUNE Sakshandsamar Sigrid N\u00e6sheim Bjercke Postboks 7700 E-post Sigrid.Nesheim.Bjercke@vlfk.no 5020 BERGEN Telefon 96221084 Fr\u00e5segn til H\u00f8yring av planstrategi - og planprogram for kommuneplanens samfunnsdel - Bergen kommune 2023-2027 Vi viser til brev datert 18.06.2024 om h\u00f8yring av Bergen kommune sin planstrategi - og planprogram for kommuneplanens samfunnsdel. Fylkeskommunen fekk utsett frist til 29.08. Vestland fylkeskommune vurderer plandokumenta ut i fr\u00e5 fylkeskommunens sektoransvar og m\u00e5lsettingar i regionale planar. For kommunar i gamle Sogn og Fjordane og Hordaland gjeld dei vedtekne regionale planane innanfor dei tidlegare fylkesgrensene fram til desse vert avl\u00f8yst av nye planar i Vestland. Forslag til ny Utviklingsplan 2024-2028 er p\u00e5 h\u00f8yring med frist 16. september. Vurdering og innspel Bergen er fylkessenter i Vestland med sete for politisk leiing, administrasjon, n\u00e6ring, utdanning, kultur og handel. Kommunen har ogs\u00e5 brorparten av fylket sine innbuarar. Det er positivt at kommunen er tydleg p\u00e5 denne rolla til d\u00f8mes under pkt 6.2.3 i utfordringsnotatet med overskrifta \u00abVestlandets hovedstad skal ikke v\u00e6re en by som er seg selv nok\u00bb. Utsegna vert utdjupa med Bergen si viktig rolle i den regionale utviklinga og behov for samspel med omlandet og resten av regionen for \u00e5 f\u00e5 dette til. Det er utarbeida eit grundig og relevant kunnskapsgrunnlag i forkant av planarbeidet som syner at vi har mange felles utfordringar som ikkje er avgrensa til kommunegrensene. Vi vurderer at planstrategi - og planprogram for kommuneplanens samfunnsdel - Bergen kommune 2023-2027, i stor grad viser vilje og \u00f8nskje om \u00e5 bidra til positiv utvikling i Vestland i \u00e5ra framover og at dette m\u00e5 skje i samarbeid med fylkeskommunen, nabokommunane og andre offentlege og private akt\u00f8rar. Vi har i det vidare merknader og innspel til planmaterialet som er sendt p\u00e5 h\u00f8yring. Planfagleg Planstrategien og planprogram for samfunnsplanen Planstrategi for Bergen kommune og planprogram for kommuneplanens samfunnsdel er sendt p\u00e5 h\u00f8yring saman. Med utgangspunkt i kunnskapsgrunnlaget legg Bergen kommune fem utviklingsgrep for samfunnsplanlegginga til grunn for planprogrammet. 1. En velferdsstat under press krever at kommunen har tilstrekkelig handlingsrom til \u00e5 omstille seg 2. Et voksende utenforskap krever at vi samarbeider for \u00e5 inkludere alle i bysamfunnet 3. Vestlandets hovedstad skal ikke v\u00e6re en by som er seg selv nok 4. Bergen m\u00e5 forberede seg p\u00e5 en usikker fremtid med fokus p\u00e5 samfunnssikkerhet, klima- og naturrisiko 5. En god og livskraftig by krever \u00f8kt fokus p\u00e5 gode oppvekstvilk\u00e5r og utfoldelsesmuligheter der folk bor Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/31389-3 Side 2 av 9 Kommunen ynskjer \u00e5 legge til rette for meir effektive og raske planprosessar, samstundes som det er ei ambisjon om god medverknad og forankring av planarbeida. Vestland fylkeskommune kan stille seg bak desse intensjonane, og har stor interesse og ynskje om at kommunen lukkast med \u00e5 utarbeide gode kommunale planar som legg langsiktige og klare rammer for den vidare utviklinga. H\u00f8yringsutkastet til planstrategien tek stilling til at det skal utarbeidast nye kommuneplanar b\u00e5de samfunnsdel (KPS) og ny arealdel (KPA). Det vert ikkje lagt opp til at det skal utarbeidast nye eller at enkeltplanar skal reviderast i valperioden, men at det er eit behov for \u00e5 kunne sj\u00e5 fleire enkeltplanar i samanheng og redusere talet p\u00e5 planar. Det er vist til at ny KPS skal gi f\u00f8ringar for anna planlegging. Det er lagt opp til m\u00e5lhierarki p\u00e5 tre niv\u00e5 ref pkt 4.2.6 \u2022 Niv\u00e5 1 \u2013 Samfunnsm\u00e5l \u2013 fastsettes i kommuneplanens samfunnsdel o Langsiktige samfunnsm\u00e5l. F\u00f8rende for underliggende m\u00e5lstruktur (hovedm\u00e5l og operative m\u00e5l) o I tillegg til langsiktige samfunnsm\u00e5l, vil samfunnsdelen gi f\u00f8ringer om prioriterte satsingsomr\u00e5der i valgperioden \u2022 Niv\u00e5 2 \u2013 Hovedm\u00e5l \u2013 fastsettes i handlings- og \u00f8konomiplan o Er en sorteringsmekanisme i m\u00e5lhierarkiet. Utdyper overordnede samfunnsm\u00e5l, og tematiserer/sorterer de underliggende operative m\u00e5lene \u2022 Niv\u00e5 3 \u2013 Operative m\u00e5l \u2013 kan b\u00e5de oppst\u00e5 i planer og i handlings- og \u00f8konomiplan o Operative m\u00e5l skal legge til rette for \u00e5 m\u00e5le oppf\u00f8lging og m\u00e5loppn\u00e5else Vi vurderer at h\u00f8yringsutkastet av planstrategien legg gode overordna rammer for prinsippa som skal ligge til grunn for samfunnsplanlegging i kommunen, men er uroa for at m\u00e5l om raske prosessar skal g\u00e5 p\u00e5 kostnad av innhald og forankring av planar. Det er ikkje tilstrekkeleg at det kjem i tidleg fase, men at det har i seg gode styringsverkt\u00f8y. Vi meiner rolledeling mellom planstrategien og kommuneplanens samfunnsdel burde kome klarare fram i h\u00f8yringa, og saknar at planprogrammet viser til korleis prosessar kring samansl\u00e5ing av plantema og planar skal skje og etter kva premiss forenkling skal skje. For at samfunnsdelen skal vere eit godt styringsverkt\u00f8y er det vesentleg at den gir retning og har langstige m\u00e5l og samstundes peiker p\u00e5 korleis kome dit. Handlingsdel Kommunen arbeider for \u00e5 f\u00e5 ei sterkare kopling mellom ambisjonar i planar og ressursbruk i oppf\u00f8lginga. Eit av dei fem utviklingsgrepa som er lagt til grunn for planstrategien er ;\u00bb En velferdsstat under press krever at kommunen har tilstrekkelig handlingsrom til \u00e5 omstille seg. \u00ab I denne samanheng speler handlingsdelen til KPS og planprosessen ei viktig rolle. Vi legg vekt p\u00e5 at handlingsdelen skal ha tiltak for gjennomf\u00f8ringa av planen sine m\u00e5lsetjingar innanfor dei fire p\u00e5f\u00f8lgande \u00e5ra eller meir. Handlingsdelen b\u00f8r ha indikatorar for m\u00e5ling av den milj\u00f8messige og samfunnsmessige utviklinga i kommunen. Dette vil kunne gi kommunen rom for \u00e5 vurdere utviklinga undervegs og justere kursen og tiltaka innafor ulike satsingsomr\u00e5de og m\u00f8te behovet for meir handlingsrom og fleksibilitet. I dette handlingsrommet ligg og ei fare for manglande samanheng og kontinuitet i planlegginga. Det er difor vesentleg at dei overordna f\u00f8ringane i samfunnsplanen ikkje er for opne. Det vil kunne f\u00f8re til at m\u00e5lkonfliktar vert vidaref\u00f8rt til neste planniv\u00e5 og skape tunge og ressurskrevjande prosesser i enkeltplanar og p\u00e5 gjennomf\u00f8ringsniv\u00e5. Av denne grunn m\u00e5 det bli lagt stor innsats knytt til medverknad og forankring av planane i dei vidare. Medverknad Samfunnsdelen skal sette m\u00e5l og satsingsomr\u00e5de for utviklinga av Bergen, b\u00e5de som samfunn og som organisasjon. Det er lagt opp til ei stram framdriftsplan for samfunnsdelen og det er \u00f8nskeleg Saksnr: 2024/31389-3 Side 3 av 9 at medverknadsprosessen var tydelegare tidfesta og skildra i planprogrammet. Det ville vere meir forpliktande for dei ulike partane og styrke innhald og styring og framdrift i prosessen. For \u00e5 sikre god forankring hos dei som skal forvalte og sikre gjennomf\u00f8ring av planane vert det viktig \u00e5 trekke heile organisasjonen b\u00e5de politisk og administrativt, inn i medverknadsprosessen med b\u00e5de planstrategi og KPS i det vidare. Arealstrategi Satsingsomr\u00e5de, m\u00e5l og strategiar i samfunnsdelen p\u00e5verkar arealbehov og arealbruk. I kapittel 7.2 om planstrategien vert det vist til at saman med nye samfunnsm\u00e5l for kommunen, vil kommunen og justere arealpolitikken for at samfunnsm\u00e5l og langsiktig arealbruk skal vere godt samordna. Vi r\u00e5r til at det vert utarbeida ein arealstrategi som del av arbeidet med samfunnsplanen for \u00e5 vise desse samanhengane og for \u00e5 sikre god kopling mellom \u00f8nska samfunnsutvikling og arealbruken i kommunen. Mobilitet og transport Utfordringsbilete for kommunen er mellom anna voksande utanforskap, auka klima- og naturrisiko, samt manglande fokus p\u00e5 levande bydelar. Fokus p\u00e5 gode oppvekstk\u00e5r og moglegheiter for utfolding der folk bur vert trekt fram, og dette er viktige premiss for vidare planprosess. Det er positivt at utvikling av bydelane utanfor Bergen sentrum skal f\u00e5 auka merksemd i KPS. Velfungerande lokalsamfunn med korte avstandar til mellom anna skule, handel og ulike tenester vil gjere kvardagen enklare og redusere reisebehov. Vestland fylkeskommune vil r\u00e5 kommunen til \u00e5 vektlegge strategiar som legg til rette for milj\u00f8vennlege reiseval. Det inneber ein tydeleg satsing p\u00e5 arealutvikling tilknytt eksisterande kollektivtilbod og infrastruktur for mjuke trafikantar. Vi minner om at Bergen har inng\u00e5tt ein Byvekstavtale som forpliktar partane \u00e5 f\u00f8lgje opp m\u00e5let om at veksten i persontrafikken skal takast med kollektivtrafikk, sykling og gange. For \u00e5 n\u00e5 dette m\u00e5let er arealutvikling som reduserer behovet for privatbil ein forutsetning. Nullvekstm\u00e5let og prioritering av tilrettelegging for milj\u00f8vennlege reiser kunne vore tydelegare framheva i h\u00f8yringsdokumenta. Forsking viser at det er ein samanheng mellom befolkningstettleik og bruk av kollektiv, slik tabellen under illustrerer. I Bergen viser reisetal fr\u00e5 Skyss ein kollektivandelen p\u00e5 15 %. Vi vil r\u00e5 til \u00e5 legge s\u00e6rskilt vekt p\u00e5 trygge skolevegar i samfunnsdelen, og generelt l\u00f8fte trafikksikre l\u00f8ysingar for mjuke trafikantar som viktig premiss for arealutviklinga i KPS. Vidare m\u00e5 det tilrettelegging for m\u00f8teplassar og kortast mogleg avstand til ulike tenester og aktivitetar. Dette vil og bidra til meir levande og trivselsfremjande sentrumsomr\u00e5de i bydelane. Folkehelse I lov om folkehelsearbeid \u00a72-4 st\u00e5r det at kommunen skal fremje folkehelse innan dei oppg\u00e5ver og med dei verkemidla kommunen er tillagt. Bergen kommune tar i vare folkehelseomsyn i planstrategien og planprogrammet til kommunens samfunnsdel p\u00e5 ein god m\u00e5te. Kommunen visar tydeleg kopling til oversiktsarbeidet, viser god forst\u00e5ing for sosial berekraft . Saksnr: 2024/31389-3 Side 4 av 9 Universell utforming At samfunnet skal legge til rette for at alle skal kunne ha like moglegheiter er eit prinsipp som er stadfesta i regional plan og lovverk som PBL og likestillings- og diskrimineringsloven. I tillegg til at vi har forpliktingar i h\u00f8ve til FN-konvensjonen om rettigheitene til menneske med nedsett funksjonsevne. Prinsippa ligg til grunn for utviklingsplan for Vestland. Gjennom samfunnsdelen skal kommunen kunne ta stilling til langsiktige utfordringar, m\u00e5l og strategiar knytt til mellom anna likestilling og inkludering i kommunesamfunnet og kommunen som organisasjon. Universell utforming er ein verdibasert strategi som famnar alle sektorar og fagomr\u00e5de er eit sentralt verkemiddel legge til rette for mangfald og like moglegheiter for deltaking. Universell utforming skal alltid ligge som ein premiss i kommunen sitt breie arbeid. Sidan kommunen tek sikte p\u00e5 \u00e5 lage f\u00e5 planar vil det vere s\u00e6rleg viktig at universell utforming er forankra p\u00e5 alle planniv\u00e5. Plan og bygningslova er generell og teknisk forskrift- TEK, viser berre til minimumskrav. Det er kommunen som skal og kan sikre heilheit gjennom eigne planar og forvaltning av planverket. I samfunnsdelen kan ein ogs\u00e5 l\u00f8fte fram omr\u00e5de der kommunen ynskjer at universell utforming skal f\u00e5 s\u00e6rleg prioritet i denne planperioden. Til d\u00f8mes ved lokalisering av nye utbyggingsomr\u00e5de, tenester og handel, med omsyn til tilgjenge og transport for alle. Det kan ogs\u00e5 vere konkrete satsingar knytt til eksisterande bygg og infrastruktur. Er det behov for \u00e5 ta tak i ei s\u00e6rskilt kategori bygg eller infrastruktur der kommunen b\u00f8r gjere eit samla l\u00f8ft? Dette kan vere gjennom kartlegging av og oppgradering til universell utforming i skular eller publikumsbygg. Det kan vere ei reisekjede, til d\u00f8mes universelt utforma l\u00f8ysingar mellom buss, tog og ferje, terminalar og haldeplassar m.m. Det kan ogs\u00e5 vere satsing p\u00e5 rekreasjon og friluftsomr\u00e5de. Satsinga kan skje etappevis eller som eit samla l\u00f8ft. Kommunen b\u00f8r ta inn eigne m\u00e5l og strategiar knytt til universell utforming i samfunnsdelen, gjerne kopla til m\u00e5l og strategiar knytt til andre sektorar som til d\u00f8mes, folkehelse og integrering, natur og friluftsliv, n\u00e6ring og reiseliv, bustadkvalitet og byutvikling, mobilitet og transport, med meir. Kultur og kulturminne Ein ny utviklingsplan for Vestland er planlagd vedteken hausten 2024. Regional plan for kultur er forankra i v\u00e5re utviklingsplanar. Det er positivt at Bergen kommune skal sj\u00e5 til v\u00e5re nye plan i arbeidet med kommuneplanen sin samfunnsdel. Kultur Kultur bygger samfunn. Regional plan for kultur 2023-2035 (pdf) med handlingsprogram 2023-2026 (pdf) skal leggjast til grunn for kommunal planlegging og verksemd i regionen. Planen omhandlar tema bibliotek, friluftsliv, frivilligheit, idrett, kulturarv, kulturformidling og kunst. Hovudm\u00e5l er at alle skal kunne delta, oppleve og skape. Planen har 4 m\u00e5l; Vestland som leiande kulturfylke, eit inkluderande kulturliv som ressurs for samfunn; kultur som grunnlag for verdiskaping og kunnskap som grunnlag for kulturutvikling. Bergen er i ei s\u00e6rstilling som kulturell drivkraft for heile Vestland, og ein samlingsstad for den profesjonelle kulturarbeidar. Over halvparten av innbyggjarane i Vestland bur i Bergen. Storbyen med sitt profesjonelt kulturliv og institusjonar hevder seg i internasjonal samanheng, og er ein motor for utviklinga i heile fylket. Nettverk og samarbeid mellom kulturakt\u00f8rar og \u00e5 st\u00f8tte opp om fleire arbeidsplassar for profesjonelle kulturarbeidarar har vore ein vellukka metode. Bergen kommune har jobba m\u00e5lretta med dette og tatt et stort ansvar som har gitt gode resultat. Det er viktig at Bergen kommune fortsett tek ansvaret. Det er fortsett stort potensiale i vidare satsing p\u00e5 profesjonell kunst i byen \u2013 gjerne i samhandling med omlandet, med frivillig kulturliv, n\u00e6ringar og fagmilj\u00f8a i utdanningsinstitusjonane. Vi saknar omtale av dette i planprogrammet, s\u00e6rleg i kap. 6.2.3 om Vestlandets hovudstad. Den kulturelle infrastrukturen i kommunen skal gje heile befolkninga h\u00f8ve til \u00e5 ta del i og \u00e5 oppleve kunst, kultur, idrett og m\u00f8te andre i sine lokalsamfunn. Dette b\u00f8r styrkast for \u00e5 m\u00f8te framtidige samfunnsutfordringar. Hj\u00f8rnesteinane er kunst- og kulturfag i oppl\u00e6ringa, kulturskulen, folkebiblioteka, kommunalt og frivillig fritidstilbod, frivilligheit elles og lokalsamfunnet sine arenaer. Bergen kommune bruker aktivt fleire temaplanar som omhandlar dette, men vi saknar at det vert Saksnr: 2024/31389-3 Side 5 av 9 omtalt i planprogrammet, s\u00e6rleg under kap 6.2.2 om utanforskap og 6.2.5 om livskraftig by og oppvekstvilk\u00e5r. Kommunen b\u00f8r: \u2022 prioritera kultur og frivilligheit som ei eige satsing i samfunnsdel av kommuneplan \u2022 styrke den kulturelle infrastrukturen \u2022 st\u00f8tte opp om organiseringa av ein sterk frivillig sektor og vidareutvikle kommunal frivilligpolitikk \u2022 styrkje kunst, kultur, idrett og friluftsliv som arena for deltaking, inkludering og mangfald \u2022 styrke samarbeidet mellom offentleg og privat sektor, og profesjonelt og frivillig kulturliv \u2022 st\u00f8tte opp om fleire arbeidsplassar for profesjonelle kulturarbeidar \u2022 stimulere til berekraftige og mangfaldige m\u00f8teplassar og arenaer for alle og s\u00e6rleg for barn og ungdom \u2022 styrke kulturarenaer som opne, frie og demokratiske ytringsrom Kulturminne og kulturmilj\u00f8 Vestland fylkeskommune legg til grunn at kulturminne, kulturmilj\u00f8 og landskap er med som premissgivar for \u00e5 skape gode samfunn. Kulturarven skal vere integrert i all areal-, milj\u00f8- og ressursplanlegging i kommunane. Kulturminnelova sitt f\u00f8rem\u00e5l \u00a7 1 seier mellom anna at: \u00abKulturminner og kulturmilj\u00f8er med deres egenart og variasjon skal vernes b\u00e5de som del av v\u00e5r kulturarv og identitet og som ledd i en helhetlig milj\u00f8- og ressursforvaltning. Det er et nasjonalt ansvar \u00e5 ivareta disse ressursene som vitenskapelig kildemateriale og som varig grunnlag for n\u00e5levende og framtidige generasjoners opplevelse, selvforst\u00e5else, trivsel og virksomhet.\u00bb. Vi viser til stortingsmelding om nye m\u00e5l i kulturmilj\u00f8politikken: https://www.regjeringen.no/no/aktuelt/kulturmiljo/id2697943/ Vi vil s\u00e6rleg peike p\u00e5 gjenbruk og istandsetting av kulturminne og kulturmilj\u00f8 som er samfunnsnyttig b\u00e5de av omsyn til klima, ressursbruk og \u00f8konomi. \u00c5 finne god balanse mellom vern og utvikling er ei av desse utfordringane. Kulturminne er ressursar for \u00e5 byggje samfunnet. Her har Bergen kommune ei viktig oppg\u00e5ve med \u00e5 ta vare p\u00e5 kulturarven som ressurs for kunnskap, oppleving, bruk og gjenbruk (sirkul\u00e6r \u00f8konomi). M\u00e5l og strategiar Kommunen kan med fordel ta inn eigne m\u00e5l og strategiar knytt til kulturminne, kulturmilj\u00f8 og landskap. Desse temaa kan ogs\u00e5 tas med n\u00e5r det vert utforma m\u00e5l og strategiar knytt til andre sektorar som til d\u00f8mes reiseliv, folkehelse, friluftsliv, n\u00e6ring og oppvekst. Enkle retningslinjer i samfunnsdelen for \u00e5 forankre og integrere omsynet til kulturminne, kulturmilj\u00f8 og landskap kan vere: \u2022 Utvikling av kommunen sine areal skal bygge p\u00e5 oppdatert kunnskapsgrunnlag om natur- og kulturmilj\u00f8verdiar. \u2022 Kulturminne og kulturmilj\u00f8 legg premissa for ny arealbruk. \u2022 Natur- og kulturverdiar skal fremjast som ein del av innbyggarane sin identitet og tilh\u00f8yrsle. \u2022 Kulturminne, kulturmilj\u00f8 og landskap skal forvaltast med tanke p\u00e5 ei berekraftig utvikling, og utvalde kulturminne og kulturmilj\u00f8 skal vernast om som dokumentasjon av fortida og som ein ressurs for framtida. N\u00e5r det gjeld kunnskapsgrunnlag for ei forsvarleg forvalting av kulturminneressursane, oppmodar vi kommunen om \u00e5 nytte kulturmilj\u00f8plan for Bergen \u00abIdentitet med s\u00e6rpreg\u00bb (2021-2025) med tilh\u00f8yrande kulturminnestrategi (2019-2023). Bergen er ein av verdsarvkommunane i Vestland fylke. I samsvar med Nasjonale forventningar til regional og kommunal planlegging (2023-2027) skal omsynet til verdsarvverdiane sikrast gjennom heilskapleg samfunns- og arealplanlegging, jamf\u00f8r punkt 54. Saksnr: 2024/31389-3 Side 6 av 9 Bibliotek Vestland fylkeskommune legg til grunn at folkebiblioteket b\u00f8r sj\u00e5ast som ein ressurs i samfunnsplanlegginga. Bergen kommune har allereie gjort eit stort arbeid med ein temaplan for bibliotek. Planen trekk fram fire sentrale satsingsomr\u00e5de ein b\u00f8r ta med seg vidare i arbeidet med kommuneplanens samfunnsdel. Det er ogs\u00e5 naturleg \u00e5 sj\u00e5 til den nasjonale leselyststrategien som vart lagt fram av regjeringa i mai 2024. Idrett og friluftsliv Spelemidlar skal bidra til infrastruktur som gir befolkninga h\u00f8ve til \u00e5 driva fysisk aktivitet, b\u00e5de i regi av den frivillige, medlemsbaserte idretten og i eigenorganisert aktivitet. Eit aktivt liv er viktig for folkehelsa og som eit bidrag til god livskvalitet, trivsel og berekraftig utvikling. Friluftsliv er dessutan viktig for \u00e5 auke forst\u00e5inga av verdien av ur\u00f8rt natur. Fylkeskommunen prioriterer s\u00f8knader om spelemidlar fr\u00e5 kommunane og fordeler ramma fr\u00e5 staten. Fylkeskommunen \u00f8nskjer \u00e5 f\u00e5 meir aktivitet for pengane, og redusera \u00f8konomiske barrierar for deltaking. M\u00e5let er meir opne og fleksible anlegg for alle barn og unge, til ein l\u00e5gast mogleg kostnad. Kulturdepartementet stiller krav om at kommunen m\u00e5 ha ein plan for \u00e5 f\u00e5 tildelt spelemidlar, men det er opp til kommunen \u00e5 velja plantype, -om dette skal vera ein kommunedelplan, temaplan eller ein del av samfunnsdelen. Det er viktig \u00e5 sikre god tilkomst til attraktive friluftsomr\u00e5de, b\u00e5de sommar og vinter. Kanalisering av ferdsel, gjennom skilting og merking av ferdsels\u00e5rer vil b\u00e5de sk\u00e5ne naturen, og gi ein trygg tilkomst for turg\u00e5arar. Tilgang til sj\u00f8 og vann er viktig for livskvalitet og folkehelse, og det er viktig \u00e5 sikre areal for tilkomst til strandsone for \u00e5lmenta. Dette b\u00f8r kome fram i arealstrategiane i samfunnsdelen til kommunen. For anlegg til ut\u00f8ving av friluftsliv er det \u00f8nskjeleg at kommunane lagar eigne planar for ferdsels\u00e5rene. Det kan det v\u00e6re aktuelt \u00e5 sl\u00e5 saman plan for idrett og fysisk aktivitet og plan for friluftslivets ferdsels\u00e5rer. Generelt Bergen kommune har mange planar for avgrensa tema innan det breie kulturfeltet. Mange gode m\u00e5l og handlingar er skissert gjennom desse planane. Prinsippa for samfunnsplanlegging lagt fram i planprogrammet er \u00e5 f\u00e5 f\u00e6rre, meir overordna planar som famnar p\u00e5 tvers av sektorar, slik at det er enklare \u00e5 sj\u00e5 samanhengar og enklare \u00e5 bruke planar som styringsverkt\u00f8y. Dette i tillegg til eit tydlegare m\u00e5lhierarki og felles oppdatert kunnskapsgrunnlag kan vera eit godt grep som fylkeskommune ogs\u00e5 jobbar mot. Som omtalt ovanfor kan utfordringa vere \u00e5 gjennomf\u00f8re og vidaref\u00f8re m\u00e5l og handlingar i eksisterande temaplanar samtidig som ein utviklar nye styringsverkt\u00f8y. Klima og milj\u00f8 Regional plan for klima 2022-2035, med tilh\u00f8yrande handlingsprogram, blei vedtatt i fylkestinget 15. desember 2022. Klimaplanen er eit verkt\u00f8y for \u00e5 styrke klima- og milj\u00f8arbeidet i Vestland. Klima og milj\u00f8 skal vere eit premiss for samfunnsutviklinga, og skal inng\u00e5 i alt vi gjer. Vestland skal vise vegen mot det gode, berekraftige og trygge nullutsleppsamfunnet. Planen tek f\u00f8re seg 5 plantema: Redusere direkte klimagassutslepp, redusere klimafotavtrykket, trygt og robust Vestland, sikre naturmangfaldet og klimarettferd og folkehelse. Mange av retningslinjene i klimaplanen er av s\u00e6rskilt betydning for arbeidet med samfunnsdelen. Jamf\u00f8r SPR for klima- og energiplanlegging og klimatilpassing punkt 4.3 skal kommuneplanens samfunnsdel inkludere ein overordna vurdering av om klimaendringar vil p\u00e5verke langsiktige utfordringar, m\u00e5l og strategiar. Dette blir ein viktig del av arbeidet med samfunnsdelen, sj\u00f8lv om kommunen har ein klimastrategi fr\u00e5 2022. I planprogrammet skriv Bergen kommune at samfunnsdelen skal innehalde m\u00e5l for den langsiktige utviklinga av Bergen som samfunn og organisasjon. Vi vil presisere at det er viktig at kommunen set seg ambisi\u00f8se klimam\u00e5l i samfunnsdelen, som reflekter klima- og naturkrisa. Saksnr: 2024/31389-3 Side 7 av 9 Gjennom regional plan for klima har Vestland fylkeskommune vedtatt m\u00e5l om netto nullutslepp av klimagassar innan 2030. Bergen kommune har sett seg ambisi\u00f8se m\u00e5l for b\u00e5de dei direkte og indirekte utsleppa. Det er viktig at desse m\u00e5la integrerast i arbeidet med samfunnsdelen. Under kapittel 8.2 Utfordringsbilete og utviklingstrekk for Bergen, blir natur- og klimarisiko trekt fram som viktige tema, og dette er bra. Her saknar vi likevel arbeidet med utsleppsreduksjon som er sv\u00e6rt viktig for kommunen si overordna planlegging. Planen b\u00f8r inkludere oppdatert informasjon og framskrivingar av klimagassutslepp i kommunen. Her har fylkeskommunen eit verkt\u00f8y som kommunen kan nytte. Verkt\u00f8yet syner framskriving basert p\u00e5 utsleppsstatistikken til Milj\u00f8direktoratet, og tiltak i mellom anna klimakur (nasjonale tiltak), og opnar for moglegheita for at kommunen sj\u00f8lv kan legge inn eigne tiltak. For \u00e5 f\u00e5 tilgang til verkt\u00f8yet sender de ein f\u00f8respurnad til ingeborg.klokkersund.djupevag@vlfk.no. Vi vil tipse om at de finn mange gode kjelder i v\u00e5r kunnskapsbank. Mellom anna finn de nedst under temaet utsleppsreduksjon ein rettleiar om klimaomsyn i planlegging utarbeida av Viken fylkeskommune. Denne syner klart og tydeleg kva kommunen kan gjere i samband med samfunnsdelen, b\u00e5de i prosess, aktuelle verkt\u00f8y, kva handlingsrom kommunen har og med d\u00f8mer. Klimarisiko Med eit klima i endring vil graden av klimarisiko auke, og dette vil vere eit viktig tema for arbeidet med samfunnsdelen. I \u00e5ra som kjem vil vi f\u00e5 h\u00f8gare fysisk risiko for flaum, skred, \u00f8kt overvatn og andre uf\u00f8resette hendingar knytt til ekstremv\u00e6r. Vi oppmodar ogs\u00e5 kommunen om \u00e5 gjere vurderingar knytt til heilskapleg klimarisiko inn i arbeidet med samfunnsdelen. Klimarisiko er meir enn fysisk risiko. Ei brei tiln\u00e6rming til klimarisiko inkluderer korleis klimaendringane, klimapolitikk og teknologiutvikling kan p\u00e5verke ein finansiell risiko for kommunen. Klimarisiko kan f\u00e5 stor betydning for kommune\u00f8konomi og attraktivitet for n\u00e6ringsliv og innbyggjarar, relatert til skader, erstatning, investering og gjennomf\u00f8ring. Vi m\u00e5 difor planlegge og leggje til rette for tiltak som kan redusere slik risiko. P\u00e5 nettsida v\u00e5r finn de Gr\u00f8n skattekiste med punktvise sjekklister og sp\u00f8rsm\u00e5l som ein kan stille n\u00e5r ein lurer p\u00e5 kor s\u00e5rbare vi er i m\u00f8te med klimaendringar. I planprogrammet for ny samfunnsdel peiker Bergen kommune p\u00e5 samanhengen mellom samfunnsdelen og arealdelen gjennom arealstrategi. Vi oppmodar om \u00e5 utarbeide ein arealstrategi som viser korleis arealplanlegginga skal bidra til reduserte klimagassutslepp og tilpassing til eit klima i endring. Tiltak for \u00e5 verne eller restaurere naturlege areal b\u00f8r vere ein del av arealstrategien for \u00e5 styrke klimatilpassinga. Robuste \u00f8kosystem har stor betydning for samfunnets samla evne til \u00e5 handtera klimaendringane gjennom \u00f8kosystemtenester. Karbonrike areal som myr, skog, v\u00e5tmarker og jordbruksareal er ogs\u00e5 verdifulle i b\u00e5de opptak og lagring av karbon, og b\u00f8r sikrast mot arealendringar. Strategien b\u00f8r reflektere b\u00e5de sosial, \u00f8konomisk og milj\u00f8messig berekraft. Kommunen kan med fordel ta inn eigne m\u00e5l og strategiar knytt til klima og milj\u00f8. Desse temaa kan ogs\u00e5 tas med n\u00e5r det vert utforma m\u00e5l og strategiar knytt til andre sektorar som til d\u00f8mes natur og vassforvaltning, n\u00e6ring, byutvikling og arealplanlegging. Vassforvaltning Vestland fylkeskommune vil understreke viktigheita av \u00e5 inkludere milj\u00f8m\u00e5l i planprogrammet. D\u00f8me p\u00e5 gode milj\u00f8m\u00e5l er at vassf\u00f8rekomstar som elvar, innsj\u00f8ar, kystvatn og grunnvatn skal n\u00e5 milj\u00f8m\u00e5la som er sette i den regionale vassforvaltningsplanen og databasen Vann-nett. Vidare skal ny arealbruk ikkje gjere tilstanden til desse vassf\u00f8rekomstane verre, og der det er mogleg, skal nye bygg og ny arealbruk bidra til \u00e5 n\u00e5 milj\u00f8m\u00e5la. Vidare anbefaler vi \u00e5 sj\u00e5 p\u00e5 samfunnssikkerheit, klima- og naturrisiko i planprogrammet, med s\u00e6rleg fokus p\u00e5 vatn. Dette kan inkludere bruk av naturbaserte l\u00f8ysingar og vassmilj\u00f8, slik som skildra i stortingsmeldinga om klimatilpassing. Ei nyttig referanse er \"Vann i nye Nasjonale forventningar til regional og lokal planlegging 2023-2027\" p\u00e5 vannportalen.no, som ogs\u00e5 b\u00f8r nemnast i programmet. Implementering av det oppdaterte Vann-nett vil vere avgjerande for \u00e5 sikre at kommunen tek riktige steg mot ei berekraftig forvaltning av vassressursane. Saksnr: 2024/31389-3 Side 8 av 9 N\u00e6ring I Utviklingsplan 2020-2024, regional planstrategi, held Vestland fylkeskommune fram Bergen som ei drivkraft for utviklinga i heile fylket. Bergen kommune har n\u00e6r halvparten av innbyggartalet i fylket, og representerer 50% av eksportinntektene i Vestland. Fylkeskommunen har saman med Innovasjon Noreg prosjektet Gr\u00f8n region Vestland som skal bidra til omstillinga av n\u00e6ringslivet p\u00e5 Vestlandet. I Hovudrapport for Vestlandsportef\u00f8ljen 2.0 vert Bergen halde fram som viktig for \u00e5 gje gr\u00f8n industriutvikling gjennom samarbeidsavtalar, og held fram at Bergen er viktig for \u00e5 gje hubane tilgang p\u00e5 viktige kompetansemilj\u00f8, infrastruktur og institusjonar. Styrking av gode arenaer for samarbeid p\u00e5 tvers av fylket er n\u00f8kkel for \u00e5 lukkast. Bergen er spesielt viktig innan fem omr\u00e5der : \u2022 Bergen har leiande kompetansemilj\u00f8, spesielt innan marin og maritim n\u00e6ring og har elles leiande innovasjonsklynger. \u2022 Bergen er Vestlandet ledande innan eksportindustrien. \u2022 Bergen har forsking- og utdanningsinstitusjonar av h\u00f8g internasjonal klasse \u2022 Bergen er nasjonalt senter for marine og maritime n\u00e6ringar I framlegg til ny Planforslag Utviklingsplan 2024 - 2028 som no er p\u00e5 h\u00f8yring vert det halde fram: Samarbeid, innovasjon og kunnskapsutvikling (Uvpl 24-28) s 7: Utvikling av kompetanse, verkt\u00f8y og metodar for samordning og samarbeid er viktig. Likeins styrka endringskapasitet. Berekraft krev satsing p\u00e5 forsking og innovasjon i heile samfunnet. Planlegginga m\u00e5 verte meir effektiv og handlingsfokusert og styrke plan som grunnlag for strategiske samarbeid og forpliktande partnarskap. Fylkeskommunen og kommunane har ei viktig rolle for \u00e5 fasilitere og vere nettverksakt\u00f8r i tillegg til \u00e5 vere partnar. Det knyter seg til rolla som samfunnsutviklar, tenesteleverand\u00f8r, forvaltar og demokratiakt\u00f8r. Verdiskaping og kompetanse For \u00e5 sikre at Vestland ogs\u00e5 i framtida kan vere eit leiande verdiskapingsfylke m\u00e5 utvikling av kompetansen som finst i forsking- og n\u00e6ringsliv vere del av satsinga. Vi skal ha eit mangfaldig arbeidsliv med h\u00f8g deltaking og rett kompetanse. Bergen kommune er den viktigaste kompetansekommunen i Vestland spesielt innan forsking og h\u00f8gare utdanning. Vestland har fleire planar med retningsliner for verdiskaping og kompetanse. Desse vert samla som grunnlag for styrka innsats fr\u00e5 stat, fylke og kommunar Og viser mellom anna til Forslag til Utviklingsplan 2024-2028 som er p\u00e5 h\u00f8yring med frist 16. september. Vi ber om at i det vidare arbeidet med samfunnsplanen vert lagt vekt p\u00e5 m\u00e5l og strategiar knytt til kompetanse og verdiskaping som kan legge grunnlag for at vi kan halde fram med \u00e5 vere leiande som eksportfylke. Reiseliv - bes\u00f8ksforvaltning Bergen kommune er del av Vestland fylkeskommune sitt prosjekt Bes\u00f8ksforvaltning i Vestland, med fokus p\u00e5 turismen og berekraftig bes\u00f8ksforvaltning. Bergen er ein av dei mest attraktive turiststadane vi har i Norge og folketalet i byen er til tider sv\u00e6rt h\u00f8gt, n\u00e5r gjestetalet kjem i tillegg til fastbuande og yrkesreisande. Slik skapar reiselivsaktiviteten utfordringar for infrastruktur som parkering, ladepunkt for el-k\u00f8yret\u00f8y, logistikk knytt til hamn, skilting, toalett, bruk av byfjellene og tilh\u00f8yrande naturomr\u00e5de med meir. Bes\u00f8ksforvaltning er ogs\u00e5 relevant for bumilj\u00f8 og bustadmarknaden der AirBnb eller tilsvarande plattformer vert for dominerande i enkelte omr\u00e5der. Visit Bergen har gjennomf\u00f8rt Innovasjon Norge si sertifiseringsordning Merket for berekraftig destinasjon, eit program i regi av Innovasjon Norge som krev forankring gjennom vedtak i kommunen. Standard 3.0 for programmet, viser kriteria fordelt p\u00e5 dei tre berekraftspilarane som Bergen kommune, Visit Bergen og reisem\u00e5lsbedriftene i Bergen kommune har forplikta seg til \u00e5 arbeide vidare med. Sertifiseringa skal fornyast kvart 3. \u00e5r s\u00e5 dette er eit kontinuerleg arbeid. Satsinga kan med fordel v\u00e6re enda betre forankra administrativt i Bergen kommune. Vi vil tilr\u00e5 at ein i kommuneplanens samfunnsdel er enda tydelegare p\u00e5 at ein skal jobbe med bes\u00f8ksforvaltning for \u00e5 sikre ei berekraftig utvikling av reiselivet i byen. Saksnr: 2024/31389-3 Side 9 av 9 Kommunen kan med fordel ta inn eigne m\u00e5l og strategiar knytt til reiseliv og bes\u00f8ksforvaltning. Desse tema kan ogs\u00e5 tas med n\u00e5r det vert utforma m\u00e5l og strategiar knytt til andre sektorar som til d\u00f8mes, byutvikling og bukvalitet, kultur og kulturminnemilj\u00f8, natur og n\u00e6ring m.fl. Oppsummering Vestland fylkeskommune har vurdert forslag til planstrategi - og planprogram for kommuneplanens samfunnsdel - Bergen kommune 2023-2027. Det er utarbeida eit grundig og relevant kunnskapsgrunnlag i forkant av planarbeidet som syner at vi har mange felles utfordringar som ikkje er avgrensa til kommunegrensene. Planarbeidet er av stor regional interesse og Vestland fylkeskommune ynskjer \u00e5 vere ein samarbeidspart i det vidare. Vi har innspel til planprogram for kommuneplanens samfunnsdel og vidare prosess, og legg vekt p\u00e5 at samfunnsdelen skal vere eit godt styringsverkt\u00f8y med langstige m\u00e5l som gir retning og gjennomtenkte strategiar som seier korleis vi skal kome dit. Vi har innspel til planprogrammet for samfunnsdelen knytt til desse plantema. \u2022 Mobilitet og transport \u2022 Folkehelse \u2022 Universell utforming \u2022 Kultur og kulturminne, bibliotek, idrett og friluftsliv \u2022 Klima, milj\u00f8 og vassforvaltning \u2022 N\u00e6ringsutvikling og reiseliv Vi st\u00e5r til disposisjon viss ein skulle ha sp\u00f8rsm\u00e5l rundt regionale plantema og vidare planprosess. Med helsing Eva Katrine Ritland Taule Sigrid N\u00e6sheim Bjercke fagansvarleg kommunal plan seniorr\u00e5dgjevar NPI \u2013 Plan, klima og analyse NPI - Plan, klima og analyse Brevet er elektronisk godkjent og har difor inga handskriven underskrift Kopi mottakarliste Statens vegvesen Postboks 1010 Nordre \u00c5l 2605 LILLEHAMMER Statsforvaltaren i Vestland Statens hus - Nj\u00f8savegen 2 6863 LEIKANGER "
}