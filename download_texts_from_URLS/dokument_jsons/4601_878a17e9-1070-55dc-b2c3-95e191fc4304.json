{
  "dokument_id": "878a17e9-1070-55dc-b2c3-95e191fc4304",
  "doc_type": "case_attachment",
  "kommune": 4601,
  "tittel": "Fagnotat datert 31.10.2023",
  "url": "https://bergen.kommune.no/politikere-utvalg/api/fil/bk360/9320470/Fagnotat-datert-31-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16081-4 (Arbeidssted) Saksbehandler: Runar Sagstad Haugen Dato: 31.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 166/536/0/0 Kong Oscars gate 45. Bruksendring. Lasse Midtb\u00f8 og Leif Johan Mo p\u00e5 vegne av styret i Tverrgaten 15 den Hvem klager? 14.09.23. Tiltaket Bruksendring, fasadeendring, p\u00e5bygg, tilbygg og anlegging av tekniske installasjoner i n\u00e6ringsbygg 1466,6 m2 BRA. Det gis rammetillatelse til: Bruksendring, fasadeendring, p\u00e5bygg, tilbygg og anlegging av tekniske installasjoner i n\u00e6ringsbygg 1466,6 m2 BRA: Vedtaket Det gis dispensasjon fra reguleringsplan 6420000 om avstand til vei, tiltakets plassering jf. pbl \u00a7 29-4, og reguleringsplan 4620000 om spesialomr\u00e5de bevaring. For det fullstendige vedtaket se pkt. 1.3 under. KPA2018 viser eiendommen som sentrumsform\u00e5l byfortettingssone BY1, og den ligger innenfor hensynssonene: H570 kulturmilj\u00f8 og Historisk sentrum (Middelalderbykjerne 0,6 %), H730 B\u00e5ndlegging etter lov om kulturminner (Riksantikvar), H390 Brannsmitteomr\u00e5de, H390 Luftkvalitet gul sone, H220 Veist\u00f8y gul sone, H210 Veist\u00f8y r\u00f8d sone, H410 Konsesjonsomr\u00e5de fjernvarme, bestemmelsesomr\u00e5de 4, se KPA \u00a7 38 Planstatus (kulturminner). I kommunedelplan KDP Sentrum er eiendommen vist som \u00abblandet sentrumsform\u00e5l og gangareal med byromsbruk\u00bb. Omr\u00e5det omfattes av spesialomr\u00e5de bevaring, NB-omr\u00e5de (nasjonale interesser i by), samt bebyggelse i verneverdig kulturmilj\u00f8. Eiendommen omfattes av reguleringsplan ID 4620000 Bergenhus. GNR 166 BNR 870 Reguleringsplan for Marken, ikrafttredelsesdato 09.12.1979 og er regulert til forretning, kontor og erverv, omr\u00e5de K1. Styret er kritisk til tiltaket grunnet st\u00f8rrelse og utforming. Det er uklart Klagegrunner hvilken akt\u00f8r som skal inn i bygget, hvor inngangen er, \u00e5pningstider, og aldersgruppe. Styret har d\u00e5rlig erfaring med servering i bygget. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtaket datert 25.08.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det forel\u00e5 opprinnelig en s\u00f8knad datert 28.02.2023 som ble avsl\u00e5tt i vedtak datert 21.06.2023. Avslaget var hovedsakelig begrunnet med at omr\u00e5det l\u00e5 innenfor spesialomr\u00e5de bevaring, og tiltaket var ikke godt nok tilpasset n\u00f8dvendige visuelle kvaliteter. Byantikvaren og Vestland fylkeskommune sin kulturminnemyndighet var negative til flere av tiltakene. Det ble i etterkant avholdt et m\u00f8te mellom tiltakshaver, Byantikvaren og Plan- og bygningsetaten. Etter dette ble det sendt en revidert s\u00f8knad den 04.07.2023 som Byantikvaren og Plan- og bygningsetaten n\u00e5 kunne stille seg positiv til. Det ble gitt rammetillatelse til den 25.08.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra: Gnr/bnr 166/540 Leif J. Mo (oppsummert): Mo stiller sp\u00f8rsm\u00e5l ved trangt gatel\u00f8p og lysgraver som vil forverre problemet, for eksempel for kj\u00f8ret\u00f8y og HC-tilgjengelighet. Videre stilles det sp\u00f8rsm\u00e5l til serveringsform\u00e5l, med st\u00f8y og belastning for naboer. Gaten er ikke dimensjonert for massiv utvidelse av serveringsform\u00e5l. Mo oppgir at nabolaget vil bli \u00f8delagt og henimot ubeboelig ved utvidelser av serveringsvirksomheter, der bes\u00f8kende allerede st\u00f8yer, r\u00f8yker, urinerer, kaster opp osv. Mo oppgir p\u00e5 vegne av styret at parken like ved stadig benyttes av festende ungdomsgjenger. Markens Tverrgate 15, styret v/Lasse S. Midtb\u00f8 (oppsummert): Midtb\u00f8 opplyser om tidligere konflikter med st\u00f8yende serveringsvirksomheter p\u00e5 eiendommen (nattklubb m.v), og at denne til slutt m\u00e5tte avvikles p\u00e5 grunn av st\u00f8yplager (rop og skrik, musikk, urinering, oppkast m.v.). Midtb\u00f8 p\u00e5peker at st\u00f8y og br\u00e5k som beskrevet naturligvis er til sterk sjenanse for beboere i omr\u00e5det. Lysgraver problematiseres p\u00e5 lik linje med merknad fra 166/540. Det stilles sp\u00f8rsm\u00e5l til hvilken virksomhet som \u00f8nskes etablert, hvilke st\u00f8yreduserende tiltak som er planlagt, samt hvilke \u00e5pningstider de ser for seg. Det er mottatt uttaler fra: Bymilj\u00f8etaten datert 18.04.2023 og 31.05.2023 Byantikvaren uttale datert 11.08.2023 Bergen Brannvesen datert 02.06.2023 Riksantikvaren datert 01.06.2023 Vestland fylkeskommune datert 08.06.2023 og 09.06.2023 Disse uttalene g\u00e5r p\u00e5 estetiske forhold ved bygget og uttaler/dispensasjoner for tiltak opptil vei/fortau. I forbindelse med denne klagen ansees ikke disse som relevante da klagen omhandler andre forhold. For ordens skyld legges uttalene ved som vedlegg til dette fagnotatet. 1.3. Vedtaket datert 25.08.2023 er som f\u00f8lger: Det gis rammetillatelse til: Bruksendring, fasadeendring, p\u00e5bygg, tilbygg og anlegging av tekniske installasjoner i n\u00e6ringsbygg 1466,6 m2 BRA: o Ombygging og bruksendring til serveringsform\u00e5l i u-etg samt 1. etg o Riving og inngrep i b\u00e6rende konstruksjoner o Nytt dekke mellom u-etg og bakg\u00e5rd byttes o Fasadeendringer, d\u00f8rer, vinduer, port, belysning m.v. Saksnummer KLAGE-2023/16081 Side 2 av 5 o Oppf\u00f8ring av glasstak i bakg\u00e5rd (mellom 3. og 4. etg) og p\u00e5bygg o Reetablering av lysgraver langs fasade s\u00f8r og \u00f8st, 8 stk o Tilbygg i bakg\u00e5rd (32,6 m2, kj\u00f8kken) o Tekniske installasjoner, ventilasjon m.v. Dispensasjoner Det gis dispensasjon fra reguleringsplan 6420000 for avstand til vei jf. plan- og bygningsloven \u00a7 19-2. Det gis dispensasjon fra plan- og bygningsloven \u00a7 29-4 om tiltakets plassering, jf. plan- og bygningsloven \u00a7 19-2. Det gis dispensasjon fra reguleringsplan 4620000 om spesialomr\u00e5de bevaring, jf. plan- og bygningsloven \u00a7 19-2. Vestland fylkeskommune har i vedtak datert 09.06.23 gitt dispensasjon for avstand til fylkesvei. 2. Om klagen Klagen er fremmet av styret i Tverrgaten 15 v/ styreleder Lasse Midtb\u00f8 og styremedlem Leif Johan Mo. Klagen i sin helhet er: \u00abStyret i Tverrgaten 15 legger inn klage p\u00e5: Bruksendring, fasadeendring, p\u00e5bygg, tilbygg og anlegging av tekniske installasjoner i n\u00e6ringsbygg 1466,6mBRA: Ombygging og bruksendring til serveringsform\u00e5l i u-etg samt 1. etg. Styret er fortsatt kritisk til tiltaket grunna st\u00f8rrelse og utforming. Det er ikkje gitt nokon spesifikasjon rundt kva drift som er tiltenkt. Vi har ved fleire anledningar pr\u00f8vd \u00e5 f\u00e5 avklart dette, men utbygger har stilIt seg lite villig til \u00e5 svare p\u00e5 v\u00e5re sp\u00f8rsm\u00e5l. Vi vil ha ein bekreftelse p\u00e5 kva slags servering som er tiltenkt og gjerne kva akt\u00f8r som skal inn i bygget. Det er ogs\u00e5 uklart kor inngang til serveringsstedet skal vere. Det er ogs\u00e5 \u00f8nskeleg \u00e5 f\u00e5 informasjon rundt kva opningstider og aldersgruppe som er tiltenkt. Dette er sp\u00f8rsm\u00e5l som utbygger b\u00f8r ha mulighet til \u00e5 svare p\u00e5. Vi har tidlegare d\u00e5rleg erfaring med servering i det huset i form av st\u00f8y fr\u00e5 musikk og mennesker. Driftsmodellen som er tiltenkt b\u00f8r vere fullstendig avklart f\u00f8r tiltaket blir iverksatt.\u00bb Merknad fra fagetaten: Det opplyses for ordens skyld om at klagen ansees som fremmet av Eierseksjonssameiet Markens Tverrgate 15 (styret i Tverrgaten 15). I tr\u00e5d med signaturretten deres kan styrets leder og ett styremedlem signere for sameiet. Lasse Solvang Midtb\u00f8 er leder og Leif Johan Mo er styremedlem, dette ansees derav som innfridd. Tilsvar Tiltakshaver har gitt tilsvar til klagen datert 11.10.2023. Tiltakshaver anf\u00f8rer at klagefristen er oversittet. Videre anf\u00f8rer tiltakshaver at det er gitt tilstrekkelig opplysninger i forbindelse med s\u00f8knaden. Forventet leietaker er Oslo Camping som har en aktivitetsbasert driftsmodell for et stort spenn av aldersgrupper. De driver med servering og minigolf, og vil s\u00f8ke om skjenkebevilling. I Oslo oppgis den typiske \u00e5pningstiden mellom kl. 12-01.30 avhengig av ukedag. Videre vil hovedinngangen v\u00e6re p\u00e5 hj\u00f8rnet mellom Kong Oscars gate og Tverrgaten. Fagetaten viser ellers til tilsvaret datert 11.10.2023 i sin helhet. Saksnummer KLAGE-2023/16081 Side 3 av 5 3. Vurdering av klagen Vedtaket er datert 25.08.2023 og klagen er innsendt 14.09.2023. Det er under 3 uker, og klagen er fremmet innenfor klagefristen jf. fvl \u00a7 29. Slik vi forst\u00e5r klagen s\u00e5 g\u00e5r den p\u00e5 at det ikke er helt avklart hvilken servering som er tiltenkt eller hvilken akt\u00f8r. Videre anf\u00f8res det \u00e5 v\u00e6re uklart hvor inngangen skal v\u00e6re, \u00e5pningstider, hvilken aldersgruppe som er tiltenkt m.m. Klager viser ogs\u00e5 til at de tidligere har d\u00e5rlig erfaringer med servering fra stedet i form av st\u00f8y fra musikk og mennesker. Vedtaket gjelder blant annet ombygging og bruksendring til serveringsform\u00e5l i u-etg samt 1. etasje. Hovedsakelig oppsummerer fagetaten klager sine anf\u00f8rsler \u00e5 v\u00e6re uklarheter rundt tiltaket/konseptet og risikoen for st\u00f8y. S\u00f8knaden SAK10 \u00a7 5-4 sier: \u00abS\u00f8knad om tillatelse til tiltak etter plan- og bygningsloven \u00a7 20-2 og \u00a7 20- 4 skal inneholde opplysninger som nevnt nedenfor i tredje ledd bokstav a til q i den utstrekning de er relevante for tiltaket og n\u00f8dvendige for kommunens behandling\u00bb. I forhold til en beskrivelse av tiltakets art jf. SAK10 \u00a7 5-4 c) sier veilederen at \u00abDet m\u00e5 fremkomme av s\u00f8knaden hva tiltaket best\u00e5r i og hva det skal brukes til\u00bb, og \u00ab... beskrivelse av bruk\u00bb. I forhold til en beskrivelse av bruk tolker fagetaten det slik at en m\u00e5 vite hva bygget skal brukes til. Detaljer om n\u00f8yaktige \u00e5pningstider og hvilken aldersgruppe som er tiltenkt anser fagetaten at i stor grad faller utenfor vurderingstemaet i selve byggesaken. I forhold til st\u00f8rrelse, utforming og s\u00f8knaden ellers anser fagetaten at dette fremkommer p\u00e5 en tilstrekkelig m\u00e5te i s\u00f8knaden for \u00e5 innfri SAK10 \u00a7 5-4 jf. pbl \u00a7 21-2. St\u00f8y I forhold til st\u00f8y s\u00e5 er det ikke s\u00f8kt om noen unntak fra TEK17 i forbindelse med bruksendringen, og tiltakshaver skal innfri krav til st\u00f8y som m\u00e5tte fremkomme her. Videre fremkommer det fra tillatelsen at grenseverdier for st\u00f8y skal v\u00e6re innenfor krav i rundskriv T- 1442. I KPA2018 \u00a7 26.3.1 om Byfortettingssone st\u00e5r det: \u00abN\u00e6ringsvirksomheter som kan medf\u00f8re st\u00f8y, forurensning eller andre vesentlige ulemper for omgivelsene tillates ikke\u00bb. Skal en tolke denne bestemmelsen helt p\u00e5 ordet s\u00e5 \u00abkan\u00bb alle n\u00e6ringsvirksomheter medf\u00f8re st\u00f8y. En s\u00e5 streng forst\u00e5else av denne bestemmelsen er derimot ikke hensikten eller det som er ment. Den aktuelle bruksendringen er begrenset til byggets innvendige bruk, og skal ikke medf\u00f8rer st\u00f8y utover bruksenheten i seg selv. Bestemmelsen er ment \u00e5 hindre etablering av mer typiske st\u00f8yende n\u00e6ringsvirksomheter som f.eks. enkelte industrier og gjerne nattklubber. Det nevnes at det i dag er flere serveringssteder i Byfortettingssonen i dag, og det er ikke en typisk nattklubb eller pub det s\u00f8kes om. Det er et aktivitetsbasert serveringssted som ogs\u00e5 vil ha skjenking. Slike steder medf\u00f8rer normalt mindre st\u00f8y i gaten og har kortere \u00e5pningstider enn nattklubber. Det er ikke s\u00f8kt om eller gitt tillatelse til uteservering, og st\u00f8yen i gaten ansees som begrenset. Fagetaten anser at eventuelle ulemper ligger innenfor det man m\u00e5 t\u00e5le n\u00e5r man bosetter seg i sentrumsomr\u00e5det. Slik fagetaten ser klagen er den begrenset til disse anf\u00f8rslene som er omtalt. For vedtaket og vurderingen ellers vises det til vedtaket datert 25.08.2023 i sin helhet. 4. Konklusjon Vedtaket datert 25.08.2023 opprettholdes. Klagen tas ikke til f\u00f8lge. Saksnummer KLAGE-2023/16081 Side 4 av 5 Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 25.08.2023 5. Klage datert 14.09.2023 6. Tilsvar datert 11.10.2023 7. Byantikvaren uttale datert 11.08.2023 8. Bergen Brannvesen uttale datert 02.06.2023 9. Bymilj\u00f8etaten uttale datert 18.04 og 31.05.2023 10. Vestland fylkeskommune, kulturminne, uttale datert 08.06.2023 11. Vestland fylkeskommune, vei, vedtak datert 09.06.2023 12. S\u00f8knadstekst datert 28.08.2023 13. Tegninger fra s\u00f8knad datert 04.07.2023 Saksnummer KLAGE-2023/16081 Side 5 av 5 "
}