{
  "dokument_id": "0a56c2ae-579f-5297-bf6a-aa786dc52a11",
  "doc_type": "case_attachment",
  "kommune": 4601,
  "tittel": "E-post vedr. klage til PFU",
  "url": "https://bergen.kommune.no/politikere-utvalg/api/fil/bk360/10588602/E-post-vedr-klage-til-PFU",
  "tekst": "Fra: G\u00f8ril Selvik <goril@connectvest.no> Sendt: torsdag 6. juni 2024 10:38 Til: Larsen, Per-Arne <Per-Arne.Larsen@bergen.kommune.no> Emne: VS: Din PFU-klage har blitt sendt - Ref feil i artikkel p\u00e5 NRK.no den 29.mai Hei Per-Arne, Her har de laget en suppe til og med uten spiker. Det er ingen sammenheng. En hel masse andre graverende feil ogs\u00e5, som tydelig viser at journalistene bevisst velger \u00e5 se vekk fra faktum i saken. Ta kontakt ved sp\u00f8rsm\u00e5l, Mvh G\u00f8ril Eikeland Selvik ................................................................................................................................... Vi har mottatt din klage. Du vil h\u00f8re fra oss s\u00e5 snart vi har f\u00e5tt vurdert denne. Vennlig hilsen PFU-sekretariatet Din klage til PFU Klager Navn / firma / organisasjon: G\u00f8ril Eikeland Selvik E-post: goril@connectvest.no / Mobil: 91637118 Sak Medium/redaksjonens navn: Norsk rikskringkasting Publiseringsdato(er): 29.05.2024 Tittel p\u00e5 artikkel / innslag / program: \"F\u00f8rst solgte hun to tomter for kommunen \u2013 s\u00e5 overf\u00f8rte kj\u00f8per et st\u00f8rre bel\u00f8p til ektemannen\". Klagen gjelder: bare nettmedium Kopi av papirartikkel (scannet dokument): Nei Lenke til nettartikkel / innslag / program (tv/radio): https://www.nrk.no/vestland/forst-solgte- hun-to-tomter-for-kommunen-_-sa-overforte-kjoper-et-storre-belop-til-ektemannen-1.16892479 Begrunnelse for hvorfor publiseringen bryter med god presseskikk: Klagen gjelder NRKs oppslag p\u00e5 hjemmeside 29. mai 2024 kl. 09:53: https://www.nrk.no/vestland/forst-solgte-hun-to-tomter-for-kommunen-_-sa-overforte-kjoper-et- storre-belop-til-ektemannen-1.16892479 Journalistene Kyrre Kjellevold og Stian Espelid har over tid arbeidet med en sak knyttet til Per Arne Hanakam og hans forretningspartner Tor-Erik Nielsen i henholdsvis Bergens Tidende og Bergen Arbeiderblad. De to har fortsatt dekningen etter \u00e5 ha skiftet jobb til NRK. Oppslaget 29. mai 2024 inneholder grove feil og insinuasjoner som p\u00e5 bakgrunn av journalistenes inng\u00e5ende kjennskap til saken vanskelig kan oppfattes som annet enn fors\u00f8k p\u00e5 \u00e5 mistenkeliggj\u00f8re min person p\u00e5 urimelig og usaklig grunnlag. Oppslaget er knyttet til et eiendomssalg. Det kommunalt eide selskapet BTS Utvikling AS, hvor jeg var i styret, solgte i 2019 eiendom til selskap eid av Hanakam og Nilsen. Journalistene fokuserer p\u00e5 at min mann Thorsten Selvik hadde en forretningsmessig forbindelse med de to i samme tidsrom. Det var ukjent for meg, helt til de to journalistene tok det opp. Jeg anerkjenner pressens rolle i samfunnet og friheten til \u00e5 prioritere saker som antas \u00e5 ha offentlighetens interesse. Oppslaget inneholder imidlertid s\u00e5 grove feil og krenkende insinuasjoner at pressens etiske normer er overtr\u00e5dt. Allerede overskriften er uakseptabel. Det er allment kjent at mange personer bare leser overskrifter, og at overskrifter preger leser forst\u00e5else av artikkelens innhold. Overskriften lyder: \"F\u00f8rst solgte hun to tomter for kommunen \u2013 s\u00e5 overf\u00f8rte kj\u00f8per et st\u00f8rre bel\u00f8p til ektemannen\". Jeg har ikke personlig solgt noe. Jeg har v\u00e6rt medlem av et styre hvor jeg var i mindretall. Salget ble gjort etter en strukturert salgsprosess med profesjonell bistand av megler. Det h\u00f8yeste bud ble akseptert etter at r\u00e5dgiver og et samlet styre hadde vurdert hvilke muligheter som forel\u00e5. Journalistene fors\u00f8ker ved overskriften \u00e5 knytte salget til min person p\u00e5 en m\u00e5te som gj\u00f8r det mulig \u00e5 anta at jeg kan ha p\u00e5virket salget ut fra vikarierende motiver. Hanakam og Nilsen blir i en faktaboks knyttet til \u00f8konomisk kriminalitet. Jeg var oppmerksom p\u00e5 at denne informasjonen var fremkommet i nyere tid. NRK ble derfor bedt om \u00e5 presisere at avisen ikke hadde grunnlag for \u00e5 anta at ut\u00f8velsen av mitt styreverv er knyttet til noen av de forhold Hanakam og Nilsen er siktet for. Min mann Thorsten Selvik presiserte dette s\u00e6rskilt ovenfor journalistenes overordnede, Jenny Duesund, i et m\u00f8te i Bergen media City, mandag 27. mai 2024. Journalistene valgte likevel \u00e5 fortie at avisen ikke har noe grunnlag for \u00e5 omtale mitt styreverv i sammenheng med mulig \u00f8konomiske kriminalitet. Sammenstillingen av meg og Hanakam og Nilsen, samtidig som de to kobles til \u00f8konomisk kriminalitet er uakseptabel. Leserne av oppslaget kan vanskelig unng\u00e5 \u00e5 tenke at her har NRK avdekket noe som kan v\u00e6re ulovlig. Siktelsen for \u00f8konomisk kriminalitet gjelder helt andre forhold enn salget som knyttes til min person i oppslaget. Koblingen av mitt styreverv og \u00f8konomisk kriminalitet er derved b\u00e5de usaklig og krenkende. Den er ogs\u00e5 skadelig for min mulighet til \u00e5 ut\u00f8ve mitt yrke. Klagen gjelder ogs\u00e5 bruken av den pensjonerte forskeren Jan Frithjof Bernt. Han siteres med akademisk tittel for \u00e5 gi uttalelsene tyngde og benyttes som kilde for at jeg var inhabil som f\u00f8lge av omstendighetene i saken. Det er \u00e5penbart galt, hvilket jeg har gjort NRK oppmerksom p\u00e5. Journalistene unnlater for det f\u00f8rste \u00e5 gjengi at NRK er gjort eksplisitt oppmerksom p\u00e5 at forvaltningsloven ikke gjelder for et kommunalt eid selskap som utelukkende driver kommersiell virksomhet. Istedenfor for \u00e5 gjengi at p\u00e5standen om habilitet mangler rettslig grunnlag, gjengir NRK Bernts uttalelser om at jeg er inhabil p\u00e5 et politisk og etisk grunnlag. Habilitet er et rettslig begrep med klare rettsvirkninger. N\u00e5r forvaltningsloven ikke gjelder for virksomheten, er det ikke mulig at det foreligger inhabilitet som rettslig begrep. Det er sterkt kritikkverdig \u00e5 hevde at jeg er inhabil, n\u00e5r NRK er klar over at dette handler om Bernts personlige synsing om politikk og etikk. Skjevheten i dekningen blir enda sterkere ved at NRK gjengir Bernts sammenligninger med Erna Solberg og Anniken Huitfeldt sine habilitetssaker. Dette er saker hvor regelverket om habilitet var anvendelig, og det ble foretatt rettslige vurderinger. Sammenligningen er med p\u00e5 \u00e5 forsterke at p\u00e5standene om inhabilitet har et rettslig grunnlag, hvilket NRK var gjort tydelig oppmerksom p\u00e5 er feil. Overtredelsene i oppslaget m\u00e5 sees i sammenheng med den gjennomg\u00e5ende mistenkeliggj\u00f8ringen av min person og av saksforholdet generelt. Det hadde v\u00e6rt fullt mulig \u00e5 lage et oppslag uten de krenkende feilene og mistenkeliggj\u00f8ringen. Etter min vurdering utgj\u00f8r forholdene klare brudd p\u00e5 god presseskikk. Pressens Faglige Utvalg bes derfor behandle klagen i samsvar med V\u00e6r Varsom- plakaten. Jeg ber s\u00e6rskilt om at overtredelse av punkt 2.3, 3.2, 3.7, 3.9, 4,1, 4.2, 4.3, 4.4, 4.5 og 4.7 vurderes. Med hilsen G\u00f8ril Eikeland Selvik Publiseringen bryter med f\u00f8lgende VVpl'er: 2.3, 3.2, 3.7, 3.9, 4.1, 4.2, 4.3, 4.4, 4.5, 4.7 "
}