{
  "dokument_id": "d60c561b-6f56-515b-bce8-67b7244350c6",
  "doc_type": "case_attachment",
  "kommune": 5501,
  "tittel": "Merknadsbehandling av Stensvik akritektkontor AS",
  "url": "https://innsyn.tromso.kommune.no/application/getMoteDokument?dokid=2001806534",
  "tekst": "VEDLEGG MI2 Merknadsbehandling d.:18.06.2024 \u00abDetaljregulering for Skatt\u00f8ra eiendom 125/534, 535, 679, 695 m. flere.\u00bb Reg. P-ID: 1876 Merknader ved oppstart: 1. Fylkesmannen i Troms 2. Troms Fylkeskommune 3. Kystverket 4. Telenor v/ Kabelnett 5. Troms\u00f8 Museum \u2013 Universitetsmuseet 6. Troms\u00f8 Kommune - Vann og Avl\u00f8p Merknader ved off. h\u00f8ring: 7. NVE 8. Avinor Merknader ved oppstart: 1. Fylkesmannen i Troms Sykkelparkering/ gang og sykkelveg Sykkelparkering, med overdekning, er sikret i bestemmelser. Det er laget egen bestemmelse for sykler, da matrise i KPA ikke er tilpasset behov for et industriomr\u00e5de av denne karakteren. Det er foreligger rekkef\u00f8lgebestemmelser gjeldende gang- og sykkelveg ved Skatt\u00f8rvegen. Mudring og utfylling i sj\u00f8 Sj\u00f8bunnsunders\u00f8kelser er gjort jfr. vedlagte rapporter fra Multiconsult og SWECO. Det skal foreligge rammetillatelse med detaljering for hvordan utfylling skal foreg\u00e5 for \u00e5 ikke forstyrre forurenset havbunn. Dette er fastsatt i lovverk, og i bestemmelser i plan. Forurenset grunn Se svar ovenfor. Det er i planarbeidet utf\u00f8rt en rekke unders\u00f8kelser av grunnen som skal ligge til grunn for videre prosjektering p\u00e5 omr\u00e5det. STEINSVIK ARKITEKTKONTOR A/S www.steinsvikarkitekt.no KL\u00d8VERVEIEN 15, POSTBOKS 2286 TELEFON: 77 68 12 94 9269 TROMS\u00d8 E-MAIL: post@steinsvikarkitekt.no 2. Troms Fylkeskommune Samordna planlegging \u2013 areal og transport Det skal opparbeides gang- og sykkelveg langs Skatt\u00f8rvegen som en del av overordnet plan. Det skal tilrettelegges for sykkelparkering for alle arbeidsplasser i omr\u00e5det. For bilparkering skal parkering anlegges iht. Kommuneplanens gjeldende parkeringsnorm. Denne tilrettelegger ogs\u00e5 for tilstrekkelig HC-parkering, samt min. og maks. antall bilparkeringsplasser for ansatte og bes\u00f8kende. Det er i reg.planbestemmelser avsatt et minimumskrav for sykkelparkering, samt antall overdekte sykkelparkeringsplasser. Det er i plan sikret trafikksikker og UU utformet adkomst til busstopp. Gr\u00f8ntstruktur-estetikk- landskap Omr\u00e5det er en del av Stakkevollvegen/Skatt\u00f8rvegen som ikke ligger tett p\u00e5 boliger, eller hovedveger som leder til boligomr\u00e5der. Det er i bestemmelser sikret utnytting og h\u00f8yde som er i tr\u00e5d med \u00f8vrig bebyggelse langs Stakkevollvegens \u00abnye bydel\u00bb. Det er ogs\u00e5 i plan fors\u00f8kt sikret gr\u00f8nnstruktur i hoved overvannsled og i vegskr\u00e5ningene fra Skatt\u00f8rvegen, slik at det kan opparbeides gr\u00f8nnstruktur i de delene av industriomr\u00e5det hvor det vil v\u00e6re mest naturlig. Sj\u00f8flyhavna \u2013 nabo i nord Det er tatt h\u00f8yde for at det ikke skal utfylles p\u00e5 en slik m\u00e5te at det p\u00e5virker sj\u00f8flyhavna (sm\u00e5b\u00e5thavna). Planomriss inkluderer del av sj\u00f8flyhavnas omr\u00e5de, men det planlegges ikke tiltak som vil komme i konflikt med sj\u00f8flyhavna, eller den delen av sj\u00f8flyhavna som \u00f8nskes vernet. Det har tidligere blitt kommentert p\u00e5 mulig verneobjekt p\u00e5 s\u00f8rsiden av havnas molo (se innspill fra Troms\u00f8 Museum), som er en del av v\u00e5rt planomr\u00e5de. Dette objektet ble unders\u00f8kt, og man har i kommet frem til at objektet er av nyere dato, og ikke et verneobjekt. I samtaler med kulturmyndighet har man blitt enige om at objektet ikke p\u00e5legges verneplikt eller kommer i konflikt med planarbeid eller utfylling. Samferdsels- og milj\u00f8etaten Det tilrettelegges for mulig forlengelse av internveg s\u00f8r for planomr\u00e5det. Denne er en del av gammel plan 1479, som i dag er overskrevet av overordnet plan 1841. Denne muligheten holdes \u00e5pen ved byggelinjer og bestemmelser i plan 1876. Forlengelsen var et \u00f8nske fra kommunalt hold. Internvegen forlenges ikke ved form\u00e5l, og vi holder derfor \u00e5pent for en mulighet for forlengelse, men det foreligger ikke krav om at vegen opparbeides. Vi anser som begge \u00f8nsker for oppfylt. 3. Kystverket Ingen merknader. Tiltak om utfylling i sj\u00f8 er s\u00f8knadspliktig, b\u00e5de til kommunen, men ogs\u00e5 til riktig havnemyndighet, som her tilfaller Troms\u00f8 Havn. 4. Telenor v/ Kabelnett Merknaden handlet for det meste om riktig henvendelse gjeldende Telenors kabelnett. Vi vil f\u00f8lge riktig fremgangsm\u00e5te for innmelding av plan jfr. vedlagt brev. STEINSVIK ARKITEKTKONTOR A/S www.steinsvikarkitekt.no KL\u00d8VERVEIEN 15, POSTBOKS 2286 TELEFON: 77 68 12 94 9269 TROMS\u00d8 E-MAIL: post@steinsvikarkitekt.no 5. Troms\u00f8 Museum \u2013 Universitetsmuseet Det har v\u00e6rt flere uttalelser ang. mulig verneobjekt under vann p\u00e5 s\u00f8rsiden av molo mot sm\u00e5b\u00e5thavna i nord. Det er gjort befaring av objektet, og man er kommet frem til at det ikke er et AFK objekt. Derfor er det ingen merknad fra Troms\u00f8 Museum. 6. Troms\u00f8 Kommune - Vann og Avl\u00f8p Det er blitt utarbeidet VAO plan i samarbeid med VA-etaten. Denne er stemplet og vedtatt. Merknader ved off. h\u00f8ring: 7. NVE NVE kom med innsigelse, og ba om ytterligere unders\u00f8kelser av grunn i og med at omr\u00e5det befinner seg i marin grense. Disse unders\u00f8kelser ble gjort 2022. Da det ble gjort funn av svake lag i grunnen (kvikkleire) ble det ogs\u00e5 gjort kvalitetssikring av uavhengig foretak. Rapport og kvalitetssikring ble oversendt NVE, som frafalt merknaden i brev d. 07.09.2022. Nye utfyllinger skal prosjekteres og utf\u00f8res med hensyn til funn i rapportene. Dette sikres i bestemmelser. 8. Avinor Avinor kom med merknad til planen. Som f\u00f8lge av plasseringen til planomr\u00e5det, faller det inn under \u00abinnflygningssoner\u00bb og Avinor ber om at det i bestemmelser tas med eget punkt om \u00abBirdstrike\u00bb. Hvis bestemmelse ikke tas med, kan merknaden ansees som en innsigelse til planen. Bestemmelsen har v\u00e6rt til dr\u00f8fting internt hos kommunen i sammenheng med andre planer med tilsvarende merknad. Bestemmelse om \u00abbirdstrike\u00bb er tatt med i plan slik den er formulert i brev, og vi anser derfor merknaden som im\u00f8tekommet. STEINSVIK ARKITEKTKONTOR A/S www.steinsvikarkitekt.no KL\u00d8VERVEIEN 15, POSTBOKS 2286 TELEFON: 77 68 12 94 9269 TROMS\u00d8 E-MAIL: post@steinsvikarkitekt.no "
}