{
  "dokument_id": "9f92c5c6-8e7d-5401-8a98-7253dacd14f6",
  "doc_type": "case_presentation",
  "kommune": 4601,
  "tittel": "Bergenhus, gnr. 166, bnr. 1303, Gamle Kalvedalsveien 2. Klage over avslag p\u00e5 s\u00f8knad om nybygg/bustad",
  "url": "https://bergen.kommune.no/politikere-utvalg/api/fil/bk360/10436495/Framstilling-Bergenhus-gnr-166-bnr-1303-Gamle-Kalvedalsveien-2-Klage-over-avslag-pa-soknad-om-nybygg-bustad",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/31464-7 Bergenhus, gnr. 166, bnr. 1303, Gamle Kalvedalsveien 2. Klage over avslag p\u00e5 s\u00f8knad om nybygg/bustad Kva saka gjeld: Advokatfirmaet Landsvik & Larsen AS v/ adv. Kari Seglem Larsen klagar p\u00e5 vegner av tiltakshavar Clas Olsen. Klagen gjeld vedtak om avslag datert 25.01.2024. Avslagsheimlar er pbl. \u00a7 29-2 (visuelle kvalitetar), pbl. \u00a7 29-4 (avstand til nabogrense) og KPA 2018 \u00a7 3.1 (plankrav). Ansvarleg s\u00f8kjar er Origo arkitektgruppe AS. Alle n\u00f8dvendige dispensasjonar er oms\u00f8kt. Eigedomen er uregulert. Eigedomen ligg i byfortettingssone (KPA 2018) og i bustadomr\u00e5de/vegareal (KDP Fjellsiden S\u00f8r). Eigedomen ligg i omsynssone kulturmilj\u00f8/historiske veifar. Tillaten utnyttingsgrad er 35%. Foto til venstre under visar aktuell eigedom med Kalvedalsveien nede til venstre. Situasjonsplan til h\u00f8gre under viser tenkt plassering av nybygget. Naboeigedomar med merknader er markert med raude kryss. Nabomerknader: Det er mottatt merknader fr\u00e5 gbnr. 166/1305 (Sameiget Gamle Kalvedalsvei 12), gbnr. 166/1304 (Martin Wik S\u00e6tre), gbnr 166/1230 (Per-Hermund H\u00f8gheim/Torill Elise Dahl H\u00f8gheim) og gbnr. 166/1229 (Torstein F. Skagseth). Merknaden g\u00e5r i hovudsak p\u00e5: - Brot med staden sin karakter, - risikabel trafikkauke, - tomten er inneklemt med utsikt rett i eksisterande bustad p\u00e5 eigedomen, - risiko for skadar p\u00e5 andre eigedomar i anleggsfasen, - bekymring for auka innsyn til eigedomen gbnr. 166/1229, - bekymring for p\u00e5verknad av sol og lys p\u00e5 uteomr\u00e5det til gbnr. 166/1229, samt at eksisterande vegetasjon har st\u00f8ydempande effekt for trafikken p\u00e5 Kalvedalsveien. 1 Uttale fr\u00e5 Bymilj\u00f8etaten: Bymilj\u00f8etaten visar til at tiltaket er i strid med byggjegrensa langs vassdrag. Bymilj\u00f8etaten vurderer at tiltaksomr\u00e5det er lite eigna for oppf\u00f8ring av nye bygg, d\u00e5 tiltaket vil medf\u00f8ra h\u00f8ge murar og store terrenginngrep. Bymilj\u00f8etaten visar til at det er viktig \u00e5 bevare vegetasjonskledde areal for \u00e5 ivareta landskapsbildet i Fjellsiden. Bymilj\u00f8etaten r\u00e5r i fr\u00e5 at det blir gitt dispensasjon for tiltaket. Uttale fr\u00e5 Byantikvaren: Byantikvaren visar til at nybygget i seg sj\u00f8lv framst\u00e5r \u00absympatisk\u00bb men det betyr ikkje at det er sk\u00e5nsomt. Tiltaket utfordrar gr\u00f8nstrukturen og historiske verdiar. Tiltaket vil medf\u00f8ra store terrenginngrep og stykka opp eit samanhengjande gr\u00f8ntdrag. Byantikvaren kan ikkje tilr\u00e5 tiltaket, med mindre gr\u00f8ntdraget blir bevart. R\u00e5det for byforming og arkitektur kan ikkje tilr\u00e5 tiltaket, hovudsakleg grunna store terrenginngrep i strid med Arkitekturstrategien og KPA \u00a7 8.2.9. Uttak av massar og riggplass vil dessutan skapa betydelege utfordringar for omgjevnadene. Generelt er det stor usikkerheit ved terrengbehandlinga og konsekvensane av dette. Tiltaket bryt og med KDP Fjellsiden s\u00f8r \u00a7 10A, om \u00e5 behalda bygningsstrukturen i planomr\u00e5de D Kalfaret. Illustrasjonar under er henta fr\u00e5 s\u00f8knaden. Gatebilde nedst viser avk\u00f8yrselen til eigedomen: Side 2 av 4 Klagaren sine merknader: Klagaren hevdar at kommunen har lagt for streng norm til grunn med omsyn til visuelle kvalitetar. Klagaren meiner at tiltaket har god terrengtilpassing, at det vil bli lite synleg og at det vil f\u00e5 liten betydning for landskapsbildet. Klagaren meiner det ligg til rette for dispensasjon fr\u00e5 avstandsf\u00f8resegna og at tiltaket ikkje vil medf\u00f8ra ulemper for naboane grunna topografien p\u00e5 staden. Klagaren menier at tiltaket er eit fortettingsprosjekt i tr\u00e5d med gjeldande arealpolitikk. Klagaren ser ikkje behovet for ein planprosess for tiltaket. Klagaren visar til at eigedomen er delt i to av vegen, og at det dermed framst\u00e5r som at eigedomen har to tomtar. Overskridinga av utnyttingsgraden er dessutan liten. Fagetaten si vurdering og tilr\u00e5ding: Fagetaten meinar at einebustaden i seg sj\u00f8lv har gode visuelle kvalitetar, men at plasseringa er uheldig, jf. lova si formulering \u00abbygde og naturlige omgivelser og plassering\u00bb. Fagetaten visar til at b\u00e5de Byantikvaren og R\u00e5det for arkitektur har vore negative til s\u00f8knaden. Tiltaket samsvarer ikkje med arealdelen elles og det kan difor ikkje gjevast unntak fr\u00e5 plankravet, jf. KPA 2018 \u00a7 3.3.1 bokstav d. Fleire eigedomar i omr\u00e5det har potensiale for fortetting og omsyna bak plankravet gjer seg gjeldande, herunder interessemotsetningar. Tiltaket er oms\u00f8kt 0 meter fr\u00e5 nabogrensa mot gbnr. 166/1229. Naboen har ei berettiga forventning om at tiltaket ikkje blir oppf\u00f8rt n\u00e6rare enn fire meter fr\u00e5 grensa. Dette gjeld og i byfortettingssonen. Avstandsf\u00f8resegna skal m.a. ivareta brannvernomsyn, og i dette tilfellet vil avstanden til nabohuset bli vesentleg mindre enn dei lovp\u00e5lagte 8 meter. I byfortettinggsone er det ei byggjegrense p\u00e5 10 meter mot vassdrag, jf. KPA 2018 \u00a7 6.2.2. Tiltaket er oms\u00f8kt 60 cm fr\u00e5 eit ope vassdrag. N\u00e6rleiken til vassdraget vil vera til hinder for vassdragets naturlege funksjon, mellom anna som flomvei. Fagetaten er negativ til dispensasjon fr\u00e5 kommunedelplanen sin utnyttingsgrad. Kommunedelplanen legg til rette for at det skal vera luft og gr\u00f8ne omr\u00e5de rundt bygningsmassen og at ei viss mengde ubygd areal skal sikrast. Dersom ein skal sj\u00e5 p\u00e5 eigedomen som to tomtar, vil tiltaket etterlate inntrykk av ei mykje h\u00f8gare utnyttingsgrad enn 39,7 % BRA. Fagetaten tilr\u00e5r at avslaget vert oppretthalde. Byr\u00e5det si vurdering og tilr\u00e5ding: Byr\u00e5det har vurdert klagen og r\u00e5r til at avslaget vert oppretthalde. Byr\u00e5det vil i den samanheng vise til at tomten er sv\u00e6rt trong og at nybygget kjem for tett p\u00e5 naboeigedomen 166/1229 og eksisterande bustad, kun ca 4 m fr\u00e5 begge. Ei slik plassering sikrar ikkje dei omsyn som ligg bak avstandsf\u00f8resegna i pbl. \u00a7 29-4 om minimum 8 m mellom bygningar, av omsyn til brannvern, lys, luft og tilpassing til omgjevnadene, herunder omsyn til naboar. Plasseringa er i seg sj\u00f8lv uheldig, jf. pbl. \u00a7 29-2 om visuelle kvalitetar, der det er krav om \u00e5 ta omsyn til \u00abbygde og naturlige omgivelser og plassering\u00bb. At byggverket isolert sett har gode visuelle kvalitetar, er ikkje tilstrekkjeleg. Vurderinga skal ogs\u00e5 gjerast i lys av b\u00e5de omkringliggjande bygningsmilj\u00f8 og naturmilj\u00f8, samt byggjeskikken i omr\u00e5det. I dette tilfellet vil ikkje tiltaket innordna seg den eksisterande bygningsstrukturen i omr\u00e5det og vil framst\u00e5 som eit framandelement i eit omr\u00e5de med hovudsakleg einebustader og relativt romslege hagar. Byr\u00e5det tiltrer fagetaten si vurdering om at hvis det skal fortettast i omr\u00e5det, b\u00f8r det skje i medhald av reguleringsplan, for \u00e5 sikra at omsyn til natur, trafikk og eksisterande bygningsmilj\u00f8 blir ivaretatt. I dispensasjonsvurderinga har byr\u00e5det vektlagt at dei omsyn som ligg bak h\u00f8vesvis avstandsf\u00f8resegna og plankravet vil bli vesentleg tilsidesett ved ein dispensasjon, jf. pbl. \u00a7 19-2, andre ledd. Byr\u00e5det kan heller ikkje sj\u00e5 at fordelane ved en dispensasjon er klart st\u00f8rre en ulempene, jf. same lovf\u00f8resegna. Side 3 av 4 Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandla klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgjande vedtak. Fagetaten sitt vedtak datert 25.01.2024 vert oppretthalde. Klagen vert ikkje tatt til f\u00f8lgje. Dato: 11. juni 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 17.04.2024 med f\u00f8lgjande vedlegg: Side 4 av 4 "
}