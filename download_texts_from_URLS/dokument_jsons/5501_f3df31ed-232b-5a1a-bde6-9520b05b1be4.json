{
  "dokument_id": "f3df31ed-232b-5a1a-bde6-9520b05b1be4",
  "doc_type": "case_presentation",
  "kommune": 5501,
  "tittel": "Str\u00f8mming i kommunale idrettshaller",
  "url": "https://innsyn.tromso.kommune.no/application/getMoteDokument?dokid=2001574737",
  "tekst": "Arkivsaksnr. 24/00280-1 Saksbehandler Magnus Kl\u00e6boe Nordg\u00e5rd Saksgang M\u00f8tedato Milj\u00f8-, idrett-, kultur- og 24.01.2024 samfunnsutviklingsutvalget Str\u00f8mming i kommunale idrettshaller Kommunedirekt\u00f8rens innstilling til vedtak: Det \u00e5pnes for f\u00f8lgende i utvalgte kommunale innen- og utend\u00f8rs idrettsanlegg: - Str\u00f8mming av arrangement der dette er et krav fra internasjonale forbund, og der man uten slik str\u00f8mming ikke vil kunne v\u00e6re arrang\u00f8r. - Idrettsarrangement i aldersklassen 18 \u00e5r og eldre. - Str\u00f8mming av idrettsarrangementer med ut\u00f8vere p\u00e5 h\u00f8yt niv\u00e5/toppidrett i aldersklassene 15-18 \u00e5r, herunder nasjonale serier, nasjonale cuper og nasjonale mesterskap. F\u00f8r det \u00e5pnes for str\u00f8mming m\u00e5 idrettslag som \u00f8nsker \u00e5 str\u00f8mme underskrive en avtale med Troms\u00f8 kommune. Avtalen ligger som vedlegg til saken. Mari Enoksen Hult Mette Moh\u00e5g Konst. kommunedirekt\u00f8r Direkt\u00f8r 1 Hva saken gjelder Vurdering av om Troms\u00f8 kommune skal tillatte str\u00f8mming fra ikke redakt\u00f8rstyrte akt\u00f8rer i kommunale innen- og utend\u00f8rs idrettsanlegg. Saksutredning Om saken Str\u00f8mming i idretten Stadig flere idrettsarrangement med barn og unge str\u00f8mmes og deles p\u00e5 internett av b\u00e5de arrang\u00f8rer, idrettslag og publikum. Denne utviklingen tok spesielt fart under koronapandemien hvor det var store begrensninger for publikum p\u00e5 tribunene. Som f\u00f8lge av dette har flere idrettslag og akt\u00f8rer henvendt seg til Troms\u00f8 kommune, med et \u00f8nske om \u00e5 f\u00e5 sette opp fastmonterte kamera i kommunale idrettsanlegg. Hensikten var \u00e5 kunne str\u00f8mme idrettsarrangement direkte til et hjemmepublikum via en nettbasert tjeneste, samt bruke lagrede data som grunnlag for treningsanalyse. Som en testordning ble det i Troms\u00f8 kommune montert to kameraer; ett i Tromsdalen idrettshall og ett i Troms\u00f8 ishall. Disse ble det enstemmig vedtatt \u00e5 tildekke i Kultur-, idretts- og friluftsutvalgets m\u00f8te i januar 2023. Vinteren 2022/2023 ble det belyst gjennom flere mediesaker at det manglet gode retningslinjer, og at personvernet ikke var godt nok ivaretatt i l\u00f8sningene som forel\u00e5. Dette f\u00f8rte til en pause i str\u00f8mmingen over hele landet. Datatilsynet begynte i starten av 2023 et arbeid med \u00e5 utarbeide en veileder for str\u00f8mming, som ble publisert i juni 2023. Samtidig ble det satt ned et utvalg av Norges idrettsforbund (NIF) som fikk navnet Str\u00f8mmeutvalget, som leverte sin rapport 10. november 2023. Begreper innenfor str\u00f8mming Begrep Forklaring Bilder overf\u00f8res digitalt fra arrangementet i sanntid, for eksempel Str\u00f8mming via sosiale medier, str\u00f8mmeplattformer eller via samarbeid med medieakt\u00f8rer eller andre str\u00f8mmeleverand\u00f8rer. Filmopptak fra et arrangement eller en trening, slik at opptaket kan Filming benyttes for senere visning i forbindelse med analyse/ferdighetsutvikling. Ulike grupper som kan dele fra Privatpersoner, idrettsklubb, idrettskrets, s\u00e6rforbund, og av idrettsarrangement (b\u00e5de organisert og idrettsklubben/idrettskrets/s\u00e6rforbund i samarbeid med uorganisert) str\u00f8mmeleverand\u00f8rer eller medieakt\u00f8rer. Redakt\u00f8rstyrte medier som tar bilder, str\u00f8mmer eller publiserer opptak av idrettsarrangementer for barn utelukkende som en del Redakt\u00f8rstyrte medier av sitt journalistiske innhold. Disse er bundet av V\u00e6r Varsom- plakaten og av andre presseetiske regler. Et eksempel p\u00e5 et redakt\u00f8rstyrt mediehus er Nordlys. Akt\u00f8rer som ved hjelp av smarte sportskamera produserer og Str\u00f8mmeakt\u00f8rer str\u00f8mmer idrettsarrangement. Det benyttes digitale tjenester for kampgjennomf\u00f8ring. Et eksempel p\u00e5 en str\u00f8mmeakt\u00f8r er MyGame. 2 Begrep Forklaring Kommentar En nasjonal serie for klassene 15-18 \u00e5r i fotball v\u00e6re en Nasjonale Serier som er arrangert og definert serie hvor kun akademilagene til eliteserien og 1. serier av s\u00e6rforbundet divisjon kan delta. Dette defineres av det enkelte s\u00e6rforbund. En nasjonal cup vil ofte g\u00e5 over en sesong. Et eksempel Nasjonale Cup som er arrangert og definert av p\u00e5 dette kan for eksempel v\u00e6re nasjonal cup i cuper s\u00e6rforbundet langrenn. Dette defineres av det enkelte s\u00e6rforbund. Inkluderer ikke regionale mesterskap som for eksempel Nasjonale Norsk ungdomsmesterskap, NM nord-norsk mesterskap eller kretsmesterskap. Dette mesterskap junior, NM senior defineres av det enkelte s\u00e6rforbund. Breddeidrett er idrett som er ment \u00e5 Breddeidrett er drevet av det brede lag av befolkningen Breddeidrett favne flest mulig deltakere uavhengig og inneb\u00e6rer fysisk aktivitet i form av konkurranser, av ferdigheter og ambisjoner. trening eller mosjon. Mygame: Det er flere str\u00f8mmeleverand\u00f8ren p\u00e5 markedet, men den st\u00f8rste og mest sentrale er MyGame. MyGame skriver p\u00e5 deres hjemmeside at de er et samarbeidsprosjekt mellom idretten, TV 2, Amedia og norske grundere. Norges H\u00e5ndballforbund, Norges Ishockeyforbund, Norges Basketballforbund, Norges Volleyballforbund og Norges Bandyforbund har alle inng\u00e5tt eksklusive avtaler om str\u00f8mming med MyGame. MyGame har som eneste str\u00f8mmeleverand\u00f8r f\u00e5tt etablert integrasjon mellom deres str\u00f8mmetjeneste og idrettens felles tjenester for h\u00e5ndtering av personvern, og med idrettens tjenester for gjennomf\u00f8ring av kamper. Det er ogs\u00e5 etablert en l\u00f8sning via Minidrett som gir mulighet til \u00e5 reservere seg mot str\u00f8mming i regi av MyGame. Denne l\u00f8sningen gjelder b\u00e5de p\u00e5 lagsniv\u00e5 og individniv\u00e5, og det sendes et \u00abstoppflagg\u00bb til str\u00f8mmeplattformen dersom det deltar noen med reservasjon p\u00e5 den enkelte kamp eller konkurranse. Alle personer med beskyttelseskoder i det sentrale folkeregisteret merkes automatisk med reservasjon. Det gis ikke opplysninger om hvem som har reservert seg i noen av tilfellene. Det er ogs\u00e5 etablert automatisert stopp av str\u00f8mming dersom det er registrert personer under 13 \u00e5r i lagoppstillingen. Datatilsynets veileder I juni 2023 kom Datatilsynet med en veileder for str\u00f8mming av idrettsarrangement for barn, alts\u00e5 alle under 18 \u00e5r. Datatilsynets veileder \u00abStr\u00f8mming av idrettsarrangement for barn\u00bb gjennomg\u00e5r de delene av personvernregelverket de f\u00e5r flest henvendelser p\u00e5. Barn er en s\u00e5rbar gruppe som har et s\u00e6rskilt vern etter personvernregelverket. Dette vernet vil v\u00e6re sterkere jo yngre barnet er. Et sentralt budskap i datatilsynets gjennomgang er at str\u00f8mming av idretter hvor flere barn eller unge filmes samtidig, ofte ikke vil kunne gjennomf\u00f8res lovlig etter personvernregelverket, med mindre det er snakk om toppidrett med allmenn interesse. For str\u00f8mming av individuelle idretter hvor bare en eller to vanligvis filmes, m\u00e5 det normalt hentes inn gyldig samtykke fra barnets foreldre. Behandlingsansvarlige N\u00e5r kommunen st\u00e5r som eier av en idrettshall og setter premisser for hvilke regler str\u00f8mming skal f\u00f8lge, vil kommunen v\u00e6re en av de behandlingsansvarlige. De behandlingsansvarlige 3 (kommunen, idrettslaget og str\u00f8mmeakt\u00f8ren) er da sammen ansvarlige for kravene i personvernregelverket, og de m\u00e5 avtale seg imellom hvordan de skal fordele ansvaret. Det som er s\u00e6rlig viktig \u00e5 tenke p\u00e5 if\u00f8lge Datatilsynet er at de behandlingsansvarlige m\u00e5 fastsette ansvaret gjennom en avtale for \u00e5 overholde pliktene i personvernregelverket. Denne ordningen m\u00e5 gjelde for alle pliktene, slik som hvordan rettighetene til de registrerte skal ivaretas, hvordan informasjonen til de registrerte skal gis og hvordan det skal s\u00f8rges for tilstrekkelig personopplysningssikkerhet. Det viktigste i denne ordningen skal gj\u00f8res tilgjengelig for de som filmes. Krav om rettslig grunnlag Som behandlingsansvarlig m\u00e5 man identifisere form\u00e5let og behandlingsgrunnlaget for str\u00f8mmingen eller publiseringen av opptaket av idrettsarrangementet f\u00f8r filmingen i det hele tatt starter. Dersom det er flere behandlingsansvarlige involvert, m\u00e5 alle de behandlingsansvarlige ha rettslig grunnlag for behandlingen. Som Datatilsynet p\u00e5peker: \u00abAll behandling av personopplysninger m\u00e5 ha et behandlingsgrunnlag (rettslig grunnlag) for \u00e5 v\u00e6re lovlig\u00bb Hvis det er \u00f8nskelig \u00e5 str\u00f8mme et idrettsarrangement, er det to behandlingsgrunnlag i personvernforordningen (artikkel 6 nr 1) som vil v\u00e6re relevante: 1. Innhenting av gyldig samtykke fra barnas foresatte. 2. En vurdering om at str\u00f8mmingen er n\u00f8dvendig for \u00e5 ivareta en berettiget interesse som veier tyngre enn hensynet til personvernet for de som filmes (interesseavveining). Det kreves et behandlingsgrunnlag for behandlingen av hver personopplysning for hvert form\u00e5l. Dette utdypes videre i datatilsynets rapport som ligger vedlagt. Samtykke N\u00e5r man snakker om samtykke til str\u00f8mming av barn under 18 \u00e5r, er det i utgangspunktet de foresatte som m\u00e5 gi samtykke til behandling av barnas personopplysninger. For at et samtykke skal v\u00e6re gyldig, m\u00e5 det v\u00e6re f\u00f8lgende: Frivillig, spesifikt, informert, utvetydig, gitt gjennom en aktiv handling, dokumenterbart og mulig \u00e5 trekke tilbake like lett som det ble gitt. Det er ikke kun ett vilk\u00e5r som m\u00e5 v\u00e6re oppfylt, men alle. Spesielt for lagidretter eller andre idretter hvor flere barn deltar og filmes samtidig, kan s\u00e6rlig kravet om at samtykket skal v\u00e6re frivillig, v\u00e6re vanskelig \u00e5 oppfylle. Eksempelvis kan man se for seg en situasjon hvor det kun er \u00e9n som ikke samtykker og for\u00e5rsaker at hele arrangementet ikke kan str\u00f8mmes. I slike tilfeller vil barnet og barnets foresatte kunne oppleve et press fra de \u00f8vrige til \u00e5 ombestemme seg og samtykke. Berettiget interesse For \u00e5 finne ut om den berettigede interessen for str\u00f8mming veier tyngre enn hensynet til de som filmes, m\u00e5 det gj\u00f8res en interesseavveining. De behandlingsansvarlige m\u00e5 if\u00f8lge Datatilsynets rapport vurdere f\u00f8lgende: 1. F\u00f8rste m\u00e5 man vurdere om man har en berettiget interesse for str\u00f8mmingen av idrettsarrangementet 2. Deretter m\u00e5 man vurdere om str\u00f8mmingen er n\u00f8dvendig for \u00e5 ivareta den berettigede interessen 4 3. Til slutt m\u00e5 man gj\u00f8re selve interesseavveiingen \u2013 alts\u00e5 vurdere om den berettigede interessen i \u00e5 str\u00f8mme veier tyngre enn inngrepet i personvernet for barna det gjelder. I vurderingen skal det if\u00f8lge Datatilsynet s\u00e6rlig tas hensyn til at de som filmes er barn. P\u00e5 generelt grunnlag kan man si at inngrepet i personvernet ofte ikke vil st\u00e5 i forhold til interessen i \u00e5 str\u00f8mme et idrettsarrangement for barn (alts\u00e5 utenfor toppidretten). I s\u00e5 fall kan ikke str\u00f8mming av arrangementet bygge p\u00e5 dette behandlingsgrunnlaget. Norges idrettsforbund Str\u00f8mmeutvalget 1. mars 2023 nedsatte Norges idrettsforbund et eksternt ledet administrativt utvalg (Str\u00f8mmeutvalget) som skulle forsterke og supplere det p\u00e5g\u00e5ende kartleggingsarbeidet for str\u00f8mming fra breddeidretten i tr\u00e5d med idrettsstyrets vedtak 22. juni, 2022. Deres rapport ble overlevert til NIFs generalsekret\u00e6r 10. november 2023. Et samlet str\u00f8mmeutvalg var enig om f\u00f8lgende: \u2022 De har ingen betenkeligheter med \u00e5 \u00e5pne for str\u00f8mming av idrettsarrangementer i aldersklassen over 18 \u00e5r \u2022 Det b\u00f8r \u00e5pnes for str\u00f8mming av arrangement der dette er et krav fra internasjonale forbund, og der man uten slik str\u00f8mming ikke vil kunne v\u00e6re arrang\u00f8r. \u2022 De har ingen betenkeligheter med filming/opptak til treningsform\u00e5l \u2022 At det under ingen omstendighet b\u00f8r tillates str\u00f8mming av ut\u00f8vere under 13 \u00e5r. Utvalget var ogs\u00e5 delt om en del anbefalinger, disse kan leses i rapporten. I rapporten foreligger det ogs\u00e5 en anbefaling p\u00e5 ulike tiltak og rammer som b\u00f8r implementeres ved str\u00f8mming i regi av norsk idrett (11.3.5 Anbefalinger med hensyn til tiltak og rammer for str\u00f8mming). Dette er tatt ut av rapporten og lagt i et eget vedlegg. Str\u00f8mmeutvalgets fullstendige rapport kan leses i vedlegget \u00abStr\u00f8mming i norsk idrett\u00bb. Idrettsstyrets vedtak Med str\u00f8mmeutvalgets rapport som grunnlag, vedtok idrettsstyret reviderte retningslinjer. Idrettsstyret mener at handlingsrommet for str\u00f8mming av idrettsarrangementer hvor mindre\u00e5rige deltar som hovedregel omfatter idrett p\u00e5 h\u00f8yt niv\u00e5 med allmenn interesse. Det kan likevel ikke utelukkes at idrettsarrangementer som strengt tatt ikke regnes som \u00abh\u00f8yt niv\u00e5\u00bb kan str\u00f8mmes etter en konkret interesseavveining, da for eksempel Norway Cup. Idrettsstyret vedtok 13. november 2023 f\u00f8lgende: 1. Organisasjonsledd som \u00f8nsker \u00e5 str\u00f8mme, skal sikre at str\u00f8mming av idrettsarrangementer skjer i samsvar med personvernregelverket. Idrettsstyret forventer at organisasjonsledd som \u00f8nsker \u00e5 str\u00f8mme avklarer hvem som blir behandlingsansvarlig, og implementerer tiltak som anbefalt i punkt 11.3.5 i str\u00f8mmeutvalgets rapport. 2. Idrettsstyret ser at det er \u00e5pning for \u00e5 str\u00f8mme idrettsarrangementer med ut\u00f8vere p\u00e5 h\u00f8yt niv\u00e5 i aldersklassene 15-18 \u00e5r. 3. For idrettsarrangementer med breddeidrettsut\u00f8vere i aldersklassene 15-18 \u00e5r vil det ogs\u00e5 v\u00e6re arrangementer som etter en konkret vurdering kan tilsi at de b\u00f8r kunne str\u00f8mmes. 5 4. S\u00e6rforbundene er etter NIFs lov h\u00f8yeste faglige myndighet innenfor sine idretter, og er derfor ansvarlige for \u00e5 definere egen topp- og breddeidrett, og vurdere hvilke av sine arrangementer det foreligger rettslig adgang til \u00e5 str\u00f8mme. 5. Idrettsstyret vil f\u00f8lge utviklingen fremover og ber generalsekret\u00e6ren, i samarbeid med s\u00e6rforbundene, om \u00e5 g\u00e5 i dialog med Datatilsynet for n\u00e6rmere avklaringer av det juridiske handlingsrommet for str\u00f8mming. 6. S\u00e6rforbundene har etter NIFs lov eiendomsretten til arrangementer innenfor sin jurisdiksjon og skal fastsette rammer for str\u00f8mming av arrangementer. Idrettsstyret forutsetter at avtaler med medieakt\u00f8rer som omfatter rettigheter til str\u00f8mming av arrangementer for mindre\u00e5rige, hensyntar ovennevnte punkter. De p\u00e5peker videre at str\u00f8mming er et fenomen i rask utvikling, og dersom det rettslige handlingsrommet for str\u00f8mming endres, vil dagens retningslinjer kunne revideres p\u00e5 nytt. Mulige effekter av str\u00f8mming Str\u00f8mming av idrettsarrangement vil kunne b\u00e5de ha potensielt negative og positive effekter. If\u00f8lge Str\u00f8mmeutvalgets rapport finnes det ikke noe forskning knyttet eksplisitt til effektene av str\u00f8mming i idrett. Det finnes likevel forskning rundt eksponering av barn p\u00e5 nett, noe som er aktuelt i forbindelse med str\u00f8mming. Positive effekter av str\u00f8mming i idretten Vi bor i en langstrakt landsdel, hvor mange idrettslag er avhengig av \u00e5 reise utenbys for \u00e5 delta p\u00e5 stevner/cuper flere ganger gjennom en sesong. For foreldre og andre supportere som ikke har mulighet til \u00e5 v\u00e6re med, vil str\u00f8mming av arrangementene kunne s\u00f8rge for at de likevel kan engasjere seg og f\u00f8lge med. Organisert str\u00f8mming kan videre f\u00f8re til at man begrenser den uorganiserte str\u00f8mmingen som ofte skjer p\u00e5 idrettsarrangement. Dette er en fordel siden tilskuernes egen str\u00f8mming skjer uten \u00e5 f\u00f8lge kravene som stilles av Datatilsynet i forbindelse med str\u00f8mming. For idrettslagene kan det v\u00e6re noen positive \u00f8konomiske effekter av str\u00f8mmingen. Eksponeringen av sponsorer og muligheten til \u00e5 selge reklame som blir eksponert for ett st\u00f8rre publikum gjennom str\u00f8mming, kan gi mer penger i klubbkassen. Videre kan ogs\u00e5 idrettslagene tjene penger p\u00e5 at publikum abonnerer p\u00e5 str\u00f8mmetjenestene. For eksempel lar MyGame kundene velge et idrettslag som mottar 20% av abonnementsbel\u00f8pet. En annen positiv effekt er at idretter eller lag som normalt ikke blir dekket av redakt\u00f8rstyret medier, likevel kan f\u00e5 str\u00f8mmet sine arrangementer. Dette muliggj\u00f8res gjennom at utstyret allerede er satt opp, og de kun trenger et lite sekretariat for \u00e5 gjennomf\u00f8re det. Idrettslaget er dermed ikke avhengig av at en medieakt\u00f8r har kapasitet/interesse for arrangementet (selv om det er p\u00e5 h\u00f8yere niv\u00e5), eller at de m\u00e5 leie inn en dyr akt\u00f8r for \u00e5 produsere str\u00f8mmingen. En annen positiv effekt av str\u00f8mming i idretten, er at man kan bruke opptakene til idrettsfaglig utvikling. Da kan kampene analyseres og benyttes til ferdighetsutvikling hos b\u00e5de laget som helhet, i tillegg til den enkelte. Negative effekter av str\u00f8mming i idretten For mange idrettsut\u00f8vere er idretten et fristed i hverdagen. Samtidig er det mange ut\u00f8vere som opplever at idretten preges av \u00f8kende grad av seri\u00f8sitet, sammenlignet med det som tidligere har 6 v\u00e6rt tilfellet. Ved \u00e5 tillate str\u00f8mming, kan det v\u00e6re med \u00e5 bidra til at idrett blir enda mer alvorspreget, forsterke press, resultatfokusert og ogs\u00e5 f\u00f8re til mer mobbing. N\u00e5r det kommer til str\u00f8mming er personvern en viktig faktor. Barn under 18 \u00e5r kan ikke selv samtykke eller motsette seg str\u00f8mming, s\u00e5 foresatte m\u00e5 ta denne avgj\u00f8relsen for dem. Samtidig skal barn jo eldre de blir ha mer medbestemmelse, hvor det fra barnet er 12 \u00e5r skal legges stor vekt p\u00e5 hva barnet mener (barnelovens \u00a731(1)). I rapporten til Datatilsynet skriver de at \u00abBarn b\u00f8r derfor sp\u00f8rres i tillegg til foreldrene, og om barnet ikke \u00f8nsker str\u00f8mming, b\u00f8r det respekteres\u00bb. Utfordringen rundt samtykket kommer spesielt frem i forbindelse med lagidretter, hvor en person kan v\u00e6re med \u00e5rsaken til at laget ikke blir str\u00f8mmet. En annen negativ effekt av str\u00f8mming, kan v\u00e6re at dette \u00f8ker risikoen for at grupper som allerede er s\u00e5rbare faller fra. Dette gjelder spesielt barn som bor p\u00e5 kode og p\u00e5 krisesenteret. Disse barna har spesielt behov for beskyttelse, og kan ikke str\u00f8mmes. Det kan i denne forbindelse ogs\u00e5 oppleves som en barriere \u00e5 m\u00e5tte reservere seg eller \u00e5 m\u00e5tte forklare hvorfor man ikke \u00f8nsker \u00e5 bli str\u00f8mmet. Konsekvenser for kommunen Hvis Troms\u00f8 kommune tillater str\u00f8mming i kommunale innen- og utend\u00f8rs idrettsanlegg for barn under 18 \u00e5r, vil kommunen v\u00e6re en av de behandlingsansvarlige. Kommunen vil v\u00e6re en av akt\u00f8rene som blant annet skal s\u00f8rge for: - At rettighetene til de registrerte ivaretas - Hvordan informasjonen til de registrerte skal gis - At det s\u00f8rges for tilstrekkelig personopplysningssikkerhet Troms\u00f8 kommune er dermed delansvarlig for at det innhentes gyldig samtykke fra de foresatte til det enkelte barn som skal str\u00f8mmes, og lagring av denne informasjonen. Arrangementet m\u00e5 videre v\u00e6re av berettiget interesse. Administrasjonen foresl\u00e5r at den berettigede interessen sammenfaller med gjennomf\u00f8ringen av idrettsarrangementer som nasjonal serie, nasjonal cup eller nasjonalt mesterskap for aldersgruppen 15-18 \u00e5r. N\u00e6rmere definisjon kan sees i starten av saken under \u00abbegreper innenfor str\u00f8mming\u00bb. If\u00f8lge kommunens personvernombud m\u00e5 det inng\u00e5s en skriftlig avtale mellom kommunen og idrettslagene som \u00f8nsker \u00e5 str\u00f8mme. Den skriftlige avtalen med retningslinjer ligger vedlagt i saken. Administrasjonen har gjennomg\u00e5tt kommunes innen- og utend\u00f8rs idrettsanlegg hvor det gjennomf\u00f8res arrangementer p\u00e5 niv\u00e5et som beskrives. Det \u00e5pnes derfor for str\u00f8mming i f\u00f8lgende anlegg: Innend\u00f8rs idrettsanlegg Utend\u00f8rs idrettsanlegg Troms\u00f8 ishall Skarpmarka kunstgress Troms\u00f8hallen Kroken kunstgress R\u00f8dtindhallen T\u00f8nsvika kunstgress Tromsdalshallen Storelva kunstgress Gyllenborghallen 7 Konklusjon Str\u00f8mming er et utfordrende tema hvor det er mange ulike hensyn som skal tas. Personvern er en av disse, og det er derfor viktig med gode retningslinjer dersom man skal str\u00f8mme idrettsarrangementer. \u00c5 verne barn under 18 \u00e5r i breddeidretten er spesielt viktig, da str\u00f8mming ikke vil kunne gjennomf\u00f8res lovlig etter personvernregelverket, hverken knyttet til samtykke eller berettiget interesse. Er det derimot snakk om toppidrett/idrett p\u00e5 h\u00f8yt niv\u00e5, vil man kunne st\u00f8tte seg p\u00e5 at det er berettiget interesse. Det foresl\u00e5s derfor at det \u00e5pnes for str\u00f8mming av nasjonale cuper, nasjonale serier og nasjonale mesterskap i aldersgruppen 15-18 \u00e5r i Troms\u00f8 kommune. Administrasjonen foresl\u00e5r at kamera til str\u00f8mming kun tillates satt opp i utvalgte kommunale innen- og utend\u00f8rs idrettsanlegg hvor idrett p\u00e5 tidligere nevnte niv\u00e5 gjennomf\u00f8res. I hallene det settes opp kamera, skal det v\u00e6re tydelig informasjon slik at man blant annet kan vite n\u00e5r kameraet er i bruk og ikke. Det vil ikke settes opp kamera p\u00e5 alle kommunale idrettsflater, da det er \u00f8nskelig med fristeder uten mulighet til filming da de fleste av idrettshallene i all hovedsak er prioritert til breddeidrett. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg 11.3.5 Anbefalinger med hensyn til tiltak og rammer for str\u00f8mming - Utdrag fra Str\u00f8mmeutvalgets rapport Avtale str\u00f8mming Troms\u00f8 kommune - idrettslag Datatilsynet - str\u00f8mming av idrettsarrangement for barn Idrettsstyrets m\u00f8te nr. 7, 13. november 2023 - Protokoll Str\u00f8mming i norsk idrett - str\u00f8mmeutvalgets rapport Tilbakemeldinger fra lokale interessenter 8 "
}