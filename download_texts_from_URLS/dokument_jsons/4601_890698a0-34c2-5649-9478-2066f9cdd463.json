{
  "dokument_id": "890698a0-34c2-5649-9478-2066f9cdd463",
  "doc_type": "case_attachment",
  "kommune": 4601,
  "tittel": "Statsforvalteren stadfester. Fana gnr 44 bnr 904 Klokkarlia 5A. Oppf\u00f8ring av enebolig",
  "url": "https://bergen.kommune.no/politikere-utvalg/api/fil/bk360/12199195/Statsforvalteren-stadfester-Fana-gnr-44-bnr-904-Klokkarlia-5A-Oppforing-av-enebolig",
  "tekst": " V\u00e5r dato: V\u00e5r ref: 08.01.20255 2024/14700 Deres dato: Deres ref: 14.05.2024 PROSJEKTIL AREAL AS Saksbehandler, innvalgstelefon Gamle Forusveien 1 Hilde \u00d8ye, 5557 2130 4031 STAVANGER Bergen kommune gbnr. 44/904, Klokkarlia 5 A. Klage p\u00e5 avslag p\u00e5 s\u00f8knad om oppf\u00f8ring av enebolig. Vi viser til Bergen kommunes oversendelse av klagesaken i brev datert 03.10.2024. Vedtak Statsforvalteren stadfester Bergen kommunes vedtak datert 07.05.2024, referanse BYGG- 2023/17263-11. Sakens bakgrunn Saken gjelder s\u00f8knad om dispensasjon for oppf\u00f8ring av enebolig, bod og utomhusanlegg p\u00e5 eiendom gbnr. 44/904. I vedtak datert 17.02.2023 ble det innvilget rammetillatelse for oppf\u00f8ring av enebolig p\u00e5 eiendommen. P\u00e5 bakgrunn av en tilsynssak og nye opplysninger om tiltakets plassering, ble vedtaket opphevet av plan- og bygningsetaten den 21.09.2023. Vedtaket om oppheving ble stadfestet av Statsforvalteren den 15.01.2024. Det ble s\u00e5 s\u00f8kt om endret tiltak. Bergen kommune avslo denne s\u00f8knaden den 21.09.2023 under henvisning til pbl. \u00a7 29-4 om avstand til nabogrensen, \u00a7 29-2 om visuelle kvaliteter og KPA2018 \u00a7 14 om uteoppholdsareal. Vedtaket ble stadfestet av Statsforvalteren den 20.06.2024. Den 27.02.2024 ble det p\u00e5 ny s\u00f8kt om dispensasjon fra \u00a7 29-4 for oppf\u00f8ring av tiltaket. Nytt i forhold til tidligere s\u00f8knad, er at det n\u00e5 skal etableres en forst\u00f8tningsmur rundt fyllingen med en h\u00f8yde varierende fra 1,1 meter til 1,8 meter. Muren er markert med svart strek p\u00e5 situasjonsplanen til venstre nedenfor. Bildet til h\u00f8yre nedenfor viser eiendommens fasade. Bergen kommune avslo s\u00f8knaden i vedtak den 07.05.2024, jf. pbl. \u00a7 29-2 om visuelle kvaliteter, \u00a7 29-4 om byggegrense mot nabogrense og KPA \u00a7 3.3.2 om plankrav. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Dere p\u00e5klaget, p\u00e5 vegne av tiltakshaver, vedtaket av 07.05.2024 i brev den 14.05.2024. Her viser dere til at tomten er lang og smal, og at det derfor er helt n\u00f8dvendig med bearbeiding av terrenget. Det vises videre til at ny bolig vil bli liggende vesentlig lavere enn nabobebyggelsen og at arkitekter har gjort grundige vurderinger for \u00e5 f\u00e5 prosjektet l\u00f8st p\u00e5 en god estetisk m\u00e5te, samtidig som prosjektet ivaretar naboer, og tilfredsstiller krav til gode uteomr\u00e5der. Dere trekker frem at koteh\u00f8yden i boligen tidligere er godkjent av kommunen i vedtak den 17.02.2023, og at det derfor er spesielt at kommunen n\u00e5 vurderer at boligen ligger for h\u00f8yt i terrenget. Videre viser dere til foto lagt frem av naboer ikke gir et korrekt bilde av hvordan fyllingen faktisk fremst\u00e5r. Dere viser til at det er planlagt og s\u00f8kt om \u00e5 foreta endringer med fyllingen slik at terrenget, murer og beplantning vil v\u00e6re med p\u00e5 \u00e5 dempe tiltaket sett i forhold til omgivelsene. Dere viser ogs\u00e5 til at eiendommen er fraskilt og derav ansett som bebyggbar. Det vises ogs\u00e5 at Byantikvaren tidligere har v\u00e6rt positiv til m\u00f8neretning, utforming av tak med saltak og den planlagte material- og fargebruken til bygningen. Dere synes derfor det er merkelig at kravene til visuelle kvaliteter ikke er tilfredsstilt. Utvalg for milj\u00f8 og byutvikling behandlet klagen i m\u00f8te den 19.09.2024 under sak 315/24. Klagen ble ikke tatt til f\u00f8lge. Saken er derfor sendt til Statsforvalteren for endelig klagebehandling. Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Ved pr\u00f8ving av kommunens frie skj\u00f8nn, skal vi \u00ablegge stor vekt p\u00e5 hensynet til det kommunale selvstyret\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon Eiendommen ligger i et omr\u00e5de som i kommuneplanens arealdel (KPA) for Bergen kommune, vedtatt i Bystyret 19.06.2019, har arealform\u00e5let bebyggelse og anlegg \u2013 \u00f8vrig byggesone. Eiendommen ligger ogs\u00e5 innenfor hensynssone H570_3 (bevaring kulturmilj\u00f8). Eiendommen er ikke regulert. Side: 3/7 Visuelle kvaliteter Det fremg\u00e5r av pbl. \u00a7 29-2 at ethvert byggetiltak skal \u00abutf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. Bestemmelsen tilsier at tiltaket skal ha gode visuelle kvaliteter vurdert isolert og vurdert i forhold til omgivelsene rundt. Begge kriteriene m\u00e5 oppfylles.1 Vurderingen av om byggetiltaket innehar \u00abgode visuelle kvaliteter\u00bb skal bero p\u00e5 faglige kvalitetsnormer, ikke personlige oppfatninger av om et tiltak kan anses som pent eller stygt.2 Dette inneb\u00e6rer blant annet at visuelle kvaliteter som samspill mellom volum og h\u00f8yde, fasadeuttrykk med videre, skal ivaretas.3 Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.4 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.5 Statsforvalterens vurdering Vi vurderer saken som godt nok opplyst, det er klaget til rett tid, og vilk\u00e5rene for \u00e5 behandle klagen er oppfylt. Tiltakets visuelle kvaliteter S\u00f8knaden om tillatelse til oppf\u00f8ring av enebolig, bod og utomhusanlegg er avsl\u00e5tt av Bergen kommune, blant annet som f\u00f8lge av at tiltaket ikke oppfyller kravet om \u00e5 inneha gode visuelle kvaliteter, jf. pbl. \u00a7 29-2. Vurderingen av om tiltaket har gode visuelle kvaliteter er overlatt til kommunen, jf. ordlyden \u00abetter kommunens skj\u00f8nn\u00bb. Forarbeidene begrunner dette slik: \u00abDe lokale bygningsmyndigheter m\u00e5 anses best egnet til \u00e5 foreta den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen\u00bb.6 Systemet er med andre ord slik at loven ikke gir svaret p\u00e5 om tiltaket oppfyller kravet om gode visuelle kvaliteter, men at kommunen selv f\u00e5r avgj\u00f8re om kravet er oppfylt. Vurderingen m\u00e5 v\u00e6re forsvarlig og basert p\u00e5 saklige kriterier. 1 Ot.prp. nr. 45 (2007-2008) s. 342. 2 Ot.prp. nr. 45 (2007-2008) s. 229-230. 3 Ot.prp. nr. 45 (2007-2008) s. 341. 4 Ot.prp. nr. 32 (2007-2008) s. 242. 5 Se Prop. 169 L (2020-2021) s. 25. 6 Ot.prp. nr. 45 (2007-2008) s. 230. Side: 4/7 I kommunens vurdering av tiltakets visuelle kvaliteter i vedtaket datert 07.05.2024 viser kommunen til at det tre ganger er mottatt s\u00f8knad om enebolig p\u00e5 eiendommen. Illustrasjonene nedenfor viser byggets utforming i de tre ulike s\u00f8knadene. Kommunen legger i vurderingen vekt p\u00e5 at utformingen av taket er uheldig, og har proporsjoner som ikke passer verken til bygningen i seg selv eller samsvarer med nabobebyggelsen. Videre er det lagt vekt p\u00e5 at tiltakets plassering og omfang f\u00f8rer til \u00absv\u00e6rt skjemmende terrenginngrep med h\u00f8ye fyllinger og murer mot naboer og mot egen eiendom\u00bb. Videre skriver kommunen f\u00f8lgende: \u00abSelv om boligen f\u00f8lger samme m\u00f8neretning som omkringliggende boliger og har trekledning i fasader, s\u00e5 mener vi at tiltaket som helhet, ikke er tilpasset kulturminnemilj\u00f8et. Den valgte m\u00f8neretning f\u00f8rer til uheldige proporsjoner b\u00e5de for bygningen i seg selv og for tilpasning til omkringliggende bebyggelse og terreng. Tiltaket har form, proporsjoner og l\u00f8sninger med murer og fyllinger som ikke er tilpasset verken eiendommen eller omr\u00e5dets bebyggelse., Bygningen avviker fra omr\u00e5dets bebyggelsesstruktur. Med boden som er kommet til i den siste s\u00f8knaden, forsterkes dette problemet ytterligere. Boden er plassert mellom boligen og vei og gir et inntrykk av en sv\u00e6rt lang bygningskropp. I tillegg er det uheldig at boden blir boligens fasade mot vei.\u00bb Side: 5/7 Kommunen har med andre ord vurdert at eneboligen verken har gode visuelle kvaliteter vurdert isolert sett eller vurdert i forhold til omgivelsene rundt. Begge disse kriteriene m\u00e5 oppfylles for at kravene i \u00a7 29-2 til visuelle kvaliteter er oppfylt. Vi har ikke vesentlige merknader til kommunens vurdering. Vi er enige i at terrenginngrepene med h\u00f8ye fyllinger og murer som tiltaket medf\u00f8rer, vil skille seg ut fra omgivelsene rundt og at det vil fremst\u00e5 dominerende i omr\u00e5det. Dette er saklige kriterier \u00e5 legge vekt p\u00e5 etter \u00a7 29-2. Vi viser her ogs\u00e5 til KPA2018 \u00a7 8.2.9 hvor det g\u00e5r frem at \u00ab[n]ye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Dere viser i klagen til at foto lagt frem av naboer, ikke gir et reelt og korrekt bilde av hvordan fyllingen faktisk fremst\u00e5r, se de to bildene nedenfor. Bildet til venstre viser fyllingen etter reetablering av vegetasjon. Vi ser at reetableringen av vegetasjon gj\u00f8r fyllingen noe mindre fremtredende. Nytt i denne s\u00f8knaden er likevel at det ogs\u00e5 skal etableres en forst\u00f8tningsmur rundt fyllingen med en h\u00f8yde fra 1,1 til 1,8 meter. Vi er enige med kommunen i at forst\u00f8tningsmuren i kombinasjon med fyllingsfotens omfang likevel vil v\u00e6re dominerende og skille seg ut fra omgivelsene i omr\u00e5det. Eiendommen ligger som nevnt ogs\u00e5 innenfor hensynssone H570_3 (bevaring kulturmilj\u00f8), hvor det skal tas \u00abspesielle hensyn\u00bb til de karakteristiske trekkene ved bebyggelse, bebyggelsesstruktur og kulturlandskap, se KPA \u00a7 35.5. Dere viser videre i klagen til at Byantikvaren tidligere har v\u00e6rt positiv til m\u00f8neretning, utforming av tak med saltak og den planlagte material- og fargebruken til bygningen. Dere synes derfor det er merkelig at kravene til visuelle kvaliteter ikke er tilfredsstilt. I uttalelse den 05.01.2024 skriver Byantikvaren at de anbefaler at det gis tillatelse til etablering av enebolig med beskrevet materialpalett, men at de opprettholder anmodningen om at parkeringsarealet/konstruksjonen med bodbygging blir redusert og i st\u00f8rre grad tilpasset den litt trange situasjonen. Vi ser dette, men er enige med plan- og bygningsetaten i at tiltaket, da s\u00e6rlig omfanget av fyllingen og forst\u00f8tningsmuren, ikke i tilstrekkelig grad er tilpasset omgivelsene og str\u00f8kskarakteren. Vi er ogs\u00e5 enige i at tiltakets smale form bryter med str\u00f8kskarakteren. Det er innenfor kommunens myndighet \u00e5 styre den visuelle utviklingen i omr\u00e5det, herunder hvilken Side: 6/7 grad av harmoni og enhetlig bebyggelse som er \u00f8nskelig. Vi legger stor vekt p\u00e5 hensynet til det kommunale selvstyret i vurderingen av om kravet til gode visuelle kvaliteter er oppfylt, jf. fvl. \u00a7 34. Tiltaket oppfyller etter dette ikke kravet til gode visuelle kvaliteter etter pbl. \u00a7 29-2. Dispensasjonsvurderingen Plan- og bygningsloven \u00a7 29-2 om visuelle kvaliteter er en selvstendig avslagshjemmel. Ettersom tiltaket ikke oppfyller kravet til gode visuelle kvaliteter etter \u00a7 29-2, kan tiltaket derfor uansett ikke innvilges. Vi vil likevel kort kommentere vurderingen av dispensasjon fra byggegrensen mot naboer i \u00a7 29-4. Murer og terrenginngrep skal plasseres n\u00e6rmere enn 4 meter fra nabogrense mot gbnr. 44/190, 44/192, 44/181 og 44/180 og tiltaket er f\u00f8lgelig i strid med pbl. \u00a7 29-4 andre avsnitt. Tiltaket er derfor avhengig av dispensasjon. F\u00f8rste sp\u00f8rsm\u00e5l i dispensasjonsvurderingen er om hensynene bak byggegrensen i \u00a7 29-4 vil bli \u00abvesentlig tilsidesatt\u00bb ved en dispensasjon, jf. pbl. \u00a7 19-2. Avstandskravet i \u00a7 29-4 skal ivareta branntekniske hensyn, i tillegg til hensynet til at bebyggelse p\u00e5 naboeiendommer skal sikres lys, rom og utsikt.7 Sivilombudet har uttalt at det m\u00e5 vises tilbakeholdenhet med \u00e5 dispensere fra kravet, og at det ikke er et selvstendig argument for dispensasjon at ulempene naboene vil oppleve er beskjedne.8 Selv om den aktuelle eiendommen ligger lavere i terrenget enn to av de aktuelle naboeiendommene, er vi enige med kommunen i at den oms\u00f8kte fyllingen og de oms\u00f8kte murene vil v\u00e6re egnet til \u00e5 p\u00e5virke naboeiendommene. Forst\u00f8tningsmuren rundt fyllingen vil ha en h\u00f8yde varierende fra 1,1 meter til 1,8 meter. N\u00e5r denne plasseres opp\u00e5 fyllingen, vil tiltaket fremst\u00e5 dominerende for omgivelsene rundt og p\u00e5virke rommet mellom eiendommene. Murene vil ogs\u00e5 v\u00e6re egnet til \u00e5 p\u00e5virke lys- og utsiktsforhold og f\u00f8re til \u00f8kt innsyn p\u00e5 naboeiendommene. Vi er enige med kommunen i at tiltakets p\u00e5virkning p\u00e5 naboeiendommene overstiger det som m\u00e5 p\u00e5regnes i et boligomr\u00e5de. Vi er p\u00e5 bakgrunn av det ovennevnte av den oppfatning at en dispensasjon vil f\u00f8re til at hensynene bak byggegrensen i \u00a7 29-4 vil bli \u00abvesentlig tilsidesatt\u00bb ved en dispensasjon. Det f\u00f8rste vilk\u00e5ret for dispensasjon er ikke oppfylt, og dispensasjon kan derfor ikke gis. Vi vil derfor ikke g\u00e5 n\u00e6rmere inn p\u00e5 om en dispensasjon vil f\u00f8re til \u00abklart st\u00f8rre\u00bb fordeler enn ulemper, da det uansett ikke har avgj\u00f8rende betydning for utfallet av saken. Oppsummering Klagen har ikke f\u00f8rt frem. Statsforvalteren stadfester Bergen kommunes vedtak datert 07.05.2024. Tiltaket oppfyller ikke kravet om \u00e5 inneha gode visuelle kvaliteter, jf. pbl. \u00a7 29-2. Vi har lagt stor vekt p\u00e5 det kommunale selvstyret ved vurderingen, jf. fvl. \u00a7 34. Videre er ikke vilk\u00e5rene for \u00e5 kunne gi dispensasjon fra byggegrensen mot nabo oppfylt, jf. pbl. \u00a7 19-2. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. 7 Ot.prp. nr. 45 (2007-2008) s. 342. 8 SOM-2011-1023. Side: 7/7 Med hilsen Stine Ross Ids\u00f8 Hilde \u00d8ye seniorr\u00e5dgiver r\u00e5dgiver Dokumentet er elektronisk godkjent Kopi til: DS EIENDOM AS Langelandsstien 4B 4103 J\u00d8RPELAND BERGEN KOMMUNE Postboks 7700 5020 BERGEN "
}