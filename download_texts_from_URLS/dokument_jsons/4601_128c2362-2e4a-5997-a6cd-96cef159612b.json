{
  "dokument_id": "128c2362-2e4a-5997-a6cd-96cef159612b",
  "doc_type": "case_attachment",
  "kommune": 4601,
  "tittel": "Fagnotat, dater 09.10.2024",
  "url": "https://bergen.kommune.no/politikere-utvalg/api/fil/bk360/11293725/Fagnotat-dater-09-10-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2023/14350-29 Saksbehandler: Ole Roger Lind\u00e5s Dato: 09.10.2024 Fra Plan- og bygningsetaten Forslag til detaljregulering med konsekvensutredning anbefales vedtatt: E16 og Vossebanen, Arna - Stanghelle, endring av reguleringsplan for Romslo/Naustvika og Trengereid, Arealplan-ID 71430000 Om planforslaget Fellesprosjektet E16 og Vossebanen Arna \u2013 Stanghelle (FAS) foresl\u00e5r endring av statlig reguleringsplan for E16 og Vossebanen Arna \u2013 Stanghelle, i kraft 1.4.2022, arealplan-ID 4601_201703. Planendringene omfatter arealer i kommunene Vaksdal, Samnanger og Bergen. Planforslaget i Bergen omfatter flere separate delomr\u00e5der i Arna bydel i omr\u00e5det Romslo/Naustvika og ved Trengereid. Planendringene i Bergen fremmes som \u00e9n plansak, og omfatter tre h\u00f8ydeniv\u00e5er: P\u00e5 bakken, under bakken og p\u00e5 bunnen. Planendringen medf\u00f8rer ikke at hele den statlige reguleringsplanen behandles p\u00e5 ny, men at det utarbeides ny reguleringsplan for noen arealer innenfor og i tilknytning til den statlige planen. Figur 1 Oversiktskart som viser delomr\u00e5der i Bergen med r\u00f8d stipla linje. Merk at nytt midlertidig vegkryss ved Raudberget i Vaksdal kommune er en forutsetning for l\u00f8sningene ved Trengereid. Planendringene i Vaksdal vises ikke i figuren. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Figur 2 Oversiktskart som viser planomriss for den opprinnelige vedtatte statlige reguleringsplanen for fellesprosjektet Arna- Stanghelle, delomr\u00e5de Bergen kommune. Delomr\u00e5de Romslo / Naustvika Det er planlagt ny nedf\u00f8ringsl\u00f8sning for tunnelstein til sj\u00f8deponi i Naustvika. Det foresl\u00e5s at skr\u00e5stilte fjellsjakter skal erstatte godkjent l\u00f8sning med dumping av masser i sj\u00f8 fra flytende kaianlegg. FAS vurderer dette som kostnads- og risikoreduserende. L\u00f8sningen gir redusert anleggsst\u00f8y, mindre st\u00f8v og reduserte terrenginngrep. Endringen gjelder nye vegtraseer i fjell for adkomst- og transporttunneler, og en ny plassering av midlertidig kryss p\u00e5 E16. Nytt sj\u00f8deponi foresl\u00e5s flyttet til Naustvika, ca. 1,3 km mot \u00f8st i forhold til det regulerte sj\u00f8deponiet ved Romslo. Sj\u00f8deponiet ved Romslo forutsettes omregulert i en egen planprosess (ikke igangsatt). Figur 3 Planomr\u00e5de ved Romslo/Naustvika. Bl\u00e5, sort og r\u00f8d markering med prikket linje viser henholdsvis vertikalniv\u00e5 1 (under bakken), 2 (p\u00e5 bakken) og 4 (p\u00e5 bunnen). Figur fra tiltakshavers planbeskrivelse. (Kilde: Norgeskart og Google Earth) Saksnummer PLAN-2023/14350 Side 2 av 15 Delomr\u00e5de Trengereid \u00d8st for kryssomr\u00e5det p\u00e5 E16 ved Trengereid er det behov for \u00f8kt areal opp mot Daurm\u00e5lshaugen i forbindelse med skredsikringstiltak. Plangrensen fra vedtatt plan utvides derfor mot \u00f8st. Det utvidede arealet reguleres p\u00e5 lik linje med tilst\u00f8tende areal fra vedtatt plan: Landbruks-, natur- og friluftsform\u00e5l (LNFR), faresone for ras- og skredfare, bestemmelsesomr\u00e5de #2S og midlertidig bygge- og anleggsomr\u00e5de. Figur 4 Planomr\u00e5de ved Trengereid. Figur fra forslagsstillers planbeskrivelse. Svart prikket linje viser planavgrensning. Planomr\u00e5det ligger i sin helhet p\u00e5 vertikalniv\u00e5 2 (p\u00e5 bakken). (Kilde: Norgeskart og Google Earth) Figur 5 Trengereidsvingane (gul markering) er hovedatkomst til Trengereid. Strekningen foresl\u00e5s stengt i deler av anleggsperioden. Planforslaget inneb\u00e6rer ogs\u00e5 at framtidig gang- og sykkelveg i Trengereiddalen flyttes n\u00e6rmere kj\u00f8revegen enn i gjeldende regulering, samt noen mindre justeringer i den vedtatte Saksnummer PLAN-2023/14350 Side 3 av 15 statlige reguleringsplanen. Blant annet rundt kryssomr\u00e5det p\u00e5 Trengereid, jf. planbeskrivelse kap. 6.4.2. FAS vurderer at det er behov for endringer for \u00e5 forenkle anleggsgjennomf\u00f8ringen og for \u00e5 l\u00f8se sikkerhetsproblemer med langvarig anleggsarbeid og massetransport. Derfor stenges den kommunale vegen Trengereidsvingane midlertidig i en lang periode. Som alternativ atkomst til Trengereid reguleres et midlertidig kryss ved E16 ved Raudberget (R\u00f8dberg) i Vaksdal kommune. Dette vil gi en sikker og stabil tilkomst til Trengereid over en lengre periode der dette ellers ville blitt sv\u00e6rt krevende b\u00e5de for innbyggerne og FAS. Midlertidig stenging av Trengereidsvingane for ordin\u00e6r trafikk gir samtidig enklere og bedre l\u00f8sninger for trafikkavvikling p\u00e5 E16/fv. 49 i anleggsperioden. I anleggsperioden vil det v\u00e6re behov for \u00e5 legge et midlertidig vannr\u00f8r (PE-r\u00f8r) fra Trengereidsvingane, videre langs Manndalselva/Holmavasselvi og ut i sj\u00f8en forbi Trengereid. Hensikten med r\u00f8ret er \u00e5 frakte renset tunnelvann ut p\u00e5 dypt vann. I plankartet reguleres det et belte langs elva, avsatt til bebyggelse og anlegg (BA) og midlertidig bygge- og anleggsomr\u00e5de (#91). Konsekvensutredning Planarbeidet omfattes av forskrift om konsekvensutredninger \u00a7 8: \u00abPlaner og tiltak som skal konsekvensutredes hvis de kan f\u00e5 vesentlige virkninger for milj\u00f8 og samfunn\u00bb. Nytt sj\u00f8deponi for tunnelmasser i Naustvika fanges opp av forskriftens vedlegg II pkt. 11 k, som omhandler deponier st\u00f8rre enn 50 daa eller 50 000 m3. Som for opprinnelig sj\u00f8deponi ved Romslo er det vurdert at sj\u00f8deponiet ved Naustvika vil kunne f\u00e5 vesentlige virkninger for milj\u00f8 og samfunn og utl\u00f8ser dermed krav om konsekvensutredning. Det er ikke krav om planprogram for tiltak i forskriftens vedlegg II. Utfyllende vurderinger framg\u00e5r av planbeskrivelse kap. 3.2 og kap. 7, samt i vedlagte KU-rapporter. Planprosess og medvirkning Planforslaget gj\u00f8r noen endringer i vedtatt statlig reguleringsplan. Kommunal- og distriktsdepartementet har avklart at kommunene kan v\u00e6re planmyndighet i lite konfliktfylte omreguleringssaker. Fellesprosjektet Arna \u2013 Stanghelle har vurdert at Bergen kommune kan v\u00e6re planmyndighet for endring (omregulering) av den vedtatte statlige planen. Planarbeidet er utf\u00f8rt av FAS i medhold av PBL \u00a7 3.7 tredje avsnitt, som \u00e5pner for at Statens vegvesen/Bane NOR varsler oppstart og legger ut planer til offentlig ettersyn. Denne saksgangen er avklart med Bergen kommune. En slik saksgang er vurdert som tidsbesparende. Planen har en stram framdriftsplan, og saken har h\u00f8y politisk prioritet i Bergen kommune. Prosessen ved politisk sluttbehandling i kommunen er identisk med ordin\u00e6re planprosesser. Plankart, bestemmelser, planbeskrivelse, konsekvensutredning og merknadsskjema er utarbeidet av FAS i samr\u00e5d med Plan- og bygningsetaten. Rapporten om anleggstrafikk er Saksnummer PLAN-2023/14350 Side 4 av 15 utarbeidet av FAS. Plan- og bygningsetaten har bidratt med innspill til rapporten, og har anbefalt at trafikksikkerhetstiltak for g\u00e5ende og syklende ble utdypet. FAS har som f\u00f8lge av stram framdriftsplan ikke tatt innspillet til f\u00f8lge, men det er avtalt en prosess for n\u00e6rmere vurdering av risiko og eventuelle tiltak for g\u00e5ende og syklende for de aktuelle strekningene, hvor representanter for Bergen kommune skal delta. Merknader og uttalelser ved offentlig ettersyn Planforslaget ble lagt ut p\u00e5 offentlig ettersyn 12.12.2023, med merknadsfrist 28.01.2024. Det kom inn totalt 19 merknader og uttalelser, hvorav 4 private og 15 offentlige uttalelser. Merknadene, sammendrag, kommentarer til merknadene og endringsskjema f\u00f8lger i vedlegg. I uttalelsene og merknadene blir det i mellom annet pekt p\u00e5 f\u00f8lgende: Private merknader omhandler i stor grad egen eiendom og hva endringene har \u00e5 si for grunneier. Det er bekymringer knyttet til adkomst, langvarig omkj\u00f8ring og bruk av eiendommene i anleggsfasen. Det er ogs\u00e5 kommet innspill om tilrettelegging av eksisterende veger og gamle Vossebanen for rekreasjonsbruk og tilkomst til eksisterende turmuligheter for arealer. Offentlige uttalelser omhandler tema som g\u00e5r p\u00e5 barn og unges interesser, offentlig infrastruktur, trafikksikkerhet, kollektivtransport i anleggsfase, massedisponering, samt konsekvenser i anleggsperioden s\u00e6rlig knyttet til st\u00f8y og st\u00f8v, matjord og forurensning. Noen av uttalelsene ber\u00f8rer tema som allerede er utredet i vedtatt plan for E16 og Vossebanen, Arna-Stanghelle, og som ikke inng\u00e5r i reguleringsendringene. B\u00e5de offentlige og private har uttrykt bekymring for konsekvensene av langvarig stenging av Trengereidsvingane, som er hovedatkomst til Trengereid. Plan- og bygningsetaten har forst\u00e5else for at det er skepsis til stenging, men st\u00f8tter FAS sin vurdering n\u00e5r det gjelder behovet for \u00e5 forebygge ulykker ved \u00e5 stenge vegen. Framkomst for rutebuss i perioden Trengereidsvingane er stengt er sikret i reguleringsbestemmelsene punkt 6.1.1 nr. 4. Midlertidig vegkryss ved Raudberget (R\u00f8dberg) ligger i Vaksdal, og bestemmelsen om framkomst med rutebuss er derfor innarbeidet i planforslagene for begge kommunene. Eksisterende togtilbud ved Trengereid opprettholdes i anleggsfasen. I anleggsfasen blir det et separat gang- og sykkeltilbud mellom Trengereid og busstopp oppe ved E16. Som f\u00f8lge av disse tiltakene vurderer fagetaten det daglige transportbehovet for g\u00e5ende / syklende ved Trengereid som tilfredsstillende ivaretatt i anleggsfasen. For bil og tungbil inntil 4 meters h\u00f8yde vil de midlertidige kryssene ved Raudberget og Romslo samlet gi et godt tilbud gjennom anleggsfasen. Bymilj\u00f8etaten p\u00e5pekte i sin uttalelse at det var uklarhet i planforslaget n\u00e5r det gjaldt konsekvenser for naturtype N14 (frisk l\u00e5gurtedellauvskog) ved Romslo, jf. figur 6. Beskrivelsene i konsekvensutredningen er n\u00e5 revidert slik at konsekvensene kommer fram. Det er ogs\u00e5 innarbeidet en bestemmelse som skal sikre at den ber\u00f8rte delen av naturtypen restaureres etter at det midlertidige vegkrysset er fjernet. Saksnummer PLAN-2023/14350 Side 5 av 15 Figur 6 Fiolett markering: Naturtype N14, frisk l\u00e5gurtedellauvskog ved Romslo. Areal: 5,1 daa. Dette er en naturtype etter Milj\u00f8direktoratets instruks i kategorien \u00abn\u00e6r truet\u00bb, og er en naturtype med sentral \u00f8kosystemfunksjon. Forekomsten ber\u00f8res av midlertidig vegkryss. Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 6.5.2024. I tillegg er det foretatt noen endringer initiert av FAS og fagetaten. Endringene omfatter bl.a. oppdateringer i Planbeskrivelse, samt: - Justering av plankart og bestemmelser for revegetering av naturtype (N14) p\u00e5 Romslo - Innarbeiding av ny bestemmelse med krav om framkommelighet for rutebuss til Trengereid i perioden Trengereidsvingane er stengt for gjennomkj\u00f8ring - Innarbeiding av rekkef\u00f8lgekrav til gang- og sykkeltilbud langs Trengereidsvingane i anleggsperioden - Reguleringsbestemmelse \u00a7 5.2 nr. 1 for felt #91 er redigert slik at det blir entydig hvilke felt bestemmelsen gjelder for - Noen rettinger av teknisk art i plankartet Ny rekkef\u00f8lgebestemmelse om risikovurdering for g\u00e5ende og syklende Fellesprosjektet medf\u00f8rer et omfattende og langvarig anleggsarbeid. Dette gir noen endringer i trafikkm\u00f8nsteret i og omkring Trengereid. For \u00e5 ivareta trafikksikkerhet for g\u00e5ende og syklende i dette omr\u00e5det har FAS i samr\u00e5d med fagetaten innarbeidet en ny rekkef\u00f8lgebestemmelse i planforslaget i bestemmelsenes \u00a7 6: \u00abTiltak som skal vere gjennomf\u00f8rt f\u00f8r igangsetting av anleggsarbeid\u00bb. Bestemmelsens ordlyd er: \u00abFor Gamle Vaksdalsvegen, inkludert Raudbergtunnelen, og strekninga Trengereidsvingane \u2013 Fylkesveg 49, inkludert Middagshaugtunnelen, skal det gjennomf\u00f8rast ei risikovurdering av tilbodet for g\u00e5ande og syklande i anleggsfasen. Risikovurderinga skal identifisere risiko, gi framlegg til tiltak, og avklare vilk\u00e5r for gjennomf\u00f8ring.\u00bb Supplering av planmaterialet etter offentlig ettersyn Etter offentlig ettersyn er konsekvensutredningen supplert, og det er utarbeidet en rapport om trafikkl\u00f8sninger i anleggsfasen. Medvirkning Barn og unge Endringene over bakken i planforslaget er relativt sm\u00e5 og omhandler i hovedsak midlertidige tiltak og tiltak langt fra boligomr\u00e5der og omr\u00e5der som er viktige for barn og unge. FAS og fagetaten har vurdert at det ikke er n\u00f8dvendig \u00e5 gjennomf\u00f8re en egen prosess for medvirkning for barn og unge. Saksnummer PLAN-2023/14350 Side 6 av 15 Vurdering av planforslaget Plan- og bygningsetaten slutter seg til planforslaget, som legger til rette for at det vedtatte fellesprosjektet E16 og Vossebanen kan gjennomf\u00f8res med reduserte milj\u00f8ulemper for n\u00e6rmilj\u00f8 ved Romslo, \u00f8kt trafikksikkerhet ved Trengereid, og som sikrer arealer til midlertidige bygge- og anleggsomr\u00e5der, midlertidig vegkryss, skredsikring og noen mindre justeringer jf. vedlagt planbeskrivelse med tilh\u00f8rende dokumentasjon. Overordnede planer og f\u00f8ringer og forholdet til overordnete arealstrategier, kommuneplanens samfunnsdel, kommuneplanens arealdel og b\u00e6rekraftig utvikling Regionale og kommunale overordna planer har s\u00f8kelys p\u00e5 \u00e5 minimere energibruk og klimagassutslipp. Endret atkomst-tunell for biltransport til fjorddeponi medf\u00f8rer behov for \u00e5 bygge om lag 1 km mer vegtunell enn i opprinnelig plan, samt en fjellhall. Dette m\u00e5 forventes \u00e5 gi noe mer energibruk i anleggsfase som f\u00f8lge av \u00f8kt masseoverskudd og forlenget transportveg for overskuddsmasser. Det kan bli en tilsvarende \u00f8kning i klimagassutslipp, men dette er avhengig av i hvor stor grad prosjektet gjennomf\u00f8res med ikke-fossile energikilder. Dette kommenteres ikke n\u00e6rmere ettersom planendringen i praksis bare gjelder justeringer av noen mindre deler av den statlige reguleringsplanen. Det er bare endringene som er til behandling. De delene av den opprinnelige planen som ikke erstattes av ny plan kan ikke endres. Klimagassregnskap Fagetaten vurderer at planendringen ikke krever klimagassregnskap. Fellesprosjektet er regulert i statlig reguleringsplan vedtatt i 2022. Overskuddsmassene er som f\u00f8lge av forlenget atkomsttunnel til sj\u00f8deponi marginalt st\u00f8rre enn i vedtatt statlig reguleringsplan. Fagetaten vurderer ikke endringene som vesentlige i forhold til klimagassutslipp. Klimagassutslipp er omtalt og vurdert i planbeskrivelse kap. 8.6. Saksnummer PLAN-2023/14350 Side 7 av 15 Omr\u00e5destabilitet Deler av planomr\u00e5det ligger i aktsomhetsomr\u00e5de for omr\u00e5destabilitet, jf. figur 7. Figur 7 Aktsomhetsomr\u00e5de for omr\u00e5destabilitet vist med bl\u00e5 skravur, sammen med plangrense for Romslo/Naustvika og Trengereid (gul linje). Fagetaten vurderer at planendringen ikke krever utredning av omr\u00e5destabilitet. FAS har i planbeskrivelse angitt at det ikke er fare for kvikkleireskred i noen av delomr\u00e5dene i Bergen. Ved Romslo / Naustvika er de delene av planomr\u00e5det som ligger i aktsomhetsomr\u00e5de for omr\u00e5destabilitet enten anlegg under bakken (fjelltunnel og fjellhall) eller fjorddeponi p\u00e5 bunnen. Planendringen ved Romslo/Naustvika hjemler ingen tiltak som kan utl\u00f8se kvikkleireskred i eller utenfor planomr\u00e5det. Eventuelle kvikkleireskred som utl\u00f8ses utenfor planomr\u00e5det vurderes heller ikke \u00e5 kunne ramme noen av de planlagte anleggene som inng\u00e5r i planendringen i dette delomr\u00e5det. Ved Trengereid ligger alle tiltak som inng\u00e5r i planendringen over marin grense, med unntak av midlertidig utslippsledning for renset anleggsvann. Denne ledningen ligger i aktsomhetsomr\u00e5de for omr\u00e5destabilitet p\u00e5 en ca. 500 meter lang strekning fra kote 0 og oppover. Ledningen skal legges opp\u00e5 bakken langs Trengereidelva uten terrenginngrep langs et elvel\u00f8p som i stor grad ligger p\u00e5 berg. Tiltakskategori i TEK \u00a7 7-3 er K0. Hvis K0- tiltak kan gjennomf\u00f8res i henhold til vedlegg 2 til NVE Veileder 1/2019, er det ikke behov for geotekniker. Siden det ikke er planlagt terrenginngrep under marin grense, er det ikke utredet omr\u00e5destabilitet. Ansvarlig myndighet NVE har ikke hatt merknader til temaet i h\u00f8ringen, men har vist til at det er kommunen som har ansvaret for at det blir tatt n\u00f8dvendige hensyn til skredfare. \u00c5rsoppdrag for PBE 2024 Planarbeidet er ikke nevnt i \u00e5rsoppdrag for PBE 2024. I uttalelse til offentlig ettersyn av planforslaget uttalte Byr\u00e5det bl.a.: \u00abEtablering av ny E16 og Vossebanen mellom Arna og Stanghelle er sv\u00e6rt viktig for Bergen kommune. Bystyret har i h\u00f8ringsuttalelser til gjeldende NTP 2022-2033, sak 176/20, og til kommende NTP 2025-2036, sak B227/23, prioritert utbygging av prosjektet, og uttalt at dette er det viktigste samferdselsprosjektet i Saksnummer PLAN-2023/14350 Side 8 av 15 Vestlandsregionen i et liv-helseperspektiv. Bergen kommune har ved flere anledninger spilt inn forventninger om snarlig realisering ovenfor Samferdselsdepartementet\u00bb I \u00c5rsoppdrag for PBE 2024 inng\u00e5r en tematisk f\u00f8ring i kap. 3.2 om at Bergen kommune skal bidra til \u00e5 etablere fossilfrie anleggsplasser. Klimagassutslipp fra anleggsfase og driftsfase er behandlet i gjeldende statlig reguleringsplan, og behandles ikke i planendringen. I den gjeldende planen er det gitt f\u00f8lgende retningslinje for hele planomr\u00e5det i kap. 8: \u00abKlimagassutslepp\u00bb: \u00abDet skal i byggefasen leggast til rette for at drift og vedlikehald av anlegget kan utf\u00f8rast med l\u00e5gast mogeleg klimagassutslepp. Tiltakshavar har som m\u00e5lsetting \u00e5 s\u00f8rge for mest mogleg utsleppsfri og fossilfri anleggsgjennomf\u00f8ring\u00bb Midlertidige vegkryss p\u00e5 E16 ved Romslo og ved Raudberget i Vaksdal De to foresl\u00e5tte midlertidige vegkryssene p\u00e5 E16 (jf. figur 8) sikrer atkomst til Romslo, Risnes og Trengereid i anleggsfasen mens \u00f8vre del av Trengereidsvingane er stengt for gjennomkj\u00f8ring. Figur 8 Plassering av midlertidige vegkryss p\u00e5 E16 ved Romslo i Bergen og Raudberget i Vaksdal. Plan- og bygningsetaten har ved behandlingen av planforslaget p\u00e5pekt et behov for en plan for h\u00e5ndtering av snikkj\u00f8ring via det midlertidige krysset p\u00e5 E16 ved Raudberget. Dette er en problemstilling som kan oppst\u00e5 n\u00e5r biler stuer seg opp p\u00e5 E16 inn mot vegkrysset p\u00e5 Trengereid og det oppst\u00e5r k\u00f8 i Trengereidtunnelen. Dette er mest aktuelt for fritidsreiser p\u00e5 s\u00f8ndager med stor utfart, men kan ogs\u00e5 forekomme ved hendelser som medf\u00f8rer forsinkelse. Ved planlagt vedlikehold og st\u00f8rre hendelser skal lokalvegnettet brukes til omkj\u00f8ring p\u00e5 samme m\u00e5te som i dag. Det midlertidige vegkrysset p\u00e5 Raudberget vil \u00e5pne en trase som kan misbrukes til snikkj\u00f8ring p\u00e5 lokalvegene Gamle Vaksdalsvegen og Risnesvegen n\u00e5r det er k\u00f8 p\u00e5 E16. Lokalvegene gir nedkortet kj\u00f8relengde og mulig tidsgevinst i k\u00f8situasjoner. I rapporten om trafikkl\u00f8sninger i anleggsfasen er problemet med snikkj\u00f8ring n\u00e6rmere belyst. Det skal arbeides videre med vurdering av midlertidige tiltak for trafikksikkerhet p\u00e5 lokalvegene i forbindelse med kommende risikovurderinger for g\u00e5ende og syklende, jf. bestemmelsenes \u00a7 6.1.1 nr. 6. Forhold for g\u00e5ende og syklende i og ved Trengereid i anleggsfase Gjennomf\u00f8ring av planen vil gi langvarig og sv\u00e6rt omfattende anleggsvirksomhet ved Trengereid. Dagens hovedatkomst til Trengereid via Trengereidsvingane stenges i en lang Saksnummer PLAN-2023/14350 Side 9 av 15 periode. Sannsynlig byggetid for FAS er 12 \u2013 14 \u00e5r. Trengereidsvingane vil trolig v\u00e6re stengt for ordin\u00e6r biltrafikk i inntil 8 \u00e5r fra anleggsstart. I sluttfasen av prosjektet kan det bli behov for \u00e5 stenge igjen i kortere perioder. Det midlertidige krysset ved Raudberget (i Vaksdal kommune) vil v\u00e6re operativt i hele anleggsfasen. Anleggsgjennomf\u00f8ringen er n\u00e6rmere beskrevet i vedlegget om trafikkl\u00f8sninger i anleggsfase. Gang- og sykkeltrafikken mellom fv. 49 og Trengereidsvingane antas \u00e5 v\u00e6re relativt liten, og domineres av syklende p\u00e5 fritidsreiser og trening. Trafikkmengden er vurdert i rapporten om trafikkl\u00f8sninger i anleggsfase. G\u00e5turer langs traseen mellom Trengereid og Gullbotn antas \u00e5 ha sv\u00e6rt lite omfang. Det eksisterende gang- og sykelanlegget langs nedre del av fv. 49, og som g\u00e5r utenom Middagshaugtunnelen, blir utilgjengelig i hele anleggsfasen, jf. figur 9. Figur 9 Eksisterende gang- og sykkelveg (gul markering) mellom bussholdeplass p\u00e5 E16 i nordvest og fv. 49 s\u00f8r for Middagshaugtunnelen i s\u00f8r\u00f8st, blir utilgjengelig i hele anleggsfasen. Til h\u00f8yre: Eksisterende gang- og sykkelveg g\u00e5r p\u00e5 utsiden av Middagshaugtunnelen p\u00e5 fv. 49 (foto: Google Street View). Det er per i deg ikke funnet en l\u00f8sning hvor et separat gang- og sykkelanlegg mellom bussholdeplassen p\u00e5 E16 i retning \u00f8st og fv. 49 kan videref\u00f8res. Den midlertidige forbindelsen som er vist i vedlegget \u00abTrafikkl\u00f8sninger i anleggsfasen\u00bb (jf. figur 10) vurderes av fagetaten som sikkerhetsmessig utfordrende. L\u00f8sningen inneb\u00e6rer sykling i blandet trafikk i en stor rundkj\u00f8ring, hvor syklistene som kommer fra fv. 49 skal svinge til venstre. Situasjonen kan gi risiko for at kj\u00f8rende ikke ser syklistene og dermed bryter vikeplikten. L\u00f8sningen vurderes av fagetaten som mest utfordrende for enkeltsyklister. Syklister i st\u00f8rre grupper er mer synlige, og risikoen for sammenst\u00f8t er da mindre. Saksnummer PLAN-2023/14350 Side 10 av 15 Figur 10 Forel\u00f8pig prinsipp for midlertidig sykkelforbindelse mellom Trengereidsvingane og fv. 49. Rute for syklende i anleggsfase er planlagt \u00e5 g\u00e5 i blandet trafikk gjennom E16-rundkj\u00f8ringen p\u00e5 Trengereid. Samme prinsipp er planlagt oppretthold n\u00e5r rundkj\u00f8ringen forskyves, jf. figur til h\u00f8yre. Endelig utforming med avb\u00f8tende tiltak fastsettes etter at p\u00e5g\u00e5ende risikovurdering er ferdig (f\u00f8r anleggsstart). Illustrasjon: FAS-rapport \u00abTrafikkl\u00f8sninger i anleggsfase\u00bb. Gamle Vaksdalsvegen (figur 11) f\u00e5r \u00f8kt trafikk i perioden \u00f8vre deler av Trengereidsvingane er stengt. Vegen blir hovedatkomst til Trengereid. I tillegg vil den bli benyttet til omkj\u00f8ring ved planlagt vedlikehold eller hendelser p\u00e5 E16. Figur 11 Venstre: Gamle Vaksdalsvegen (gul markering) f\u00e5r \u00f8kt trafikk i anleggsfasen. H\u00f8yre: Boliger langs Gamle Vaksdalsvegen (Foto: Google Street View). Som en f\u00f8lge av den langvarige trafikkomleggingen ved Trengereid, som gir \u00f8kt trafikk p\u00e5 lokalveger og midlertidig avvikling av deler av eksisterende tilbud for g\u00e5ende og syklende, er det etter offentlig ettersyn innarbeidet en rekkef\u00f8lgebestemmelse om at det skal Saksnummer PLAN-2023/14350 Side 11 av 15 gjennomf\u00f8res risikovurdering for g\u00e5ende og syklende p\u00e5 de ovenfor omtalte vegstrekningene, jf. bestemmelsenes \u00a7 6.1.1. nr. 6. Flytting av gang- og sykkelveg langs fv. 49 (permanent fase) Gjeldende reguleringsplan viser gang- og sykkelveg i Trengereiddalen, delvis langs fv. 49 og delvis et stykke unna fylkesvegen. Ny gang- og sykkelveg mellom E16 og Gullbotn vil legge til rette for forbedret tilgang til Gullbotn p\u00e5 sykkel og til fots. Gullbotn er en viktig innfallsport til Gullfjellet for friluftsliv. I planforslaget er dette n\u00e5 endret slik at hele gang- og sykkelanlegget ligger inntil fylkesvegen. Dette vil i noen grad endre opplevelsesverdiene ved ferdsel p\u00e5 om lag 700 meter av gang- og sykkelvegen. Kj\u00f8revegen vil i noe st\u00f8rre grad oppleves negativt visuelt, og g\u00e5ende og syklende vil oppleve \u00f8kt st\u00f8y og st\u00f8v. Veganlegget for kj\u00f8rende vil uavhengig av endringen i stor grad dominere den smale dalbunnen. Som f\u00f8lge av dette vurderer fagetaten opplevelsesverdiene tilknyttet ny gang- og sykkelveg uansett som begrensede, og at traseendringen ikke i vesentlig grad ber\u00f8rer allmenne interesser eller barn og unge. Flyttingen av gang- og sykkelvegen n\u00e6rmere kj\u00f8revegen kan medf\u00f8re behov for \u00e5 vurdere tiltak som forebygger sammenst\u00f8t mellom kj\u00f8ret\u00f8y og myke trafikanter i forbindelse med utforkj\u00f8ring. Eventuelt behov for rekkverk i Trengereiddalen i ferdig situasjon avgj\u00f8res i neste fase av planleggingen. I reguleringsplanen inng\u00e5r 3 meter rabatt, illustrert uten rekkverk. Dette er ihht. til krav i H\u00e5ndbok N100 for fartsgrense 80 km/t. Plankart og planbestemmelser gir anledning til \u00e5 oppf\u00f8re rekkverk dersom det konkluderes med at det er behov. Plan- og bygningsetaten vurderer dette som tilfredsstillende h\u00e5ndtert i planforslaget. Figur 12 Utsnitt av endret trase for ny gang- og sykkelveg langs deler av fv.49 i Trengereiddalen: Til venstre: Oversiktskart. I midten: L\u00f8sning vedtatt i 2022 med kj\u00f8reveg og gang- og sykkelveg p\u00e5 hver sin side av dalbunnen. Til h\u00f8yre: Foresl\u00e5tt ny l\u00f8sning hvor trafikkarealene samles ved at trase for gang- og sykkelveg legges inntil 3 meter rabatt langs kj\u00f8reveg. Selve kj\u00f8revegen (gr\u00e5 farge) omreguleres ikke. Den vises derfor ikke med farge i figuren til h\u00f8yre. Vurdering av planforslaget etter naturmangfoldloven \u00a7\u00a7 8-12. Virkninger og vurderinger framg\u00e5r av vedlagt konsekvensutredning. Kunnskapsgrunnlaget for naturmangfold er basert p\u00e5 supplerende naturtypekartlegging p\u00e5 land, kartlegging av fj\u00e6resone og sj\u00f8bunn i 2023, i tillegg til tidligere kartlegging tilknyttet den Saksnummer PLAN-2023/14350 Side 12 av 15 statlige reguleringsplanen. Eksisterende informasjon om naturmangfoldet i utredningsomr\u00e5det er innhentet fra offentlige databaser. Det er registrert to terrestriske delomr\u00e5der (\u00e9n naturtype og ett landskaps\u00f8kologisk funksjonsomr\u00e5de) og fire marine delomr\u00e5der innenfor utredningsomr\u00e5det. Tiltaket vil i hovedsak skje under bakken og p\u00e5 fjordbunnen. Tiltaket vil gi det terrestriske delomr\u00e5det p\u00e5 Romslo (N14 \u2013 Frisk l\u00e5gurtedell\u00f8vskog) noe milj\u00f8skade. Delomr\u00e5de M3 ved Naustvika med dyp bl\u00f8tbunn vil f\u00e5 noe milj\u00f8skade. For delomr\u00e5de N14, som ber\u00f8res av midlertidig vegkryss, er krav om restaurering av naturtypen innarbeidet i bestemmelsenes pkt. 5 nr. 5. B\u00e5de lokaliteten og den ber\u00f8rte delen er sv\u00e6rt sm\u00e5 arealer. For delomr\u00e5de M3 med dyp bl\u00f8tbunn vurderes det ikke aktuelt \u00e5 reetablere bunnsubstrat tilsvarende dagens bl\u00f8tbunn n\u00e5r anlegget er avsluttet. Delomr\u00e5det p\u00e5 ca. 900 daa vil dekkes med stein og bli permanent endret. Selv om direkte ber\u00f8rt areal er stort, er habitatet dyp bl\u00f8tbunn ikke vurdert som begrenset, da tiln\u00e6rmet hele det n\u00e6re fjordsystemet antas \u00e5 best\u00e5 av denne habitattypen midtfjords. Fagetaten bemerker at habitattypens utbredelse er noe usikker. Det er ikke vurdert som n\u00f8dvendig \u00e5 kartlegge forekomstens utbredelse, siden det er klarlagt at inngrepet uansett omfatter en sv\u00e6rt liten del av forekomsten. Kunnskapsgrunnlaget om naturmangfold og tiltak vurderes som godt nok jfr. krav i naturmangfoldloven \u00a7 8. F\u00f8re-varprinsippet jf. lovens \u00a7 9 f\u00e5r dermed ikke anvendelse, og samlet belastning (jf. \u00a7 10) vurderes som liten. Planforslaget inneb\u00e6rer ikke vesentlig endring i st\u00f8rrelse p\u00e5 areal av dyp bl\u00f8tbunn som transformeres, men deponiet flyttes til en lokalitet hvor de samla milj\u00f8ulempene p\u00e5 land reduseres. N\u00e5r planendringen er vedtatt vil i en periode b\u00e5de deponiet ved Romslo og deponiet ved Naustvika v\u00e6re regulert til deponi. FAS har planlagt at deponiet ved Romslo skal omreguleres i en egen prosess, da det ikke er aktuelt \u00e5 benytte begge lokalitetene. Bakgrunnen for at planen for det godkjente deponiet ikke oppheves samtidig med regulering av nytt deponi er et behov for sikkerhet for at det nye deponiet kan benyttes f\u00f8r den gamle lokaliteten omreguleres. Deponering ved Naustvika krever i tillegg til utarbeiding reguleringsplan ny konsesjonsbehandling etter forurensningsloven. Slik konsesjon er gitt for Romslo, og FAS har s\u00f8kt om \u00e5 endre konsesjonen til ny lokalitet. Dette inneb\u00e6rer at konsesjonen etter forurensingsloven for den forrige lokaliteten trekkes n\u00e5r den nye lokaliteten godkjennes. Siden det ikke er planer om \u00e5 benytte begge deponiene er det ikke utarbeidet ny vurdering av samlet belastning etter naturmangfoldlovens \u00a7 10 for en situasjon der begge deponiene er i drift. Samlet belastning vil v\u00e6re tiln\u00e6rmet identisk med det som er angitt i den gjeldende statlige planen. Tiltakshaver skal selv dekke kostnadene ved \u00e5 hindre og begrense skade p\u00e5 naturmangfoldet, jf. lovens \u00a7 11. Dette gjelder b\u00e5de tiltak som er hjemlet i reguleringsplanene og tiltak som kreves for \u00e5 oppfylle vilk\u00e5r for konsesjon etter forurensningsloven. Kravene om milj\u00f8forsvarlige teknikker og driftsmetoder i Naturmangfoldlovens \u00a7 12 anses som oppfylt ved: - Vurderingene som er gjort for \u00e5 plassere sj\u00f8deponiene p\u00e5 steder der skadene p\u00e5 naturmilj\u00f8 blir begrenset. Saksnummer PLAN-2023/14350 Side 13 av 15 - Milj\u00f8krav og milj\u00f8tiltak angitt i reguleringsbestemmelsene til den opprinnelige statlige planen og i planendringen pkt. 2.2.1 Plan for ytre milj\u00f8, pkt. 2.2.2 Vern mot forureining, pkt. 2.2.6 Rigg- og marksikringsplan, pkt. 2.4 Landskapsplan, pkt. 2.5 VA- anlegg og pkt. 6 Rekkef\u00f8lgekrav (pkt. 6.1.1 nr. 2 og pkt. 6.1.2 nr. 1 og nr. 2). - Bruk av lukka nedf\u00f8ringsl\u00f8sning i \u00f8vre vannlag - Behandling av deponering etter forurensningsloven Konsekvensutredning Det er utarbeidet konsekvensutredning for planforslaget. Plan- og bygningsetaten har ingen merknader til konsekvensutredningen, som omfatter temaene: - Landskapsbilde - Friluftsliv, by- og bygdeliv - Naturmangfold - Kulturarv - Naturressurser. Overskuddsmasser som ressurs Tunnelsteinen som skal dumpes i fjorden utgj\u00f8r et stort volum av en ikke-fornybar naturressurs. Plan- og bygningsetaten er betenkt over at ressursen gj\u00f8res permanent utilgjengelig som bygger\u00e5stoff. Det nye anlegget for dumping via fjellsjakt gj\u00f8r massene mindre tilgjengelige for eventuell sj\u00f8transport enn den tidligere regulerte l\u00f8sninger med flytende kai. I planendringen inng\u00e5r en bestemmelse om at det for den nye l\u00f8sningen midlertidig kan \u00e5pnes opp for utskiping til sj\u00f8transport, jf. bestemmelsenes pkt. 5.2 nr. 3. Dette inneb\u00e6rer en fordyrende l\u00f8sning for eventuell mottaker av masser, sammenliknet med den opprinnelige l\u00f8sningen hvor sj\u00f8tilgang inngikk i hovedl\u00f8sningen. Fagetaten vurderer likevel at den nye l\u00f8sningen b\u00f8r aksepteres siden det ikke er noen som har meldt \u00f8nske om \u00e5 ta imot massene via sj\u00f8transport, samt at den nye l\u00f8sningen der st\u00f8yende og st\u00f8vende aktivitet flyttes under bakken samlet sett er bedre for n\u00e6rmilj\u00f8 i anleggsfase. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. E16 og Vossebanen, Arna - Stanghelle, endring av reguleringsplan for Romslo/Naustvika og Trengereid, arealplan-ID 71430000 vist p\u00e5 plankart, sist datert 04.10.2024 b. Tilh\u00f8rende reguleringsbestemmelser, sist datert 08.10.2024 Plan- og bygningsetaten Hege L\u00f8tveit Avdelingssjef Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2023/14350 Side 14 av 15 Vedlegg: Plankart VN1, VN2 og VN4 datert 04.10.2024 Planf\u00f8resegner datert 08.10.2024 Planbeskrivelse datert 08.10.2024 Merknadsbehandling offentlig ettersyn datert 6.5.2024 ROS-analyse datert 15.4.2024 ROS-analyseskjema (udatert) Konsekvensutredning kulturarv datert 22.4.2024 Konsekvensutredning naturmangfold datert 22.4.2024 Konsekvensutredning naturressurser datert 22.4.2024 Konsekvensutredning friluftsliv, by- og bygdeliv datert 22.4.2024 Konsekvensutredning landskapsbilde datert 22.4.2024 Trafikkl\u00f8sninger i anleggsfasen datert 8.10.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2023/14350 Saksnummer PLAN-2023/14350 Side 15 av 15 "
}