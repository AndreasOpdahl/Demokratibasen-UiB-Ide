{
  "dokument_id": "666275e3-b44b-592e-a38c-ff4d2eb965a5",
  "doc_type": "case_presentation",
  "kommune": 4601,
  "tittel": "Fana gnr 41 bnr 727 Ven\u00e5sen 10. Klage p\u00e5 rammetillatelse for oppf\u00f8ring av tomannsbolig",
  "url": "https://bergen.kommune.no/politikere-utvalg/api/fil/bk360/11269674/Framstilling-Fana-gnr-41-bnr-727-Venasen-10-Klage-pa-rammetillatelse-for-oppforing-av-tomannsbolig",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/140963-6 Fana gnr 41 bnr 727 Ven\u00e5sen 10. Klage p\u00e5 rammetillatelse for oppf\u00f8ring av tomannsbolig Hva saken gjelder: Saken gjelder s\u00f8knad om oppf\u00f8ring av tomannsbolig p\u00e5 gbnr. 41/727, Ven\u00e5sen 10. Det er tidligere gitt tillatelse til oppf\u00f8ring av to eneboliger, en tillatelse som ble opphevet etter klage fra naboer. Tillatelse til tomannsbolig er p\u00e5klaget av gjenboere i Ven\u00e5sen 7, gbnr. 41/810, Karoline Leversen og Lars Skalle. Tiltakshaver er Jan Erik Andersen, ansvarlig s\u00f8ker er CK Nor Bygg AS. Figur 1 - Utklipp fasadetegning I kommuneplanens arealdel (KPA 2018), vedtatt 19.06.2019, er eiendommen lagt til ytre fortettingssone. I kommunedelplan for Fana. KDP Ny-Paradis, Hop, Nesttun, Nesttun Vest (planid: 15700000), vedtatt 2001, er eiendommen vist som boligomr\u00e5de. Eiendommen er ikke regulert. Se rammetillatelsen \u00a7 3.1 for utfyllende planstatus. Tiltaket krever dispensasjon fra plankrav i KPA 2018, slik dispensasjon er oms\u00f8kt og godkjent. Ansvarlig s\u00f8ker opplyser at tiltaket er nabovarslet i samsvar med pbl. \u00a7 21-3, og det er mottatt merknader fra gbnr. 41/731 (Sunniva \u00d8iestad), 41/783, 54, 485 og 414 (Inga-Brith Nyb\u00f8 J\u00f8rgensen), 41/1093 (Tarjei Nestegard) og 41/810 (klager). Oppsummert gjelder merknadene f\u00f8lgende: - Vilk\u00e5rene for dispensasjon fra plankrav er ikke oppfylt, tiltaket er ikke stedstilpasset. - Omr\u00e5det er ikke ferdig utbygget, og har stort utbyggingspotensial. - Problemer med overvann. - Reduksjon av utsikt og solforhold, samt \u00f8kt innsyn mot naboer. 1 - Trafikale utfordringer og sikkerhet i kryss. S\u00f8ker har gitt tilsvar til nabomerknadene, hvor det vises til at overvannsplan er godkjent av Bergen Vann, det er innhentet positiv uttalelse fra Bymilj\u00f8etaten p\u00e5 avkj\u00f8rsel og senking av tiltaket ville gitt st\u00f8rre terrenginngrep. Solanalyse fra f\u00f8rste prosjekt viser at tiltaket ikke ga vesentlig reduksjon av sol- og utsiktsforhold for eksisterende boliger. Det vises til rammetillatelsen for gjennomgang av merknader, tilsvar og kommunens vurdering av dem. Bymilj\u00f8etaten har godkjent utvidet bruk av avkj\u00f8rsel til kommunal veg i vedtak datert 21.03.2024. Bymilj\u00f8etaten v/Natur- og milj\u00f8forvaltningsseksjonen har gitt uttale datert 01.07.2024, hvor de uttaler at forholdene til den \u00f8kologiske korridoren er forbedret. Tiltaket ivaretar i st\u00f8rre grad den \u00f8kologiske korridoren og f\u00f8lger anbefalinger om avb\u00f8tende tiltak gitt i naturmangfoldsrapport. Bergen Vann har gitt forh\u00e5ndsuttalelse datert 10.02.2022. Det er opplyst i rammetillatelsen at det er innhentet ny uttale til revidert tiltak, hvor Bergen Vann ikke har merknader. Vestland fylkeskommune har gitt uttale datert 04.07.2024, hvor de frar\u00e5r tiltaket. Det er for lengst krav om tiltak i krysset mellom kommunal og fylkeskommunal vei, og de relevante tiltakene er omfattende og kan muligens ha u\u00f8nskede konsekvenser. Det er ikke \u00f8nskelig med trafikk\u00f8kning i krysset. Klage: Klager viser til at de har sendt merknader til nabovarsel, og at de ikke kan se at det er tatt noe hensyn til disse. Det er ikke tatt hensyn til omkringliggende naboer, og for klager vil tiltaket inneb\u00e6re innsyn i stue og hage. Dette ser de p\u00e5 som en kraftig inngripen i privatlivets fred, og ikke i tr\u00e5d med bestemmelser og retningslinjer i KPA 2018. Klager mener tiltaket m\u00e5 senkes i terreng for \u00e5 tilpasses omkringliggende bebyggelse. Det vises ellers til komplett klage. Fagetatens vurdering og anbefaling: Plan- og bygningsetaten som fagetat har vurdert klagen, og tilr\u00e5r at den ikke tas til f\u00f8lge. Fagetaten viser til at tiltaket i denne konkrete saken ikke har et omfang som gj\u00f8r det n\u00f8dvendig med reguleringsplan for \u00e5 vurdere det. Fagetaten er enig med Bymilj\u00f8etaten i at tiltaket i st\u00f8rre grad ivaretar \u00f8kologisk korridor og f\u00f8lger anbefalinger om avb\u00f8tende tiltak gitt i naturmangfoldrapport. Tiltaket vurderes ikke \u00e5 v\u00e6re i konflikt med gjeldende arealbruk og omr\u00e5dets arkitektoniske s\u00e6rpreg, og bygningsmyndigheten kan ikke se at godkjent tiltak vanskeliggj\u00f8r senere planprosess. Omr\u00e5det er i det vesentlige utbygd, og fagetaten kan ikke se at en plan vil kunne p\u00e5virke trafikale forhold vesentlig. Ulempene som er anf\u00f8rt gjelder innsyn og inngripen i privatlivets fred. Det er bare ved objektivt sett betydelig ulempe for naboeiendommer eller omkringliggende milj\u00f8 at det er aktuelt \u00e5 kreve annen plassering/h\u00f8yde. Fordelene ved \u00e5 dispensere er \u00e5 muliggj\u00f8re utbygging av eiendom, og tiltaket f\u00f8lger f\u00f8ringer i plangrunnlag og er innenfor hva som kan forventes av tiltak p\u00e5 en boligtomt. Fagetaten vurderer at det er klart st\u00f8rre fordeler enn ulemper med \u00e5 gi dispensasjon. Det vises ellers til komplett fagnotat.. \u00d8konomiske konsekvenser: Ikke relevant. 2 Byr\u00e5dets vurdering og anbefaling/konklusjon: Byr\u00e5det har vurdert klagen, og anbefaler at den ikke tas til f\u00f8lge. Det vises til fagnotatet, som tiltredes i hovedsak. Byr\u00e5det har forst\u00e5else for at naboer opplever at det blir bygget tett p\u00e5 dem, men vurderer at dette er i tr\u00e5d med hva som m\u00e5 forventes i et fortettingsomr\u00e5de. Eiendommen har v\u00e6rt satt av til utbygging gjennom flere arealplaner, og det er dermed p\u00e5regnelig at det blir bygget p\u00e5 den. Hva gjelder innsyn til nabo, vises det til at det er f\u00f8rst ved vesentlig ulempe at det er aktuelt \u00e5 kreve endret plassering. I et tettbygd omr\u00e5de er det p\u00e5regnelig at naboer bor tett, og at man m\u00e5 treffe tiltak som gjerde eller beplanting for \u00e5 skjerme eiendommen. Sett opp mot ulempene det \u00e5 senke tiltaket i terrenget vil medf\u00f8re, i form av \u00f8kte terrenginngrep med videre konsekvenser for bl.a. overvann, kan ikke byr\u00e5det se at det er grunnlag for \u00e5 kreve endring av plassering i terrenget. Hva gjelder plankrav, vises det til at forhold rundt veitilkomst og overvannsh\u00e5ndtering er avklart i byggesaken. Naboer har ogs\u00e5 f\u00e5tt mulighet for \u00e5 medvirke gjennom nabovarsling. Byr\u00e5det kan ikke se at en planprosess ville gitt naboene st\u00f8rre mulighet til \u00e5 p\u00e5virke enn de har f\u00e5tt gjennom nabovarsling og mulighet til \u00e5 klage. Byr\u00e5det kan ikke anbefale \u00e5 ta klagen til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak om rammetillatelse datert 23.08.2024 opprettholdes. Klagen tas ikke til f\u00f8lge. Dato: 29. oktober 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 01.10.2024 med f\u00f8lgende vedlegg: 1. Oversiktskart 2. Flyfoto 3. Situasjonsplan 4. Tilsvar til klage 5. Klage 6. Rammetillatelse 7. Tegninger 8. Uttalelse fra Bymilj\u00f8etaten 9. Uttalelse fra Vestland fylkeskommune 10. Kartlegging av naturmangfold 11. Solstudie 12. Stedsanalyse 13. S\u00f8knad 3 "
}