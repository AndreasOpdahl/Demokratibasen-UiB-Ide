{
  "dokument_id": "ce757554-7344-5631-9641-fc7c642a35a0",
  "doc_type": "case_attachment",
  "kommune": 4601,
  "tittel": "_ KLAGE-2023_16081-16 Vedtak - Byggesak - Bergen 166_536 - Kong Oscars gate 45 - Bruksendring 1324791_1_1",
  "url": "https://bergen.kommune.no/politikere-utvalg/api/fil/bk360/10496737/-KLAGE-2023-16081-16-Vedtak-Byggesak-Bergen-166-536-Kong-Oscars-gate-45-Bruksendring-1324791-1-1",
  "tekst": " V\u00e5r dato: V\u00e5r ref: 08.05.2024 2024/1780 Deres dato: Deres ref: Leif Johan Mo Saksbehandler, innvalgstelefon Tverrgaten 15 Sunniva Nyb\u00f8e F\u00f8rland, 5557 2138 5017 Bergen Bergen kommune gbnr. 166/536. Kong Oscars gate 45. Klage p\u00e5 rammetillatelse. Vi viser til Bergen kommune si oversending av klagesaka i brev datert 29.01.2024. Vi beklagar den lange saksbehandlingstida. Vedtak Statsforvaltaren i Vestland stadfestar Bergen kommune sitt vedtak datert 25.08.2023, ref. 2023/11415-27. Sakens bakgrunn Den 21.06.2023 avslo kommunen s\u00f8knad om l\u00f8yve til bruksendring, fasadeendring, p\u00e5bygg, tilbygg og anlegging av tekniske installasjonar i n\u00e6ringsbygg p\u00e5 gbnr. 166/536. Det rettslege grunnlaget for avslaget var plan- og bygningslova \u00a7 29-2. Bevaringsomsyn var ikkje vareteken for fasadeendringane p\u00e5 gateplan. Kommunen gav heller ikkje dispensasjon fr\u00e5 reguleringsplanen \u00a7 2 om spesialomr\u00e5de bevaring. P\u00e5 grunnlag av ny informasjon motteken av kommunen den 04.07.23, med nye teikningar og endringar i fasade m.v., gav kommunen rammel\u00f8yve den 25.08.2023 til bruksendring, fasadeendring, p\u00e5bygg, tilbygg og anlegging av tekniske installasjonar i n\u00e6ringsbygget: \u2022 Ombygging og bruksendring til serveringsform\u00e5l i u-etg og 1. etg \u2022 Riving og inngrep i berande konstruksjonar \u2022 Nytt dekke mellom u-etg og bakg\u00e5rd byttes \u2022 Fasadeendringar, d\u00f8rer, vindauge, port, belysning m.v. \u2022 Oppf\u00f8ring av glastak i bakgard (mellom 3. og 4. etg) og p\u00e5bygg \u2022 Reetablering av lysgraver langs fasade \u2022 Tilbygg i bakgard (32,6 m2, kj\u00f8kken) \u2022 Tekniske installasjonar, ventilasjon m.v. I same vedtak gav kommunen dispensasjonar fr\u00e5: \u2022 Reguleringsplanen for avstand til veg E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 \u2022 Plan- og bygningslova \u00a7 29-4 om plassering \u2022 Reguleringsplanen om spesialomr\u00e5de bevaring De sit i styret i Tverrgaten 15, og har levert klage p\u00e5 rammel\u00f8yvet.1 De er kritiske til tiltaka grunna st\u00f8rrelse og utforming. I klagen ettersp\u00f8r de kva servering som er tenkt, og kva akt\u00f8r som skal inn i bygget. Vidare \u00f8nskjer de informasjon om opningstider og tiltenkt aldersgruppe. I klagen peikar de ogs\u00e5 p\u00e5 at de har d\u00e5rleg erfaring med st\u00f8y fr\u00e5 servering i bygninga. A/STAB, som representerer tiltakshavaren Kong Oscarsgate 45 AS, har gjeve tilsvar i brev datert 11.10.2023. Kong Oscarsgate 45 AS meiner klagen er sendt for seint og skal avvisast. Kong Oscarsgate 45 AS meiner vidare at opplysningane som de ettersp\u00f8r ikkje er noko som krevjast ved innlevering av s\u00f8knad. Tiltakshavaren opplyser om at det planleggast servering og minigolf, og at det skal s\u00f8kjast om skjenkel\u00f8yve. Tiltakshavaren meiner det ikkje er naudsynt \u00e5 leggje fram ein komplett driftsmodell med opningstider og n\u00f8yaktige spesifikasjonar. Vi viser til merknaden i sin heilskap. I etterkant av at klagen fr\u00e5 dykk, har kommunen gjeve l\u00f8yve til endring av rammel\u00f8yvet over. Endringsl\u00f8yvet er datert 20.12.2023, og gjeld f\u00f8lgjande: \u2022 Endringer/omorganisering av planl\u00f8sning for underetasje og ber\u00f8rt del av 1. etasje. \u2022 Rivning/inngrep i b\u00e6rende konstruksjoner ref. tegning A-22-001 og A-22-101. \u2022 Fasadeendringer: o Glastak, godkjent mellom 3. og 4. etasje, plasserast mellom 1. og 2. etasje. o Alle 8 lysgravar som er godkjent reetablert langs fasade s\u00f8r og \u00f8st, utg\u00e5r. o Ny d\u00f8r ved trappehus D p\u00e5 fasade s\u00f8r-vest, utg\u00e5r. o Det setjast inn d\u00f8r og ventilasjonsrist for tilbygget mot nord. \u2022 P\u00e5bygg med teknisk rom i forlengelsen av glastaket i bakgarden, utg\u00e5r. \u2022 Tilbygg i bakgarden, plan 1, mot nord reduserast i omfang (reduksjon p\u00e5 ca. 7,5 m2 og ca. 1,5 m2 BRA) \u2022 Det er tidlegare opplyst om at r\u00e5ka areal var 1466,6 m2. Ny oppm\u00e5ling viser at arealet er p\u00e5 1567 m2. Den 21.12.2023 gav kommunen l\u00f8yve til igangsetting for delar av tiltaket, i form av rive-, grunn-, betong- og st\u00e5larbeid. Utvalg for milj\u00f8 og byutvikling handsama klagen i m\u00f8te den 18.01.2024. Klagen blei ikkje teken til f\u00f8lge. Saka er derfor sendt hit for endeleg handsaming. Regelverk Statsforvaltaren er delegert styresmakt til \u00e5 avgjere klagesaker etter plan- og bygningsloven, sj\u00e5 pbl. \u00a7 1-9 femte ledd og rundskriv T-2/09. Forvaltningslova (fvl.) gjeld for Statsforvaltaren si sakshandsaming jf. pbl. \u00a7 1-9 f\u00f8rste ledd. Statsforvaltaren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre ledd. 1 Klage datert 14.09.2023. Side: 3/6 Vi kan stadfeste kommunen sitt vedtak, gjere om vedtaket eller oppheve det og sende saka tilbake til kommunen for heilt eller delvis ny handsaming jf. fvl. \u00a7 34 fjerde ledd. Plansituasjon I arealdelen til kommuneplanen (2018-2030) er eigedomen sett av til sentrumsf\u00f8rem\u00e5l byfortettingssone 1, \u00f3g: \u2022 F\u00f8resegnsomr\u00e5de 4 \u2022 Faresone luftforureining \u2022 Gul st\u00f8ysone \u2022 Omsynssone bevaring kulturmilj\u00f8 \u2022 Omsynssone for bandlegging etter lov om kulturminner \u2022 Omsynssone - Konsesjonsomr\u00e5de fjernvarme Flesland \u2013 Sentrum \u2022 Omsynssone brannsmitteomr\u00e5de I kommunedelplanen for sentrum2 er eigedomen sett av til blanda sentrumsf\u00f8rem\u00e5l. Tverrgaten og Kong Oscarsgate er sett av til gangareal med byromsbruk. Kong Oscarsgate er i tillegg vist som viktige ledd i kommunikasjonssystemet (viktig busstrase og samlegate). Eigedomen er regulert i ein eldre reguleringsplan fr\u00e5 09.02.1979 - BERGENHUS. GNR 166 BNR 870, REGULERINGSPLAN FOR MARKEN. Eigedomen er regulert til forretningar, kontor og erverv. Eigedomen er ogs\u00e5 regulert til bevaringsomr\u00e5de. Arealdelen til kommuneplanen, kommunedelplanen, og reguleringsplanen set fast bindande arealbruk jf. pbl. \u00a7 11-6 og \u00a7 12-4. Statsforvalterens vurdering Klagefrist Fristen for \u00e5 klage er tre veker jf. fvl. \u00a7 29. Vedtaket er datert 25.08.2023. Klagefristen er difor 15.09.2023. Klagen blei sendt den 14.09.2023. Fristen er derfor halden. Reglar for bruksendring Det er s\u00f8kt om bruksendring i underetasjen og 1. etasje i Kong Oscarsgate 45. Endringa inneber at lager- og handelsareal skal takast i bruk til servering.3 N\u00e6rare bestemt planleggast det servering, som inneber at det skal s\u00f8kjast om skjenkel\u00f8yve, og det planleggast minigolf i lokalet.4 Bruksendring er s\u00f8knadspliktig dersom den endra bruken av byggverket \u00abkan p\u00e5virke de hensyn som skal ivaretas i eller med hjemmel i plan- og bygningsloven ... jf. byggesaksforskrifta \u00a7 2-1 bokstav b. Terskelen er l\u00e5g for \u00e5 krevje s\u00f8knad om bruksendring. Det er nok at det er ei rimeleg moglegheit for at bygningsstyresmakta vil sj\u00e5 annleis p\u00e5 den nye bruken enn den eksisterande. Endringa fr\u00e5 lager til servering sentralt i Bergen, inneber at ny publikumsretta verksemd blir etablert p\u00e5 areal som tidlegare ikkje var retta mot publikum. Vidare inneber endringa fr\u00e5 handel til servering at det kjem bes\u00f8kande p\u00e5 kveldstid, og moglegvis ogs\u00e5 etter midnatt. Dette skil seg fr\u00e5 ei handelsverksemd. Det er p\u00e5rekneleg at den endringa tiltakshavaren \u00f8nskjer i underetasjen og f\u00f8rste etasje, vil ha betyding 2 I kraft fr\u00e5 10.12.2001. 3 S\u00f8knadsskriv datert 28.02.2023. 4 Tilsvaret til klagen. Side: 4/6 for omr\u00e5dekarakteren. Endringa er soleis ei s\u00f8knadspliktig bruksending jf. byggesaksforskrifta \u00a7 2-1 b. Lova krev at bruksendringa blir prosjektert og utf\u00f8rt i samsvar med krava gjeve i eller med heimel i lova jf. pbl. 31-2 f\u00f8rste avsnitt. Plangrunnlaget Plangrunnlaget avgjer kva type verksemd som er tillaten i omr\u00e5det. I byfortettingssona er det tillate med n\u00e6ringsverksemder jf. arealdelen til kommuneplanen \u00a7 26.3.1. Likevel er ikkje kva som helst type n\u00e6ringsverksemd som er tillate. I arealdelen punkt 26.3.1 heiter det at: \u00abN\u00e6ringsvirksomheter som kan medf\u00f8re st\u00f8y, forurensning eller andre vesentlige ulemper for omgivelsene tillates ikke\u00bb. Bruksendringa vil f\u00f8re til meir st\u00f8y enn lager og handel. Dette er fordi det er lagt opp til arrangement p\u00e5 kveldstid, \u00f3g etter midnatt. N\u00e6rare bestemt har tiltakshavaren opplyst at venta leigetakar er Oslo Camping, og at til d\u00f8mes vil m\u00e5lgruppa p\u00e5 dagtid v\u00e6re barnefamiliar, p\u00e5 ettermiddagen \u00abafter-work\u00bb grupper og p\u00e5 kveldstid unge. Aldersgrense og opningstider vil variere med vekedag og type arrangement. Opningstidene for tilsvarande konsept er mellom kl. 12 til maks. 01.30, og avhengig av vekedag.5 Basert p\u00e5 opplysingane over, legg vi til grunn at det p\u00e5 kvelden og etter midtnatt, vil vere eit utelivspreg fr\u00e5 verksemda. Arealdelen til kommuneplanen set ikkje ei st\u00f8ygrense i volum, men nyttar kriteriet \u00abvesentleg ulempe\u00bb som grense. Den sentrale plasseringa i Bergen sentrum, gjer det p\u00e5rekneleg med uteliv og derfor noko st\u00f8y. Det er noko bebuarar i sentrum m\u00e5 rekne med. Den endra bruken er i tr\u00e5d med det som kan forventast sentralt i Bergen. V\u00e5r konklusjon er at bruksendringa, under dette utelivspreget, som normalt gjev noko st\u00f8y i omgjevnadane, ikkje er til vesentleg ulempe jf. \u00a7 26.3.1. Det vil seie at plangrunnlaget opnar for etablering av denne type verksemd som saka gjeld, alts\u00e5 serveringslokale med minigolf. Den meir konkrete vurderinga av om det b\u00f8r gjevast skjenkel\u00f8yve, slik at den planlagde verksemda kan realiserast, m\u00e5 kommunen gjere i eige vedtak etter alkohollova. I avgjerda kan kommunen leggje vekt p\u00e5 omsynet til lokalmilj\u00f8et. Det kan ogs\u00e5 leggjast vekt p\u00e5 talet skjenkestader, omr\u00e5dekarakteren, m\u00e5lgruppa m.v jf alkohollova \u00a7 1-7 a. Vi gjer ikkje ei vurdering av dette. Til dykkar orientering kan de sende ein klage p\u00e5 eit eventuelt skjenkel\u00f8yve etter alkohollova. Forholdet til st\u00f8yretningslinje T-1442 Kommunen har i klagehandsaminga vist til at krav i T-1442 skal stettast. Dette er ei retningslinje for handsaming av st\u00f8y i arealplanlegginga.6 Vi vil p\u00e5peike at retningslinja grev grenseverdiar for st\u00f8y fr\u00e5 nokre verksemder, som til d\u00f8mes hamner og skytebaner, men ikkje for utestader, serveringsstader og aktivitetstilbod.7 Den aktuelle retningslinja set alts\u00e5 ikkje rammer for st\u00f8yniv\u00e5et fr\u00e5 verksemda, som vi oppfattar de er opptekne av. T-1442 set alts\u00e5 ikkje st\u00f8ykrav som verksemda m\u00e5 stette. 5 Tilsvaret til klagen. 6 Retningslinje for behandling av st\u00f8y i arealplanlegging (regjeringen.no) 7 Sj\u00e5 punkt 1.1 Virkeomr\u00e5de. Side: 5/6 Verksemda sin st\u00f8rrelse De er kritiske til st\u00f8rrelsen p\u00e5 tiltaket. I kommunedelplanen \u00a7 12 er det bestemt at forretningar over 3000 m2 i sentrumsf\u00f8rem\u00e5let ikkje er tillaten. Tiltaka har eit bruksareal p\u00e5 1567 m2, og derfor ikkje i strid med f\u00f8resegna. De sp\u00f8r kor inngangen til serveringsstaden skal vere. Tiltakshavaren har opplyst at hovudinngangen vil vere p\u00e5 hj\u00f8rnet mellom Kong Oscarsgate og Tverrgaten. Driftsmodellen De meiner at driftsmodellen som er tiltenkt b\u00f8r vere fullstendig avklart f\u00f8r tiltaket blir iverksett. Plan- og bygningslova regulerer ikkje til kven lokala skal leigast ut. Lova krev derimot at bruksendringa sin art skal vere avklart jf. byggesaksforskrifta \u00a7 5-4 bokstav c. I denne saka er det avklart at bruken det er s\u00f8kt om er publikumsservering, der det vil s\u00f8kjast om skjenkel\u00f8yve, og eit aktivitetsbasert konsept for grupper, \u00f3g at det planleggast opningstider p\u00e5 kveldstid, \u00f3g etter midnatt. Vi meiner arten av bruksendringa er tilstrekkeleg avklart jf. sak 10 5-4 bokstav c. Detaljer om n\u00f8yaktige opningstider er ikkje naudsynt i byggjesaka. Kommunen kan i forskrift med heimel i serveringslova \u00a7 15 fastsette opningstider for serveringsstadene i kommunen. Geoteknikk Igangsetjingsl\u00f8yvet datert 21.12.2023 er ikkje del av klagesaka vi her har til handsaming. Vi gjer likevel kommunen merksame p\u00e5 s\u00f8knaden om igangsetjingsl\u00f8yve, datert 19.12.2023, ikkje var vedlagt ansvarleg f\u00f8retak for PRO geoteknikk, slik som s\u00f8knaden om rammel\u00f8yve skisserte at ville bli gjort: \u00abVedlagt rammes\u00f8knad er et notat fra NODE r\u00e5dgivende ingeni\u00f8rer AS som dokumenterer at tiltaket ikke medf\u00f8rer \u00f8kt risiko for setninger i grunnen. Forholdet vil bli ansvarsbelagt med PRO Geoteknikk til s\u00f8knad om igangsettingstillatelse\u00bb jf. s\u00f8knaden om rammel\u00f8yvet datert 28.02.2023. Vi er ikkje kjent med kvifor PRO geoteknikk likevel ikkje blei belagt med ansvar, ved s\u00f8knaden om igangsetjingsl\u00f8yve. Vi gjer kommunen merksame p\u00e5 forholdet. Vi har ikkje sj\u00f8lv vurdert om endringane i prosjektet etter s\u00f8knaden datert 28.02.2023, inneber at ansvarsrett for PRO geoteknikk ikkje er naudsynt. Oppsummering Klagen har ikkje f\u00f8rt fram. Vi stadfestar Bergen kommune sitt vedtak datert 25.08.2023. Det er ikkje klagerett p\u00e5 v\u00e5rt vedtak jf. fvl. \u00a7 28 tredje avsnitt. Med helsing Stine Ross Ids\u00f8 Sunniva Nyb\u00f8e F\u00f8rland seniorr\u00e5dgjevar r\u00e5dgjevar Dokumentet er elektronisk godkjent Side: 6/6 Kopi til: KONG OSCARSGATE 45 AS Kong Oscars gate 45 5017 BERGEN Bergen kommune Postboks 7700 5020 BERGEN A/STAB AS Ulsm\u00e5gvegen 7 5224 NESTTUN Mottakerliste: Leif Johan Mo Tverrgaten 15 5017 Bergen Lasse Solvang Midtb\u00f8 Tverrgaten 15 5017 Bergen "
}