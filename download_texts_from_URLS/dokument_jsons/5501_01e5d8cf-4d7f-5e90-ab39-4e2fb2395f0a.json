{
  "dokument_id": "01e5d8cf-4d7f-5e90-ab39-4e2fb2395f0a",
  "doc_type": "case_presentation",
  "kommune": 5501,
  "tittel": "H\u00f8ringsinnspill - NOU2023:25 Omstilling til lavutslipp - Veivalg for klimapolitikken mot 2050 - Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001580243",
  "tekst": "Arkivsaksnr. 23/17850-2 Saksbehandler Ragnhild Kirkhus Saksgang M\u00f8tedato Milj\u00f8-, idrett-, kultur- og samfunnsutviklingsutvalget H\u00f8ringsinnspill - NOU2023:25 Omstilling til lavutslipp - Veivalg for klimapolitikken mot 2050 - Troms\u00f8 kommune Kommunedirekt\u00f8rens innstilling til vedtak: Troms\u00f8 \u00f8nsker \u00e5 \u00abv\u00e6re ledende i arbeidet for et klima- og milj\u00f8vennlig samfunn\u00bb blant annet gjennom \u00e5 \u00abutvikle et lavutslippssamfunn gjennom kunnskapsbaserte tiltak.\u00bb Dermed er klimautvalgets utredning aktuell p\u00e5 lokalt niv\u00e5, og kan utgj\u00f8re et betydelig kunnskapsgrunnlag for Troms\u00f8 kommunes utvikling. Overordnet st\u00f8tter Troms\u00f8 kommune utvalgets anbefalinger og vurderinger. Som Arktisk hovedstat, forsknings- og utviklingssentrum i nord, europeisk ungdomshovedstat 2026, b\u00e6rekraftig reisem\u00e5l, og en av de st\u00f8rste byene i Nord-Norge er Troms\u00f8 forberedt p\u00e5 \u00e5 ta et stort regionalt ansvar, gitt at nasjonale myndigheter bidrar med \u00f8konomiske ressurser og kompetanse for \u00e5 styrke klimaomstillingen. Mari Enoksen Hult Mette Moh\u00e5g Kst. kommunedirekt\u00f8r Avdelingsdirekt\u00f8r Bymilj\u00f8 1 Hva saken gjelder Klima- og milj\u00f8departement har sendt NOU2023:25 p\u00e5 h\u00f8ring, med frist 31. januar 2024 NOU2023:25 er skrevet av klimautvalget 2050, og presenterer en rekke anbefalinger for at Norge skal v\u00e6re et lavutslippssamfunn i 2050. Denne saken er Troms\u00f8 kommunes svar p\u00e5 h\u00f8ringen, se fullstendig h\u00f8ringssvar i Vedlegg 1. Saksutredning Klimautvalget ble oppnevnt av Kongen i statsr\u00e5d 13. august 2021. Utvalgets hovedform\u00e5l er \u00e5 gj\u00f8re en helhetlig utredning om hvilke veivalg Norge st\u00e5r overfor for \u00e5 n\u00e5 m\u00e5let om \u00e5 bli et lavutslippssamfunn innen 2050. Utviklingen mot lavutslippssamfunnet skal foreg\u00e5 p\u00e5 en kostnadseffektiv m\u00e5te, med effektiv ressursbruk og et konkurransedyktig n\u00e6ringsliv, og m\u00e5 ogs\u00e5 medvirke til \u00e5 sikre naturmangfoldet og et b\u00e6rekraftig velferdssamfunn. Utredningen fanger opp sektorovergripende forhold, utslipp og opptak av klimagasser i alle sektorer, og belyser sentrale problemstillinger knyttet til m\u00e5loppn\u00e5else av 2050-m\u00e5let. Veivalgene for klimapolitikken vurderer f\u00f8lgende overordnede forhold: \u2022 Sammenhenger i politikken p\u00e5 kort, mellomlang og lang sikt, og vurderinger av samfunns\u00f8konomisk nytte og -kostnader. \u2022 Klimarisiko (overgangsrisiko). \u2022 Problemstillinger knytt til rettferdig omstilling og geografiske skilnader p\u00e5 vegen til eit lavutslippssamfunn, medregnet fordelingseffekter i inntektsfordelinga, fordeling mellom arbeid og kapital i produksjon av varer og tjenester og geografiske fordelingseffekter mellom sentrale og mindre sentrale str\u00f8k. \u2022 Teknologiutviklinga sin p\u00e5verknad p\u00e5 kostnader, priser og markedsstruktur. \u2022 Norges forhold til EU og regelverksutvikling i EU. \u2022 Sammenhenger mellom \u00e5tferdsm\u00f8nster, b\u00e6rekraftig levesett og lavutslippsutvikling. \u2022 Problemstillinger knyttet til lokale og nasjonale beslutningsprosesser og styringssystem. Utvalgets anbefalinger Utvalgets 39 hovedanbefalinger baserer seg p\u00e5 at: \u2022 Alle beslutninger som tas m\u00e5 legge 2050-m\u00e5let til grunn og ta utgangspunkt i at alle ressurser er knappe. \u2022 Arealpolitikken begrenser tap av natur og bidrar til bevaring av naturens karbonlagre. \u2022 Det m\u00e5 koste mer \u00e5 slippe ut klimagasser enn det gj\u00f8r per dags dato. \u2022 Det m\u00e5 v\u00e6re en bred tiln\u00e6rming til virkemiddelbruk i klimapolitikken. \u2022 Planer og beslutningssystemer tar utgangspunkt i at Norge skal v\u00e6re et lavutslippssamfunn i 2050. \u2022 Hvordan norsk politikk p\u00e5virker andre lands mulighet til omstilling hensyntas p\u00e5 en systematisk m\u00e5te. \u2022 Norge er avhengig av fortsatt tett samarbeid med EU i klimapolitikken. Videre presenterer utvalget sine 137 anbefalinger innen temaene: Usikkerhet og rettferdighet i omstillingen; energisystemet; arealer og natur; matsystemet; transport og mobilitet, \u00f8konomisk aktivitet, velferd og sirkularitet; innovasjon, omstilling og n\u00e6ringsstruktur, Norges fotavtrykk, petroleumssektoren, veivalg og virkemidler; og organisering for klimaomstilling. Troms\u00f8 kommunes vurdering 2 Vedlegg 1 redegj\u00f8r for Troms\u00f8 kommunes fullstendige vurdering av NOU2023:25. Troms\u00f8 kommunes hovedinntrykk er at klimautvalget har gjort et godt arbeid som oppfyller mandatet. Utredningen er sv\u00e6rt omfattende og grundig, og utvalget har levert anbefalinger som vil gj\u00f8re norsk klimapolitikk forutsigbar, helhetlig og i tr\u00e5d med 2050-m\u00e5let. Troms\u00f8 kommune st\u00f8tter utvalgets anbefalinger der ikke annet er angitt. Kommunens innspill ang\u00e5r b\u00e5de nasjonale og lokale forhold. I h\u00f8ringssvaret vektlegger Troms\u00f8 kommune forhold som er spesielt ang\u00e5r Nord-Norge og Troms\u00f8 kommune, for eksempel innen jordbruk og transport. Det er ogs\u00e5 lagt vekt p\u00e5 \u00e5 gi uttalelser knyttet til kommunenes rolle i omstillingen. Overordnede innspill fra Troms\u00f8 kommune: \u2022 Troms\u00f8 kommune \u00f8nsker at det gis tydelige f\u00f8ringer fra statlig hold om bruk av karbonfangst og -lagring i avfallsforbrenningssektoren, samt presentering av hensiktsmessige finansieringsmodeller som sikrer at merkostnader ved rensing fordeles rettferdig. \u2022 Det er \u00f8nskelig med kompetanseheving innen feltet, hos befolkning, arbeidstakere, offentlig ansatte, folkevalgte. Dette for \u00e5 sikre kompetansen som er n\u00f8dvendig for \u00e5 gjennomf\u00f8re det gr\u00f8nne skiftet i alle ledd i samfunnet. \u2022 Det er \u00f8nskelig at europeisk kraftkrevende industri flyttes Norge og lokasjoner der det finnes et komparativt fortrinn i fornybare, og dels lett regulerbare, energiressurser. Dette for \u00e5 nedskalere europeisk fossil kraftproduksjon, samtidig som det kan skape arbeidsplasser i Nord-Norge. \u2022 Troms\u00f8 kommune st\u00f8tter forslaget om \u2018planvask\u2019 og \u2018prosjektvask\u2019 \u2013 det vil si kvalitetssikring av planer og prosjekter i forhold til gjeldende krav og kunnskap innen klima \u2013 med forbehold om at det ogs\u00e5 f\u00f8lger med tilstrekkelige ressurser i kommunene til \u00e5 gjennomf\u00f8re et slikt arbeid. \u2022 Generelt \u00f8nsker Troms\u00f8 kommune at diskusjonen om lokale forutsetninger for omstilling skal vektlegges ytterligere i jordbruket. \u2022 Troms\u00f8 kommune har et \u00f8nske om investeringer i Nord-Norgebanen og toginfrastruktur i Nord-Norge. Dette burde belyses n\u00e6rmere knyttet til transport og mobilitet, samt diskuteres som en m\u00e5te \u00e5 sikre gr\u00f8nne transport\u00e5rer for n\u00e6ringslivet i nord. \u2022 Det er \u00f8nskelig at offentlige anskaffelser diskuteres som virkemiddel for \u00e5 stimulere \u00f8nsket innovasjon og omstilling i n\u00e6ringslivet og i teknologiutvikling. \u2022 Troms\u00f8 kommune mener at utvalget med fordel burde nyansere diskusjonen rundt \u00f8konomiske insentiver, deriblant karbonprising, og i st\u00f8rre grad se disse i sammenheng med andre typer virkemidler. \u2022 Troms\u00f8 kommune etterlyser en tydeligere retningslinje for organisering av klima- og milj\u00f8arbeid p\u00e5 kommunalt niv\u00e5. Det er ogs\u00e5 \u00f8nskelig med bedre rammevilk\u00e5r for kommunene, for \u00e5 kunne bidra i st\u00f8rre grad i klimaomstillingen. Konklusjon Troms\u00f8 kommune har h\u00f8ye ambisjoner innen klima, milj\u00f8, natur og b\u00e6rekraft. Disse er reflektert i Kommuneplanens samfunnsdel (2020-2032), Troms\u00f8 vil, hvor det sl\u00e5s fast at Troms\u00f8 \u00f8nsker \u00e5 \u00abv\u00e6re ledende i arbeidet for et klima- og milj\u00f8vennlig samfunn\u00bb blant annet gjennom \u00e5 \u00abutvikle et lavutslippssamfunn gjennom kunnskapsbaserte tiltak.\u00bb Dermed er klimautvalgets utredning aktuell p\u00e5 lokalt niv\u00e5, og kan utgj\u00f8re et betydelig kunnskapsgrunnlag for Troms\u00f8 kommunes utvikling. Overordnet st\u00f8tter Troms\u00f8 kommune utvalgets anbefalinger og vurderinger. Som Arktisk hovedstat, forsknings- og utviklingssentrum i nord, europeisk ungdomshovedstat 2026, b\u00e6rekraftig reisem\u00e5l, og en av de st\u00f8rste byene i Nord-Norge er Troms\u00f8 forberedt p\u00e5 \u00e5 ta et 3 stort regionalt ansvar, gitt at nasjonale myndigheter bidrar med \u00f8konomiske ressurser og kompetanse for \u00e5 styrke klimaomstillingen. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg H\u00f8ringsinnspill - NOU2023:25 Omstilling til lavutslipp - Veivalg for klimapolitikken mot 2050 - Troms\u00f8 kommune Vedlegg 1 Fullstendig h\u00f8ringsinnspill NOU202325 Omstilling til lavutslipp Veivalg for klimapolitikken mot 2050 Troms\u00f8 kommune 4 "
}