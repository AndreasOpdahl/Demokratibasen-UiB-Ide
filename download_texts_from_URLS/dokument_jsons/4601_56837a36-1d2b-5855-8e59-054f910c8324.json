{
  "dokument_id": "56837a36-1d2b-5855-8e59-054f910c8324",
  "doc_type": "case_attachment",
  "kommune": 4601,
  "tittel": "Fagnotat, datert 19.12.2024",
  "url": "https://bergen.kommune.no/politikere-utvalg/api/fil/bk360/11745450/Fagnotat-datert-19-12-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20557-84 Saksbehandler: Eline Aresdatter Haakestad Dato: 19.12.2024 Fra Plan- og bygningsetaten Forslag til detaljregulering anbefales vedtatt Fana. Gnr. 40, Bnr. 354, S\u00e6tervegen, Arealplan-ID 66320000 Om planforslaget Sweco Architects foresl\u00e5r p\u00e5 vegne av Webu AS detaljregulering for et omr\u00e5de p\u00e5 Skjold i Fana bydel, se Figur 1. Figur 1 Oversiktsbilde til venstre viser planomr\u00e5det i r\u00f8dt, og plasseringen til Skjold og Lagunen bybanestopp. Skr\u00e5foto til h\u00f8yre viser tomten som skal transformeres i r\u00f8d sirkel. Intensjonen med planforslaget er \u00e5 rive eksisterende tomannsbolig og garasje og etablere konsentrert sm\u00e5husbebyggelse i form av \u00e5tte rekkehus fordelt p\u00e5 to bygningskropper. Planomr\u00e5det ligger i byfortettingssone (BY) i kommuneplanens arealdel (KPA20181). Planlagt %BRA=130%, maksimal m\u00f8neh\u00f8yde er p\u00e5 kote +71,5 meter. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. 1KPA2018 Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 21.05.2022. H\u00f8ringsfristen var 05.07.2022. Det kom inn 12 private merknader og 9 uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjema datert 26.11.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Forholdet til overordnet steds- og trafikkanalyse for Skjoldomr\u00e5det: Fortetting p\u00e5 Skjold er belastende, Skjold har n\u00e5dd bristepunktet for ny utbygging, trafikken de siste \u00e5rene har \u00f8kt voldsomt. \u2022 Trafikksikkerhet og utbedring av Hjortevegen: \u00d8kt trafikk fra dette prosjektet m\u00e5 ses i sammenheng med andre planlagte prosjekter i Hjortevegen, negativ til at regulert l\u00f8sning legger beslag p\u00e5 eiendom, myke trafikanter m\u00e5 hensyntas, kj\u00f8rebanebredden m\u00e5 \u00f8kes, tilbakemeldinger til bestemmelser om vegareal og rekkef\u00f8lgekrav. \u2022 Byggeh\u00f8yder og tilpasning til nabobebyggelse: Byggeh\u00f8yden b\u00f8r reduseres, takterrasser gir innsyn, solforholdene vil forringes. \u2022 Bokvalitet og uteoppholdsareal: St\u00f8tter fagetatens vurdering om at minimum aksebredde sikres i bestemmelsene, det m\u00e5 sikres tilbud til de ulike aldersgruppene. \u2022 Naturmangfold: Det er observert hjort, r\u00f8dlistede fugler og pinnsvin i omr\u00e5det, det ligger b\u00f8k og furu i planomr\u00e5det, gr\u00f8nne korridorer og kollen m\u00e5 bevares, feil og mangelfulle opplysninger om naturmangfold. \u2022 Parkering: B\u00f8r ligge p\u00e5 minstekravet, stiller sp\u00f8rsm\u00e5l ved om sykkelparkering i henhold til minimumskrav er tilstrekkelig. Endringer etter offentlig ettersyn P\u00e5 bakgrunn av merknader i denne saken og nabosaker, og innsigelse til plansak Fana. Gnr. 40, Bnr. 542 mfl., Hjortevegen2, gjennomf\u00f8rte plan- og bygningsetaten (PBE) en overordnet steds- og trafikkanalyse for Skjold fra 2020 til 2022. I l\u00f8pet av prosessen ble det gjennomf\u00f8rt m\u00f8ter og befaringer med representanter fra naboer, skoler, barnehager i n\u00e6romr\u00e5det, og offentlige h\u00f8ringsinstanser. Steds- og trafikkanalysen skal ligge til grunn for videre detaljregulering p\u00e5 Skjold. Endringene som er foretatt etter offentlig ettersyn, fremg\u00e5r av merknads- og endringsskjema datert 26.11.2024. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Det er sikret i bestemmelsene at i mellomrom mellom byggene i \u00f8st, der det er trapp opp til felles uteareal, skal det trappes av murer slik at disse har maksimal h\u00f8yde p\u00e5 1,5 meter per avtrapping. Det skal beplantes mellom murene. \u2022 Bestemmelser om st\u00f8v og st\u00f8y i anleggsperioden er lagt inn. \u2022 Minimum aksebredde er sikret i bestemmelsene. 2 Arealplan-ID 66100000 Saksnummer PLAN-2022/20557 Side 2 av 11 Begrensede h\u00f8ringer Etter offentlig ettersyn er det foretatt to begrensede h\u00f8ringer. Den f\u00f8rste begrensede h\u00f8ringen ble gjennomf\u00f8rt i perioden 19.04.2023-22.05.2023 sammen med naboplan Fana, Gnr. 40, Bnr. 531 mfl., Hjortevegen3. Hovedtema var: \u2022 Endret vegbredde, utforming og siktsoner for regulert gang- og sykkelveg i Hjortevegen og Dyrhaugen. Endring i bestemmelser knyttet til opparbeidelse slik at rekkef\u00f8lgekrav kan innfris gjennom utbyggingsavtale med Bergen kommune. Endringene var felles med Hjortevegen-planen. \u2022 Mindre endringer i takform for \u00e5 redusere skygge p\u00e5 naboeiendommer, og bestemmelser som sikrer at det ikke er tillatt med takopplett. Det kom inn 5 private merknader og 4 uttalelser fra h\u00f8ringsinstanser til denne. Naboer poengterer at trafikksikkerheten for barn og unge fremdeles er d\u00e5rlig, stiller sp\u00f8rsm\u00e5l ved trafikksikkerhet og st\u00f8y i anleggsperioder, og er negative til at foresl\u00e5tt endring f\u00f8rer til inngrep p\u00e5 deres eiendommer. Naboer er ogs\u00e5 bekymret for innsyn fra ny bebyggelse, og mener bebyggelsen p\u00e5 tilpasses bedre til eksisterende boliger. Den andre begrensede h\u00f8ringen ble gjennomf\u00f8rt i perioden 15.02.2024-07.03.2024 sammen med naboplan Fana, Gnr. 40, Bnr. 531 mfl., Hjortevegen. Hovedtema var: \u2022 Plangrensen ble utvidet for \u00e5 sikre opparbeiding av offentlige samferdselsform\u00e5l i krysset Hjortevegen/Skjoldst\u00f8len, i samsvar med vegarealet til plansak Fana, Gnr. 40, Bnr. 533 mfl., Hjortevegen4. Det kom inn 2 private merknader og 1 uttalelse fra h\u00f8ringsinstanser i den andre h\u00f8ringen. Skjold senter er negativ til at foresl\u00e5tt areal til gang- og sykkelveg vil legge beslag p\u00e5 areal p\u00e5 deres eiendom. Bymilj\u00f8etaten, som vegeier, er positiv til endringene som er gjort. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Planforslagets hovedform\u00e5l er \u00e5 tilrettelegge for 8 rekkehus med tilh\u00f8rende uteoppholdsarealer og parkeringskjeller. Viktige tema i planprosessen har v\u00e6rt volum, byggeh\u00f8yder, terrengtilpasning, renovasjon, parkering, tverrforbindelser, stedstilpasning, trafikksikkerhet og utbyggingsavtale for utbedring av Hjortevegen. Vi slutter oss til hovedform\u00e5let bolig og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Forholdet til overordnede planer Hovedform\u00e5let bolig er i tr\u00e5d med KPA2018. Planomr\u00e5det ligger omtrent 450 meter \u00f8st for bybanestoppet p\u00e5 Skjold. Med sentrale funksjoner i n\u00e6rheten og parkeringsdekning for bil i tr\u00e5d med KPA2018, bygger planforslaget opp under visjonen om g\u00e5byen Bergen. Planforslaget vurderes til \u00e5 v\u00e6re i samsvar med overordnede planer. 3 Arealplan-ID 65700000, vedtatt i bystyret 02.10.2024. 4 Arealplan-ID 70090000. Saksnummer PLAN-2022/20557 Side 3 av 11 Steds- og trafikkanalyse for Skjoldomr\u00e5det I 2022 ble det ferdigstilt steds- og trafikkanalyse for Skjoldomr\u00e5det5. I den overordnede stedsanalysen for Skjold er det gitt en anbefaling for fremtidig bebyggelse basert p\u00e5 sonene i KPA2018, terrengh\u00f8yder og omkringliggende bebyggelse. Det anbefales fire typer bebyggelsessoner (sone A-D), hvor sone A har h\u00f8y tetthet og sone D har lav tetthet. I sone B, som planomr\u00e5det ligger i, anbefales det lavblokker som en overgang mellom tette boligkvartaler i sone A og sm\u00e5husbebyggelsen. Vi vurderer at foresl\u00e5tt rekkehusbebyggelse samsvarer med anbefalingene for sone B. Den overordnede trafikkanalysen for Skjold tar for seg et stort analyseomr\u00e5de, men det sentrale interesseomr\u00e5det er kommunal veg Hjortevegen og S\u00e6tervegen. I Hjortevegen- S\u00e6tervegen med sidegater, er konklusjonen i analysen at utformingen generelt vurderes \u00e5 v\u00e6re noks\u00e5 n\u00e6r normalkravene. Det er forbedringspotensialer knyttet til siktforhold og kvaliteten p\u00e5 tilbudene for g\u00e5ende og syklende. Det anbefales at status for funksjonen til kommunal veg Hjortevegen m\u00e5 avklares, enten som samlevegfunksjon eller boliggate. I dialog med Bymilj\u00f8etaten er det foresl\u00e5tt en mellomting, som samsvarer med forventet \u00c5DT og at Hjortevegen er inkludert i sykkelnettet i sykkelstrategien6. For n\u00e6rmere beskrivelse av regulert l\u00f8sning og rekkef\u00f8lgekrav, se kapittel Samferdsel. Byggeh\u00f8yder Planomr\u00e5det ligger i en sideveg til kommunal veg Hjortevegen, og er omkranset av boligbebyggelse best\u00e5ende av eneboliger, tomannsboliger og rekkehus. De fleste eiendommene i omr\u00e5det har relativt romslige hager som gir omr\u00e5det et gr\u00f8nt preg. Hoveddel av planforslaget omfatter gnr. 40, bnr. 354 og 1826, som best\u00e5r av en vegetasjonskledt kolle i vest, med en del h\u00f8ye tr\u00e6r. Det st\u00e5r en horisontaldelt tomannsbolig fra 1954 p\u00e5 kollen, med tilh\u00f8rende garasje-, terrasse- og hageanlegg, se Figur 2. Figur 2 Bildet til venstre viser dagens situasjon fra vest. Eksisterende tomannsbolig som rives er vist i r\u00f8d sirkel. Perspektivet til h\u00f8yre viser foresl\u00e5tt ny bebyggelse, hus A i nord og hus B i s\u00f8r. Ny bebyggelse er foresl\u00e5tt med et bruksareal p\u00e5 omtrent 1400 m2 inkludert parkering for bil og sykkel. Det foresl\u00e5s et rom for avvik p\u00e5 omtrent 5% BRA, det vil si opptil 1470 m2 BRA, og maksimalt tillatt bruksareal for felt BKS er 130%-BRA. Bebyggelsen er foresl\u00e5tt lagt mot kollen i nord\u00f8st og s\u00f8r, og utbyggingen vil kreve noe terrenginngrep. Deler av kollen skal tilbakef\u00f8res etter utbyggingen. Maksimal m\u00f8neh\u00f8yde er foresl\u00e5tt p\u00e5 kote +71,5 meter for hus 5 Steds- og trafikkanalyse p\u00e5 Skjold. 6 Sykkelstrategi for Bergen 2020-2030. Saksnummer PLAN-2022/20557 Side 4 av 11 A og kote +71,0 meter for hus B i felt BKS, som er lavere enn m\u00f8neh\u00f8yden p\u00e5 eksisterende bolig (kote +73,2 meter). Byggene skal ha tre etasjer, og to etasjer med takstue p\u00e5 inntil 25 m2 for de ytterste boenhetene i s\u00f8r og nord. Figur 3 Sol- og skyggeillustrasjonene datert 28.05.2024 viser eksisterende og ny situasjon. Her er utklipp fra eksisterende og ny situasjon 20. mai kl. 18.00 og 23. juni kl. 20.00. Til offentlig ettersyn p\u00e5pekte vi at foresl\u00e5tt bebyggelse vil ta ettermiddags- og kveldssolen p\u00e5 uteoppholdsarealet til eiendommene Hjortevegen 9, 13A og 13B i mai og juni. Vi vurderte at foresl\u00e5tt bebyggelse medf\u00f8rte uforholdsmessig store ulemper for disse naboeiendommene, og at det m\u00e5tte gj\u00f8res grep for \u00e5 redusere ulempene f\u00f8r sluttbehandling. Samtidig godtok vi foresl\u00e5tt byggeh\u00f8yde p\u00e5 maksimalt tre etasjer. Etter offentlig ettersyn har forslagsstiller endret takform for \u00e5 redusere naboulempene noe, se Figur 3. Vi vurderer at endringene er sv\u00e6rt begrenset, men at foresl\u00e5tte grep er tilstrekkelig, siden vi aksepterte bebyggelse p\u00e5 tre etasjer til offentlig ettersyn. Figur 4 Illustrasjon som viser foresl\u00e5tt utforming av bebyggelsen fra Hjortevegen. Utforming og arkitektur Det er sikret i bestemmelse 2.2 at nye bygg med tilh\u00f8rende uteoppholdsareal skal ha h\u00f8y kvalitet i utforming og materialbruk. Det skal etterstrebes god funksjonell og arkitektonisk helhetsvirkning i samsvar med eksisterende omgivelser, og i tr\u00e5d med dagens bygningsteknologi. Ny boligbebyggelse skal oppf\u00f8res med fasader i naturmaterialer som trespon, trekledning og tegl, se bestemmelse 2.3. Fasadene skal best\u00e5 av minimum to materialer for \u00e5 skape variasjon. Bebyggelsen skal fremst\u00e5 som fem volum som bygges sammen i to rekker med tre og fem boenheter, se Figur 4. Disse fem volumene skal defineres med horisontale og vertikale sprang i oppbyggingen. For \u00e5 dempe h\u00f8yden skal det v\u00e6re minimum et bytte av material vertikalt i volumene. Det skal unng\u00e5s bruk av reflekterende fasadematerialer. Illustrasjonsprosjekt datert 29.05.2024 er retningsgivende for utforming av bebyggelsen. PBE vurderer at foresl\u00e5tt bebyggelse er godt tilpasset nabolaget b\u00e5de i h\u00f8yder og utforming. Saksnummer PLAN-2022/20557 Side 5 av 11 Mellom de to foresl\u00e5tte bygningsvolumene skal det v\u00e6re minst seks meter, hvor det legges opp til trappeadkomst fra gateplan til felles uteoppholdsareal p\u00e5 kollen. I mellomrommet skal det trappes av murer slik at disse har maksimal h\u00f8yde p\u00e5 1,5 meter per avtrapping, se bestemmelse 2.7. Det skal beplantes mellom murene. Vi vurderer at trappeadkomsten til uteoppholdsarealet \u00e5pner opp bebyggelsen p\u00e5 en god m\u00e5te, og bidrar til \u00e5 fremme de gr\u00f8nne elementene, som er et av de karakteristiske trekkene p\u00e5 Skjold. Uteoppholdsareal I planforslaget legges det opp til minst 40 m2 uteoppholdsareal per boenhet, som er i tr\u00e5d med minstekravet i KPA2018. Privat uteoppholdsareal er l\u00f8st som markterrasse og takterrasse. Til offentlig ettersyn p\u00e5pekte vi at solforholdene p\u00e5 markterrassene m\u00e5tte vurderes til sluttbehandling p\u00e5 grunn av at disse l\u00e5 mye i skyggen, men det skyldtes en feil i sol- og skyggeillustrasjonene. Vi vurderer at uteoppholdsarealet er godt l\u00f8st. Universell utforming og tilgjengelighet Foresl\u00e5tt bebyggelse har ikke krav om heis, og har dermed ikke krav om universell utforming eller tilgjengelig boenhet. Det er heller ikke krav til universelt utformet uteoppholdsareal. Planforslaget legger til rette for etablering av en stitilkomst til uteoppholdsarealet langs s\u00f8rvestsiden av hus B, se illustrasjonsplan datert 05.11.2024. Stien har en helning p\u00e5 1:8, men kan benyttes som gangtilkomst med barnevogn og lignende. Det kom innspill til offentlig ettersyn fra Barn og unges representant om at minimum ett av lekeapparatene skal v\u00e6re universelt utformet, og at tilkomster i omr\u00e5det m\u00e5 ha universell utforming. Universell utforming av ett lekeapparat er sikret i bestemmelsene, men det er ikke gjort endringer i tilkomsten for \u00e5 gj\u00f8re den universelt utformet. Vi vurderte til offentlig ettersyn at foresl\u00e5tt l\u00f8sning er akseptabel da det ikke er \u00f8nskelig med ytterligere terrenginngrep i kollen, v\u00e5r vurdering er den samme til sluttbehandling. Bokvalitet og aksebredde Aksebredden p\u00e5 rekkehusbebyggelsen har v\u00e6rt et tema gjennom planprosessen. Vi har i utgangspunktet anbefalt en aksebredde p\u00e5 seks meter, lik tilbakemeldingen vi ga i naboplan Fana, Gnr. 40, Bnr. 531 mfl., Hjortevegen7. Til offentlig ettersyn la vi til grunn at foresl\u00e5tt aksebredde i planforslaget var \u00f8kt fra 4,0 til 4,4 meter, og vi var positive til dette. Aksebredden var imidlertid ikke sikret, og vi anbefalte at dette ble sikret til sluttbehandling. I den begrensede h\u00f8ringen i 2023 var det sikret aksebredde p\u00e5 minimum 4,2 meter. Dette er n\u00e5 \u00f8kt til 4,3, og forslagsstiller har oppgitt at de ikke klarer \u00e5 oppn\u00e5 4,4 meters aksebredde p\u00e5 grunn av byggegrensen, vi viser til illustrasjonsplan datert 05.11.2024. Vi vurderer at det er uheldig med en aksebredde p\u00e5 kun 4,3 meter, men p\u00e5 bakgrunn av tidligere akseptert aksebredde til offentlig ettersyn som kun er 10 cm mindre enn til sluttbehandling vil vi anbefale planforslaget slik det foreligger. Vurdering etter Naturmangfoldloven S\u00f8rlige del av planomr\u00e5det best\u00e5r i stor grad av krattpreget vegetasjon med en blanding av mindre l\u00f8vtr\u00e6r, og noen bartr\u00e6r. Hagen er opparbeidet med hagebusker og noen tr\u00e6r. Nord\u00f8st for eksisterende bolig st\u00e5r det en blodb\u00f8k, som ikke naturlig tilh\u00f8rende i Norge. Nord 7 Arealplan-ID 65700000. Saksnummer PLAN-2022/20557 Side 6 av 11 for planomr\u00e5det er det gjort registreringer av flere fugler, blant annet gr\u00e5sisik, bj\u00f8rkefink og gr\u00e5trost som er registrert som ansvarsarter. Det er observert pinnsvin og hjort i omr\u00e5det. Tiltaket vil medf\u00f8re nedbygging av eksisterende gr\u00f8nnstruktur s\u00f8r p\u00e5 eiendommen og blodb\u00f8ken i nord m\u00e5 fjernes. \u00a7 8 Kunnskapsgrunnlaget Planomr\u00e5det er lite, og best\u00e5r i hovedsak av allerede bebygde eiendommer med opparbeidet hage og vegareal. Kunnskapsgrunnlaget baserer seg derfor p\u00e5 informasjon i offentlige databaser. PBE vurderer at kunnskapsgrunnlaget er tilstrekkelig for \u00e5 gj\u00f8re vurderinger i samsvar med naturmangfoldlovens \u00a7 8. \u00a7 10 \u00d8kosystemtiln\u00e6rming og samlet belastning Adkomstveien fra Hjorteveien er i dag beplantet og opparbeidet som bed med ikke-stedegne planter. En utvidelse av veien og etablering av bebyggelsen vil beslaglegge gr\u00f8ntareal. De sm\u00e5 veiene i omr\u00e5det vil i mindre grad utgj\u00f8re barrierer for s\u00e5rbare arter, slik som pinnsvin. V\u00e5r vurdering av samlet belastning er at negativ samlet belastning p\u00e5 \u00f8kosystemet er begrenset. \u00a7 9 F\u00f8re-var-prinsippet Planforslaget dreier seg om fortetting i allerede bebygd omr\u00e5de, og kunnskapsgrunnlaget vurderes som godt nok for planlagte tiltak. Vi vurderer derfor at prinsippet ikke kommer til anvendelse her. \u00a7 11 Kostnadene ved milj\u00f8forringelse skal b\u00e6res av tiltakshaver og \u00a7 12 Milj\u00f8forsvarlige teknikker og driftsmetoder Tiltakshaver skal dekke kostnader ved \u00e5 hindre eller begrense skade p\u00e5 naturmangfold, dersom det ikke er urimelig. Det stilt krav om at o_SVG1 skal revegeteres ved bruk av stedegne, pollinatorvennlige planter. Det er lagt inn krav i bestemmelsene om at det skal utarbeides en tiltaksplan for h\u00e5ndtering av fremmede arter, som redegj\u00f8r for eventuelle n\u00f8dvendige tiltak b\u00e5de for arter som kan h\u00e5ndteres lokalt i omr\u00e5det og som krever tiltak ved masseh\u00e5ndtering. Barn og unges interesser If\u00f8lge barnehagebruksplanen8 hadde Fana bydel en kapasitet til 93 prosent av barna i alderen 1-5 \u00e5r som er bosatt i bydelen i 2022. Det mangler 45 barnehageplasser for \u00e5 oppn\u00e5 m\u00e5let om en bydelsvis dekningsgrad p\u00e5 95 prosent. Dersom dagens barnehagekapasitet legges til grunn, vil det mangle rundt 220 barnehageplasser i Fana bydel i 2035. Det har p\u00e5g\u00e5tt tomtes\u00f8k fra kommunens side for \u00e5 finne flere tomter til flere barnehager i bydelen, og det p\u00e5pekes behov for oppgraderinger p\u00e5 eksisterende kommunale barnehager. Planomr\u00e5det ligger midt mellom Skjold, Sm\u00f8r\u00e5s og Apeltun barneskoler, men akkurat innenfor opptaksomr\u00e5det til Skjold barneskole. Planomr\u00e5det ligger i skolekretsen til R\u00e5dalslien ungdomsskole. I skolebruksplanen9 er det ikke lagt opp til utvidelser eller endringer for de nevnte skolene. I n\u00e6romr\u00e5det er det flere omr\u00e5der som egner seg for lek, blant annet et gr\u00f8ntomr\u00e5de ved Skjoldtun barnehage, Hjortebanen og lekeplassen ved Skjold skole. Eiendommen som skal bebygges og omr\u00e5det rundt er private eiendommer. Det er ikke s\u00e6rskilte tegn som viser at barn og unge spesifikt bruker annet enn sti mellom S\u00e6ter- og Hjortevegen. 8 Barnehagebruksplan 2022-2035. 9 Skolebruksplan for Bergen 2021-2030. Saksnummer PLAN-2022/20557 Side 7 av 11 Samferdsel Etter vedtak av naboplanen Fana, Gnr. 40, Bnr. 531 mfl., Hjortevegen10 i bystyret 02.10.2024, har vi anbefalt at plankartet i denne saken innsnevres for \u00e5 unng\u00e5 overlapp mellom planene, se Figur 5. Vi viser til fagnotatet i saken for n\u00e6rmere redegj\u00f8relse av regulert l\u00f8sning. Rekkef\u00f8lgekravene knyttet til at arealform\u00e5lene i Hjortevegen skal v\u00e6re opparbeidet eller sikret opparbeidet er videref\u00f8rt i denne planen, se bestemmelse 6.3.2. Figur 5 Utklipp av tidligere plankart etter begrenset h\u00f8ring i 2024 er vist til venstre, utklipp fra plankart til sluttbehandling er vist til h\u00f8yre. Bystyret vedtok 02.10.2024 \u00e5 endre rekkef\u00f8lgekravet i naboplan Fana, Gnr. 40, Bnr. 531 mfl., Hjortevegen fra \u00e5 gjelde f\u00f8r igangsettingstillatelse til f\u00f8r midlertidig brukstillatelse/ferdigattest. Ved \u00e5 utsette rekkef\u00f8lgekrav til brukstillatelse, kan en risikere at utbygger g\u00e5r konkurs f\u00f8r brukstillatelse er gitt. Det er ogs\u00e5 en risiko at det blir gitt dispensasjon n\u00e5r det s\u00f8kes om brukstillatelse. I begge tilfeller vil kommunen m\u00e5tte betale utbyggers andel av kostnaden. PBE opprettholder derfor anbefalingen om \u00e5 knytte rekkef\u00f8lgekravet til f\u00f8r igangsettingstillatelse. Sykkelparkering Sykkelparkering er planlagt i kjeller. Til offentlig ettersyn ba Vestland fylkeskommune om at en m\u00e5tte vurdere \u00e5 \u00f8ke mengden sykkelparkering utover minstekravet p\u00e5 2,5 parkeringsplasser per 100 m2 BRA. Minstekravet for sykkelparkeringsplasser i KPA2018 tilsvarer 25 sykkelparkeringsplasser. Til sluttbehandling er det er sikret i bestemmelsene at det skal etableres 30 sykkelparkeringsplasser, og vi vurderer at mengden er tilstrekkelig. Minst 5 av parkeringsplassene skal v\u00e6re dimensjonert og tilrettelagt med str\u00f8muttak for el- sykler. Kj\u00f8rbar tilkomst og bilparkering I planforslaget er det foresl\u00e5tt totalt syv bilparkeringsplasser, der seks plasser er lagt i kjeller under hus B og terreng (bestemmelsesomr\u00e5de #1), i tillegg til at det er satt av \u00e9n overflateparkeringsplass nord\u00f8st for hus B. Bestemmelsene \u00e5pner for \u00e5 etablere parkeringsplass og parkeringsgarasje utenfor byggegrensen. Syv parkeringsplasser tilsvarer 0,7 plasser per 100 m2 BRA, og er dermed i nedre del av spennet for krav til parkering i KPA2018 i byfortettingssoner. Alle biloppstillingsplassene skal etableres med ladepunkt for elbil. 10 Arealplan-ID 65700000. Saksnummer PLAN-2022/20557 Side 8 av 11 Renovasjon Renovasjon er planlagt l\u00f8st p\u00e5 privat grunn i felt f_BRE. Det er lagt opp til totalt tre husholdningsspann for papir, restavfall og matavfall per boenhet. De skal lagres i bod under boligene og plasseres i felt f_BRE ved t\u00f8mming. P\u00e5 grunn av ny avfallsforskrift som trer i kraft fra 01.01.2025, som stiller strengere krav til utsortering, vil det v\u00e6re behov for flere spann enn det en har lagt til grunn n\u00e5. Forslagsstiller vurderer at det skal v\u00e6re mulig \u00e5 f\u00e5 plass i bod eller kjeller. Felt f_SV2 benyttes som snuareal for renovasjonskj\u00f8ret\u00f8y. Det har tidligere i prosessen v\u00e6rt dialog med naboplanene Fana, Gnr. 40, Bnr. 531 mfl., Hjortevegen11 og Fana, Gnr. 40, Bnr. 533 mfl., Hjortevegen12 for \u00e5 fors\u00f8ke \u00e5 samkj\u00f8re renovasjonsl\u00f8sningen, men behovet for fellesl\u00f8sning har falt bort p\u00e5 grunn av f\u00e6rre boenheter i planforslagene. Energi og klima Planforslaget oppn\u00e5r en score i klimanorm p\u00e5 0,8 poeng, se Figur 6. Planforslaget har i utgangspunktet et godt grunnlag for h\u00f8y poengsum med tanke p\u00e5 lokalisering, og at det skal bygges i et allerede utbygd omr\u00e5de, men lav uttelling p\u00e5 energi og materialer trekker poengsummen ned. Figur 6 Sammenlagt poengsum fra klimanorm er 0,8. I bestemmelsene er det sikret at byggvarme og t\u00f8rk skal v\u00e6re utslippsfritt, og at bygge- og anleggsplassen skal v\u00e6re fossilfri. Det er sikret byggavfall ikke skal overskride 25 kg/m2. Det tillates solcellepanel p\u00e5 tak mot det indre g\u00e5rdsrommet i f_BUT. Det er ikke sikret at bygningsmaterialer fra eksisterende bolig skal gjenbrukes. Areal og lokaler i n\u00e6rmilj\u00f8et Det har ikke v\u00e6rt vurdert behov for areal og lokaler til frivillighet, kultur og idrettsaktiviteter i n\u00e6rmilj\u00f8et i forbindelse med denne planen. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana. Gnr. 40, Bnr. 354, S\u00e6tervegen, arealplan-ID 66320000 vist p\u00e5 plankart, sist datert 30.10.2024 11 Arealplan-ID 65700000. 12 Arealplan-ID 70090000. Saksnummer PLAN-2022/20557 Side 9 av 11 b. Tilh\u00f8rende reguleringsbestemmelser, sist datert 26.11.2024 Plan- og bygningsetaten Aslaug Aalen Avdelingsleder Tarje Iversen Wanvik Etatsleder Dette dokumentet er godkjent elektronisk. Saksnummer PLAN-2022/20557 Side 10 av 11 Vedlegg: Plankart datert 30.10.2024 Reguleringsbestemmelser datert 26.11.2024 Planbeskrivelse datert 26.11.2024 Merknadsskjema datert 26.11.2024 Illustrasjonsplan datert 05.11.2024 Illustrasjonsprosjekt datert 29.05.2024 Snitt datert 28.05.2024 Sol- og skyggeillustrasjoner datert 28.05.2024 Lengde- og tverrprofiler offentlig veg datert 25.09.2023 Lengde- og tverrprofiler privat veg datert 20.12.2019 ROS-analyse datert 16.05.2024 VA-rammeplan datert 05.07.2023 VA vedlegg datert 24.06.2019 Uttalelse fra Bergen vann datert 29.08.2023 Kulturminnedokumentasjon datert 01.06.2022 Uttalelse fra Byantikvaren datert 01.06.2022 Renovasjonsteknisk plan datert 29.09.2020 Uttalelse fra BIR datert 29.09.2020 Trafikknotat datert 27.05.2024 Klimagassberegninger datert 23.10.2024 Klimanorm datert 21.10.2024 Stedsanalyse datert 22.01.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20557 Saksnummer PLAN-2022/20557 Side 11 av 11 "
}