{
  "dokument_id": "d1cbdf23-a4a2-5f68-8d55-18df851cacea",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 31/25, Representantforslag fra Johanna K. S. Fond (A) og Eduardo Andersen (A) om senere skolestart p\u00e5 ungdomsskolen",
  "url": "https://bergen.kommune.no/politikere-utvalg/api/fil/bk360/12050008/Innstilling-vedtak-Representantforslag-fra-Johanna-K-S-Fond-A-og-Eduardo-Andersen-A-om-senere-skolestart-pa-ungdomsskolen",
  "tekst": "Representantforslag fra Johanna K. S. Fond (A) og Eduardo Andersen (A) om senere skolestart p\u00e5 ungdomsskolen Bergen bystyre behandlet saken i m\u00f8tet 29.01.2025 sak 31/25 og fattet f\u00f8lgende vedtak: Bystyret er positive til et frivillig pr\u00f8veprosjekt med senere skolestart, og ber byr\u00e5det unders\u00f8ke hvilke skoler som kan tenke seg \u00e5 delta i et pr\u00f8veprosjekt. Forutsatt at det er skoler som vil delta, s\u00e5 ber bystyret om at byr\u00e5det fremlegger en sak som tar for seg ressursbruk, innretning p\u00e5 tilbudet og samarbeid med aktuelle forskningsmilj\u00f8er innen 2025. Bergen bystyres behandling F\u00f8lgende representanter tok ordet: Johanna K\u00e4stel Sandal Fond (A), Katrine Berg N\u00f8dtvedt (MDG), Ingrid Nergaard Fjeldstad (V), Per J\u00f8rgensen (FrP), Joel Ysteb\u00f8 (KrF). Forslag fremsatt i bystyret: Per J\u00f8rgensen (FrP) fremsatte p\u00e5 vegne av H, FRP, BL, INP, SP og PP f\u00f8lgende alternative forslag: Bystyret er positive til et frivillig pr\u00f8veprosjekt med senere skolestart, og ber byr\u00e5det unders\u00f8ke hvilke skoler som kan tenke seg \u00e5 delta i et pr\u00f8veprosjekt. Forutsatt at det er skoler som vil delta, s\u00e5 ber bystyret om at byr\u00e5det fremlegger en sak som tar for seg ressursbruk, innretning p\u00e5 tilbudet og samarbeid med aktuelle forskningsmilj\u00f8er innen 2025. Votering: Alternativt forslag fra H, FRP, BL, INP, SP og PP, fremsatt av Per J\u00f8rgensen (FrP) ble vedtatt enstemmig. Innstillingen punkt 1 og 2 fikk 32 stemmer (A, SV, MDG, V, R, KrF), og var dermed falt. Utvalg for barnehage, skole og idrett behandlet saken i m\u00f8tet 03.12.2024 sak 116/24 og avga f\u00f8lgende innstilling: 1. Bergen kommune gjennomf\u00f8rer et pr\u00f8veprosjekt med skolestart senere p\u00e5 morgenen for ungdomsskoleelever. Det opprettes dialog med aktuelle forskningsmilj\u00f8er for \u00e5 unders\u00f8ke muligheten for samarbeid om et prosjekt. 2. Byr\u00e5det bes om \u00e5 melde tilbake til bystyret om fremdrift innen sommeren 2025. Forslagsstillers forslag til vedtak: Bergen kommune gjennomf\u00f8rer et pr\u00f8veprosjekt med skolestart senere p\u00e5 morgenen for ungdomsskoleelever. "
}