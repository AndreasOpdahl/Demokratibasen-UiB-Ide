{
  "dokument_id": "b87dcbc1-72b6-5a81-bfed-735afe2de49e",
  "doc_type": "case_attachment",
  "kommune": 5536,
  "tittel": "Veteranplan for Lyngen kommune - utkast pr. 08.02.24(Vedlegg, 578KB)",
  "url": "https://innsyn.lyngen.kommune.no/wfdocument.aspx?journalpostid=2013046503&dokid=90969&versjon=1&variant=A&",
  "tekst": " VETERANPLAN FOR LYNGEN KOMMUNE 2024 - 2028 ANERKJENNELSE \u2013 IVARETAKELSE \u2013 OPPF\u00d8LGING Forord Norge har over flere ti\u00e5r deltatt i ulike milit\u00e6re operasjoner i krigs- og konfliktomr\u00e5der. Forsvaret har blant annet bidratt med sikkerhet, \u00f8konomisk og politisk stabilitet og humanit\u00e6r bistand. Mange norske kvinner og menn har erfaring fra slik innsats. Regjeringa har hatt fokus p\u00e5 at veteraner er en viktig ressurs for det norske samfunnet. I tillegg er veteraner viktige bidragsytere i arbeidsliv og lokalsamfunn. \u00abVeteran\u00bb er; norsk personell innenfor eller utenfor forsvarets organisasjon, som har avsluttet sin deltakelse i fredsopprettende, fredsbevarende og statsbyggende tjenester i andre land. Lyngen kommune \u00f8nsker \u00e5 vise anerkjennelse av innsatsen som veteranene har gjort gjennom deltakelse i internasjonale operasjoner. Den enkelte fortjener anerkjennelse og respekt for innsatsen og viljen til \u00e5 risikere liv og helse for landet. Deres kompetanse er viktig for hele kommunen. Denne planen skal bidra til at Lyngen kommune anerkjenner og st\u00f8tter veteraner med tilknytning til Lyngen-regionen. Hilsen fra ordf\u00f8reren Det er kj\u00e6rkomment at vi n\u00e5 har f\u00e5tt p\u00e5 plass en veteranplan for Lyngen kommune. Det er viktig for oss \u00e5 anerkjenne og hedre alle de som, p\u00e5 vegne av kongeriket Norge, har bidratt i tjeneste for fred og stabilitet. Nord-Troms og Lyngen hadde en sentral rolle under andre Ordf\u00f8rer i Lyngen, Eirik Larsen. verdenskrig. Landet var okkupert, hus ble brent til grunnen og Foto: Arne Teigen, Framtid i Nord. mange ble tvangsevakuert under de siste krigs\u00e5rene. Likevel var det atskillige modige kvinner og menn som gjorde motstand med livet som innsats. Noen av historiene fra andre verdenskrig er gjort kjent for allmennheten. Eksempelvis kan filmatiseringa av Jan Baalsruds dramatiske flukt \u00abNi liv\u00bb fra 1957 og dramaet \u00abDen 12. mann\u00bb fra 2017 med samme tema, st\u00e5 som eksempler p\u00e5 lokal krigshistorie som mange kjenner til. I tillegg er det laget dokumentarfilmer og skrevet en mengde b\u00f8ker, \u00e5rb\u00f8ker og artikler der krigen fra v\u00e5rt n\u00e6romr\u00e5de er tema. Det er likevel grunn til \u00e5 tro at det fortsatt er sv\u00e6rt mange beretninger som f\u00e5 eller ingen kjenner til og som aldri ble publisert. I \u00e5rene etter andre verdenskrig har over 100.000 norske kvinner og menn tjenestegjort i mer enn 100 internasjonale operasjoner verden over. Flere av dem, og deres p\u00e5r\u00f8rende, har tilhold i v\u00e5r kommune. De har ofret mye for sikkerhet og stabilitet i verden, og det har v\u00e6rt et betydelig bidrag vi setter um\u00e5telig stor pris p\u00e5. Vi lever i et av verdens frieste og fredeligste land fordi noen ville forsvare det. Flere har f\u00e5tt et bedre liv fordi noen var villige til \u00e5 forsvare v\u00e5rt land da vi var okkupert, og fordi noen har v\u00e6rt villig til \u00e5 dra p\u00e5 utenlandsoppdrag i tiden etterp\u00e5. Vi vet at belastninga ved \u00e5 p\u00e5ta seg et slikt ansvar kan v\u00e6re stor, og da m\u00e5 vi som samfunn f\u00f8lge alle opp p\u00e5 en god m\u00e5te. I tillegg har veteranene en stor kompetanse og gjort avgj\u00f8rende erfaringer, som er viktig \u00e5 anerkjenne. Jeg h\u00e5per at vi med denne planen kan dra nytte av hverandre, og sammen jobbe for at veteraner blir ivertatt og kan v\u00e6re en ressurs for Lyngen kommune. Innledning Siden 1947 har over 100 000 norske kvinner og menn tjenestegjort i mer enn 100 internasjonale operasjoner. Forsvaret har i dag ca. 7000 tjenestegj\u00f8rende soldater med erfaringer fra internasjonale operasjoner. Veteranene er en mangfoldig gruppe i alle aldre, b\u00e5de som tjenestegj\u00f8rende profesjonelle soldater, ansatt i sivile yrker og som pensjonister. Noen har tjenestegjort utenlands \u00e9n gang, mens andre har v\u00e6rt ute i tjeneste flere ganger. Noen har v\u00e6rt i kamp, mens andre har l\u00f8st viktige oppgaver uten \u00e5 ha v\u00e6rt i stridssituasjoner. Felles for dem er at de har gjort en innsats som fortjener anerkjennelse og respekt, og de har opparbeidet seg erfaringer og kompetanse gjennom tjenesten som samfunnet b\u00f8r dra nytte av. Det bor i dag om lag 40 veteraner i Lyngen kommune som tjenestegj\u00f8r eller har tjenestegjort i Forsvaret i internasjonale operasjoner i perioden 1947 \u2013 2023. Gjennom anerkjennelse, ivaretagelse og oppf\u00f8lging skal Lyngen kommunes veteranplan bidra til \u00e5 ivareta veteranene, deres familier og p\u00e5r\u00f8rende. Dette gjelder b\u00e5de stadig tjenestegj\u00f8rende personell og de som har g\u00e5tt over i det sivile, de som har kommet styrket ut av tjenesten i utlandet, og de som sliter fysisk og psykisk som f\u00f8lge av tjenesten. Bak hver enkelt veteran kan det ansl\u00e5es 10 til 15 n\u00e6re venner og familiemedlemmer. Dette betyr at det anslagsvis er mellom 400 \u2013 600 av Lyngen kommune sine innbyggere som har en eller annen n\u00e6r tilknytning til en veteran. Tilbakemeldinger fra veteraner i kartlegginger og levek\u00e5rsunders\u00f8kelser, peker p\u00e5 at det sivile samfunnet i liten grad er oppmerksom p\u00e5 den kompetanse og erfaring veteraner opparbeider seg under tjenestene i de internasjonale operasjonene. Dette er kompetanse som organisering, transport og logistikk, vakthold og sikring, livreddende f\u00f8rstehjelp og psykososial st\u00f8tte. Et viktig bidrag for \u00e5 anerkjenne veteranene som ressurs i samfunnet, er \u00e5 gj\u00f8re bruk av den kompetansen og erfaring som disse innehar. Definisjon av veteran For Forsvaret er en veteran en som har deltatt i \u00e9n eller flere internasjonale operasjoner. Dette er ogs\u00e5 i tr\u00e5d med definisjonen regjeringen benytter i Handlingsplanen (2011), Oppf\u00f8lgingsplanen (2014) og St.meld. 15 (2020). Denne definisjonen er ogs\u00e5 den som Troms\u00f8 kommune anvender. Tiltakspunkter i veteranplanen Tiltakspunktene i veteranplanen \u00f8nsker \u00e5 rette fokus p\u00e5 anerkjennelse, ivaretakelse og oppf\u00f8lging av veteraner og deres familier i kommunen. Tiltakene i planen tar sikte p\u00e5 \u00e5 gjennomf\u00f8re enkle aktiviteter som et ledd i dette. Anerkjennelse Lyngen kommune \u00f8nsker \u00e5 vise veteranene oppmerksomhet, takknemlighet og ikke minst respekt for den innsatsen de har gjort p\u00e5 vegne av Norge i fredens tjeneste. N\u00e5r en soldat tjenestegj\u00f8r i en internasjonal operasjon, p\u00e5virker det en hel familie. Ogs\u00e5 p\u00e5 hjemmebane har det blitt gjort en betydelig jobb som b\u00f8r trekkes fram og anerkjennes. Det kan v\u00e6re ulike oppfatninger om grunnlaget for norsk deltakelse i krig og konflikt utenfor v\u00e5re landegrenser. Uavhengig av dette fortjener den enkelte veteran anerkjennelse og respekt for viljen til \u00e5 risikere liv og helse for landet. En av m\u00e5tene \u00e5 vise honn\u00f8r p\u00e5 er gjennom seremonier og offentlige markeringer. Tiltak 8. mai; frigj\u00f8rings- Stortinget har bestemt at frigj\u00f8ringsdagen 8. mai, ogs\u00e5 skal v\u00e6re og veterandagen nasjonal veterandag. Lyngen kommune arrangerer sammen med Lyngen frivilligsentral og/eller R\u00f8de Kors omsorg, en markering p\u00e5 Lyngstunet. Det annonseres p\u00e5 Facebook. Program: tale v/ordf\u00f8rer, tale v/omr\u00e5desjef for HV, eventuell medaljeutdeling og/eller annen markering. V\u00e5re veteraner oppfordres til \u00e5 b\u00e6re tildelt medalje. Ansvar: Lyngen kommune 17. mai; Markering av nasjonaldagen; ved togoppstilling settes det av egen nasjonaldagen plass til veteraner og HV-soldater i fremre del av toget. V\u00e5re veteraner oppfordres til \u00e5 stille i uniform/gallauniform og Heimevernets soldater i HV-uniform. Ansvar: Lyngen kommune, 17. mai-komit\u00e9en 24. oktober; Dagen markeres ofte i skolene. Veteraner er en ressurs og skolene FN-dagen b\u00f8r vurdere \u00e5 benytte denne kompetansen i undervisninga. Ansvar: Lyngen kommune \u2013 skolene F\u00f8rste s\u00f8ndag i Forsvarets minnedag er en markering etablert av det norske november; forsvaret for \u00e5 hedre falne i tjeneste. Hovedarrangementet finner Forsvarets minnedag sted p\u00e5 Akershus festning i Oslo. Regionalt markeres dagen i Troms\u00f8 av NVIO avdeling Troms\u00f8s veterankompani som legger ned blomster ved: \u2022 Minnebauta over falne etter MK Brattholm; Universitetsparken \u2022 Minnebauta over Arn\u00f8y-tragedien p\u00e5 Tromsdalen gravlund \u2022 Minnebauta for krigens ofre 1940-45 i Domkirkeparken samt blomsternedleggelse ved gravstein til avd\u00f8de veteraner Ansvar: NVIO avd. Troms\u00f8s veterankompani Ivaretakelse Veteranene er en viktig ressurs i Lyngen og de aller fleste lever vanlige og produktive liv uten st\u00f8rre behov for helsetjenester enn den \u00f8vrige befolkningen. De som etter endt tjeneste har behov for helse- og omsorgstjenester, skal i likhet med andre f\u00e5 hjelp. Lyngen kommune er ansvarlig for at personer som er bosatt i kommunen skal tilbys n\u00f8dvendige tjenester. For fastleger og andre ansatte i kommunens tjenester vil det v\u00e6re viktig \u00e5 vite at \u00e5rsaken til fysiske og psykiske helseplager kan v\u00e6re belastninger tilknyttet internasjonale operasjoner, ogs\u00e5 n\u00e5r dette ligger langt tilbake i tid. Lyngen kommune skal ha p\u00e5 plass en veterankontakt som holder kontakten med v\u00e5re lokale veteraner og som har ansvaret for det \u00e5rlige arrangementet i forbindelse med frigj\u00f8rings- og veterandagen. FORSVARETS TILBUD Forsvaret har en rekke tilbud til veteraner og deres familier b\u00e5de f\u00f8r, under og etter tjeneste i internasjonale operasjoner. Forsvaret har et oppf\u00f8lgingsansvar i ett \u00e5r etter hjemkomst. Noen tilbud og kontaktpunkter kan benyttes hele livet. F\u00f8r, under og etter tjenesten Forsvaret arrangerer fellessamlinger for tjenestegj\u00f8rende og deres familier. Her f\u00e5r familien informasjon om operasjonen og sikkerhetssituasjonen, tips og r\u00e5d om hvordan best ta vare p\u00e5 barn og forholdet og familiene f\u00e5r m\u00f8te andre p\u00e5r\u00f8rende. Bufetat deltar p\u00e5 samlingen. Forsvarets seksjon for internasjonale operasjoner (SIO) har en d\u00f8gn\u00e5pen kontakttelefon som alltid er tilgjengelig for de hjemme. Via denne telefonen kan Forsvaret formidle viktige meldinger til de ute. Forsvaret har en familiekoordinator som kan hjelpe til med enkle praktiske ting og som kan v\u00e6re en \u00e5 prate med. Koordinatoren kan formidle kontakt med nettverk der de kan m\u00f8te andre i samme situasjon som selv. N\u00e5r tjenesten er avsluttet i operasjonsomr\u00e5det, reiser de tjenestegj\u00f8rende som regel ikke helt hjem. De vil f\u00f8rst ha et stopp i utlandet som kalles mellomlanding. Under mellomlandingen vil det bli utf\u00f8rt debrief og samtale med psykolog. Etter mellomlandingen vil det v\u00e6re en medaljeseremoni for \u00e5 anerkjenne personellet. P\u00e5r\u00f8rende inviteres til \u00e5 delta p\u00e5 seremonien, og Forsvaret dekker reise for et begrenset antall p\u00e5r\u00f8rende. Forsvaret har et spesielt oppf\u00f8lgingsansvar i ett \u00e5r etter hjemkomst fra internasjonale operasjoner, dette blant annet for \u00e5 sikre en god overgang til den sivile helse- og omsorgstjenesten n\u00e5r det er n\u00f8dvendig. I oppf\u00f8lgingsansvaret inng\u00e5r b\u00e5de tilbud om helsesjekk og samtale med psykolog eller psykiater. I etterkant vil Forsvaret gjennomf\u00f8re helsekartlegging. Den f\u00f8rste kartleggingen sendes ut 3\u20136 m\u00e5neder etter hjemkomst fra siste deployering. Fra 2021 gjennomf\u00f8res ogs\u00e5 helsekartleggingen 2, 4, 6 og 8 \u00e5r etter hjemkomsten. Forsvarets veteransenter p\u00e5 Kongsvinger Forsvarets veteransenter er et tilbud for veteraner og deres familier. Senteret kan benyttes f\u00f8r, under og etter tjeneste i internasjonale operasjoner. Veteransenteret er et sted for b\u00e5de aktiviteter og rekreasjon. Her kan man f\u00e5 en pustepause i en travel hverdag, m\u00f8te likesinnede og nyte godt av god mat og idylliske omgivelser. I enkelte perioder er det egne st\u00f8rre arrangementer, som for eksempel aktiviteter tilpasset barnefamilier. Senteret har ogs\u00e5 sosionom, sykepleier, feltprest og stabsoffiserer tilgjengelig for samtaler ved behov. Forsvarets veteransenter arrangerer gjensynstreff hvor avdelinger som tjenestegjorde sammen ute f\u00e5r mulighet til \u00e5 treffes igjen. I skolenes vinter- og h\u00f8stferier legges det spesielt til rette for barnefamilier. Hver sommer arrangeres ogs\u00e5 ungdomscampen Min tur ut. Aktivitetsuker, MC-treff og temahelger gjennomf\u00f8res ogs\u00e5. For veteraner (inkludert familie) som f\u00e5r opphold etter s\u00f8knad er dette gratis, og inkluderer fire m\u00e5ltider om dagen p\u00e5 hverdager og tre i helgene. I spesielle tilfeller kan Forsvaret, etter s\u00f8knad, ogs\u00e5 dekke reiseutgifter. Kontaktinformasjon: E-post: veteransenteret@mil.no Telefon: 62 82 01 00 Forsvarets \u00e5pne d\u00f8r for veteraner og veteranfamilier Frem til ett \u00e5r etter hjemkomst er SIO veteranens og familiens kontaktpunkt. Etter dette har Forsvaret en \u00e5pen d\u00f8r for veteraner og veteranfamilie, her kan du blant annet stille sp\u00f8rsm\u00e5l og f\u00e5 svar p\u00e5; veteranaktiviteter, dekorasjoner og annen anerkjennelse, fakta om Norges deltakelse i internasjonale operasjoner, offentlige velferdsordninger, samtaler og sjelesorg med veteranprest og Forsvarets helsetilbud. Du m\u00f8ter et tverrfaglig team med b\u00e5de milit\u00e6rt og sivilt ansatte. Teamet har lang erfaring med \u00e5 gi r\u00e5d og veilede veteraner og deres familier. Informasjon og kontaktopplysninger for veteraner Regionalt ressurssenter om vold, traumatisk stress og selvmordsforebygging - RVTS Nord E-post: rvts@unn.no - Telefon 77 75 43 80 Regionalt ressurssenter om vold, traumatisk stress og selvmordsforebygging - RVTS \u00d8st Regionalt ressurssenter om vold, traumatisk stress og selvmordsforebygging, region \u00d8st - RVTS \u00d8st (rvtsost.no) Kompetansemilj\u00f8et for veteransaker i NAV Du kan kontakte kompetansemilj\u00f8et p\u00e5 Elverum direkte dersom du er veteran og \u00f8nsker informasjon og veiledning. Kompetansemilj\u00f8et bist\u00e5r ogs\u00e5 NAV-kontorene og Forsvaret om sp\u00f8rsm\u00e5l knyttet til veteransaker. E-post: veteran@nav.no Veterankontakt i Lyngen kommune \u00d8nsker du \u00e5 komme i kontakt med veterankontakten i Lyngen kommune, kan du sende e-post til post@lyngen.kommune.no Mottaker i administrasjon vil videresende din henvendelse til veterankontakten. NVIO (Norges Veteranforbund for Internasjonale operasjoner) Er Norges st\u00f8rste interesseorganisasjon for milit\u00e6rt personell som har deltatt i internasjonale operasjoner- og deres p\u00e5r\u00f8rende. Her er det medlemmer fra dagens internasjonale operasjoner og noen er helt tilbake til andre verdenskrig. Organisasjonen driver et landsomfattende kameratst\u00f8ttearbeid. NVIO er en politisk n\u00f8ytral organisasjon som jobber for \u00e5 fremme interesse til veteraner og deres p\u00e5r\u00f8rende. NVIOs Lokalforeninger Veteranforbundet Siops Organiserer skadde i internasjonale operasjoner. Gjennom et m\u00e5lrettet arbeid med \u00e5 bedre livssituasjonen til skadde veteraner og ved \u00e5 v\u00e6re p\u00e5driver for forebygging av skader har Veteranforbundet SIOPS tatt p\u00e5 seg oppgaven med \u00e5 fremme veteraners interesser. https://www.siops.no Kameratst\u00f8ttetelefonen Anonym kontakttelefon for veteran fra internasjonale operasjoner Telefon: 800 48 500 (24 timer) FORSVARET Forsvaret tilbyr ulike typer st\u00f8tte til soldater, veteraner og deres n\u00e6rmeste. Tilbudene er vist p\u00e5 forsvarets nettsider: forsvaret.no/veteraner Blant annet: \u2022 Forsvarets gr\u00f8nne linje, et samarbeid mellom Forsvaret og Kirkens SOS. Telefon: 800 30 445 \u2022 Forsvarets \u201c\u00e5pne d\u00f8r\u201d for veteranhenvendelser Telefon: 800 85 000 (hverdager mellom 8 - 15) \u2022 Kontoret for psykiatri og stressmestring og Nasjonal milit\u00e6rmedisinske poliklinikk Telefon: 23 09 79 30 \u2022 Forsvarets veteransenter B\u00e6reiavegen 588, 2208 Kongsvinger Telefon: 62 82 01 00 veteransenteret@mil.no forsvaret.no/veteransenteret "
}