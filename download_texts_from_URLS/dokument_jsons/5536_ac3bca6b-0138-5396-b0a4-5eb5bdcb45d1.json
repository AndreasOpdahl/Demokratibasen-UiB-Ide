{
  "dokument_id": "ac3bca6b-0138-5396-b0a4-5eb5bdcb45d1",
  "doc_type": "case_presentation",
  "kommune": 5536,
  "tittel": "Endringer i n\u00e6ringsfondets vedtekter(Hoveddokument, 77KB)",
  "url": "https://innsyn.lyngen.kommune.no/wfdocument.aspx?journalpostid=2013045832&dokid=89368&versjon=1&variant=A&",
  "tekst": " Lyngen kommune Arkiv: JournalpostID: 24/1117 Inger-Helene Saksbehandler: Isaksen Dato: 29.01.2024 Saksframlegg Saksnr. Utvalg M\u00f8tedato PS 01/24 N\u00e6ringsutvalget 22.01.2024 Endringer i n\u00e6ringsfondets vedtekter Vedtekter for Lyngen n\u00e6ringsfond Tema/saksliste for m\u00f8te i n\u00e6ringsutvalget 22.01.24: 1. Prinsipiell diskusjon (N\u00e6ringsfondet). Noen saker havner mellom eller utenfor retningslinjer hvor utvalget m\u00e5 ta en individuell vurdering. For \u00e5 sikre kontinuitet og unng\u00e5 presedens problemer i tildelinger er det \u00f8nskelig med en intern prinsipiell diskusjon hvor vi avklarer og setter noen egne retningslinjer. 2. Administrasjon/Utvalg. Hvilke saker \u00f8nsker utvalget \u00e5 jobbe med, og hva mener vi kan h\u00e5ndteres av administrasjonen. 3. N\u00e6ringsfondets vedtekter og form\u00e5l. Etter diskusjon p\u00e5 ovenst\u00e5ende er det noe som burde endres p\u00e5 eller oppdateres? Samsvarer fondets tildelingskriterier og satsningsomr\u00e5der med strategisk n\u00e6ringsplan? Vi har allerede diskutert: \u201c Opp til 50% av midlene i n\u00e6ringsfondet kan delegeres av n\u00e6ringsutvalget som de selv \u00f8nsker for \u00e5 jobbe mot m\u00e5loppn\u00e5else i strategisk n\u00e6ringsplan, uhemmet av retningslinjene for tildeling i n\u00e6ringsfondets vedtekter\u201d. 4. Delegeringsreglement og strategi. Per dags dato har n\u00e6ringsutvalget ingen oppgaver utover n\u00e6ringsfondet med mindre tildelt enkeltsaker fra Kommunestyret. Er det \u00f8nskelig \u00e5 ta p\u00e5 seg mer ansvar for \u00e5 sikre n\u00e6ringsperspektivet i flere saker? N\u00e6ringsutvalget 22.01.2024: Behandling: N\u00e6ringsutvalget har hatt en god debatt rundt ovenst\u00e5ende tema og det er felles enighet om at utvalget \u00f8nsker \u00e5 v\u00e6re h\u00f8ringsinstans og r\u00e5dgivende organ i n\u00e6ringsrelaterte saker, samt inneha muligheten til \u00e5 arbeide strategisk med egne saker og jobbe for m\u00e5loppn\u00e5else av strategisk n\u00e6ringsplan (vedtatt av kommunestyret). Utvalget har derfor samlet forslag til endringer og tillegg i arbeids og -delegeringsreglement samt n\u00e6ringsfondets vedtekter, som vil gi utvalget det mandatet og den tilliten som kreves for \u00e5 l\u00f8se noen av kommunens utfordringer p\u00e5 en god m\u00e5te. Eksempel p\u00e5 prosjekter som kan v\u00e6re av interesse for utvalget \u00e5 jobbe med: Omd\u00f8mmeprosjekt - Hvordan bedre omd\u00f8mme og merkevare \u201cLyngen Kommune\u201d Rekruttering - S\u00f8rge for at ungdom innehar kunnskap og informasjon om n\u00e6ringslivet i kommunen Turistinformasjon - Gjennomgangsboliger - Forskj\u00f8nning m.m VEDTAK: Lyngen n\u00e6ringsutvalg \u00f8nsker \u00e5 gj\u00f8re endringer i n\u00e6ringsfondets vedtekter slik det fremkommer under \"Vedtak\". Enst NU- 01/24 Vedtak: 1. Tillegg paragraf 3: \u201c Opp til 50% av midlene i n\u00e6ringsfondet kan delegeres av n\u00e6ringsutvalget som de selv \u00f8nsker for \u00e5 jobbe mot m\u00e5loppn\u00e5else i strategisk n\u00e6ringsplan, uhemmet av retningslinjene for tildeling i n\u00e6ringsfondets vedtekter\u201d. 2. Endring paragraf 3 punkt 1: Prosjekter som tydelig m\u00f8ter FNs b\u00e6rekraftm\u00e5l, enten dette gjelder generell b\u00e6rekraft, ansvarlig forbruk og produksjon, redusert klimaavtrykk, fremtidsrettet innovasjon, b\u00e6rekraftige lokalsamfunn, - skal prioriteres. S\u00f8kere oppfordres til \u00e5 dokumentere hvordan det s\u00f8kte prosjektet vil kunne st\u00f8tte opp om FNs b\u00e6rekraftm\u00e5l. Endres til: \u201cN\u00e6ringsutvalget definerer \u00e5rlige satsningsomr\u00e5der som har prioritet i n\u00e6ringsfondet. Omr\u00e5dene for kommende \u00e5r og tidligere periode avklares og evalueres f\u00f8r utgangen av innev\u00e6rende \u00e5r. S\u00f8kere oppfordres til \u00e5 dokumentere hvordan det s\u00f8kte prosjektet vil kunne st\u00f8tte opp om FNs b\u00e6rekraftm\u00e5l. \u201c 3. Tillegg paragraf 11 - Klage p\u00e5 vedtak: \u201cN\u00e6ringsutvalgets beslutninger vil i enkelte saker baseres p\u00e5 skj\u00f8nn, tidligere saker og tildelinger danner ikke presedens.\u201d 4. Endring paragraf 7: R\u00e5dmannen delegeres \u00e5rlig tildelingsmyndighet for prosjekt og tiltak i st\u00f8rrelsesorden inntil 100.000. Endres til: \u201cR\u00e5dmannen delegeres \u00e5rlig tildelingsmyndighet for inntil 100.000 av n\u00e6ringsfondets midler for prosjekt og tiltak forankret i strategisk n\u00e6ringsplan.\u201d "
}