{
  "dokument_id": "3ab709ce-40c7-5a1b-92d9-45f60b80910a",
  "doc_type": "case_presentation",
  "kommune": 4601,
  "tittel": "Retningslinjer for tildeling av salgs- og skjenkebevillinger. ",
  "url": "https://bergen.kommune.no/politikere-utvalg/api/fil/bk360/10468818/Framstilling-Retningslinjer-for-tildeling-av-salgs-og-skjenkebevillinger-",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/280756-52 Saksbehandler: Ragnhild Hvoslef Kr\u00fcger Retningslinjer for tildeling av salgs- og skjenkebevillinger. Hva saken gjelder: Byr\u00e5det har lagt frem forslag til retningslinjer for tildeling av salgs- og skjenkebevillinger for perioden 2024-2028. Saken var p\u00e5 h\u00f8ring v\u00e5ren 2024 og KRPF sendte blant annet f\u00f8lgende h\u00f8ringsinnspill: Generelt: KRPF har ved tidligere anledninger spilt inn at grad at universell utforming ogs\u00e5 b\u00f8r vektlegges og v\u00e6re et punkt ved vurdering av salgs- og skjenkebevilgninger og h\u00e5per dette kan bli inntatt i de nye retningslinjene. KRPF foresl\u00e5r at dette tas inn i \u00a74.1 ved \u00e5 endre setningen \u00abDet skal tas hensyn til barn og unge i forbindelse med tildelingen av bevilling\u00bb slik at den i stedet lyder \u00abDet skal tas hensyn til barn og unge samt universell utforming i forbindelse med tildeling av bevilgning. H\u00f8ringsinnspillet er kommentert slik i saken Det er helt riktig at Kommunalt r\u00e5d for personer med funksjonsnedsettelse har spilt dette inn ved flere revideringer av retningslinjene. Som nevnt tidligere har innspillet til h\u00f8ringen fra Kommunalt r\u00e5d for personer med funksjonsnedsettelse gode intensjoner ved seg. Det er god grunn til \u00e5 tro at mangelen ved universell utforming p\u00e5 skjenkesteder er til hinder for at mange med ulike funksjonshemminger kan f\u00e5 tilkomst til utestedene. Kontor for skjenkesaker er av den oppfatning at dette er noe som politisk niv\u00e5 i s\u00e5 fall m\u00e5 ha fokus p\u00e5, og utvikle over tid. Dette er et sp\u00f8rsm\u00e5l som ikke alene kan l\u00f8ses i retningslinjene for tildeling av salgs- og skjenkebevillinger. Det er nok mer aktuelt \u00e5 l\u00f8se dette gjennom regelverket knyttet til brukstillatelser for tiltaket og den drift som skal drives p\u00e5 stedet. Konsekvensene for en slik endring m\u00e5 ogs\u00e5 vurderes. Dette ikke bare for nye steder, men ogs\u00e5 for eksisterende steder som allerede har hatt bevilling. Kontor for skjenkesaker mener at det er et for drastisk skitt \u00e5 innf\u00f8re dette i de nye retningslinjene uten at konsekvensene ved dette er n\u00e6rmere utredet. Dersom det er \u00f8nskelig \u00e5 videref\u00f8re de tanker som der fremkommer, b\u00f8r politisk niv\u00e5 vurdere \u00e5 f\u00e5 gjort en utredning av konsekvensene av forslaget. Et sp\u00f8rsm\u00e5l som kan reises til dette er jo for eksempel forholdet til fornyelsen. Fornyelsen skal ta utgangspunkt i de gjeldende retningslinjer, da slik at endring av disse dermed ogs\u00e5 kan f\u00e5 betydning for eksisterende bevillinger. Av de grunner som her fremkommer vil ikke Kontor for skjenkesaker n\u00e5 tilr\u00e5 en endring i samsvar med forslaget. 1 Forslag til vedtak: F\u00f8lgende forslag til merknad sendes til utvalg for finans, kultur og n\u00e6ring Det gjennomf\u00f8res en konsekvensutredning av \u00e5 innf\u00f8re en ordning der man tar hensyn til graden av universell utforming av lokalene i forbindelse med tildeling av bevilling. Dato: 22. mai 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak 2 "
}