{
  "dokument_id": "c8607f90-4659-539f-ba80-b5325fd2857f",
  "doc_type": "case_minutes",
  "kommune": 4601,
  "tittel": "Saksprotokoll UMBY, 16012025, Sak 16/25, Fyllingsdalen gnr 23 bnr 389 Traudalsgrend 28. Klage over avslag p\u00e5 s\u00f8knad om dispensasjon for tilkomstvei",
  "url": "https://bergen.kommune.no/politikere-utvalg/api/fil/bk360/11914049/Innstilling-vedtak-Fyllingsdalen-gnr-23-bnr-389-Traudalsgrend-28-Klage-over-avslag-pa-soknad-om-dispensasjon-for-tilkomstvei",
  "tekst": "Fyllingsdalen gnr 23 bnr 389 Traudalsgrend 28. Klage over avslag p\u00e5 s\u00f8knad om dispensasjon for tilkomstvei Utvalg for milj\u00f8 og byutvikling behandlet saken i m\u00f8tet 16.01.2025 sak 16/25 og fattet f\u00f8lgende vedtak: Fagetatens vedtak datert 15.04.2024 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling F\u00f8lgende representant tok ordet: Trond Tystad (BL). Forslag fremsatt i utvalget: Trond Tystad (BL) fremsatte p\u00e5 vegne av BL og INP f\u00f8lgende alternative forslag: I henhold til PBL 19,2 og innvilges dispensasjon i tr\u00e5d med s\u00f8knad og avslaget av 15/4-2024 oppheves. Begrunnelse: I omr\u00e5det er gangvegene en del av den begrensete kj\u00f8ringen som f\u00f8lger av kj\u00f8ring til enkelttomter. At en siste av de fradelte tomtene blir behandlet likt som de \u00f8vrige anses som en l\u00f8sning som ikke er et vesentlig avvik fra overordnet plan. Det anses \u00e5 v\u00e6re en fordelaktig utl\u00f8sning for samfunnet av tomten, i forhold til alternative vegutl\u00f8sninger for tomten. Votering: Alternativt forslag fra BL og INP, fremsatt av Trond Tystad (BL), fikk 2 stemmer (BL, INP), og var dermed falt. Innstillingen ble vedtatt med 15 stemmer (H, A, FrP, SV, MDG, V, R, Sp). Byr\u00e5det behandlet saken i m\u00f8tet 05.12.2024 sak 371/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}