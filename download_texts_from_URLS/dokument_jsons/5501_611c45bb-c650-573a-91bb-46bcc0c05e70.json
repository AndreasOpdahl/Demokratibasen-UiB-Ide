{
  "dokument_id": "611c45bb-c650-573a-91bb-46bcc0c05e70",
  "doc_type": "case_presentation",
  "kommune": 5501,
  "tittel": "Troms\u00f8bolig KFs \u00e5rsregnskap og \u00e5rsberetning 2023",
  "url": "https://innsyn.tromso.kommune.no/application/getMoteDokument?dokid=2001749308",
  "tekst": "Arkivsaksnr. 23/17877-7 Saksbehandler Arnhild Johansen Saksgang M\u00f8tedato Formannskapet 11.06.2024 Troms\u00f8bolig KFs \u00e5rsregnskap og \u00e5rsberetning 2023 Innstilling til vedtak: 1. Troms\u00f8bolig KFs \u00e5rsregnskap 2023 vedtas. a. Merforbruket i driftsregnskapet i 2023 p\u00e5 kroner 13 372 724 dekkes inn i tertialrapport 1-2024 b. Udekket bel\u00f8p i investeringsregnskapet i 2023 p\u00e5 kroner 636 998 dekkes inn i tertialrapport 1-2024 2. Troms\u00f8bolig KFs \u00e5rsberetning for 2023 vedtas. Stig Tore Johnsen Tone Myklevoll Kommunedirekt\u00f8r Styreleder i Troms\u00f8bolig KF 1 Hva saken gjelder Troms\u00f8bolig KFs \u00e5rsregnskap og \u00e5rsberetning 2023 vedtas. Saksutredning Troms\u00f8bolig KF har utarbeidet regnskapet for 2023 i henhold til bestemmelsene i kommuneloven av 22.06.2018, forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. av 07.06.2019, og god kommunal regnskapsskikk (GKRS), herunder kommunale regnskapsstandarder (KRS). Troms\u00f8bolig KF rapporterer i henhold til forskrift om rapportering fra kommuner og fylkeskommuner mv. av 18.10.2019, og KOSTRA-veilederen for 2023 (KOmmune-STat-RApportering). \u00c5rsregnskapet inneholder forskriftsbestemte oppstillinger og noter (\u00a7 5-2 i forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. av 07.06.2019, heretter omtalt som budsjett- og regnskapsforskriften). De forskriftsbestemte oppstillingene er bevilgningsoversikt drift (\u00a7 5-4), bevilgningsoversikt investering (\u00a7 5-5), \u00f8konomisk oversikt etter art \u2013 drift (\u00a7 5-6), balanseregnskapet (\u00a7 5-8) og oversikt over samlet budsjettavvik og \u00e5rsoppgj\u00f8rsdisposisjoner (\u00a7 5-9). Kommunale foretak kan sl\u00e5 sammen uvesentlige poster med andre poster og utelate poster som ikke er aktuelle i disse oppstillingene (\u00a7 6-1). Styret avlegger \u00e5rsregnskapet og avgir \u00e5rsberetning (kommuneloven \u00a7 9-8). Saken skal behandles av kommunestyret senest 30. juni (kommuneloven \u00a7 14-3). Vedtaket om \u00e5rsregnskapet skal angi hvordan et eventuelt merforbruk skal dekkes inn. Merforbruket er det som st\u00e5r igjen etter strykninger av avsetninger til disposisjonsfond etc. (\u00a7 4-2 i budsjett og regnskapsforskriften). Troms\u00f8bolig KF inng\u00e5r i samme juridiske enhet som Troms\u00f8 kommune og skal dermed ogs\u00e5 inng\u00e5 i et samlet \u00e5rsregnskap for kommunen. Et eventuelt merforbruk skal dekkes inn i driftsregnskapet \u00e5ret etter at det oppsto. Dersom merforbruket ikke er fullt ut dekket inn i regnskapet i \u00e5ret etter at merforbruket oppsto, skal det resterende bel\u00f8pet overf\u00f8res fra kommunekassen til foretaket i budsjettet for det andre \u00e5ret etter at merforbruket oppsto jamf\u00f8r kommuneloven \u00a7 14-12, 2. ledd. Et udekket bel\u00f8p i investeringsregnskapet skal f\u00f8res opp til dekning p\u00e5 investeringsbudsjettet \u00e5ret etter at det oppstod, etter at s\u00e5 mye som mulig av bel\u00f8pet er str\u00f8ket mot avsetninger til ubundet investeringsfond (\u00a7 4-5 i budsjettforskriften). Kommunale foretak har selv ansvaret for \u00e5 dekke inn eventuelle udekket finansiering i investeringsregnskapet. Kommuneloven har ikke tilsvarende bestemmelser for overf\u00f8ring av midler til kommunale foretak som det er for merforbruk driftsregnskapet. Etter ny kommunelov er ikke mindreforbruk i driftsregnskapet lenger aktuelt, da dette skal avsettes direkte til disposisjonsfond, etter strykningsbestemmelsen, jamf\u00f8r \u00a7 4-3 i budsjett- og regnskapsforskriften. P\u00e5 tilsvarende m\u00e5te er heller ikke udisponert bel\u00f8p i investeringsregnskapet aktuelt lengre, da det f\u00f8rst skal foretas strykninger og deretter avsettes direkte til ubundet investeringsfond (\u00a7 4-6 i budsjett- og regnskapsforskriften). Driftsregnskapet ble avsluttet med et merforbruk p\u00e5 13 372 724 kroner. Driftsregnskapet for 2023 viste et budsjettavvik (merforbruk f\u00f8r strykning) p\u00e5 29 732 724 kroner. For \u00e5 redusere s\u00e5 mye som mulig av merforbruket i henhold til det kommunale regelverket, ble det f\u00f8rst brukt 16 360 000 kroner av disposisjonsfond. Etter dette stod det fremdeles igjen 13 372 724 kroner fremf\u00f8rt til inndekning i senere \u00e5r. Saldo p\u00e5 disposisjonsfond er dermed p\u00e5 0 kroner ved \u00e5rsslutt. Investeringsregnskapet ble avsluttet med et udekket bel\u00f8p p\u00e5 636 998 kroner. Investeringsregnskapet for 2023 viste et budsjettavvik (udisponert bel\u00f8p f\u00f8r strykning) p\u00e5 11 208 549 kroner, dermed ble 11 208 2 549 kroner av bruk av konsernl\u00e5net str\u00f8ket. I tillegg ble ytterligere 636 998 kroner str\u00f8ket siden det manglet bevilgning i \u00e5rets investeringsbudsjett. Troms\u00f8bolig KF har ingen ubundne investeringsfond. Brutto driftsresultat er positivt med 8 492 681 kroner, mens netto driftsresultat er negativt med 33 372 724 kroner. Netto driftsresultat har en negativ resultatgrad p\u00e5 22,7 % av driftsinntektene. Konklusjon Troms\u00f8bolig KFs \u00e5rsregnskap og \u00e5rsberetning 2023 vedtas. Merforbruket i driftsregnskapet og udekket bel\u00f8p i investeringsregnskapet i 2023 p\u00e5 henholdsvis 13 372 724 kroner og 636 998 kroner dekkes inn i tertialrapport 1-2024. Vedtakskompetanse Kommunestyret Vedlegg 3 "
}