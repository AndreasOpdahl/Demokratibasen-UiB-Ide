{
  "dokument_id": "5c8f8612-4817-5153-b825-f038b429d4f6",
  "doc_type": "case_attachment",
  "kommune": 4601,
  "tittel": "Bymilj\u00f8etatens innspill                                                                        Vedr. s\u00f8knad om tillatelse etter forurensningsloven til opprydding i V\u00e5gen i regi av Renere havn Bergen.",
  "url": "https://bergen.kommune.no/politikere-utvalg/api/fil/bk360/12088467/Bymiljoetatens-innspill-Vedr-soknad-om-tillatelse-etter-forurensningsloven-til-opprydding-i-Vagen-i-regi-av-Renere-havn-Bergen-",
  "tekst": " Bymilj\u00f8etaten Til Intern korrespondanse BBU - Seksjon milj\u00f8 og samfunn (Arbeidssted) V\u00e5r referanse: 2025/66480-3 v/Jasmin Ighoubah Saksbehandler: Tine Beate Myklebust Neverdal Dato: 12. februar 2025 Fra Bymilj\u00f8etaten Bymilj\u00f8etatens innspill Vedr. s\u00f8knad om tillatelse etter forurensningsloven til opprydding i V\u00e5gen i regi av Renere havn Bergen. Bymilj\u00f8etaten viser til Byr\u00e5dsavdeling for byutvikling sin oversendelse av h\u00f8ringsbrev fra Statsforvalteren vedr\u00f8rende s\u00f8knad om tillatelse etter forurensningsloven til opprydding i V\u00e5gen i regi av Renere havn Bergen. Bymilj\u00f8etaten er prosjektleder for tiltaket ved Renere havn Bergen. Etatens faglige synspunkter er avveid og ivaretatt i prosjektet. Vi har derfor ikke innspill til selve h\u00f8ringen. For sammenhengens del kan nevnes at prosjektet er forankret i Bergen kommune b\u00e5de gjennom byr\u00e5ds- og bystyrevedtak fra 2013 (Bystyresak 53/13) og 2015 (Byr\u00e5dsak 161/15 Bystyresak 131/15). Opprydding i fjordbassenget var opprinnelig planlagt med oppstart i V\u00e5gen. Gjennomf\u00f8rings- rekkef\u00f8lgen er imidlertid blitt endret underveis i prosessen, og oppryddingsarbeidene startet i Puddefjorden. Deretter fulgte tildekking av Store Lungeg\u00e5rdsvannet. Det ble, i forbindelse med at det ble fattet gjennomf\u00f8ringsvedtak for prosjektet i Store Lungeg\u00e5rdsvannet i 2021 (Bystyresak 105/22), gitt f\u00f8lgende merknad som vedr\u00f8rer tiltaks- omr\u00e5det i V\u00e5gen: Bystyret ber Byr\u00e5det om \u00e5 ta en aktiv rolle ovenfor Staten allerede n\u00e5 for \u00e5 sikre videre finansiering av de neste fasene i prosjekt Renere havn Bergen. Bystyret understreker viktigheten av statlig forankring og st\u00f8tte for prosjektet for \u00e5 sikre gjennomf\u00f8ring. Prosjektet har over lenger tid v\u00e6rt forankret i kommunens budsjetter, der kommunen har forpliktet seg til en lokal andel p\u00e5 25%. Med hilsen Bymilj\u00f8etaten Lise Reinertsen- etatsdirekt\u00f8r Tom J. Sandahl - avdelingsleder Dokumentet er godkjent elektronisk. "
}