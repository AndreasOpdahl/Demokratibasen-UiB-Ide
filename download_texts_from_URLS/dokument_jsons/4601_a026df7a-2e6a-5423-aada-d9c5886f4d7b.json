{
  "dokument_id": "a026df7a-2e6a-5423-aada-d9c5886f4d7b",
  "doc_type": "case_attachment",
  "kommune": 4601,
  "tittel": "Tilleggsnotat til sak om kontinuerlig barnehageopptak - flere telledatoer",
  "url": "https://bergen.kommune.no/politikere-utvalg/api/fil/bk360/9784830/Tilleggsnotat-til-sak-om-kontinuerlig-barnehageopptak-flere-telledatoer",
  "tekst": " BYR\u00c5DSAVDELING FOR BARNEHAGE OG SKOLE Seksjon for strategi, utvikling og utredning (SUU) Medlemmene i Utvalg for V\u00e5r referanse: 2019/100970-27 barnehage, skole og idrett Dato: 30. januar 2024 Tilleggsnotat til sak om kontinuerlig barnehageopptak - flere telledatoer Utvalg for barnehage, skole og idrett behandlet sak 5/24 Utredning av kontinuerlig barnehageopptak \u2013 flere telledatoer i m\u00f8tet 16. januar 2024 og avga f\u00f8lgende innstilling: 3. Utvalg for skole, barnehage og idrett ber byr\u00e5det legger frem et tilleggsnotat til saken f\u00f8r bystyrem\u00f8te 31.01.24, hvor det fremg\u00e5r hvordan den statlige finansieringen av barnehageplasser vil p\u00e5virkes av endret barnehageopptak, enten gjennom \u00e5 innf\u00f8re rett til plass for alle ett\u00e5ringer eller gjennom \u00e5 innf\u00f8re flere telledatoer. Kommunen f\u00e5r statlig tilskudd for alle barn i barnehagealder. Byr\u00e5det bes i notatet \u00e5 svare p\u00e5 om dette gjelder alle ett\u00e5ringer, eller kun de som er f\u00f8dt til og med november, som i dag har rett til plass. Provenyeffekt av en ekstra telledato M\u00e5nedlig opptak eller ett ekstra telletidspunkt, ansl\u00e5s \u00e5 koste om lag 40 mill. kroner \u00e5rlig sammenlignet med dagens system. Det understrekes at anslaget er usikkert. Usikkerheten knytter seg b\u00e5de til hvordan barnehagene vil tilpasse seg en ekstra telling og i hvilken grad foreldrene vil benytte seg av barnehage dersom de ikke f\u00e5r plass i \u00f8nsket barnehage p\u00e5 v\u00e5ren. Tiltaket kan derfor bli b\u00e5de rimeligere og dyrere enn ansl\u00e5tt. Barnehagetilskuddene var tidligere \u00f8remerket, og ble delt ut til kommunene ut fra antall barn i barnehage, barnas alder og avtalt oppholdstid. Rundt 2010 ble tilskuddet innlemmet i inntektssystemet og gitt en delkostnadsn\u00f8kkel med ulik vekting ut fra antallet barn 3-5\u00e5r, barn 1-2 \u00e5r uten kontantst\u00f8tte og utdanningsniv\u00e5et. En skiller alts\u00e5 ikke mellom barn med eller uten rett til barnehageplass, men dette fanges til en viss grad opp gjennom delkriteriet knyttet til kontantst\u00f8tte. Om st\u00f8rrelsen p\u00e5 tilskuddet reflekterer dagens dekningsgrad (andel barn i barnehage) er vanskelig \u00e5 si s\u00e5 lenge etter innlemmingen. \u00d8kt deltagelse i barnehage vil i utgangspunktet ikke ha innvirkning p\u00e5 finansiering fra staten. For 2024 tar innbyggertilskuddet hensyn til den relative andelen 1-\u00e5ringer med kontantst\u00f8tte, samt andel av befolkningen med h\u00f8yere utdanning. Dette betyr at tilskuddet alt annet likt kunne \u00f8kt som f\u00f8lge av at f\u00e6rre ville benyttet seg av kontantst\u00f8tte, avhengig av telletidspunkt og vekting. Med dagens system ansl\u00e5s det at dette kunne gitt en \u00f8kning i innbyggertilskuddet p\u00e5 10-15 mill. kroner. Inntektssystemet for kommunene er imidlertid under revisjon. I forslaget til nytt inntektssystem som har v\u00e6rt p\u00e5 h\u00f8ring foresl\u00e5s det imidlertid \u00e5 ta ut dette kriteriet. Hvis dette blir st\u00e5ende og innf\u00f8rt fra 2025, vil hverken dekningsgraden i barnehage eller bruk av kontantst\u00f8tte, ha noe \u00e5 si for tilskuddet. Det vil si at kommunen m\u00e5 dekke hele kostnaden ved \u00f8kt deltagelse i barnehage, enten barna har rett til plass eller ikke. Postadresse: Telefon: Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10 At flere barn f\u00e5r barnehageplass p\u00e5 v\u00e5ren f\u00f8rer til at foresatte kan komme raskere tilbake til arbeid etter f\u00f8dselspermisjon, og at f\u00e6rre blir tvunget til \u00e5 ta ul\u00f8nnet permisjon. \u00d8kt barnehagedeltakelse forventes derfor \u00e5 gi \u00f8kt skatteinngang. Denne kommer imidlertid f\u00f8rst og fremst staten til gode. Bare en mindre andel tilfaller Bergen kommune. En kan derfor ikke budsjettere med denne inntekten. \u00c5 endre telledatoene i barnehage for \u00e5 gi tilskudd til barn uten rett i barnehage, vil kreve at det tildeles midler til tiltaket ved behandlingen av Handlings- og \u00f8konomiplanen. Med hilsen Byr\u00e5d for barnehage og skole Daniel C. E. H\u00e4gglund Dokumentet er godkjent elektronisk. Kopi til: Bystyrets kontor - Tina Omdahl Hayes Side 2 av 2 "
}