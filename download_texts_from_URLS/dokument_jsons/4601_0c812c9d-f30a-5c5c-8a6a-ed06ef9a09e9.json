{
  "dokument_id": "0c812c9d-f30a-5c5c-8a6a-ed06ef9a09e9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 1 fra Diane A. Berbain (SV) om boligl\u00f8ftet for mennesker med utviklingshemming. UHSO",
  "url": "https://bergen.kommune.no/politikere-utvalg/api/fil/bk360/9326028/Svar-pa-skriftlig-sporsmal-nr-1-fra-Diane-A-Berbain-SV-om-boligloftet-for-mennesker-med-utviklingshemming-UHSO",
  "tekst": " BHO - Kommunaldirekt\u00f8rens stab Til Intern korrespondanse Bystyrets kontor v/ Anne Marit Myrstad Eriksen V\u00e5r referanse: 2023/260843-3 Saksbehandler: Marit Hagevik Fra Dato: 8. november 2023 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 1 fra Diane A. Berbain (SV) om boligl\u00f8ftet for mennesker med utviklingshemming. UHSO Bergen bystyre har gjentatte ganger vedtatt et m\u00e5l om at boligk\u00f8en for mennesker med utviklingshemming skal avvikles, og de forel\u00f8pige planene viser at dette kanskje kan v\u00e6re mulig i l\u00f8pet av 2026. I erkl\u00e6ringen til det nye H\u00f8yre-byr\u00e5det st\u00e5r det at \u00abVi vil fortsette utbyggingen av boliger til utviklingshemmede med m\u00e5l om at flere skal f\u00e5 egen bolig gjennom Boligl\u00f8ftet, gjerne i samarbeid med private eller at kommunen leier egnede boliger tilpasset form\u00e5let.\u00bb Med andre ord sier byr\u00e5dserkl\u00e6ringen ingenting om at byr\u00e5det vil avvikle boligk\u00f8en for mennesker med utviklingshemming i Bergen. Sp\u00f8rsm\u00e5l til byr\u00e5den: Har byr\u00e5det et m\u00e5l om \u00e5 avvikle boligk\u00f8en for mennesker med utviklingshemming, og n\u00e5r forventer man i s\u00e5 fall \u00e5 n\u00e5 dette m\u00e5let? Svar fra byr\u00e5den: \u00abBoligl\u00f8ftet Bergen\u00bb er et prosjekt som har som m\u00e5l \u00e5 avvikle venteliste for bolig til personer med utviklingshemming i Bergen gjennom etablering av 130 omsorgsboliger. Prosjektet inng\u00e5r i 10-\u00e5rs-temaplanen p\u00e5 tjenesteomr\u00e5det for utviklingshemmede; Et helt liv med mening, vekst og utvikling - vedtatt i bystyret i 2019. Dette er en plan som rulleres i 2023 og inng\u00e5r som sak til behandling i Utvalg for helse og sosial 8. november 2023. N\u00e5r Byr\u00e5det sier at vi vil fortsette utbyggingen av boliger til utviklingshemmede gjennom Boligl\u00f8ftet, bekrefter dette at Byr\u00e5det \u00f8nsker \u00e5 avvikle boligk\u00f8en for m\u00e5lgruppen. I 2019 var det 110 s\u00f8kere med utviklingshemming til omsorgsbolig i Bergen. Fra 2019 og fram til i dag er 69 personer med utviklingshemming gitt omsorgsbolig gjennom boligl\u00f8ftet. Pr 1. november 2023 er det 69 personer med utviklingshemming p\u00e5 venteliste for omsorgsbolig. Det anf\u00f8res at det, av de 69 p\u00e5 venteliste for bolig, er 22 personer som har f\u00e5tt boligtilbud og takket nei minimum en gang. Videre at 10 av de 69 p\u00e5 ventelisten utelukkende \u00f8nsker boligtilbud i den privatideelle virksomheten; Helgeseter. I forslag til Handlings- og \u00f8konomiplan for 2024 \u2013 2027 framg\u00e5r det forslag om \u00e5 ferdigstille 64 omsorgsboliger innen utgangen av 2026 gjennom f\u00f8lgende planlagte byggprosjekt: Byr\u00e5det viser med dette at Boligl\u00f8ftet Bergen kan v\u00e6re realisert innen utgangen av 2026. Christian Haugen - Byr\u00e5d for eldre, helse og omsorg Dokumentet er godkjent elektronisk. "
}