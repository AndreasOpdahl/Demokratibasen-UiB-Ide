{
  "dokument_id": "770a8332-1e49-58e4-b027-35fb74ed8dc1",
  "doc_type": "case_presentation",
  "kommune": 4601,
  "tittel": "Kj\u00f8replan for bystyrets m\u00f8te 6. mars 2024",
  "url": "https://bergen.kommune.no/politikere-utvalg/api/fil/bk360/9903356/Framstilling-Kjoreplan-for-bystyrets-mote-6-mars-2024",
  "tekst": " Forretningsutvalget Saksframstilling V\u00e5r referanse: 2023/257830-25 Saksbehandler: \u00d8ivind Hauge St\u00f8le Kj\u00f8replan for bystyrets m\u00f8te 6. mars 2024 Hva saken gjelder: Vedlagt f\u00f8lger forslag til kj\u00f8replan og forel\u00f8pig sakskart for bystyrets m\u00f8te 6. mars. Det er 32 saker til behandling, foruten faste saker, totalt 35. S\u00e5 langt er det innmeldt 8 interpellasjoner. Bystyredirekt\u00f8ren viser ogs\u00e5 til at det er satt opp ekstram\u00f8te i UBSI i forkant av bystyrem\u00f8tet for \u00e5 behandle h\u00f8ringssak om \u00abforskrift om hovudm\u00e5l p\u00e5 vidareg\u00e5ande skular i Vestland fylkeskommune\u00bb. Til dagsorden p\u00e5 forretningsutvalget 20.02. er det videre forslag om \u00e5 behandle h\u00f8ringssak om \u00ab12 timer gratis SFO for elever p\u00e5 3. trinn\u00bb p\u00e5 samme m\u00e5te. Videre vil det komme 1-3 saker fra bystyrets kontor til forretningsutvalgets m\u00f8te 27. februar som ogs\u00e5 skal videre til sluttbehandling i bystyret. Totalt antall saker vil derfor sannsynligvis bli ca. 40. Tidsramme for m\u00f8tet og rekkef\u00f8lgen av saker er justert i henhold til diskusjon og f\u00f8ringer fra behandling av sak 64/24 i forretningsutvalget 13. februar 2024. Saker som prim\u00e6rt gjelder kommunens egen virksomhet er foresl\u00e5tt f\u00f8rst p\u00e5 sakskartet. Saker fra kontrollutvalget foresl\u00e5s p\u00e5 vanlig m\u00e5te behandlet like etter middagspause. Forslag til vedtak: Vedlagte kj\u00f8replan legges til grunn for avviklingen av bystyrets m\u00f8te 6. mars 2024. Dato: 15. februar 2024 Trine Pettersen Gr\u00f8nbech - bystyredirekt\u00f8r \u00d8ivind Hauge St\u00f8le - fagleder Dokumentet er godkjent elektronisk. Vedlegg: Forslag til kj\u00f8replan for bystyrets m\u00f8te 6. mars 2024 Sakskart for bystyrets m\u00f8te 6. mars 2024 1 "
}