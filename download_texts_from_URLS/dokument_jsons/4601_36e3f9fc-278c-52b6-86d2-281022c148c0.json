{
  "dokument_id": "36e3f9fc-278c-52b6-86d2-281022c148c0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 111/24, Representantforslag fra Grete Line Simonsen (V) og representant Per-Arne Larsen (V) om \u00e5 kalle opp en plass eller en gate p\u00e5 M\u00f8hlenpris etter Knut Schjelderup Bjerke",
  "url": "https://bergen.kommune.no/politikere-utvalg/api/fil/bk360/10245609/Innstilling-vedtak-Representantforslag-fra-Grete-Line-Simonsen-V-og-representant-Per-Arne-Larsen-V-om-a-kalle-opp-en-plass-eller-en-gate-pa-Mohlenpris-etter-Knut-Schjelderup-Bjerke",
  "tekst": "Representantforslag fra Grete Line Simonsen (V) og representant Per-Arne Larsen (V) om \u00e5 kalle opp en plass eller en gate p\u00e5 M\u00f8hlenpris etter Knut Schjelderup Bjerke Bergen bystyre behandlet saken i m\u00f8tet 10.04.2024 sak 111/24 og fattet f\u00f8lgende vedtak: Byrommet som er foresl\u00e5tt i saken gis navnet Knut S. Bjerkes plass. Bergen bystyres behandling F\u00f8lgende representanter tok ordet: Per-Arne Hvidsten Larsen (V), Rebekka Helle Stensb\u00f8 (H), Sebastian Hauan Stenberg (A), Eira Vilde Martinsen Garrido (SV), Katrine Berg N\u00f8dtvedt (MDG), Ingrid Nergaard Fjeldstad (V). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det hedre Knut Schjelderup Bjerke med en plakett i tilknytning til Vitalitetssenteret. Plaketten b\u00f8r fremheve hans engasjement for bydelen og idretten. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: Bystyret ber om at byr\u00e5det f\u00f8lger opp bystyrets vedtak om \u00e5 \u00f8ke antallet plasser og gater navnsatt etter kvinner, og kommer tilbake til bystyret med et forslag p\u00e5 en kvinne som b\u00f8r hedres ved navnsetting av denne plassen. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag: Opprettelsen av en plass oppkalt etter Knut Schjelderup Bjerke i tr\u00e5d med byr\u00e5dets utredning vil f\u00f8re til at dagens Thorm\u00f8hlens gate blir delt i to. Bystyret ber byr\u00e5det vurdere navneendring for en av veistrekkene og vurderer om aktuelle navn kan v\u00e6re enten fotografen Agnes Nyblin eller Bertha M\u00fcller, en av de j\u00f8diske barna bosatt p\u00e5 M\u00f8hlenpris som ble deportert under 2. verdenskrig og aldri fikk muligheten til \u00e5 sette varige spor etter seg. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det f\u00f8re opp Aslaug Blytt p\u00e5 kommunens liste over kvinnelige kandidater til navnsetting av gater og plasser. Merknader fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Bystyret viser til vedtak i sak 144/18, Privat forslag fra Oddny Irene Miljeteig (SV) og Hilde Maria Boberg Andresen (SV) vedr\u00f8rende gatenavn og kvinnehistorie. Bystyret kan ikke se at byr\u00e5det har gjort en vurdering av om representantforslaget er i konflikt med vedtaket om at kommunen skal \u00f8ke antall gater og plasser som tildeles navn etter kvinner. Votering: Alternativt forslag fra MDG, fremsatt av Katrine Berg N\u00f8dtvedt (MDG), fikk 14 stemmer (SV, MDG, R), og var dermed falt. Alternativt forslag fra SV, fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Innstillingen ble vedtatt med 40 stemmer (H, FrP, BL, V, INP, KrF, Sp, PP). Tilleggsforslag fra SV, fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Tilleggsforslag fra MDG fremsatt av Katrine Berg N\u00f8dtvedt (MDG), fikk 29 stemmer (A, SV, MDG, R, KrF), og var dermed falt. Merknad fra SV, fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 21.03.2024 sak 81/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: Bystyret ber byr\u00e5det kalle opp en plass eller en gate p\u00e5 M\u00f8hlenpris etter Knut Schjelderup Bjerke. 2 "
}