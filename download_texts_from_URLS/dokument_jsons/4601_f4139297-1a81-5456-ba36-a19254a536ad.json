{
  "dokument_id": "f4139297-1a81-5456-ba36-a19254a536ad",
  "doc_type": "case_attachment",
  "kommune": 4601,
  "tittel": "Kulturminnedokumentasjon, datert 07.06.2024",
  "url": "https://bergen.kommune.no/politikere-utvalg/api/fil/bk360/12401660/Kulturminnedokumentasjon-datert-07-06-2024",
  "tekst": "KULTURMINNEDOKUMENTASJON Haakonsvernveien 61-65 (gnr. 124/52, 356) 1 Vill Plan AS Haakonsvernveien 61 og 63-65, kulturminnedokumentasjon Revisjonshistorie Oppdragsnavn og nummer 1146 Haakonsvernveien 61 Dato Tekst Laget av Kontrollert av 07.04.2024 Utkast Mona Mortensen Mats Mastervik kulturminnedokumentasjon 14.05.2024 Endelig utgave basert p\u00e5 Mona Mortensen Mats Mastervik planforslag datert 14.06.2024 07.06.2024 Godkjent av Byantikvaren etter Mona Mortensen Mats Mastervik at figur med fotostandpunkt for eksteri\u00f8rbilder er satt inn. 2 Vill Plan AS Haakonsvernveien 61 og 63-65, kulturminnedokumentasjon FORORD Denne kulturminnedokumentasjonen er utarbeidet i forbindelse med reguleringsplan for Haakonsvernveien 61 (gnr. 124/52) og 63-65 (gnr. 124/356). Dokumentasjonen er utarbeidet etter retningslinjene til Byantikvaren i Bergen kommune. Form\u00e5let er \u00e5 dokumentere planomr\u00e5dets historiske utvikling og eksisterende bebyggelse p\u00e5 eiendommen. Kulturminnegrunnlaget er utarbeidet av kulturminner\u00e5dgiver Mona Mortensen. Foto og figurer er ved Vill Plan om ikke annet er oppgitt. Tegninger og illustrasjoner av utbyggingen er utarbeidet av Tippetue Arkitekter AS. Mona Mortensen, Vill Plan 07.06.2024 3 Vill Plan AS Haakonsvernveien 61 og 63-65, kulturminnedokumentasjon Sammendrag P\u00e5 eiendommen Haakonsvernveien 61, gnr. 124/52, \u00f8nsker Bergen Kran og Montasje AS \u00e5 endre arealbruken fra n\u00e6ring (verksted) og kontor til kombinert bolig og n\u00e6ring (handel). I tillegg til eiendommen 124/52 omfatter planomr\u00e5det tilgrensende vegnett, avkj\u00f8rsel til eiendommer i s\u00f8r, gnr. 124/65 og 356 samt n\u00e6ringsbygg p\u00e5 denne eiendommen. Eiendommen brukes i dag til n\u00e6ringsform\u00e5l (dekk-butikk/verksted og kontor) og virksomheten drives i et st\u00f8rre sammenhengende n\u00e6ringsbygg omgitt av en god del asfalterte flater som nyttes til parkeringsareal for ansatte og kunder. Bergen Kran og Montasje AS \u00f8nsker \u00e5 rive eksisterende n\u00e6ringsbygg og oppf\u00f8re ny bebyggelse best\u00e5ende av tre hovedvolum som gir arealer for butikk og ca. 45 boenheter med tilh\u00f8rende boder og parkering. Bebyggelsen innen planomr\u00e5det er hovedsakelig n\u00e6ringsbygg i form av verksteder og kontorer. Store deler av omr\u00e5det er asfaltkledte flater. Bygningene ble oppf\u00f8rt p\u00e5 1960-tallet. Byggene er arkitektonisk enkle og det er gjort en del endringer i form av om- og p\u00e5bygninger. Haakonsvernveien 61 har noen interessante bygningselementer i form av frittst\u00e5ende laminerte buekonstruksjoner som b\u00e6rende element i verkstedhallen. Det er ogs\u00e5 bevart en del antatt originale vinduer i fasaden mot bakplassen. N\u00e6ringsbyggene i planomr\u00e5det skiller seg fra den \u00f8vrige bebyggelsen i omr\u00e5det rundt (Hetlevik), som er preget av boligbebyggelse i eneboliger, tomannsboliger og leilighetsbygg etablert mellom ca. 1960 og ca. 1980. Den foresl\u00e5tte utviklingen av planomr\u00e5det vurderes \u00e5 v\u00e6re godt tilpasset omkringliggende bebyggelse n\u00e5r det gjelder volum, str\u00f8kskarakter og byplan. 4 Vill Plan AS Haakonsvernveien 61 og 63-65, kulturminnedokumentasjon 5 Vill Plan AS Haakonsvernveien 61 og 63-65, kulturminnedokumentasjon Innhold Revisjonshistorie .............................................................................................................................................. 2 Sammendrag .................................................................................................................................................... 4 1. Innledning ............................................................................................................................................... 7 1.1. Eksisterende planer og form\u00e5l for omr\u00e5det ......................................................................................... 8 1.2. Form\u00e5let med kulturminnedokumentasjonen..................................................................................... 9 2. Metode ................................................................................................................................................... 9 3. Omr\u00e5dets historie og utvikling (historisk riss) ......................................................................................... 9 3.1. Hetlevik ................................................................................................................................................ 9 3.2. Andre kulturminner ........................................................................................................................... 11 4. Kulturhistorisk dokumentasjon ............................................................................................................. 12 4.1. Haakonsvernveien 61......................................................................................................................... 12 4.2. Haakonsvernveien 63-65 ................................................................................................................... 20 4.3. Planomr\u00e5det som del av bebyggelsesstrukturen i Hetlevik ............................................................... 26 5. Avslutning - vurdering av tiltakets virkning p\u00e5 bygningsmilj\u00f8ene.......................................................... 27 5.1. Tiltaket ............................................................................................................................................... 27 5.2. Tiltakets omfang og virkning .............................................................................................................. 29 5.3. Oppsummering og konklusjon ........................................................................................................... 29 6. Kilder og litteratur................................................................................................................................. 29 6 Vill Plan AS Haakonsvernveien 61 og 63-65, kulturminnedokumentasjon 1. Innledning Bergen Kran og Montasje AS \u00f8nsker \u00e5 utvikle Haakonsvernveien 61 ved \u00e5 endre arealbruken fra butikk/-verksted til kombinert bolig og n\u00e6ring (handel). I tillegg til eiendommen 124/52 omfatter planomr\u00e5det tilgrensende til eiendommer i s\u00f8r, gnr. 124/65 og 356, inkludert vegnett og avkj\u00f8rsel. Eiendommen er lokalisert ved Bj\u00f8rndalspollen i Laksev\u00e5g bydel og grenser mot Haakonsvernveien i \u00f8st og Mathopsveien i vest. Den er omgitt av boligfelt fra etterkrigstiden, hovedsakelig rekkehus- og sm\u00e5husbebyggelse. Figur 1-1: Haakonsvernveien 61 og 63-65. Hentet fra Google Earth. Figur 1-2: Forslag til varslingsgrense. 7 Vill Plan AS Haakonsvernveien 61 og 63-65, kulturminnedokumentasjon 1.1. Eksisterende planer og form\u00e5l for omr\u00e5det F\u00f8lgende planer og form\u00e5l gjelder for omr\u00e5det: \uf0fc Gjeldende reguleringsplan for omr\u00e5det; planID 15680100 (vedtatt 21.11.2005) \uf0fc I KPA2018 ligger omr\u00e5det i ytre fortettingssone \uf0fc Hensynssoner: - St\u00f8ysone gul (H220_3) - St\u00f8ysone r\u00f8d (H210_3) - Ras- og skredfare \u2013 aktsomhetsomr\u00e5de (H310_1) - Kulturmilj\u00f8 \u2013 historisk vegfar Kj\u00f8kkelvik-Hetlevik (H570_4, \u00a735.5 i KPA2018) 1.1.1. Forholdet til kulturmilj\u00f8plan for Bergen \u00abIdentitet med s\u00e6rpreg\u00bb Intensjonen med kulturmilj\u00f8planen er \u00e5 gi oversikt over viktige kulturminner og -milj\u00f8 i bydelene og gi f\u00f8ringer for den videre utviklingen. Kulturminneplanen viser at eiendommen i nord grenser mot det historiske vegfaret Kj\u00f8kkelvik-Hetlevik i Laksev\u00e5g bydel (H570_26 i KPA2018) se figur under. De generelle retningslinjene til hensynssone H570_26 i kulturmilj\u00f8planen sier at \u00abKulturmilj\u00f8 og historisk bebyggelse sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk\u00bb. Spesifikt for de historiske vegfarene er at hensynssonen skal oppfattes som et varsel om n\u00e6rmere unders\u00f8kelser for \u00e5 vurdere tiltakets innvirkning p\u00e5 kulturminneverdiene. Figur 1-3: Langs eiendommen (innen r\u00f8d markering) g\u00e5r det historiske vegfaret Kj\u00f8kkelvik-Hetlevik (H570_26). Kilde: bergenskart.no Utover dette omfattes ikke eiendommen av hensynssoner bevaring kulturmilj\u00f8, men ettersom omr\u00e5det ligger i utkanten av et feltutbyggingsomr\u00e5de hovedsakelig utbygd p\u00e5 1960-1970-tallet, m\u00e5 f\u00f8lgende tas hensyn til: \u00abEtterkrigstidens moderne feltutbygging er ogs\u00e5 representert i bydelen. Bygningsmilj\u00f8ene har arkitektoniske og strukturelle kvaliteter. Gr\u00f8ntkorridorene med gangveiene og samspillet mellom bygninger, terreng og gr\u00f8nne fellesanlegg er en viktig verdi for omr\u00e5dene, jf Kulturminnestrategiens 8 Vill Plan AS Haakonsvernveien 61 og 63-65, kulturminnedokumentasjon pkt. 1.0: I Bergen skal vern av kulturminneverdier sikre kvalitet, identitet og s\u00e6rpreg i byutviklingen og pkt. 1.4: Dette gj\u00f8r vi ved \u00e5 videref\u00f8re overordnet karakter, sammenheng og struktur og la ny bebyggelse harmonere med omgivelsene. Pkt. 1.5: Dette g\u00f8r vi ved \u00e5 la karakteristisk og stedegen materialbruk, skal, form og struktur v\u00e6re f\u00f8rende ved tiltak og omr\u00e5deutvikling.\u00bb 1.2. Form\u00e5let med kulturminnedokumentasjonen KPA2018 \u00a7 12.1 stiller krav om at konsekvenser for kulturminner skal vurderes i alle plan- og byggesaker. Videre skal alle saker der det s\u00f8kes om rivning av bygninger, anlegg eller milj\u00f8 som kan ha s\u00e6rlig kulturhistorisk verdi sendes til Byantikvaren for uttale (\u00a7 12.2). Eksisterende n\u00e6ringsbygg i Haakonsvernveien 61 er ikke vurdert som verneverdig i kulturmilj\u00f8planen eller andre kulturminnegrunnlag, men grenser, som f\u00f8r nevnt, til det historiske vegfaret Kj\u00f8kkelvik-Hetlevik. Det er vurdert som relevant \u00e5 utarbeide en kulturminnedokumentasjon som dokumenterer p\u00e5 n\u00e6ringsbygget og det historiske vegfaret med dets omgivelser, dvs. den n\u00e6rmeste bebyggelsen langs vegen. 2. Metode Influensomr\u00e5det som er definert i denne kulturminnedokumentasjonen er begrenset/tilpasset den aktuelle eiendommen og tiltaket, slik at kulturminnedokumentasjonen skal v\u00e6re beslutningsrelevant for gjeldende plansak. Avgrensninger av kulturmilj\u00f8er i denne rapporten kan derfor defineres annerledes i andre sammenhenger. Rapporten er bygget opp for \u00e5 tilfredsstille kravene som Byantikvaren setter til kulturminnedokumentasjon (Byantikvaren 2019): \u00abHensikten med en kulturminnedokumentasjon er at den skal dokumentere historien til planomr\u00e5det slik den var f\u00f8r tiltaket blir iverksatt. Videre skal en dokumentasjon danne et viktig beslutningsgrunnlag for videre planprosess\u00bb. I Byantikvarens veileder settes det krav til at planomr\u00e5det skal befares og fotograferes. Eksisterende kulturminner skal kartfestes og fotograferes b\u00e5de i detalj og i forhold til sine omgivelser. Videre skal det komme tydelig fram i dokumentasjonen dersom kulturminner rives/fjernes eller p\u00e5 annet vis blir ber\u00f8rt. Veilederen har en sjekkliste for relevante tema som b\u00f8r omtales i kulturminnedokumentasjonen. Hovedpunktene i denne er benyttet som utgangspunkt for denne rapportens disposisjon: \uf0fc Innledning (form\u00e5let med reguleringsplanen, kort om planomr\u00e5det) \uf0fc Omr\u00e5dets historie (omr\u00e5dets historiske utvikling) \uf0fc Bygningsmilj\u00f8 (omtale av bygningsmilj\u00f8 i og i n\u00e6rheten av planomr\u00e5det) \uf0fc Andre typer kulturminner (omtale av andre kulturminner i og i n\u00e6rheten av planomr\u00e5det) \uf0fc Avslutning (hvilken effekt og konsekvens har tiltaket p\u00e5 kulturminner og -milj\u00f8. Det skal ikke gis verdivurdering av kulturminnene i planomr\u00e5det. Krav til foto og kart er innpasset i kapitlene og i teksten i dokumentasjonsrapporten. 3. Omr\u00e5dets historie og utvikling (historisk riss) 3.1. Hetlevik Eiendommene ligger p\u00e5 gnr. 124, p\u00e5 matrikkelg\u00e5rden Hetlevik, plassert mellom Storavatnet og Bj\u00f8rndalspollen. Omr\u00e5det ble innlemmet i Bergen kommune ved kommunesammensl\u00e5ingen i 1972, da bla. Laksev\u00e5g kommune ble del av Bergen. Fram til 1918 l\u00e5 hele Laksev\u00e5g under Ask\u00f8y kommune. 9 Vill Plan AS Haakonsvernveien 61 og 63-65, kulturminnedokumentasjon Opprinnelsen til g\u00e5rdsnavnet har med \u00abstedet (viken) der det vokser hassel\u00bb og er f\u00f8rste gang nevnt i skriftlige kilder i 1563 (Rygh, 1897). Det er ikke kjent fornminner p\u00e5 g\u00e5rden, det n\u00e6rmeste er en automatisk fredet heller innerst i Bj\u00f8rndalspollen (Askeladden ID55449). Historiske kart og ortofoto tyder p\u00e5 g\u00e5rdstunet var plassert vest for planomr\u00e5det, der den aktuelle eiendommen har v\u00e6rt utmarksomr\u00e5det under g\u00e5rden. Den store utbyggingen av omr\u00e5det skjedde som en del av bydelsutbyggingen p\u00e5 1960, -70 og 80-tallet i Loddefjord. Her i utkanten av det som kulturmilj\u00f8planen omtaler som \u00abetterkrigstidens moderne drabantby henvendt mot veien og landbaserte transportmidler\u00bb, finner vi en bebyggelsesstruktur med en blanding av lamellbebyggelse, rekkehus- og sm\u00e5husfelt i tillegg til et f\u00e5tall n\u00e6ringsbygg. Utbyggingen i omr\u00e5det har sammenheng med etableringen av marinebasen Haakonsvern i tidsrommet 1954-1963. Gjennom de siste 30-40 \u00e5rene har det skjedd noe fortetting med boligbygg innen de etablerte feltene. Figur 3-1 T.v.: Historisk kart fra 1790 viser at g\u00e5rden Hetlevik var navnefestet. En r\u00f8d ring som trolig viser g\u00e5rdstunets plassering anes i s\u00f8renden av den stiplete linjen ved navnet Hetlevig. Det er ogs\u00e5 markert en veg/ferdsels\u00e5re gjennom Loddefjord fram til Hetlevik. R\u00f8d oval sirkel viser omtrentlig planomr\u00e5det. T.h.: Historisk kart fra 1856-60 er mer detaljert med hensyn til bebyggelse og viser trolig flere bruk plassert i noe som kan v\u00e6re et klyngetun. R\u00f8d oval sirkel viser omtrentlig planomr\u00e5det. Kilde: bergenskart.no. Lengst til h\u00f8yre: Historisk kart fra 1909 viser at det l\u00e5 to tun under Hetlevik. begge plassert langs vegen som i dag er Mathopsveien. R\u00f8d oval sirkel viser omtrentlig planomr\u00e5det. Kilde: kartverket.no 10 Vill Plan AS Haakonsvernveien 61 og 63-65, kulturminnedokumentasjon Figur 3-2 T.v.: Ortofoto fra 1951 viser at omr\u00e5det fremdeles var preget av landbruksdrift med jordbruksmark mellom \"gamle\" Mathopsvegen og den nye vegen, som fra 1957 fikk navnet Haakonsvernvegen. R\u00f8d oval sirkel viser omtrentlig planomr\u00e5det. T.h.: Ortofoto fra 1970 viser at 20 \u00e5r seinere hadde jordbruksdriften veket plass for en massiv boligutbygging samtidig som garasjen til Bergen-Vest AS var etablert p\u00e5 eiendommen. I 1970 var ogs\u00e5 strandlinjen lang Bj\u00f8rndalspollen fylt ut, trolig i forbindelse med utvidelse av Haakonsvernvegen. R\u00f8d oval sirkel viser omtrentlig planomr\u00e5det. Kilde: bergenskart.no Figur 3-3 Ortofoto fra 2022 viser at det i l\u00f8pet av de siste 50 \u00e5rene har v\u00e6rt noe nybygging i omr\u00e5det. Det er gjort noen mindre p\u00e5bygginger av bygningsmassen i Haakonsvernveien 61 og parkeringsarealet p\u00e5 eiendommen er utvidet. R\u00f8d oval sirkel viser omtrentlig planomr\u00e5det. Kilde: bergenskart.no 3.2. Andre kulturminner 3.2.1. Mathopsveien Vegen er en del av den gamle ferdselsvegen Kj\u00f8kkelvik-Hetlevik, som vises p\u00e5 kartet fra 1790 (se figur over). P\u00e5 dette eldste kartet g\u00e5r vegen fram til Hetlevik, men p\u00e5 yngre kart (se for eksempel kartet fra 1856-60, fig over) er vegen forlenget videre mot s\u00f8rvest. Det er ikke synlige bevarte rester av opprinnelig/eldre vegtras\u00e9 forbi planomr\u00e5det, men vegens alder gir selve veglegemet kulturhistorisk verdi og vern gjennom hensynssone bevaring kulturmilj\u00f8 (H570). 11 Vill Plan AS Haakonsvernveien 61 og 63-65, kulturminnedokumentasjon A B C Figur 3-4 Mathopsveien ligger i skr\u00e5nende terreng med nyere bebyggelse p\u00e5 begge sider. Nummering viser til fotostandpunkt, se oversikt p\u00e5 kart bakerst. 3.2.2. Haakonsvernveien Historisk kart fra 1909 viser at det p\u00e5 dette tidspunktet var etablert en nedre veg forbi Hetlevik, langs Bj\u00f8rndalspollen. Eksakt \u00e5rstall for etableringen er ukjent. Denne vegen blir i noen sammenhenger omtalt som \u00abnye Mathopsveien\u00bb. I 1957 fikk den navnet Haakonsvernveien. 4. Kulturhistorisk dokumentasjon 4.1. Haakonsvernveien 61 Historisk situasjon Eiendommen ble fraskilt Hetlevik, gnr. 124, bnr. 1 den 12. januar 1961. Grunnboken viser at det p\u00e5 denne datoen ble gjort en oppm\u00e5ling og skyldsetting for et garasje- og verkstedsanlegg for rutelaget Bergen-Vest AS. Rutelaget var et kombinert buss- og ferjeselskap med hovedkontor i Hetlevikstraumen i Loddefjord, etablert i 1898. Selskapet bar navnet D/S Topdal fram til 1943, navngitt etter deres f\u00f8rste innkj\u00f8pte dampskip. Det opprinnelige ruteomr\u00e5det omfattet store deler av Ask\u00f8y og Sotra, men ble etter hvert innsnevret til gamle Laksev\u00e5g kommune. Rutelaget opph\u00f8rte i 1991 (wikipedia). Garasje- og verkstedsanlegget fikk utstedt en ferdigattest 15. juni 1964, i henhold til byggeanmeldelse datert 6.3.1962. I henhold til bygges\u00f8knaden datert 3.3.1962 ble det opprinnelig sendt inn en byggeanmeldelse 14.6.1960, som ble godkjent seinere samme \u00e5r. Av \u00f8konomiske grunner ble dette aldri gjennomf\u00f8rt, og rutelaget sendte inn nye tegninger i 1962. Bygget beskrives som \u00aben frittb\u00e6rende laminert buekonstruksjon uten innvendige s\u00f8yler, kledd med 20 cm. resp. 15 cm. tykke lettbetongvegger og tak.\u00bb Velferdsrom for verkstedspersonale var plassert trukket vekk fra administrasjonsbyggets kontoretasje og inn i egne rom omtrent midt i bygningsblokken mellom verksteds- og serviceavdelingen. Bygget bestod av h\u00f8ye en-etasjes haller og et administrasjonsbygg p\u00e5 to etasjer med delvis kjeller med et tilfluktsrom. Sm\u00f8rehallen var delvis nedgravd (se tegning under). Ytterveggene var oppf\u00f8rt med Siporex yttervegg-elementer (porebetong). Taket var lagt med eternitt i form av armerte takplater og pannesteinsr\u00f8dt b\u00f8lgeblikk. Avkj\u00f8rsel og utkj\u00f8ring skulle skje p\u00e5 anleggets s\u00f8rside i krysset mellom gamle og nye Mathopsvei. 12 Vill Plan AS Haakonsvernveien 61 og 63-65, kulturminnedokumentasjon 1962 13 Vill Plan AS Haakonsvernveien 61 og 63-65, kulturminnedokumentasjon Etter at bygget stod ferdig, er det p\u00e5- og ombygget flere ganger. Tabellen under viser endringene. 1965 Et rom i 2. etasje i administrasjonsbygget ble s\u00f8kt og innvilget benyttet til hybler. 1978 Tilbygg ble s\u00f8kt og innvilget. Gjaldt ny vaskehall, nytt maskinverksted, utvidelse av kjeller, endringer av interne roml\u00f8sninger og ny kledning p\u00e5 store deler av bygget. 1979 Ventilasjonssystem ble s\u00f8kt og innvilget. 1985 Tilbygg ble s\u00f8kt og innvilget. En lakkhall mot vest ble etablert. 1986 P\u00e5bygg ble s\u00f8kt og innvilget. Administrasjonsbygget ble p\u00e5bygget/ombygget. 1978 14 Vill Plan AS Haakonsvernveien 61 og 63-65, kulturminnedokumentasjon 1985 15 Vill Plan AS Haakonsvernveien 61 og 63-65, kulturminnedokumentasjon 1986 16 Vill Plan AS Haakonsvernveien 61 og 63-65, kulturminnedokumentasjon Dagens situasjon - eksteri\u00f8r D E F G H I Figur 4-1 Framsiden av Haakonsvernveien er preget av ombygninger og moderniseringer utf\u00f8rt fra anlegget stod ferdig i 1964 til siste p\u00e5bygning i 1986. Nummering viser til fotostandpunkt, se oversikt p\u00e5 kart bakerst. J K L M N O Figur 4-2 Baksiden av bygget har flere bevarte detaljer i fasaden, blant annet er vinduene originale. Nummering viser til fotostandpunkt, se oversikt p\u00e5 kart bakerst. 17 Vill Plan AS Haakonsvernveien 61 og 63-65, kulturminnedokumentasjon Dagens situasjon \u2013 interi\u00f8r Figur 4-3 I verkstedhallen er den frittb\u00e6rende laminerte buekonstruksjonen fortsatt godt synlig. P\u00e5 bildet nederst til h\u00f8yre ses trolig et lokk lagt over en nedsenket del av den opprinnelige sm\u00f8rehallen. Figur 4-4 Verkstedhallens intakte vinduer p\u00e5 nordsiden. I vestlige ende er en mezzanine med trappeoppgang og lukkede rom. 18 Vill Plan AS Haakonsvernveien 61 og 63-65, kulturminnedokumentasjon Figur 4-5 Detaljer fra interi\u00f8ret i administrasjonsbyggets kjeller, 1. etasje og trapp opp til 2.etasje. Figur 4-6 2.etasje b\u00e6rer preg av 1980-tallet, men fortsatt med en del intakte detaljer i d\u00f8rer og d\u00f8rh\u00e5ndtak, glassruter og listverk. 19 Vill Plan AS Haakonsvernveien 61 og 63-65, kulturminnedokumentasjon Figur 4-7 \u00d8verste etasje er preget av 1980-tallet. Bygningshistorikk Bygge\u00e5r 1962-64 Arkitekt Disponent Kornelius Korneliussen mfl. Byggets opprinnelige bruk Garasje- og verkstedsanlegg Annen bruk/funksjoner Kontor/administrasjonslokaler Byggets n\u00e5v\u00e6rende bruk Bilverksted Hovedmateriale Porebetong, tre, eternitt Hovedprinsipp konstruksjon Frittb\u00e6rende laminert buekonstruksjon Ytterkledning Porebetong Byggestil Etterkrigsmodernisme Antall etasjer 1-3 Kjeller/loft? Delvis kjeller under administrasjonsdelen Vinduer Industripregete vinduer Ytre d\u00f8rer Verkstedshall-d\u00f8rer og d\u00f8rer p\u00e5 administrasjonsbygget Innvendige trapper Mellom kjeller, 1., 2. og 3. etasje i administrasjonsbygget Takkonstruksjon Opprinnelig saltak p\u00e5 hallene og flatt tak p\u00e5 administrasjonsbygget. Adm.bygg ombygd til saltak i 1986. Takdekkende materiale Eternitt (r\u00f8d). P\u00e5bygninger/ombygninger Ja 4.2. Haakonsvernveien 63-65 Haakonsvernveien 63-65 ble skilt ut som egen tomt 18.06.1963, fra gnr. 124, bnr. 1. Mellom 1980 og 1982 ble det utskilt en rekke tomter til boliger fra denne matrikkelenheten. Eiendommen blir i ferdigattest datert 06.07.1962 kalt \u00abBj\u00f8rnheim\u00bb. Entrepren\u00f8r Steinar Engesvik sendte 22.06.1962 inn en byggemelding for \u00e5 v\u00e5ningshus, kontorbygning, verkstedsbygning, lager, garasje og uthus. I s\u00f8knaden ble det opplyst at tomtearealet som ikke skulle bebygges iht. s\u00f8knad, seinere skulle reguleres til boligtomter. S\u00f8knaden ble godkjent 04.09.1962. Bygningsr\u00e5det fant at plasseringen av verksted, lager og garasje ikke var tilfredsstillende slik den var vist i s\u00f8knaden (se tegning) og krevde at disse m\u00e5tte utformes som et lukket anlegg, s\u00e5 de ikke virket skjemmende fra hovedveien. Utbygger argumentere i brev datert 22.06.1962 for n\u00f8dvendigheten av \u00e5 f\u00e5 oppf\u00f8rt bolig og kontor. Hans dav\u00e6rende kontor i en brakke var i ferd med \u00e5 20 Vill Plan AS Haakonsvernveien 61 og 63-65, kulturminnedokumentasjon skulle rives og han hadde behov for boliger til sine ansatte. Det kan se ut til at dette var bakgrunnen for at det ble gitt gravetillatelse for en bygning som inneholdt bolig og kontor. Om bygningene gir godkjenningen f\u00f8lgende beskrivelser: Bolig og kontorbygg skulle oppf\u00f8res i ett bygg med sokkeletasje av 25 cm. Leca og 1. etasje av tre i bindingsverk. Taket skulle tekkes med r\u00f8d Eternittskifer. Her var 2 r\u00f8ykpiper. Lager og garasje av bindingsverk. Taket skulle tekkes med korrugert Eternitt. Verkstedsbygg i 20 cm. Leca og bindingsverk og taket tekket med korrugert Eternitt. Hele eiendommen skulle gjerdes inn. Verkstedbygning og lager (reparasjonsverksted samt 2 lagerskur) i 1 etasje ble godkjent 05.11.1963. Det var da vurdert av bygningsr\u00e5det at det hastet med \u00e5 bygge anlegget med b\u00e5de verksted og lager, da Haakonsvernveien etter en kommende ny veglov ville f\u00e5 status som riksveg med tilh\u00f8rende krav om en avstand mellom bebyggelse og veg som ikke kunne oppfylles p\u00e5 tomten. Det ble p\u00e5pekt at \u00abDet anmeldte bygget er ikke pent\u00bb og bad om at det m\u00e5tte gj\u00f8res \u00abs\u00e5 tiltalende som mulig\u00bb. 1962-63 21 Vill Plan AS Haakonsvernveien 61 og 63-65, kulturminnedokumentasjon Figur 4-8 Kart og skisser hentet fra byggesaken i 1962-1963. Figur 4-9 Tegninger p\u00e5 lager og verksted som bygget, iht vedtak i 1963. 22 Vill Plan AS Haakonsvernveien 61 og 63-65, kulturminnedokumentasjon Etter at anlegget stod ferdig, er det p\u00e5- og ombygget flere ganger. Tabellen under viser endringene. 1979-1983 En ca. 17m lang forst\u00f8tningsmur ble oppf\u00f8rt parallelt med oppf\u00f8relse av 12 boliger i rekke p\u00e5 nabotomten mot vest. S\u00f8knad om byggetillatelse er datert 27.3.1979 men f\u00f8rst innvilget 21.01.1983. Muren ble oppf\u00f8rt f\u00f8r det forel\u00e5 byggetillatelse. 1981-1982 S\u00f8knad om byggetillatelse for p\u00e5bygg p\u00e5 kontorlokalet datert 16.11.1981. Tillatelsen er datert 10.juni 1982. 1991 S\u00f8knad om lager i st\u00e5l i 1 etasje (300m2) plassert mellom 2 eksisterende bygg, datert 05.02.1991.Innviget i byggetillatelse datert 25.04.1991. 1996 Brakkebygg (s\u00f8knad datert 31.05.1996) for midlertidige kontorbrakker. S\u00f8kes om montering av trapp og fundament for brakker. Iflg s\u00f8knad var det satt opp 2 standard Moelven-brakker som skulle brukes under periode med oppussing av kontoret. 2007 S\u00f8knad av 05.11.2007 innvilget 04.09.2008 for tillatelse til oppf\u00f8ring av ny port og utvidelse av takoverbygg. 1979 Figur 4-10 Forst\u00f8tningsmur oppf\u00f8rt mot vest. 23 Vill Plan AS Haakonsvernveien 61 og 63-65, kulturminnedokumentasjon 1991 Figur 4-11 I 1991 fikk grunneier tillatelse til \u00e5 oppf\u00f8re et nytt lagerbygg i st\u00e5l mellom to eksisterende bygg. 1996 Figur 4-12 Midlertidige brakker oms\u00f8kt i 1996. 2007 24 Vill Plan AS Haakonsvernveien 61 og 63-65, kulturminnedokumentasjon Figur 4-13 Ny port og utvidelse av tak oms\u00f8kt i 2007. Bygningshistorikk Bygge\u00e5r 1963 Arkitekt Ikke kjent, tegningene i 1962 er signert E.S. Byggets opprinnelige bruk Kontorer, verksteder, lager og uthus med garasje under boligbygget Annen bruk/funksjoner Se over Byggets n\u00e5v\u00e6rende bruk Uendret Hovedmateriale De fleste byggene er oppf\u00f8rt i tre, et st\u00e5lbygg Hovedprinsipp konstruksjon Bindingsverk i trebyggene Ytterkledning Tre, st\u00e5l Byggestil Etterkrigsmodernisme Antall etasjer 1-2 Kjeller/loft? Delvis kjeller under kontor/boligbygg 25 Vill Plan AS Haakonsvernveien 61 og 63-65, kulturminnedokumentasjon Dagens situasjon \u2013 eksteri\u00f8r P Q R S T U Figur 4-14 Hovedhuset p\u00e5 eiendommen er i dag innredet og brukt til kontor. \u00d8vrig bygningsmasse benyttes til lager og verksted. Nummering viser til fotostandpunkt, se oversikt p\u00e5 kart bakerst. Dagens situasjon \u2013 interi\u00f8r Figur 4-15 Interi\u00f8r fra hovedbygget. 4.3. Planomr\u00e5det som del av bebyggelsesstrukturen i Hetlevik N\u00e6ringsform\u00e5lene som er lagt til tomtene skiller seg fra den ellers dominerende feltutbygde boligbebyggelsen i omr\u00e5det. Kontoret og verkstedhallen i Haakonsvernveien 61 ble opprinnelig bygget for rutelaget Bergen-Vest. Rutelaget var en viktig brikke i samferdselstilbudet i tidligere Laksev\u00e5g kommune og anlegget har derfor et element av lokal samferdselshistorie. Etableringen av bebyggelsen i Haakonsvernveien 63- 65 forteller en interessant historie knyttet til mangel p\u00e5 tomter i ti\u00e5rene etter 2. verdenskrig. Byggene og anleggene framst\u00e5r verken som spesielt autentiske eller karakteristiske, men Haakonsvernveien 61 har noen interessante intakte bygningselementer i selve verkstedsbygget i 26 Vill Plan AS Haakonsvernveien 61 og 63-65, kulturminnedokumentasjon form av trelaminerte buede dragere og autentiske vindusruter mot nord. I kontorbygget er det bevart noen tidstypiske bygningsdeler i form av innvendige glass, d\u00f8rer og h\u00e5ndtak. 5. Avslutning - vurdering av tiltakets virkning p\u00e5 bygningsmilj\u00f8ene 5.1. Tiltaket Haakonsvernveien 61 planlegges transformert fra n\u00e6ringsbebyggelse til bolig kombinert med n\u00e6ring. Utearealene vil inneholde lekeplass og oppholdsareal, inkludert fellesareal p\u00e5 tak. Det vil bli en miks av rekkehus og 3-5 etasjers leilighetsbygg. I det st\u00f8rste leilighetsbygget, som ligger langs Haakonsvernveien, vil det etableres butikk i f\u00f8rste etasje. Noen av de buede dragerne i eksisterende verkstedshall vil gjenbrukes i en sykkelparkeringsbod. 5-1 Forel\u00f8pige illustrasjoner av foresl\u00e5tt plangrep. 27 Vill Plan AS Haakonsvernveien 61 og 63-65, kulturminnedokumentasjon 5-2 Forel\u00f8pig illustrasjonsplan datert 10.04.2024. 28 Vill Plan AS Haakonsvernveien 61 og 63-65, kulturminnedokumentasjon 5.2. Tiltakets omfang og virkning Tiltaket vil ikke fysisk virke inn p\u00e5 registrerte kulturminner eller kulturmilj\u00f8. N\u00f8dvendige tekniske utbedringer av Mathopsveien er vurdert \u00e5 p\u00e5virke denne vegen som er vernet med hensynssone bevaring, i uvesentlig grad. Den nye bebyggelsen vurderes \u00e5 v\u00e6re godt tilpasset omkringliggende bebyggelse. Det arkitektoniske uttrykket skiller seg noe fra den n\u00e6rmeste omkringliggende bebyggelsen, som domineres av eneboliger og rekkehus. Typologien har imidlertid fellestrekk med bebyggelsen i Hetlevik\u00e5sen, der det st\u00e5r b\u00e5de lav- og h\u00f8yblokker. Tiltaket vil dermed ikke endre str\u00f8kskarakteren i vesentlig grad. Byplanmessig vil tiltaket f\u00f8re til at den eksisterende arealkrevende n\u00e6ringsvirksomheten erstattes av boligbebyggelse og offentlige arealer med gr\u00f8ntanlegg. Dette kan sees som positivt, da boligfeltutbygginger, som er et typisk for bydelen, ekspanderer til fordel for n\u00e6ringsarealer med begrenset tilgjengelighet. Tiltaket f\u00f8rer til en fortetting i bydelen, men dette vurderes \u00e5 kunne v\u00e6re et positivt bidrag n\u00e5r n\u00e6ringsarealene erstattes med boliger. 5.3. Oppsummering og konklusjon Bebyggelsen innen planomr\u00e5det er hovedsakelig n\u00e6ringsbygg i form av verksteder og kontorer. Store deler av omr\u00e5det er asfaltkledte flater. Bygningene ble oppf\u00f8rt p\u00e5 1960-tallet. Byggene er arkitektonisk enkle og det er gjort en del endringer i form av om- og p\u00e5bygninger. Haakonsvernveien 61 har noen interessante bygningselementer i form av frittst\u00e5ende laminerte buekonstruksjoner som b\u00e6rende element i verkstedshallen. Det er ogs\u00e5 bevart en del antatt originale vinduer i fasaden mot bakplassen. N\u00e6ringsbyggene i planomr\u00e5det skiller seg fra den \u00f8vrige bebyggelsen i omr\u00e5det rundt (Hetlevik), som er preget av boligbebyggelse i eneboliger, tomannsboliger og leilighetsbygg etablert mellom ca. 1960 og ca. 1980. Den foresl\u00e5tte utviklingen av planomr\u00e5det vurderes \u00e5 v\u00e6re godt tilpasset omkringliggende bebyggelse n\u00e5r det gjelder volum, str\u00f8kskarakter og byplan. 6. Kilder og litteratur Askeladden, Riksantikvarens database, s\u00f8k utf\u00f8rt 01.02.2024 Bergen kommune: \u00abIdentitet med s\u00e6rpreg\u00bb, kulturmilj\u00f8plan Bergen Bergen kommune: bergenskart.no Brekke, N. G.: 1993: Kulturhistorisk vegbok Hordaland Byggesaksarkivet, Bergen kommune Rygh, O., 1897: Norske Gaardsnavne Wikipedia: s\u00f8keemne \u00abBergen-Vest AS\u00bb 29 Vill Plan AS Haakonsvernveien 61 og 63-65, kulturminnedokumentasjon Vedlegg 30 Vill Plan AS Haakonsvernveien 61 og 63-65, kulturminnedokumentasjon "
}