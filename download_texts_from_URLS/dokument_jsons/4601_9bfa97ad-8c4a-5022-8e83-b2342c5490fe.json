{
  "dokument_id": "9bfa97ad-8c4a-5022-8e83-b2342c5490fe",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 433/24, Eventuelt bystyret 30.10.2024",
  "url": "https://bergen.kommune.no/politikere-utvalg/api/fil/bk360/11424350/Innstilling-vedtak-Eventuelt-bystyret-30-10-2024",
  "tekst": "Eventuelt bystyret 30.10.2024 Bergen bystyre behandlet saken i m\u00f8tet 30.10.2024 sak 433/24 og fattet f\u00f8lgende vedtak: 1. Kommune\u00f8konomi generelt og Bergen spesielt Bergen Meldingene om at kommuner har s\u00e6rlig store \u00f8konomiske utfordringer n\u00e5 i 2024 og i arbeidet med 2025-budsjettene, kommer i en stri str\u00f8m. Mye oppmerksomhet har v\u00e6rt rettet mot Innlandet fylkeskommune og kommunene i Innlandet fylke. Oa.no (Oppland Arbeiderblad) har 26.10 et stort oppslag der kommunalminister Erling Sande p\u00e5 nytt bekrefter at \u00abdet vil komme mer penger til kommunene gjennom nysaldering av \u00e5rets statsbudsjett.\u00bb Sande sier videre: \u00abVi tar situasjonen p\u00e5 st\u00f8rste alvor, og vil komme tilbake med mer penger til kommunene innev\u00e6rende \u00e5r\u00bb. Dette er viktige signaler. Det er behov for betydelig \u00f8kning i rammene for 2024, men det holder ikke \u00e5 f\u00e5 vite om omfanget av rammene n\u00e5r budsjett\u00e5ret p\u00e5 det n\u00e6rmeste er slutt. P\u00e5 denne bakgrunn m\u00e5 kommunene kreve \u00e5 f\u00e5 s\u00e5 realistiske anslag som mulig for hva som kan forventes, fordi det er gitt forventning om at bel\u00f8pene vil v\u00e6re av vesentlig betydning. I praksis er nysalderingen noe som regjeringen tilrettelegger alene, og det burde derfor v\u00e6re mulig \u00e5 f\u00e5 rimelig gode anslag. I Bergen kommunes situasjon kan dette v\u00e6re sv\u00e6rt viktig. Balansen til Bergen kommune viste pr. 31.12.2023 en \"fordring\" p\u00e5 3,049 milliarder med betegnelsen \"premieavvik\". Dette bel\u00f8pet er en del av det som Bergen kommune har betalt i pensjonspremier for \u00e5rene 2009, 2010 og 2017-2023. Dette bel\u00f8pet har Departementet ikke tatt med i beregningsgrunnlaget for Bergen kommunes \u00f8konomiske ramme slik det framlegges under Stortingets behandling av statsbudsjettet for disse \u00e5rene. Bergen er alts\u00e5 blitt snytt for et bel\u00f8p i st\u00f8rrelsesorden 3 milliarder, men likevel har kommunen blitt p\u00e5lagt \u00e5 inntektsf\u00f8re disse 3 milliardene i fiktive inntekter som om det skulle v\u00e6re innregnet. Tilsvarende er gjort for kommunesektoren generelt. I Kommuneproposisjonen 2025 bedyrer Departementet at kommunene skal f\u00e5 disse pengene \u2013 en eller annen gang. Hittil har dette v\u00e6rt tomme l\u00f8fter, fordi kommunenes tilgodehavende har steget i nesten alle \u00e5r siden 2002. I det minste m\u00e5 kommunene n\u00e5 f\u00e5 dette renteberegnet. En normal rente av 3 milliarder kroner vil bety en s\u00e5rt tiltrengt bedring av kommunens budsjettramme. Bystyret ber om at det anmodes om et m\u00f8te med kommunal- og distriktsministeren for \u00e5 dr\u00f8fte disse sp\u00f8rsm\u00e5lene. 3. Kollektivtransport Bergen 1. Bystyret ber byr\u00e5det jobbe for at staten styrker finansiering av kollektivtilbudet i Vestland. 2. Bystyret ber fylkeskommunen utrede reklamefinansiering av kollektivtrafikk i Bergen. Bystyret mener det b\u00f8r vurderes reklame for transportmidler og for holdeplasser utenfor den historiske sentrumskjernen i Bergen. Reklameinntekter fra byrommet i Bergen m\u00e5 benyttes til \u00e5 finansiere tilbudet og prisene i Bergen. 3. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det. 1. Kommune\u00f8konomi generelt og Bergen spesielt Bergen bystyres behandling F\u00f8lgende representanter tok ordet: Torstein Dahle (R), Eivind N\u00e6vdal-Bolstad (H), Thor Haakon Bakke (MDG), Trond Tystad (BL), Linn Kristin Eng\u00f8 (A), Per-Arne Hvidsten Larsen (V). Forslag fremsatt i bystyret: Torstein Dahle (R) fremsatte p\u00e5 vegne av R f\u00f8lgende forslag: Meldingene om at kommuner har s\u00e6rlig store \u00f8konomiske utfordringer n\u00e5 i 2024 og i arbeidet med 2025-budsjettene, kommer i en stri str\u00f8m. Mye oppmerksomhet har v\u00e6rt rettet mot Innlandet fylkeskommune og kommunene i Innlandet fylke. Oa.no (Oppland Arbeiderblad) har 26.10 et stort oppslag der kommunalminister Erling Sande p\u00e5 nytt bekrefter at \u00abdet vil komme mer penger til kommunene gjennom nysaldering av \u00e5rets statsbudsjett.\u00bb Sande sier videre: \u00abVi tar situasjonen p\u00e5 st\u00f8rste alvor, og vil komme tilbake med mer penger til kommunene innev\u00e6rende \u00e5r\u00bb. Dette er viktige signaler. Det er behov for betydelig \u00f8kning i rammene for 2024, men det holder ikke \u00e5 f\u00e5 vite om omfanget av rammene n\u00e5r budsjett\u00e5ret p\u00e5 det n\u00e6rmeste er slutt. P\u00e5 denne bakgrunn m\u00e5 kommunene kreve \u00e5 f\u00e5 s\u00e5 realistiske anslag som mulig for hva som kan forventes, fordi det er gitt forventning om at bel\u00f8pene vil v\u00e6re av vesentlig betydning. I praksis er nysalderingen noe som regjeringen tilrettelegger alene, og det burde derfor v\u00e6re mulig \u00e5 f\u00e5 rimelig gode anslag. I Bergen kommunes situasjon kan dette v\u00e6re sv\u00e6rt viktig. Balansen til Bergen kommune viste pr. 31.12.2023 en \"fordring\" p\u00e5 3,049 milliarder med betegnelsen \"premieavvik\". Dette bel\u00f8pet er en del av det som Bergen kommune har betalt i pensjonspremier for \u00e5rene 2009, 2010 og 2017-2023. Dette bel\u00f8pet har Departementet ikke tatt med i beregningsgrunnlaget for Bergen kommunes \u00f8konomiske ramme slik det framlegges under Stortingets behandling av statsbudsjettet for disse \u00e5rene. Bergen er alts\u00e5 blitt snytt for et bel\u00f8p i st\u00f8rrelsesorden 3 milliarder, men likevel har kommunen blitt p\u00e5lagt \u00e5 inntektsf\u00f8re disse 3 milliardene i fiktive inntekter som om det skulle v\u00e6re innregnet. Tilsvarende er gjort for kommunesektoren generelt. I Kommuneproposisjonen 2025 bedyrer Departementet at kommunene skal f\u00e5 disse pengene \u2013 en eller annen gang. Hittil har dette v\u00e6rt tomme l\u00f8fter, fordi kommunenes tilgodehavende har steget i nesten alle \u00e5r siden 2002. I det minste m\u00e5 kommunene n\u00e5 f\u00e5 dette renteberegnet. En normal rente av 3 milliarder kroner vil bety en s\u00e5rt tiltrengt bedring av kommunens budsjettramme. Forslag til vedtak: Bystyret ber om at det anmodes om et m\u00f8te med kommunal- og distriktsministeren for \u00e5 dr\u00f8fte disse sp\u00f8rsm\u00e5lene. Votering: Ingen representanter motsatte seg at saken ble tatt opp til debatt. Ingen representanter motsatte seg at forslaget ble votert over. Forslag til vedtak ble vedtatt enstemmig. 2. Bjarghallen 2 Bergen bystyres behandling F\u00f8lgende representanter tok ordet: Per-Arne Hvidsten Larsen (V), Linn Kristin Eng\u00f8 (A). Forslag fremsatt i bystyret: Per-Arne Hvidsten Larsen (V) fremsatte p\u00e5 vegne av A og V f\u00f8lgende forslag til vedtak: I forbindelse med at budsjettet ble lagt frem og 2. tertial offentliggjort har kommentarene fra byr\u00e5den i Bergensavisen latt seg forklare. Byr\u00e5det foresl\u00e5r i 2. tertial \u00e5 utbetale 5,2 millioner i ekstra tilskudd til Bjarg. Den skal behandles i november og gjelder innev\u00e6rende \u00e5r. De trekker ogs\u00e5 Bjarg 2,6 millioner fordi prosjektet har stoppet opp, men det gjelder et annet forhold og p\u00e5virker ikke problemene Bjarg n\u00e5 har m\u00f8tte. I tillegg til 5,2 millioner i 2. tertial innstiller byr\u00e5det p\u00e5 3,8 millioner ekstra i budsjettet for 2025. Det skal vedtas i desember og gjelder kommende \u00e5r. Bjarg trenger midlene n\u00e5, prosjektet blir dyrere for hver m\u00e5ned man venter, og n\u00e5r man f\u00f8rst skal gi penger kan man jo gi de med en gang. Dersom man venter med utbetaling til neste \u00e5r er totalprosjektet blitt enda dyrere, og det er un\u00f8dvendig. N\u00e5r byr\u00e5det allerede har innstilt p\u00e5 tertial, er det jo ikke mulig for byr\u00e5det \u00e5 etterleve v\u00e5rt opprinnelige forslag til vedtak. Vi foresl\u00e5r derfor et nytt vedtak. Det lyder: Bystyret gir byr\u00e5det fullmakt til \u00e5 gi Bjarg idrettslag et tilskudd p\u00e5 ni millioner. Det \u00f8kte tilskuddet dekkes av disposisjonsfond. Justeringene korrigeres i bystyrets behandling av 2. tertial og handlings- og \u00f8konomiplanen for 2025. Votering: Ingen representanter motsatte seg at saken ble tatt opp til debatt. Ingen representanter motsatte seg at forslaget ble votert over. Forslag til vedtak fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. 3. Kollektivtransport Bergen bystyres behandling F\u00f8lgende representanter tok ordet: Thor Haakon Bakke (MDG), Eivind N\u00e6vdal-Bolstad (H), Even S\u00f8rland (A), Trond Tystad (BL), Per-Arne Hvidsten Larsen (V), Mailiss Solheim-\u00c5kerblom (R). Forslag fremsatt i bystyret: Thor Haakon Bakke (MDG) fremsatte p\u00e5 vegne av A og MDG f\u00f8lgende forslag til vedtak: Bystyret ber byr\u00e5det jobbe for at Vestland fylkesting reverserer de foresl\u00e5tte kuttene i kollektivtilbudet i Vestland, samt reverserer de foresl\u00e5tte pris\u00f8kningene. Thor Haakon Bakke (MDG) fremsatte p\u00e5 vegne av H, A, FrP MDG og Sp f\u00f8lgende forslag til vedtak: Bystyret ber byr\u00e5det jobbe for at staten styrker finansiering av kollektivtilbudet i Vestland. Eivind N\u00e6vdal-Bolstad (H) fremsatte p\u00e5 vegne av H, FrP, BL, INP, Sp og PP f\u00f8lgende forslag til vedtak i 2 punkt: 1. Bystyret ber fylkeskommunen utrede reklamefinansiering av kollektivtrafikk i Bergen. Bystyret mener det b\u00f8r vurderes reklame for transportmidler og for holdeplasser utenfor 3 den historiske sentrumskjernen i Bergen. Reklameinntekter fra byrommet i Bergen m\u00e5 benyttes til \u00e5 finansiere tilbudet og prisene i Bergen. 2. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det. Votering: Ingen representanter motsatte seg at saken ble tatt opp til debatt. Ingen representanter motsatte seg at forslaget ble votert over. Forslag til vedtak fra A og MDG fremsatt av Thor Haakon Bakke (MDG), fikk 29 stemmer (A, SV, MDG, R, KrF), og var dermed falt Forslag til vedtak fra H, A, FrP MDG og Sp fremsatt av Thor Haakon Bakke (MDG), ble vedtatt enstemmig. Forslag til vedtak punkt 1 fra H, FrP, BL, INP, Sp og PP fremsatt av Eivind N\u00e6vdal-Bolstad (H), ble vedtatt med 38 stemmer (H, FrP, BL, V, INP, Sp, PP). Forslag til vedtak punkt 2 fra H, FrP, BL, INP, Sp og PP fremsatt av Eivind N\u00e6vdal-Bolstad (H), ble vedtatt enstemmig. 4 "
}