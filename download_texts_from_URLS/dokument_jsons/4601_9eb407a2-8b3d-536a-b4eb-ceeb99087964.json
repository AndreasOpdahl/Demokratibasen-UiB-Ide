{
  "dokument_id": "9eb407a2-8b3d-536a-b4eb-ceeb99087964",
  "doc_type": "case_minutes",
  "kommune": 4601,
  "tittel": "Saksprotokoll KU, 23042024, Sak 36/24, Status saker i arbeid april 2024",
  "url": "https://bergen.kommune.no/politikere-utvalg/api/fil/bk360/10337140/Innstilling-vedtak-Status-saker-i-arbeid-april-2024",
  "tekst": "Status saker i arbeid april 2024 Kontrollutvalet behandla saka i m\u00f8tet 23.04.2024 sak 36/24 og fatta f\u00f8lgande vedtak: 1. Kontrollutvalet tar Deloitte si opplisting over status p\u00e5 forvaltningsrevisjonar kontrollutvalet har i bestilling/arbeid per 15. april 2024 til orientering. 2. Kontrollutvalet tar informasjonen fr\u00e5 sekretariatet om status i andre prosjekt til orientering. Kontrollutvalet si behandling F\u00f8lgande representantar tok ordet: Per-Arne Hvidsten Larsen (V), leiar Else Kathrine Nesmoen (MDG) Hanne Indrehus (R) Kari G\u00e5semyr fr\u00e5 Deloitte orienterte om prosjekt revisor jobbar med og svara p\u00e5 sp\u00f8rsm\u00e5l fr\u00e5 kontrollutvalet. Leiar orienterte om nye opplysningar i samband med arbeidet med forvaltningsrevisjon av tenestetilbodet for menneske med komplisert diagnosebilde og samansette lidingar (Daniel- saka). Dei nye opplysningane blir sendt til revisor. Hanne Indrehus (R) informerte ogs\u00e5 om nye opplysningar ho har f\u00e5tt tilsendt i Danielsaka. Leiar orienterte om framgang i arbeidet med anbod p\u00e5 rekneskapsrevisjon. Det kjem sak om val av rekneskapsrevisor i neste m\u00f8te. Votering: Forslag til vedtak blei vedtatt einstemmig. Forslag til vedtak: Forslaget og kontrollutvalets vedtak er likelydande. "
}