{
  "dokument_id": "d6f161a9-3ead-55de-839a-84303679efe5",
  "doc_type": "case_attachment",
  "kommune": 4601,
  "tittel": "Klage datert 07.07.2023",
  "url": "https://bergen.kommune.no/politikere-utvalg/api/fil/bk360/9338479/Klage-datert-07-07-2023",
  "tekst": " Bergen Kommune Etat for byggesak og private planer Postboks 7700 5020 Bergen Deres ref: 2017/8238 V\u00e5r ref: 16004 7. juli 2023 Holon Bergen AS Klage p\u00e5 avslag vedr. gnr-bnr: 208/207, Kanalveien 11 Rollandslia 100-118, Rolland borettslag. 5068 Bergen Klage p\u00e5 avslag p\u00e5 s\u00f8knader om rammetillatelse med dispensasjon fra +47 55 300 600 Reguleringsplan for Rolland borettslag, planid 65870000. Plan vedtatt bergen@holon.no 20.10.20. Vi viser til avslag p\u00e5 fire s\u00f8knader om rammetillatelse med dispensasjon for alle boligblokker i Rolland borettslag mottatt den 30.06.2023. S\u00f8knadene gjaldt: \u2022 P\u00e5bygg med 1 ny etasje med nye boenheter og tilbygg med trappe/heisehus p\u00e5 alle eksisterende boligblokker. \u2022 Tilbygg med trappe/heisehus fra kjeller til og med 4. etasje. \u2022 N\u00f8dvendige utomhusarbeider ved blokkene i henhold til utomhusplan. \u2022 Ombygging i eksisterende bygg for tilkomst til nytt trappe/heise-hus. \u2022 Tilbygg i kjeller med ny parkeringsgarasje inklusiv tilkomst til Blokk A og Blokk B. Samt st\u00f8ttemurer og betongdekke i s\u00f8r\u00f8strehj\u00f8rne av bygget. Da de fire s\u00f8knadene er tiln\u00e6rmet like i innhold og begrunnelsen for avslagene er likt for alle s\u00f8knadene sendes det en samlet klage p\u00e5 avslagene. Vi viser samtidig til v\u00e5r tidligere innsendte dispensasjonss\u00f8knad som redegj\u00f8relse for saken. Begrunnelse for avslagene: VEDTAK om avslag: S\u00f8knad om tillatelse til p\u00e5bygg med 1 ny etasje og 9 boenheter, tilbygg med trappe/heisehus, p\u00e5 eksisterende boligblokk A, samt nytt garasjeanlegg. Total BRA 2370m2 avsl\u00e5s, jf. reguleringsplanens \u00a7 2.10 om krav til maksimal parkeringsdekning og reguleringsplanens \u00a7 6.1.6 om sanering av overflateparkering. S\u00f8knad om tillatelse til p\u00e5bygg med 1 ny etasje med nye boenheter og tilbygg med trappe/heisehus, p\u00e5 eksistrende boligblokker, avsl\u00e5s videre, jf. plan og bygningsloven \u00a7 29-2 \u2013 \u00abVisuelle kvaliteter\u00bb. Vedr\u00f8rende avslag n\u00e5r det gjelder \u00abreguleringsplanens \u00a7 2.10 om krav til maksimal parkeringsdekning og reguleringsplanens \u00a7 6.1.6 om sanering av overflateparkering\u00bb: Hovedargumentet for avslaget er at \u00abdispensasjonene vil undergrave en ny reguleringsplan vedtatt gjennom en demokratisk prosess\u00bb. holon.no Sitat fra avslaget: \u00abDen oms\u00f8kte dispensasjonen gjelder dispensasjoner fra en reguleringsplan som ble vedtatt i 2020. Vi er i hovedsak tilbakeholdne med \u00e5 dispensere fra en s\u00e5 ung plan, da disse planene antas \u00e5 speile de gjeldende f\u00f8ringene for utviklingen i Bergen kommune, som er angitt i gjeldende kommuneplanens samfunnsdel og kommuneplanens arealdel. I vurdering av dispensasjoner fra en s\u00e5 ung plan b\u00f8r vi derfor ogs\u00e5 vurdere dispensasjonene opp mot form\u00e5lsparagrafen i KPA 2018 \u00a71, hvor f\u00f8lgende er angitt: Kommuneplanens arealdel skal bidra til \u00e5 oppn\u00e5 m\u00e5lene som er stilt i kommuneplanens samfunnsdel. Det pekes spesielt p\u00e5 at vi m\u00e5: - s\u00f8rge for en gr\u00f8nn, b\u00e6rekraftig og kliman\u00f8ytral byutvikling - fremme inkludering, likeverd og utjevne levek\u00e5rsforskjeller - fremme folkehelse og forebygge sykdom - sikre gode oppvekstmilj\u00f8 for barn og unge - ivareta byens natur- og kulturlandskap, sammenhengende bl\u00e5gr\u00f8nn struktur, naturmangfold og omr\u00e5der med ulike byplangrep, arkitektur og kulturminner - oppgradere sosial, teknisk og bl\u00e5gr\u00f8nn infrastruktur for \u00e5 muliggj\u00f8re en tettbygd by - fremme effektiv ressursutnyttelse, gjenbruk og deling - bidra til effektive og forsvarlige plan- og byggesaksprosesser - s\u00f8ke \u00e5 minimere folks transportbehov i hverdagen. Etter v\u00e5r vurdering vil de tiltakene som omhandles i denne dispensasjonsvurderingen ikke s\u00f8rge for en gr\u00f8nn, b\u00e6rekraftig og kliman\u00f8ytral byutvikling.\u00bb V\u00e5r kommentar: Vi er grunnleggende uenige i denne vurderingen, - at tiltakene ikke s\u00f8rger for en gr\u00f8nn, b\u00e6rekraftig og kliman\u00f8ytral byutvikling. Rolland borettslags prosjekt med heis i alle oppganger og p\u00e5bygg av ny etasje oppfyller alle m\u00e5l-punktene i kommuneplanens samfunnsdel. Det gis inntrykk av, b\u00e5de i byr\u00e5dets behandling av reguleringsplanen og i senere saksbehandling av rammes\u00f8knader med dispensasjon, at prosjektet legger opp til en \u00f8kning av parkeringskapasiteten i borettslaget. Dette er feil. Parkeringsdekning for eksisterende og nye leiligheter er i tr\u00e5d med vedtatt reguleringsplan; 0,9 plasser/100 m2 BRA-bolig for eksisterende leiligheter og 0,6 plasser/100 m2 BRA-bolig for p\u00e5bygg. Prosjektet inneb\u00e6rer sanering av eksisterende parkeringsareal, en reduksjon av utvendig parkering med 17 plasser. Det totale antall p-plasser i borettslaget \u00f8ker riktig nok med 19, men dette er p-plasser til de 30 nye leilighetene og antallet er i tr\u00e5d med bestemmelsene om 0,6 plasser/100 m2 BRA-bolig. Dette er i tr\u00e5d med KPA-2018 sin intensjon om redusert bilbruk. Alle p-plasser ute, tilh\u00f8rende holon.no beboerne i borettslaget, blir flyttet innend\u00f8rs i ny og eksisterende parkeringskjellere. Det er imidlertid helt n\u00f8dvendig med en funksjonell gjesteparkering til et borettslag med 168 leiligheter. Det er ikke b\u00e6rekraftig hverken milj\u00f8messig eller sosialt \u00e5 sanere all utvendig gjesteparkering i Rolland borettslag med intensjonen om \u00e5 redusere bilbruk i Bergen. Dette vil kun bidra til vill-parkering og kj\u00f8ring p\u00e5 borettslagets interne veger og gangstier. Rolland borettslag har en stor andel eldre beboere som \u00f8nsker \u00e5 fortsette \u00e5 bo i sine leiligheter. Hovedintensjonen med dette prosjektet er \u00e5 bedre tilgjengelighet og universell utforming i borettslaget slik at beboerne kan bli boende i borettslaget inn i alderdommen. Da er det n\u00f8dvendig med et minimum av gjesteparkering for kommunale tjenester, hjemmehjelp, h\u00e5ndverkstjenester og ikke minst for familie og andre bes\u00f8kende. Dette bidrar til trygghet og trivsel. Prosjektet er i tr\u00e5d med Stortingsmeldinger 24-Fellesskap og mestring og 23- Opptrappingsplan for psykisk helse i tillegg til KPA-2019 sine intensjoner om klimavennlig byutvikling. Prosjektet bidrar til \u00e5 redusere behovet for \u00e5 bygge nye aldersboliger og sykehjem. Det inneb\u00e6rer gjenbruk og transformasjon av eksisterende bygninger og fortetting innenfor et etablert boligomr\u00e5de med godt utbygget tilbud for service og kommunikasjon og kollektivtransport. Dette og er i tr\u00e5d med gr\u00f8nn, b\u00e6rekraftig og kliman\u00f8ytral byutvikling. Prosjektet fremmer inkludering, likeverd og utjevner levek\u00e5rsforskjeller - fremmer folkehelse og forebygger sykdom. Vi har forst\u00e5else for at det er utfordrende \u00e5 dispensere fra bestemmelser i en fersk reguleringsplan. Det skal gode grunner til det. Planetatens innstilling til reguleringsplanen var \u00e5 beholde dagens parkeringsdekning for eksisterende boliger. Byr\u00e5det \u00f8nsket ikke \u00e5 frata borettslaget parkeringsplasser, men \u00f8nsket heller ikke \u00e5 \u00f8ke antallet ytterligere, (jf. Byr\u00e5dets saksframstilling for endelig behandling av reguleringsplanen s. 5). Likevel fjernet Byr\u00e5det, med sine skjerpete parkeringsbestemmelser, 30 eksisterende p-plasser. Det ble ikke gjort en konsekvensvurdering av vedtaket. Hverken tiltakshaver eller ansvarlig s\u00f8ker ble varslet om dette f\u00f8r saken ble behandlet i komiteen. Dette er \u00e5penbart et feil vedtak med sv\u00e6rt uheldige konsekvenser for borettslaget som Byr\u00e5det og Bystyret ikke har sett rekkevidden av. Vedtaket bidrar ikke til redusert bilbruk eller b\u00e6rekraft i Bergen. Det er klart at fordelene med \u00e5 f\u00e5 realisert ny og bedre tilgjengelighet og universell utforming i Rolland borettslag langt overstiger ulempene ved en dispensasjon i dette tilfellet. N\u00e5r det gjelder avslag, jf. plan og bygningsloven \u00a7 29-2 \u2013 \u00abVisuelle kvaliteter\u00bb: Denne delen av avslaget er basert p\u00e5 uttalen fra Byarkitekten. I arbeidet med utformingen av arkitekturen har vi hatt konsultasjoner med Byarkitekten og har implementert de innspill vi har f\u00e5tt i den arkitektoniske utformingen. Vi er derfor holon.no overrasket over at uttalen til rammes\u00f8knaden er av generell karakter og viser liten kunnskap om prosjektet. V\u00e5re kommentarer til Byarkitektens uttale: Samspill mellom bygg og terreng: Borettslagets fotavtrykk p\u00e5 bakken endres i liten grad. Den nye parkeringskjelleren vil v\u00e6re nedgravd under bakken og terrenget rundt tilbakef\u00f8rt slik at p\u00e5standen om at den vil fremst\u00e5 som en sokkel mot eksisterende bebyggelse ikke er relevant. At ber\u00f8rt vegetasjon og tr\u00e6r skal reetableres er selvsagt. Borettslaget vil fortsatt fremst\u00e5 som frittliggende blokker plassert i godt samspill med terreng og gr\u00f8nne felles anlegg. Inngangssone/overgang mellom ute og inne: Her har vi allerede tatt hensyn til Byarkitektens innspill og gjort endringer i utformingen. Dette kan selvsagt bearbeides ytterligere og en rammetillatelse kan stille betingelser om at dette gj\u00f8res f\u00f8r det gis igangsettingstillatelse, men vi kan ikke se at det er en grunn til avslag p\u00e5 rammetillatelse. Tilbygg ekstra etasje: P\u00e5bygg av en ny etasje er n\u00f8dvendig som del-finansiering av prosjektet. Dersom Byarkitektens anbefaling om terrasseblokkens prinsipp med inntrukne balkonger skal f\u00f8lges, vil antall nye leiligheter bli f\u00e6rre og bo-arealet i 5. etasje mindre. Gevinsten ved salg blir for lite til at prosjektet kan realiseres \u00f8konomisk. Vi har tatt hensyn til terrasseblokkens avtrapningsprinsipp og har synliggjort dette i utformingen av gavlfasadene. Pult-taksformen er det selvsagt mulig \u00e5 bearbeide og en rammetillatelse kan stille betingelser om dette. Vi kan ikke se at det er en grunn til avslag. P\u00e5bygg trapp/heis: Gjenbruk av eksisterende trapper er n\u00f8ye vurdert av de prosjekterende. Det er dessverre ikke teknisk mulig \u00e5 l\u00f8se tilgjengelighet og sikkerhet for brann og r\u00f8mning iht. dagens krav p\u00e5 denne m\u00e5ten. Byarkitektens uttale er av generell karakter og viser i liten grad innsikt i bakgrunnen for valgene i den fysiske utformingen av prosjektet. Vi kan ikke se at det er hold i p\u00e5standen om at prosjektet ikke er i tr\u00e5d KPA 2019\u20132030, samt Arkitektur- og byformingsstrategi for Bergen (Arkitektur+). Konklusjon: En reguleringsplan skal legge grunnlaget for fremtidige vedtak, den har ikke tilbakevirkende kraft for tiltak som er lovlig utf\u00f8rt f\u00f8r reguleringsplanen ble vedtatt. Dette er et viktig prinsipp n\u00e5r det gjelder \u00e5 sl\u00e5 fast hvilke rammer reguleringsplanen faktisk kan legge. Vi mener derfor at byr\u00e5det har gjort en formell feil n\u00e5r de har vedtatt parkeringsbestemmelser som fjerner borettslagets eksisterende p-plasser. N\u00e5r konsekvensen av vedtaket blir at reguleringsplanens intensjon og samfunnsm\u00e5lene i KPA 2018 for en gr\u00f8nn, b\u00e6rekraftig og kliman\u00f8ytral byutvikling ikke blir oppfylt, er det gode nok grunner for \u00e5 gi dispensasjon. holon.no Den opprinnelige hensikten med reguleringen var for borettslagets del \u00e5 beholde dagens parkeringsdekning for de eksisterende leilighetene. M\u00e5lsetningen med prosjektet er sosial og klimamessig b\u00e6rekraft b\u00e5de for beboerne i borettslaget og for Bergen kommune. Vi ber derfor om at dispensasjonss\u00f8knadene blir vurdert p\u00e5 nytt og at de faktiske forholdene p\u00e5 stedet og konsekvensene for borettslaget og Bergen som en kliman\u00f8ytral by blir tillagt st\u00f8rre vekt enn generelle byr\u00e5kratiske bestemmelser. Gunnar K Rosendahl Sivilarkitekt / Plankonsulent Holon Bergen AS Mobil: +47 924 72 981 E-post: gunnar@holon.no Adresse: Kanalveien 11, 5068 Bergen holon.no "
}