{
  "dokument_id": "6ca27bf9-5b3f-58cf-b98f-bea115dc826b",
  "doc_type": "case_attachment",
  "kommune": 4601,
  "tittel": "Sv_ Forberedelser innspillsm\u00f8te 31. januar kl. 09_00 - 11_30, R\u00e5dhuset.msg",
  "url": "https://bergen.kommune.no/politikere-utvalg/api/fil/bk360/10314915/Sv-Forberedelser-innspillsmote-31-januar-kl-09-00-11-30-Radhuset-msg",
  "tekst": "Fra: \"Hallgeir Berge\" <hallgeir.berge@kianorge.no> Sendt: tirsdag 30. januar 2024 12:40:21 Til: \"Aasen, Heidi Beate\" <Heidi.Aasen@bergen.kommune.no>; \"Ketil Hindenes\" <ketil_hindenes@hotmail.com>; \"Katrine Meisfjord\" <katrine.meisfjord@bymisjon.no>; \"Solveig Gangst\u00f8 Schjelderup\" <sogasc@gmail.com> Kopi: \"Vengen, Gunhild Lauvsnes\" <Gunhild.Vengen@bergen.kommune.no>; \"Kleppe, Berit\" <Berit.Kleppe@bergen.kommune.no>; \"Fjugstad, Berit\" <Berit.Fjugstad@bergen.kommune.no>; \"Lilleb\u00f8, Kristine\" <Kristine.Lillebo@bergen.kommune.no>; \"Alme, Synn\u00f8ve S\u00e5rheim\" <Synnove.Alme@bergen.kommune.no>; \"Hansen, Michelle\" <Michelle.Hansen2@bergen.kommune.no>; \"Gangst\u00f8, Sveinung\" <Sveinung.Gangsto@bergen.kommune.no> Emne: Sv: Forberedelser innspillsm\u00f8te 31. januar kl. 09:00 - 11:30, R\u00e5dhuset Vedlegg: Bok1.xlsx Hei Takk for invitasjon for innspillsm\u00f8tet i morgen, og den gode oversikten av foresl\u00e5tte tiltak for papirl\u00f8se. Skriftlig innspill p\u00e5 sp\u00f8rsm\u00e5lene fra KIA Vest: \u2022 Hvor henter vanligvis papirl\u00f8se informasjon om kommunens tjenester fra? o Grunnet spr\u00e5kutfordringer og lav samfunnsforst\u00e5else er de avhengig av eget nettverk for \u00e5 f\u00e5 informasjon om tjenester. Nettverket best\u00e5r hovedsakelig av personer fra opprinnelseslandet, men ogs\u00e5 andre akt\u00f8rer som oss i frivillige organisasjoner. \u2022 Hvordan kan Bergen kommune best n\u00e5 papirl\u00f8se med informasjon om deres rettigheter og om kommunens tjenester? o Digital nettside og brosjyre vi kan dele ut hadde v\u00e6rt veldig bra. Om det kan bli oversatt til flere aktuelle spr\u00e5k er det ekstra positivt. \u2022 Hvordan kan organisasjonene bidra til \u00e5 veilede og lose papirl\u00f8se til de tjenestene de kan ha rett p\u00e5 i kommunen? Hvilken informasjon trenger organisasjonene fra Bergen kommune til \u00e5 gj\u00f8re dette? o \u00c5 bli invitert til dette innspillsm\u00f8tet gir verdifull innsikt vi ser frem til \u00e5 informere videre om til v\u00e5rt nettverk. Det samme gjelder den konkrete oversikten av lovverket som ble sendt ut. \u00c5 ha slik informasjon liggende p\u00e5 kontoret hadde v\u00e6rt fordelaktig. \u2022 Hvem i m\u00e5lgruppen (personer uten lovlig opphold i landet) er det s\u00e6rlig vi m\u00e5 legge innsats mot? o Familier med en eller to foreldre som er papirl\u00f8se er veldig s\u00e5rbare, de f\u00f8ler seg utilstrekkelige og barn blir ofte ikke fulgt godt nok opp. Det gjelder ogs\u00e5 enslige papirl\u00f8se, for de er alle i en veldig s\u00e5rbar situasjon. Det oppleves ekstra sterkt for de som ikke bor p\u00e5 asylmottak, med fellesskapet det tross alt inkluderer. Vi kjenner papirl\u00f8se i Bergen som f\u00f8rst sa de ikke ville flytte til nytt asylmottak da Arna mottak ble nedlagt i desember 2020 for de ville bo privat her, men har i etterkant spurt om \u00e5 flytte til asylmottaket, men de f\u00e5r ikke plass. \u2022 Hvor mange papirl\u00f8se har organisasjonene kontakt med? Og hva er organisasjonens inntrykk av omfanget papirl\u00f8se i Bergen utover de som organisasjonene har kontakt med? Om mulig; tall p\u00e5 kj\u00f8nn, alder, sivilstand, landbakgrunn, norskniv\u00e5, inntekt og bosituasjon (hvordan og hvor de bor). o KIA Vest deler ut Skysskort til papirl\u00f8se (endelig avslag fra UNE og uten gyldig asyls\u00f8kerbevis) i sonen en er bosatt i her i Vestland fylke. Det dekkes av Vestland fylkeskommune, og utdelingen startet i desember 2023. St\u00f8rstedelen bor p\u00e5 asylmottak, hvor vi har gitt halv\u00e5rskort til 29 personer p\u00e5 Solbakken asylmottak i Flor\u00f8 og til 13 personer p\u00e5 Stord asylmottak. Det har blitt utdelt via administrasjonen p\u00e5 asylmottakene, men jeg kjenner flere av de som kommer fra Etiopia og kurdere fra Iran. o I Bergen har jeg delt ut halv\u00e5rskort til tre etiopiske menn, som er sm\u00e5barnsforeldre og bor med kvinne med oppholdstillatelse. De er alle i 40- \u00e5rene. En etiopisk kvinne har ogs\u00e5 f\u00e5tt, ca 45 \u00e5r gammel, uten familie i Norge. Via Helsesenteret ga vi ut ogs\u00e5 tre halv\u00e5rskort til voksne menn som jeg er usikker p\u00e5 statusen til. I fjor dekket vi reiser for en annen papirl\u00f8se etiopisk kvinne som er fast deltaker hos oss, men hun er med i styret til MiL s\u00e5 har n\u00e5 f\u00e5tt halv\u00e5rskort gjennom de via samme tilskuddsordningen til Vestland fylkeskommune. o Tre av de papirl\u00f8se er faste deltakere i v\u00e5re prosjekt hver uke, i kvinnegruppen og fotballtrening. Norskniv\u00e5et er d\u00e5rlig, men noen har bedret seg ved deltakelse i v\u00e5re prosjekter og ved at vi betaler norskkurs og bok for de p\u00e5 Salem N\u00e6rmilj\u00f8senter. De har ingen inntekt, s\u00e5 er avhengig av private donasjoner og inntekten til den de bor med. Jeg har ogs\u00e5 hatt kontakt med noen papirl\u00f8se menn som oppholder seg kortere perioder i Bergen, men de finner det vanskelig \u00e5 bo for lenge hos venner, s\u00e5 de mister jeg plutselig kontakt med. Regner med de reiser videre til andre byer eller land, men de skulle hatt et annet botilbud enn \u00e5 v\u00e6re avhengig av nettverkets godvilje. En kommentar til nummer 1 i den vedlagte oversikten: Det st\u00e5r at Helsesenter for papirl\u00f8se drives \"uten tilskudd fra kommunen etter siste budsjett\". Men det stemmer vel ikke helt, for Charlotte Spurkeland ((H), Byr\u00e5d for barnevern, sosiale tjenester og mangfold), fortalte i fjor\u00e5rets siste bystyrem\u00f8te om evalueringsgruppen for hvordan papirl\u00f8se skal f\u00e5 helsehjelp i Bergen. Hun sa at noe av grunnen til at den faste st\u00f8tten forsvinner er at mange som opps\u00f8ker helsesenteret ikke er bosatt i Bergen kommune, og det er uansett brutalt om de mister tilbudet etter hvert, men det gledelige er at hun sier at 500 000,- er gitt Kirkens Bymisjon og \u00f8remerket Helsesenteret. S\u00e5 iallfall midlertidig drift skal fortsette vha kommunal st\u00f8tte ogs\u00e5 til evalueringen er ferdig. Her er link til da dette forklares i bystyrem\u00f8tet 19.12-23: https://bergen.kommunetv.no/archive/726 Fra KIA Vest kommer jeg og v\u00e5r frivillige medarbeider Solveig G. Schjelderup p\u00e5 m\u00f8tet i morgen. Vennlig hilsen Hallgeir Berge Regionleder i KIA Vest Tlf: 483 14 146 E-post|Facebook|Nettside Fra: Aasen, Heidi Beate <Heidi.Aasen@bergen.kommune.no> Sendt: fredag 26. januar 2024 15:23 Til: Ketil Hindenes <ketil_hindenes@hotmail.com>; Hallgeir Berge <hallgeir.berge@kianorge.no>; Katrine Meisfjord <katrine.meisfjord@bymisjon.no> Kopi: Vengen, Gunhild Lauvsnes <Gunhild.Vengen@bergen.kommune.no>; Kleppe, Berit <Berit.Kleppe@bergen.kommune.no>; Fjugstad, Berit <Berit.Fjugstad@bergen.kommune.no>; Lilleb\u00f8, Kristine <Kristine.Lillebo@bergen.kommune.no>; Alme, Synn\u00f8ve S\u00e5rheim <Synnove.Alme@bergen.kommune.no>; Hansen, Michelle <Michelle.Hansen2@bergen.kommune.no>; Gangst\u00f8, Sveinung <Sveinung.Gangsto@bergen.kommune.no> Emne: Forberedelser innspillsm\u00f8te 31. januar kl. 09:00 - 11:30, R\u00e5dhuset Hei, Arbeidsgruppen for styrking av kommunale tjenester til papirl\u00f8se ser frem til innspillsm\u00f8te med Helsesenter for papirl\u00f8se, KIA Vest og Mennesker i limbo. Minner om at hver organisasjon kan stille med to personer. Under er agenda og sp\u00f8rsm\u00e5l, og vedlagt ligger oversikt over tiltakene (se s\u00e6rlig rad helt til h\u00f8yre i skjemaet) som vi \u00f8nsker innspill fra dere p\u00e5. Vi h\u00e5per dere har anledning til \u00e5 se p\u00e5 skjemaet f\u00f8r m\u00f8tet og forberede noen muntlige innspill. N\u00e5r det gjelder sp\u00f8rsm\u00e5lene lenger nede i eposten \u00f8nsker vi at dere svarer skriftlig p\u00e5 disse og sender svaret p\u00e5 epost til undertegnede f\u00f8r innspillsm\u00f8tet. Agenda: 1. Presentasjon av arbeidsgruppen, mandat, m\u00e5lgruppe og veien videre v/Heidi Fagerbakke Aasen, Byr\u00e5dsavdeling for barnevern, sosiale tjenester og mangfold 2. Presentasjon av foresl\u00e5tte tiltak innen helse og omsorg v/Synn\u00f8ve Alme og Kristine Lilleb\u00f8, Byr\u00e5dsavdeling for eldre, helse og omsorg 3. Innspill fra organisasjonene p\u00e5 de foresl\u00e5tte tiltakene. 4. Presentasjon av foresl\u00e5tte tiltak innen sosial og mangfold v/Berit Fjugstad, Etat for sosiale tjenester og Heidi Fagerbakke Aasen, Byr\u00e5dsavdeling for barnevern, sosiale tjenester og mangfold 5. Innspill fra organisasjonene p\u00e5 de foresl\u00e5tte tiltakene. 6. Innspill fra organisasjonene om andre tiltak som b\u00f8r vurderes. Vi \u00f8nsker at organisasjonene sender skriftlig innspill p\u00e5 f\u00f8lgende sp\u00f8rsm\u00e5l i forkant av m\u00f8tet. Senest 30. januar. \u2022 Hvor henter vanligvis papirl\u00f8se informasjon om kommunens tjenester fra? \u2022 Hvordan kan Bergen kommune best n\u00e5 papirl\u00f8se med informasjon om deres rettigheter og om kommunens tjenester? \u2022 Hvordan kan organisasjonene bidra til \u00e5 veilede og lose papirl\u00f8se til de tjenestene de kan ha rett p\u00e5 i kommunen? Hvilken informasjon trenger organisasjonene fra Bergen kommune til \u00e5 gj\u00f8re dette? \u2022 Hvem i m\u00e5lgruppen (personer uten lovlig opphold i landet) er det s\u00e6rlig vi m\u00e5 legge innsats mot? \u2022 Hvor mange papirl\u00f8se har organisasjonene kontakt med? Og hva er organisasjonens inntrykk av omfanget papirl\u00f8se i Bergen utover de som organisasjonene har kontakt med? Om mulig; tall p\u00e5 kj\u00f8nn, alder, sivilstand, landbakgrunn, norskniv\u00e5, inntekt og bosituasjon (hvordan og hvor de bor). Med vennlig hilsen Heidi Fagerbakke Aasen Seniorr\u00e5dgiver Byr\u00e5dsavdeling for barnevern, sosiale tjenester og mangfold Seksjon for strategi og utredning \u2013 barn, familie og mangfold Mobil: 414 67 255 Heidi.Aasen@bergen.kommune.no Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}