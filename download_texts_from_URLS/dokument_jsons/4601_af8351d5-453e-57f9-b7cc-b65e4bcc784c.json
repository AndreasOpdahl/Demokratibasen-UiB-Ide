{
  "dokument_id": "af8351d5-453e-57f9-b7cc-b65e4bcc784c",
  "doc_type": "case_attachment",
  "kommune": 4601,
  "tittel": "H\u00f8ringsbrev \u2013 endringer i sikkerhetsloven \u00a7 8-4 om avgj\u00f8relse av klarering",
  "url": "https://bergen.kommune.no/politikere-utvalg/api/fil/bk360/12226608/Horingsbrev-endringer-i-sikkerhetsloven-8-4-om-avgjorelse-av-klarering",
  "tekst": " Se vedlagte adressatliste Deres ref. V\u00e5r ref. Dato 24/8102 - ODTV 17.02.2025 H\u00f8ring \u2013 endringer i sikkerhetsloven \u00a7 8-4 om avgj\u00f8relse av klarering Justis- og beredskapsdepartementet sender med dette p\u00e5 h\u00f8ring forslag til endringer i sikkerhetsloven \u00a7 8-4 om avgj\u00f8relse av klarering (sikkerhetsklarering). Reglene om personellsikkerhet er en sentral del av sikkerhetsloven, og har til form\u00e5l \u00e5 sikre at personer ikke gis tilgang til gradert informasjon, skjermingsverdige objekter eller infrastruktur dersom denne tilgangen vil kunne utgj\u00f8re en uakseptabel sikkerhetsrisiko. Ordningen har sentral betydning for \u00e5 ivareta nasjonal sikkerhet. Det at enkeltpersoner i virksomheter underlagt sikkerhetsloven kan bli underlagt et krav om sikkerhetsklarering, inneb\u00e6rer imidlertid at hensynet til nasjonal sikkerhet ogs\u00e5 m\u00e5 veies opp mot krav om at sakene skal behandles p\u00e5 en betryggende m\u00e5te for den enkelte. Det fremg\u00e5r av Hurdalsplattformen at regjeringen skal s\u00f8rge for at sikkerhetsklarering av personell skjer p\u00e5 grunnlag av individuelle og ikke skjematiske vurderinger. Ordningen med sikkerhetsklarering har som form\u00e5l \u00e5 redusere risiko forbudet med \u00e5 gi personer tilgang til sikkerhetsgradert informasjon. Dette inneb\u00e6rer blant annet at man kan nektes sikkerhetsklarering uten at dette inneb\u00e6rer en moralsk vurdering av den personen det gjelder. Departementet anser at prinsippene som skal legges til grunn i avgj\u00f8relser om klarering er viktige og sentrale, men ikke tilstrekkelig tydeliggjort i lovens ordlyd. En avgj\u00f8relse om klarering inneb\u00e6rer at det m\u00e5 foretas en konkret, individuell og helhetlig vurdering av relevante forhold. Dette inneb\u00e6rer at relevante forhold som taler b\u00e5de for og mot at klarering kan gis, skal inng\u00e5 i vurderingen. Postadresse Kontoradresse Leveringsadresse Telefon - sentralbord Samfunnssikkerhetsavdelingen Postboks 8005 Dep Gullhaug Torg 4A Varemottak 22 24 90 90 Mette Sylvelin Seyersted 0030 Oslo 0484 Oslo Akersgata 59 Org.nr.: 972 417 831 22245429 0180 Oslo mette.seyersted@jd.dep.no Departementet foresl\u00e5r \u00e5 presisere dette n\u00e6rmere i vedlagte forslag til endring av sikkerhetsloven \u00a7 8-4. En del av form\u00e5let med endringsforslagene er \u00e5 bidra til \u00e5 redusere usikkerhetsmomenter i de sakene hvor det foreligger tvil om sikkerhetsklarering kan gis som anmodet. De klare sakene, enten det gis sikkerhetsklarering eller ikke, ber\u00f8res i utgangspunktet ikke av forslagene. Vi ber om at adressatene forelegger h\u00f8ringsnotatet for ber\u00f8rte underliggende etater eller tilknyttede virksomheter, ber\u00f8rte organisasjoner eller lignende som ikke er oppf\u00f8rt p\u00e5 adressatlisten. Fristen for \u00e5 sende inn h\u00f8ringssvar er 22. april 2025. H\u00f8ringsuttalelser b\u00f8r fortrinnsvis avgis digitalt p\u00e5 regjeringen.no under \u00absend inn h\u00f8ringssvar\u00bb. Her kan man registrere seg, mellomlagre en uttalelse og laste opp vedlegg. Alle kan avgi h\u00f8ringsuttalelse, men merk at uttalelser er offentlige etter offentleglova og normalt blir publisert sammen med \u00f8vrige h\u00f8ringsuttalelser. Med hilsen Kamilla Mj\u00f8s fung. avdelingsdirekt\u00f8r Odin Tveiten seniorr\u00e5dgiver Dokumentet er elektronisk godkjent og sendes uten signatur Vedlegg Adressatliste H\u00f8ringsnotat om endringer i sikkerhetsloven \u00a7 8-4 om avgj\u00f8relse av klarering 2/2 "
}