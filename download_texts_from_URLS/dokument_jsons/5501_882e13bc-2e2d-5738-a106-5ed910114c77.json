{
  "dokument_id": "882e13bc-2e2d-5738-a106-5ed910114c77",
  "doc_type": "case_attachment",
  "kommune": 5501,
  "tittel": "Protokoll Eldrer\u00e5det 23.04.2024 (2)",
  "url": "https://innsyn.tromso.kommune.no/application/getMoteDokument?dokid=2001737263",
  "tekst": " M\u00f8teprotokoll Eldrer\u00e5det Dato: 23.04.2024 kl. 09:30 \u2013 11:30 Sted: Formannskapssalen Til stede: Finn Nilsen Tove Bull Ivar S\u00e6ther Knut Henriksen H\u00e5vard Sandberg Toril Torgersen Gunhild Johansen Anna Amdal Fyhn M\u00f8tende varamedlemmer: Forfall Rolf Bj\u00f8rnar Fygle (ELDREREP) Fra administrasjonen: Magne Nicolaisen Sekret\u00e6r: Jonas Torgersen Saksliste Godkjenning av innkalling og saksliste Godkjenning av protokoll Sp\u00f8rsm\u00e5l Saker til behandling H\u00f8ringsinnspill \u2013 Tiltak for \u00e5 sikre b\u00e6rekraft i Helse 10/24 24/07777-1 3 Nord 1 Godkjenning av innkalling og saksliste Innkalling og saksliste ble godkjent. Godkjenning av protokoll Protokollen ble godkjent. Sp\u00f8rsm\u00e5l 2 Saker til behandling 10/24 H\u00f8ringsinnspill \u2013 Tiltak for \u00e5 sikre b\u00e6rekraft i Helse Nord Behandlet av M\u00f8tedato Saknr 1 Eldrer\u00e5det 23.04.2024 10/24 2 Helse- og velferdsutvalget 24.04.2024 14/24 Kommunedirekt\u00f8rens innstilling til vedtak: H\u00f8ringsinnspill fra Troms\u00f8 kommune til Helse Nord RHFs h\u00f8ring \u00abTiltak for \u00e5 sikre b\u00e6rekraft i Helse Nord\u00bb vedtas og leveres innen h\u00f8ringsfristen 25.04.2024. M\u00f8tebehandling i Eldrer\u00e5det 23.04.2024: M\u00f8tebehandling Gunhild Johansen, Anna Amdal Fyhn og Toril Torgersen fremmet forslag til uttalelse. Gunhild Johansen, Anna Amdal Fyhn, og Toril Torgersen fremmet revidert forslag til uttalelse. Forslaget ligger vedlagt protokollen. Votering Revidert forslag til uttalelse ble satt opp mot kommunedirekt\u00f8rens innstilling og enstemmig vedtatt. Eldrer\u00e5dets vedtak ELDRER\u00c5DET 23. APRIL 2024 Tiltak for \u00e5 sikre b\u00e6rekraft i Helse Nord Generelt Eldrer\u00e5det er enig i at l\u00f8sningen p\u00e5 problemene i Helse Nord ligger i \u00e5 endre modellen for samhandling og koordinering mellom kommunehelsetjenesten og spesialisthelsetjenesten. Foretaksmodellen har for mye fokus p\u00e5 \u00f8konomiske incentiver, noen ganger p\u00e5 bekostning av \u00e5 sikre befolkningen i hele landet likeverdig tilgang p\u00e5 h\u00f8ykvalifiserte tjenester. Hele foretaksmodellen burde v\u00e6rt tema for denne h\u00f8ringen. Eldrer\u00e5det har i denne uttalelsen tatt utgangspunkt i behovene for helsetjenester for den eldre del av befolkningen. Vi er enig med Troms\u00f8 kommune i at problemene ikke l\u00f8ses ved \u00e5 redusere tilbudet til innbyggerne. Det vil bare \u00f8ke problemene b\u00e5de p\u00e5 kort og ikke minst p\u00e5 lang sikt. 3 Eldrer\u00e5det er derfor glad for at Troms\u00f8 kommune er s\u00e5 klar p\u00e5 at UNN m\u00e5 styrkes b\u00e5de som universitetssykehus og lokalsykehus, ved at Helse Nord m\u00e5 prioritere \u00f8kte bevilgninger, kapasitet og kompetanse for \u00e5 m\u00f8te de problemene og behovene som eksisterer i regionen. 1. Psykisk helsevern og tverrfaglig spesialisert rusbehandling \u2022 Eldrer\u00e5det er helt enig i kravet om at pasienter med rus- og psykiske lidelser m\u00e5 f\u00e5 likeverdige tilbud som pasienter med somatiske sykdommer. Regionen trenger et nytt psykiatrisk sykehus n\u00e5. \u2022 Eldrer\u00e5det vil sterkt advare mot \u00e5 bygge ned de distriktspsykiatriske sentrene. Mange eldre f\u00e5r behov for psykiatrisk helsehjelp n\u00e5r livene deres endres p\u00e5 grunn av sykdom, sorg og savn, ensomhet, angst og frykt for framtida. For mange eldre betyr det mye \u00e5 v\u00e6re i et kjent og trygt milj\u00f8 n\u00e5r livet blir vanskelig. \u2022 Vi trenger ogs\u00e5 sykehjemsplasser for eldre med rus- og psykiske lidelser. N\u00e5r man snakker om TSR b\u00f8r ogs\u00e5 den eldre del av befolkningen inkluderes. Behovet er der, men tilbudet finnes ikke. 2. Rehabilitering og private tjenester \u2022 Eldrer\u00e5det er enig i at det offentlige helsetilbudet m\u00e5 bygges ut for \u00e5 sikre likeverdig tilgang til rehabilitering for alle innbyggerne, og at det b\u00f8r satses p\u00e5 \u00e5 styrke og utvikle tilbudet ved UNN og andre offentlige helseinstitusjoner i regionen. \u2022 Det vi ser i dag er at det er store overf\u00f8ringer til private p\u00e5 bekostning av det offentlige, nylig offentliggjort i forhold til private klinikker som har spesialisert seg p\u00e5 psykiatri-pasienter som ikke har f\u00e5tt innfridd ventelistegarantien. \u2022 Eldrer\u00e5det er helt enig i at det m\u00e5 utarbeides klare retningslinjer og avtaler mellom det offentlige, ideelle organisasjoner og private akt\u00f8rer. 3. Samordning av prim\u00e6r- og spesialisthelsetjenesten \u2022 Eldrer\u00e5det st\u00f8tter forslag som kommer fra kommunene om \u00e5 v\u00e6re vertskommuner for utpr\u00f8ving av piloter med ulike former for samarbeid mellom kommunene og spesialisthelsetjenesten. \u2022 Eldrer\u00e5det mener forslaget om at den nye legevakta i Troms\u00f8 skal kunne etablere en avdeling som driftes av kommunen og helseforetaket i samarbeid, er et godt forslag. \u2022 Dersom det ligger hindringer i veien p\u00e5 grunn av ulike finansieringsmodeller (jfr. den nye legevakta i Oslo), er dette problemer som m\u00e5 kunne l\u00f8ses p\u00e5 overordna niv\u00e5. Det viktigste er at pasientene blir godt ivaretatt og vi f\u00e5r gode pasientforl\u00f8p, og at ingen blir kasteballer i systemet. 4. Andre innspill til tiltak som kan gi \u00f8kt b\u00e6rekraft i v\u00e5r felles helsetjeneste. \u2022 Eldrer\u00e5det st\u00f8tter at det b\u00f8r pr\u00f8ves ulike former for desentralisering av spesialisthelsetjeneste til innbyggere i kommuner som ikke har distriktsmesisinsk senter. Spesielt med tanke p\u00e5 den demografiske utviklingen med flere eldre, er det viktig at s\u00e5 mange som mulig kan f\u00e5 behandling n\u00e6r der de bor. 4 \u2022 Eldrer\u00e5det er ogs\u00e5 helt klar p\u00e5 at b\u00e5de ansvarsforhold og ressurstilf\u00f8rsel m\u00e5 avklares f\u00f8r det gj\u00f8res endringer i dagens ordning. \u2022 Eldrer\u00e5det st\u00f8tter forslaget om at det s\u00e5 raskt som mulig opprettes en arbeidsgruppe med representanter fra helse og omsorg i de st\u00f8rste kommunene, fylkeskommunen og helseforetaket med konkret mandat for \u00e5 finne framtidsrettede l\u00f8sninger p\u00e5 felles utfordringer, blant annet innen geriatrisk helsetjeneste. Med en stadig \u00f8kende eldre befolkning haster det med \u00e5 finne gode samarbeidsl\u00f8sninger basert p\u00e5 forskning, velferdsteknologi og tiltak for bedre folkehelsen. Mange eldre opplever i dag at de blir kasteballer i systemet og det oppleves som en belastning. \u2022 Eldrer\u00e5det ber om \u00e5 bli representert i en slik arbeidsgruppe. 22.04.2024 Storbykonferansen for eldrer\u00e5d 2024 M\u00f8tebehandling i Eldrer\u00e5det 23.04.2024: M\u00f8tebehandling H\u00e5vard Sandberg foreslo at Finn Nilsen meldes p\u00e5 storbykonferansen for eldrer\u00e5d 2024. Knut Henriksen foreslo at Finn Nilsen overtar hans reserveplass p\u00e5 storbykonferansen for eldrer\u00e5d 2024. Votering Forslaget ble enstemmig vedtatt. Forslaget ble enstemmig vedtatt. Eldrer\u00e5dets vedtak: Finn Nilsen meldes p\u00e5 storbykonferansen for eldrer\u00e5d 2024. H\u00e5vard Sandberg Troms\u00f8, 23.04.2024 5 "
}