{
  "dokument_id": "229ea780-1d3f-51cc-92b2-f3ec2421bc13",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/10048000/Dispensasjonssoknad",
  "tekst": " Gnr./bnr. 112/2 i Bergen Kommune Klimagassregnskap ved vesentlige naturinngrep Utarbeidet: 17.08.23 Side 1 I forbindelse med tiltak knytt til midlertidig deponi p\u00e5 deler av gnr/bnr 112/2 er det satt krav om utarbeiding av et regnskap for utslipp av klimagasser. Kravet er satt i Kommuneplanens arealdel for Bergen, KPA18 \u00a718.4 og kravet vil i dette tilfellet gjelde ved vesentlige naturinngrep. Bergen Kommune har utarbeidet en egen veileder for klimagassberegninger datert juni 2023. Denne er lagt til grunn for de beregningene som er utf\u00f8rt i denne saken. Tiltaket omfatter et omr\u00e5de p\u00e5 10,3 dekar som for tiden er i bruk til midlertidig deponi av freste asfaltmasser Deponiet disponeres av Bijak Maskin AS. Bijak Maskin AS utf\u00f8rer mange oppdrag der en freser ned eksisterende asfalt f\u00f8r det legges p\u00e5 ny asfalt. Dette er en normal fremgangsm\u00e5te n\u00e5r mellom annet Vestland Fylkeskommune reasfalterer fylkeskommunale veger. Bijak Maskin AS har sine lokaler i n\u00e6rheten (ved Espelandsvegen 20). Alle daglig aktivitet og oppdrag utf\u00f8res med oppstart fra disse lokalene. Det \u00e5 ha et midlertidig deponi s\u00e5 tett inntil sine lokaler er sv\u00e6rt gunstig da transport av frest masse til deponi kan gj\u00f8res p\u00e5 samme kj\u00f8restrekning som n\u00e5r sj\u00e5f\u00f8rene returnerer til bedriftens lokaler etter endt arbeidsdag. Dette sparer mye kj\u00f8ring da alternativet vil v\u00e6re \u00e5 kj\u00f8re en omvei til andre deponier. P\u00e5 deponiet blir frest masse sortert og det aller meste blir deretter levert til Fana Stein og Gjennvinning AS (FSG) i R\u00e5dal. FSG bruker frest asfalt som tilskuddsmasse ved produksjon av ny asfalt. Dette reduserer da behovet for bruk av r\u00e5olje i produksjon av ny asfalt. Dermed er frest asfalt et produkt som bli gjenbrukt. I tillegg til utvikling av FSG sine produkter brukes ogs\u00e5 frest asfalt som midlertidig dekke p\u00e5 anleggsveger, ved vegomlegging i byggefase osv. F\u00f8r omr\u00e5det ble benyttet som midlertidig deponi var omr\u00e5det utmark med skrinn vegetasjon. Klimagassberegningene skal dokumentere konsekvensene ved utslipp av klimagasser i prosjekter. Form\u00e5let med utarbeiding av klimagassberegninger er \u00e5 gi et grunnlag for diskusjon mellom tiltakshaver og kommune om tiltakets p\u00e5virkning p\u00e5 klima, gi erfaringstall og \u00f8kt kunnskap samt \u00e5 gi et grunnlag for \u00e5 kunne gj\u00f8re gode klimavurderinger. N\u00e5r det gjelder vesentlige terrenginngrep og krav til klimagassberegninger er dette omtalt i veilederen under kapittel 3.1 der det da er stilt krav om beregninger ved alle arealtyper dersom inngrepet er p\u00e5 over 2,0 dekar. N\u00e5r det gjelder vurdering av arealtyper skal denne baseres p\u00e5 arealressurskartet fra NIBIO (AR5). NIBIO har en database som viser registrert markslag (AR5) I NIBIO sin database er omr\u00e5de registrert med bonitet type \u00ab\u00e5pen grunnlendt fastmark\u00bb uten treslag som vist p\u00e5 figur 1. Figur 1. Oppslag i NIBI sin database. Deponiet dekker 10,3 av 13,8 dekar Side 2 I klassifikasjonssystemet til AR5 er \u00c5pen fastmark definert som: Areal som ikke er myr, og heller ikke er jordbruksareal, skog, bebygd eller samferdsel. Treslag \u00abikke tresatt\u00bb er definert som areal der det ikke er tresetting som holder kravet til skog Bonitet \u00abImpediment\u00bb er definert som areal med produksjonsevne under 0,1 m3 i tillvekst pr. dekar pr. \u00e5r. Dette er den laveste klassen p\u00e5 kvalitet (se tabell 3 i AR5 Klassifikasjonssystem) Grunforhold \u00abkonstruert\u00bb er definert som areal som er sterkt menneskep\u00e5virket og lite biologisk produktivt. Se ogs\u00e5 NIBIO Bok 5 2019 \u00abAR5 Klassifikasjonssystem\u00bb Bergen Kommune har utarbeidet en rapportmal for klimagassberegninger som skal benyttes. For tiltak knyttet til vesentlige terrenginngrep skal Milj\u00f8direktoratets regneark benyttes slik en finner dette p\u00e5 direktoratets hjemmeside. Vedlagt ligger v\u00e5re beregninger basert p\u00e5 bruk av detter regnearket samt utfylt rapport. P\u00e5 grunnlag av AR5 kartet er bonitet f\u00f8r tiltaket ble gjennomf\u00f8rt satt til annen utmark og etter at tiltaket er gjennomf\u00f8rt er det satt til utbygd areal. Det er ikke satt utslippskategori for boniteten \u00abannen utmark\u00bb slik at reknearket til Mdir kommer ut med ikke noe resultat for endringen (se figur 2). Figur 2. Resultat av beregningene fra Mdir sitt rekneark. Bijak maskin henter frest masse fra veganlegg i store deler av Bergensregionen og deler av Hordaland. Deponiets lokalisering i forhold til bedriftens lokaler er som nevnt sv\u00e6rt gunstig og gir en milj\u00f8effekt i redusert kj\u00f8ring Gjenbruk av asfalt er et satsningsomr\u00e5de innenfor arbeidet med \u00e5 redusere CO2 utslipp. Dette er mellom annet omtalt i Statens Vegvesen sin rapport 319. Den store milj\u00f8gevinsten er knyttet til lavere CO2 utslipp ved lavere energibruk og ved gjenbruk av asfalt. Vi konkluderer derfor med at tiltaket har en positiv gevinst for klima Eikelandsosen Andr\u00e9 Bj\u00f8rndal Side 3 "
}