{
  "dokument_id": "fda8c67d-bf65-5295-a81f-1fd532961538",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 18.02.2025",
  "url": "https://bergen.kommune.no/politikere-utvalg/api/fil/bk360/12221588/Protokoll-radet-for-byforming-og-arkitektur-rba-18-02-2025",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 18. feb. 2025 holdt r\u00e5det for byforming og arkitektur (RBA) m\u00f8te i i Johannes Bruns gate 12. Til stede: Torstein Gya Synn\u00f8ve Gudrun Molden Simon Dai Petter Bergerud Ragni Helweg Forfall: Julia M. Frotveit Henrik Madsen Inhabilitet: Fra administrasjonen: \u00c5ge Vallestad M\u00f8teleder: Torstein Gya Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 17:20. 1 Saksliste Saksnr. Arkivsak Sakstittel 7/25 2017/11808-371 Godkjenning av saksprotokoll 14.01.2025 - R\u00e5det for byforming og arkitektur 8/25 2017/11811-346 Grunngitte sp\u00f8rsm\u00e5l - R\u00e5det for byforming og arkitektur 9/25 2022/56596-35 Saksframlegg RBA, Ytrebygda, Gnr. 39, Bnr. 2 m.fl., Fer\u00e5sen, Reguleringsplan 10/25 2022/56651-75 Saksframlegg RBA, Bergenhus, Gnr. 167, Bnr. 517 mfl., Ladeg\u00e5rdsgaten 11/25 2017/11811-349 Eventuelt - R\u00e5det for byforming og arkitektur 2 7/25 Godkjenning av saksprotokoll 14.01.2025 - R\u00e5det for byforming og arkitektur Godkjennes som fremlagt. 8/25 Grunngitte sp\u00f8rsm\u00e5l - R\u00e5det for byforming og arkitektur Ingen sp\u00f8rsm\u00e5l fremlagt. 9/25 Saksframlegg RBA, Ytrebygda, Gnr. 39, Bnr. 2 m.fl., Fer\u00e5sen, Reguleringsplan R\u00e5det for byforming og arkitektur (RBA) behandlet saken i m\u00f8tet 18.02.2025 sak 9/25 og fattet f\u00f8lgende vedtak: R\u00e5det har gitt uttalelse i saken da den l\u00e5 til offentlig ettersyn i 2020, og registrerer at utbyggingsomfanget n\u00e5 er vesentlig redusert, noe som har gjort det mulig \u00e5 bevare mer av gr\u00f8ntstrukturen som anbefalt. Denne er et viktig ledd mellom gr\u00f8ntarealene p\u00e5 begge sider, og dette er positivt med hensyn til reduksjon av nedbygging av natur og n\u00e6r/fjernvirkninger av planforslaget. N\u00e5r det gjelder bebyggelsesstruktur, er rekkehus som bygningstypologi et valg som fungerer godt sett opp mot plassering i terreng og omliggende bygningsstrukturer. I noen deler av planomr\u00e5det fremst\u00e5r bebyggelsen som noe tett, og det b\u00f8r vurderes \u00e5 flytte eller redusere en husrekke for \u00e5 oppn\u00e5 bedre og romsligere utearealer. RBA foresl\u00e5r videre at man ser p\u00e5 om deler av parkeringsunderetasjen i omr\u00e5de BK4 kunne v\u00e6rt avsatt til fellesareal som sykkelboder, reparasjon av sykler eller andre fellesfunksjoner for nabolaget. Om man lukker den \u00e5pne fasaden i carportstrukturen med porter og introduserer for eksempel spilefasader der det er fellesfunksjoner, ville 1. etasjen fremst\u00e5 mer som en byromsvegg. RBA bemerker at omr\u00e5det har en relativt h\u00f8y andel av boenheter som ikke tilfredsstiller krav til UU, men siden planomr\u00e5det er lokalisert i skr\u00e5ende terreng, er det enkelte omr\u00e5der og gangveger som er unntatt prinsippet. Kj\u00f8rbar gangvei f_GG1 har stigning p\u00e5 1:8, boliger som benytter denne som tilkomstvei har dermed ikke universell tilkomst. R\u00e5det noterer seg at PBE har vurdert at dette kan aksepteres, da det ikke er krav til tilgjengelighet for disse boligene i TEK17. Vi stiller oss bak PBEs oppfordring om at det m\u00e5 gj\u00f8res rede for hvordan UU skal l\u00f8ses for boenheter innenfor BK1, der hvor carportanlegg plasseres i underetasje. 3 Dette omr\u00e5det er i hovedsak bilbasert, Det er derfor valgt en transportl\u00f8sning der mange av boenhetene har tilkomst for bil, noe som p\u00e5virker mye av utformingen av utearealene i stor grad. P\u00e5 et overordnet niv\u00e5 burde dette l\u00f8ses p\u00e5 en m\u00e5te som gir de gode fellesarealene mer oppmerksomhet, og bilen en birolle. Helst b\u00f8r bilene henstilles utenfor og f\u00f8r mellomrommene mellom husene. Fellesomr\u00e5dene har generelt f\u00e5tt lite gode arealer, og vi ser ikke at det legges til rette for etablering av et godt nabolag. Overgangene mellom privat areal og fellesomr\u00e5der b\u00f8r videre bearbeides med tanke p\u00e5 \u00e5 skape tilfeldige og uformelle hverdagsm\u00f8ter. Dette kan gj\u00f8res med gangveger og-stier p\u00e5 tvers gjennom bebyggelsen og godt integrert lekearealer. Fellesarealer som i dag er asfaltert bilveg og -parkering, b\u00f8r ogs\u00e5 kunne nyttes til uteaktiviteter som reparasjon av sykler, lek og oppholdsplasser med b\u00e5lplass osv., aktiviteter som trekker folk sammen. P\u00e5 illustrasjonsplanen er det satt av mye areal til asfalt og veier, og f_GT fremst\u00e5r som noe smal til \u00e5 v\u00e6re fellesgate. Videre b\u00f8r det vurderes \u00e5 utvide f_UTE 1 for \u00e5 oppn\u00e5 et mer sentralt felles uterom som kan gi muligheter for de tilfeldige gode m\u00f8tene. I det videre arbeidet m\u00e5 det legges vekt p\u00e5 \u00e5 gi den store lekeplassen et kvalitativt innhold som inviterer flere aldersgrupper, ogs\u00e5 de store barna, og inkluderer utstyr til opphold og naturbasert lek. Eksempler p\u00e5 lekeplasser fra G\u00f8teborg R\u00e5det kan anbefale planen med merknadene over. 4 10/25 Saksframlegg RBA, Bergenhus, Gnr. 167, Bnr. 517 mfl., Ladeg\u00e5rdsgaten R\u00e5det for byforming og arkitektur (RBA) behandlet saken i m\u00f8tet 18.02.2025 sak 10/25 og fattet f\u00f8lgende vedtak: R\u00e5det st\u00f8tter merknader fra vernemyndighetene om at prosjektet i st\u00f8rre grad m\u00e5 tilpasse seg eksisterende kvartal i b\u00e5de form, farge og materialbruk, og er positive til endringene i det arkitektoniske uttrykket ved at det er lagt inn krav om r\u00f8de tak for at kvartalet skal fremst\u00e5 mer helhetlig, R\u00e5det anbefaler at man ser p\u00e5 sammmenf\u00f8yningen i knekken der takterrassen ligger, da denne fremst\u00e5r som noe formmessig uavklart. RBA er videre positive til grepet i det endrede planforslaget med en utvidelse av kontorlokalene inn i bakg\u00e5rden i Ladeg\u00e5rden slik at man f\u00e5r et st\u00f8rre og mer funksjonelt areal i f\u00f8rste etasje. Dette vil forbedre kvaliteten p\u00e5 utearealet i bakg\u00e5rden for beboerne, ved at man f\u00e5r l\u00f8ftet utearealet opp p\u00e5 det samme niv\u00e5et som tilliggende uteareal for naboeiendommen i \u00f8st. Det er positivt at byggene f\u00e5r kapasitet til \u00e5 romme funksjoner som er viktige for nabolaget som hjemmetjenester og andre R\u00e5det stiller seg positive til en utvidelse av planomr\u00e5det utvidet med to ekstra vertikalniv\u00e5 under grunnen, men p\u00e5peker at det b\u00f8r den nye kapasiteten i tillegg til \u00e5 kunne betjene hjemmetjenestenes behov, ogs\u00e5 kan bidra til at omr\u00e5det f\u00e5r redusert gateparkering. R\u00e5det oppfordrer videre til at man kunne se p\u00e5 en videref\u00f8ring av husrekken med en fortolking av eksisterende \u2018tasker\u2019, som har materialitet og utforming som gir verdighet og intimitet/skala til inngangsomr\u00e5dene. Dette kunne ogs\u00e5 bidratt med flere lignende lokaler for utadrettede virksomhet som utestedet \u00abFalske reker\u00bb vegg i vegg. R\u00e5det kan anbefale endringene i planforslaget med merknadene over. 11/25 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 18.02.2025 sak 11/25 og fattet f\u00f8lgende vedtak: RBA \u00f8nsker \u00e5 uttale seg til nytt utkast til kommuneplanens arealdel n\u00e5r den kommer p\u00e5 h\u00f8ring. 5 "
}