{
  "dokument_id": "f0e1e32c-edbb-59ed-8802-1b76889da7d0",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 229/24, Forslag til meddommere til Bergen tingrett, meddommere/lagrettemedlemmer til Gulating lagmannsrett, og jordskiftemeddommere til Hordaland jordskifterett for perioden 2025 - 2028.",
  "url": "https://bergen.kommune.no/politikere-utvalg/api/fil/bk360/10720862/Innstilling-vedtak-Forslag-til-meddommere-til-Bergen-tingrett-meddommere-lagrettemedlemmer-til-Gulating-lagmannsrett-og-jordskiftemeddommere-til-Hordaland-jordskifterett-for-perioden-2025-2028-",
  "tekst": "Forslag til meddommere til Bergen tingrett, meddommere/lagrettemedlemmer til Gulating lagmannsrett, og jordskiftemeddommere til Hordaland jordskifterett for perioden 2025 - 2028. Bergen bystyre behandlet saken i m\u00f8tet 19.06.2024 sak 229/24 og fattet f\u00f8lgende vedtak: 1. Bystyret oppnevner 917 meddommere (473 kvinner og 444 menn) til Hordaland tingrett for valgperioden 2025-2028, jfr. vedlegg 1. 2. Bystyret oppnevner 158 meddommere/ lagrettemedlemmer til Gulating lagmannsrett (79 kvinner og 79 kvinner for valgperioden 2025-2028), jfr. vedlegg 2. 3. Bystyret oppnevner 30 jordskiftemeddommere (15 kvinner og 15 menn) for valgperioden 2025-2028, jfr. vedlegg 3. 4. Suppleringsvalg av meddommere foretas av Bergen bystyre i september eller oktober 2024. Bergen bystyres behandling Eva Synn\u00f8ve Hagewick Steigen (A) ba om habilitetsvurdering fordi hennes n\u00e6rmeste leder er en av dem som er oppnevnt til \u00e5 bli meddommer for Hordaland Tingrett. Utover dette har hun ingen personlig relasjon til leder. En folkevalgt er ikke inhabil n\u00e5r det skal velges personer til offentlige tillitsverv, eller n\u00e5r det skal fastsettes godtgj\u00f8ring o.l. for slike verv, jfr. kommuneloven \u00a7 11-10 fjerde ledd. P\u00e5 bakgrunn av dette kjente Bergen bystyre Hagewick Steigen habil til \u00e5 behandle sak 229/24. Ingen representanter tok ordet. Votering: Innstillingen ble vedtatt enstemmig. Forretningsutvalget behandlet saken i m\u00f8tet 11.06.2024 sak 222/24 og avga f\u00f8lgende innstilling: Utvalgets innstilling er likelydende med bystyrets vedtak. Forslag til innstilling til bystyret: Forslaget og utvalgets innstilling er likelydende. "
}