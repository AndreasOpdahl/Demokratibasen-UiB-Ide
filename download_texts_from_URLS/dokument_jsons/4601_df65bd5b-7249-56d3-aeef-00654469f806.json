{
  "dokument_id": "df65bd5b-7249-56d3-aeef-00654469f806",
  "doc_type": "case_presentation",
  "kommune": 4601,
  "tittel": "Forvaltningsrevisjon av sosiale tjenester",
  "url": "https://bergen.kommune.no/politikere-utvalg/api/fil/bk360/11913316/Framstilling-Forvaltningsrevisjon-av-sosiale-tjenester",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2025/05090-2 Saksbehandler: Ragnhild Hvoslef Kr\u00fcger Forvaltningsrevisjon av sosiale tjenester Hva saken gjelder: Kontrollutvalget behandlet i m\u00f8te 21. januar en forvaltningsrevisjon av sosiale tjenester. Form\u00e5let med forvaltningsrevisjonen har v\u00e6rt \u00e5 unders\u00f8ke om kommunen sikrer tilgjengelig informasjon og god kommunikasjon om kommunens sosiale tjenester. Videre har det v\u00e6rt et form\u00e5l \u00e5 unders\u00f8ke om kvalifiseringsprogrammet i NAV blir gjennomf\u00f8rt i samsvar med de m\u00e5l som er satt for programmet, gjeldende regelverk og Bergen kommune sine retningslinjer. Mer informasjon om kvalifiseringsprogrammet her: Kvalifiseringsprogrammet - nav.no Revisor fra Deloitte anbefaler f\u00f8lgende tiltak: 1. Arbeider videre med \u00e5 sikre klart og tydelig spr\u00e5k i kommunikasjon med brukere av sosiale tjenester, herunder: a. Vurderer mulighetene for \u00e5 justere og tilpasse maler og standardtekster slik at disse har et s\u00e5 enkelt og tydelig spr\u00e5k som mulig. 2. Vurderer \u00e5 videreutvikle informasjonen om de sosiale tjenestene som ligger tilgjengelig p\u00e5 kommunens nettsider. 3. Vurderer \u00e5 sikre bedre oversikt over responstid p\u00e5 henvendelser de sosiale tjenestene mottar digitalt og per telefon, som grunnlag for evaluering av om responstid er i samsvar med gjeldende regler og rutiner. 4. Vurderer \u00e5 etablere tydeligere m\u00e5leindikatorer for kvalifiseringsprogrammet, som kan brukes til \u00e5 evaluere hvorvidt programmet over tid bidrar til \u00e5 fremme overgang til arbeid og gjennom dette selvfors\u00f8rgelse for deltakerne. 5. Vurderer \u00e5 iverksette tiltak for \u00e5 f\u00f8lge opp og kontrollere at kvalifiseringsprogrammet blir gjennomf\u00f8rt i samsvar med regelverk og kommunale f\u00f8ringer, herunder om kvalifiseringsprogrammet bidrar til \u00e5 realisere overordnede m\u00e5l og ambisjoner for kommunens arbeid p\u00e5 omr\u00e5det. 6. Rydder opp i bruken av lokale rutiner og tydeliggj\u00f8r hvilke felles rutiner som skal benyttes, samt vurderer \u00e5 utarbeide/videreutvikle felles rutiner for arbeid med kvalifiseringsprogrammet, herunder for arbeid med: a. arbeidsevnevurdering b. tilbud om og utarbeidelse av individuell plan, og 1 c. oppf\u00f8lging og evaluering av den enkelte deltakers utbytte av kvalifiseringsprogrammet. 7. Vurderer \u00e5 styrke ytterligere informasjonsarbeidet rettet mot innbyggere som ikke allerede befinner seg i NAV-systemet, men som vil kunne ha utbytte av \u00e5 delta i kvalifiseringsprogrammet. 8. Arbeider videre med \u00e5 utvikle kunnskap om kvalifiseringsprogrammet blant ansatte i NAV som ikke arbeider fast med dette R\u00e5dene kan velge \u00e5 komme med forslag til merknader eller vedtak f\u00f8r saken g\u00e5r videre til behandling i bystyret. Forslag til vedtak: Forvaltningsrevisjon av sosiale tjenester tas til orientering Dato: 22. januar 2025 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Kontrollutvalgssak Rapport fra forvaltningsrevisjonen 2 "
}