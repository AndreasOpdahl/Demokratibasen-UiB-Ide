{
  "dokument_id": "ddc17dc6-0bb3-56fc-936b-5df53a4d9018",
  "doc_type": "case_presentation",
  "kommune": 4601,
  "tittel": "Midlertidig fritak fra verv - Christian Haugen (FrP)",
  "url": "https://bergen.kommune.no/politikere-utvalg/api/fil/bk360/12538675/Framstilling-Midlertidig-fritak-fra-verv-Christian-Haugen-FrP-",
  "tekst": " Forretningsutvalget Saksframstilling V\u00e5r referanse: 2025/154154-2 Saksbehandler: Ida Rambech Midlertidig fritak fra verv - Christian Haugen (FrP) Hva saken gjelder: Bystyrets kontor mottok i e-post datert 11. april 2025 s\u00f8knad fra Christian Haugen (FrP) om midlertidig fritak fra sine folkevalgte verv for perioden han g\u00e5r av som byr\u00e5d til 31. august 2025. If\u00f8lge kommuneloven \u00a7 7-9 2. ledd kan kommunestyret eller fylkestinget etter s\u00f8knad frita den folkevalgte for vervet midlertidig hvis vedkommende ikke kan ivareta vervet sitt uten at det f\u00f8rer til vesentlig ulempe for han eller henne. En folkevalgt som har f\u00e5tt innvilget midlertidig fritak, har ikke rett til \u00e5 tre inn igjen i vervet f\u00f8r fritaksperioden er over. Videre angir loven at vervet m\u00e5 f\u00f8re til \u00abvesentlig ulempe\u00bb. I Rundskriv H-2019-4 til den nye kommuneloven av 2018, se pkt. 8.2 fjerde avsnitt er dette n\u00e6rmere presisert: \u00abSom vesentleg ulempe for den folkevalde personen vil typisk vere hans eller hennar si helsetilstand, arbeidsforhold, familieforhold eller andre velferdsgrunnar. Ulempa m\u00e5 som utgangspunkt gjelde den folkevalde personen sj\u00f8lv (...) Haugen s\u00f8ker midlertidig fritak fra verv da han skal fullf\u00f8re LIS-l\u00f8p som lege. Bystyredirekt\u00f8ren vurderer at gjennomf\u00f8ringen av LIS- l\u00f8p som lege ikke er forenlig med de vervene som Haugen innehar og at vilk\u00e5rene f\u00f8lgelig er oppfylt. Christian Haugen (FrP) har f\u00f8lgende aktive verv: \u2022 Medlem i Bergen bystyre \u2022 Leder i Utvalg for helse og sosial \u2022 Medlem i Forretningsutvalget \u2022 Medlem i Valgstyret \u2022 Varamedlem i SU Eidsv\u00e5g skole \u2022 Varamedlem i Sparebanken Vest. Generalforsamling Forretningsutvalget innvilger fritak, jf. Reglement for Bergen bystyre og bystyreutvalgene kap. 7. Det midlertidige fritaket kan h\u00e5ndteres ved bruk av vara. 1 Forslag til vedtak i Forretningsutvalget Christian Haugen (FrP) gis midlertidig fritak for perioden han g\u00e5r av som byr\u00e5d til 31. august 2025 for f\u00f8lgende verv: \u2022 Medlem i Bergen bystyre \u2022 Leder i Utvalg for helse og sosial \u2022 Medlem i Forretningsutvalget \u2022 Medlem i Valgstyret Varamedlem i SU Eidsv\u00e5g skole \u2022 Varamedlem i Sparebanken Vest. Generalforsamling Dato: 24. april 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 2 "
}