{
  "dokument_id": "4a3b3ac7-2d52-5584-abb1-0262923aec76",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 231/24, Revidert reglement for representasjon i regi av ordf\u00f8rer og bystyrets organer",
  "url": "https://bergen.kommune.no/politikere-utvalg/api/fil/bk360/10720889/Innstilling-vedtak-Revidert-reglement-for-representasjon-i-regi-av-ordforer-og-bystyrets-organer",
  "tekst": "Revidert reglement for representasjon i regi av ordf\u00f8rer og bystyrets organer Bergen bystyre behandlet saken i m\u00f8tet 19.06.2024 sak 231/24 og fattet f\u00f8lgende vedtak: Bystyret vedtar \u00abReglement for representasjon i Bergen kommune\u00bb slik det fremg\u00e5r av vedlegg 1. Bergen bystyres behandling F\u00f8lgende representanter tok ordet: Rune Bakervik (A), Martin Virkesdal Jonsterhaug (FrP), Per-Arne Hvidsten Larsen (V), Trond Tystad (BL). Merknader fremsatt i bystyret: Per Arne Larsen (V) fremsatte p\u00e5 vegne av V f\u00f8lgende merknad: Bystyret vil understreke at ordf\u00f8reren er byens fremste folkevalgte og den \u00f8verste ansvarlige for bystyret. Ordf\u00f8rerens viktigste oppgaver er \u00e5 lede bystyrem\u00f8tene og \u00e5 v\u00e6re byens fremste offentlige representant. Dersom det er konflikt mellom disse to sentrale oppgavene ber bystyret ordf\u00f8rer s\u00e5 langt som det er mulig \u00e5 prioritere bystyrem\u00f8ter fremfor representasjon. Votering: Innstillingen punkt 1 ble vedtatt enstemmig. Innstillingen punkt 2 fikk 0 stemmer, og var dermed falt. Merknad fra V fremsatt av Per-Arne Hvidsten Larsen (V), fikk 25 stemmer (A, MDG, V, R, KrF), og var dermed falt. Bergen bystyre behandlet saken i m\u00f8tet 08.05.2024 sak 154/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Forretningsutvalget behandlet saken i m\u00f8tet 30.04.2024 sak 167/24 og avga f\u00f8lgende innstilling: 1. Bystyret vedtar \u00abReglement for representasjon i Bergen kommune\u00bb slik det fremg\u00e5r av vedlegg 1. 2. Kommuneadvokaten foretar en juridisk vurdering av punkt 2.7.3 i foresl\u00e5tt reglement. Forslag til innstilling: Bystyret vedtar \u00abReglement for representasjon i Bergen kommune\u00bb slik det fremg\u00e5r av vedlegg 1. 2 "
}