{
  "dokument_id": "8e90bb35-b355-57cd-93b0-b711863fde3d",
  "doc_type": "case_presentation",
  "kommune": 5501,
  "tittel": "Kommunal bost\u00f8tte - retningslinjer",
  "url": "https://innsyn.tromso.kommune.no/application/getMoteDokument?dokid=2001943105",
  "tekst": "Arkivsaksnr. 25/00254-1 Saksbehandler Marianne Pleym Saksgang M\u00f8tedato Helse- og velferdsutvalget 26.02.2025 Kommunal bost\u00f8tte - retningslinjer Kommunedirekt\u00f8rens innstilling til vedtak: 1. Retningslinjer for vurdering, utm\u00e5ling og tildeling av kommunal bost\u00f8tte i Troms\u00f8 kommune vedtas. 2. Ordning med kommunal bost\u00f8tte vurderes for revidering etter 3 \u00e5r. 3. Enhet som skal forvalte kommunal bost\u00f8tte tildeles en 50 % personalressurs til administrasjon, som dekkes av den tildelte rammen for kommunal bost\u00f8tte. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r 1 Hva saken gjelder I kommunestyrem\u00f8te 18.12.2024 ble det fattet vedtak om innf\u00f8ring av kommunal bost\u00f8tte. Vedtaket gir alle leietakere i kommunalt forvaltet leiebolig, rett til vurdering av kommunal bost\u00f8tte. Kommunal bost\u00f8tte gis som direkte fradrag p\u00e5 husleie, og medregner ikke boutgifter utover selve husleien. Utl\u00f8sning av kommunal bost\u00f8tte, forutsetter vedtak p\u00e5 statlig bost\u00f8tte. Innf\u00f8ringen av kommunal bost\u00f8tte skjer gradvis ved fornyelse av husleiekontrakt. I kommunestyrevedtaket fremkommer det at Helse og velferdsutvalget skal vedta retningslinjer for ordningen. Retningslinjene har tilbakevirkende kraft fra 1. januar 2025. Saksutredning Kommunen tildeler ulike typer kommunal bolig. De kommunale boligene er b\u00e5de ordin\u00e6re boliger som kan v\u00e6re integrert i ordin\u00e6rt bo-milj\u00f8, frittst\u00e5ende kommunale boliger og boliger med eller n\u00e6rt tjenester. Tildeling av bolig er fordelt p\u00e5 ulike seksjoner og enheter avhengig av behovet for tjenester. Tildeling av boliger med tjenester ivaretas av Forvaltningskontorene, mens \u00f8vrige kommunale boliger inklusive boliger til flyktninger tildeles fra Boligkontoret. Bolig tildeles ut fra \u00f8konomiske vilk\u00e5r, men ogs\u00e5 ut fra behov tilknyttet helse- eller funksjonsnedsettelser grunnet utfordringer med somatisk helse, rus/psykiatri eller utviklingshemming/utviklingsforstyrrelser. Det er viktig at en kommunal bost\u00f8tte forvaltes p\u00e5 en m\u00e5te som sikrer st\u00f8rst mulig likebehandling, og at administrasjonen av den gj\u00f8res s\u00e5 enkel som mulig. Samtidig er det viktig at de individuelle forskjellene rundt tildeling av bolig ivaretas. Det legges ikke til grunn at kommunal bost\u00f8tte skal v\u00e6re en s\u00f8kbar ordning. Enhver s\u00f8knad om bolig i Troms\u00f8 Kommune, skal automatisk vurderes for kommunal bost\u00f8tte. Det innhentes inntektsopplysninger som en regel for s\u00f8knad om kommunal bolig. Vedtaket om kommunal bost\u00f8tte sier ikke noe om de \u00f8konomiske inngangsvilk\u00e5rene. Det fremst\u00e5r som naturlig og mest rettferdig, at den \u00f8konomiske innfallsporten til velferdsbolig skal ligge til grunn for alle grupper. Det er hensiktsmessig at kommunal bost\u00f8tte forvaltes av en enhet, for \u00e5 sikre best effektivitet og lik behandling av s\u00f8kere. Det utarbeides rutiner for informasjonsflyt fra andre enheter som tildeler kommunal bolig, slik at tildeling av kommunalt forvaltet bolig, og vurdering av kommunal bost\u00f8tte gj\u00f8res samtidig. Kommunal bost\u00f8tte er en ny ordning som krever en administrasjon, og som forventes \u00e5 kunne dekkes av kommunestyrets tildelte ramme for kommunal bost\u00f8tte. Det vurderes til \u00e5 tilsvare 50 % stilling. Referanse her er kommunens ressursbruk for ivaretakelse av redusert betaling barnehage og SFO. Faktisk ressursbehov m\u00e5 kartlegges noe mer. . 2 Forvalter: Boligkontoret Utover det vises det til vedlegg med kommunale retningslinjer Konklusjon Kommunal bost\u00f8tte forvaltes etter vedlagte retningslinjer. Kommunal bost\u00f8tte forvaltes for tiden av boligkontoret i Troms\u00f8 kommune, som en felles ordning for alle som tildeler kommunal bolig. Boligkontoret tildeles en 50 % personalressurs for \u00e5 ivareta administrasjon ved kommunal bost\u00f8tte, og som dekkes av tildelt ramme for kommunal bost\u00f8tte. Vedtakskompetanse Helse- og velferdsutvalget Vedlegg Retningslinjer kommunal bost\u00f8tte 3 "
}