{
  "dokument_id": "3a4c3f7e-14dc-5fed-b13a-d292e73d13f6",
  "doc_type": "case_presentation",
  "kommune": 4601,
  "tittel": "V\u00e5gsallmenningen 1, Frescohallen - S\u00f8knad om ny alminnelig skjenkebevilling for alkoholdig drikk gruppe 1-3, gjeldende for flere utend\u00f8rs arealer",
  "url": "https://bergen.kommune.no/politikere-utvalg/api/fil/bk360/12343595/Framstilling-Vagsallmenningen-1-Frescohallen-Soknad-om-ny-alminnelig-skjenkebevilling-for-alkoholdig-drikk-gruppe-1-3-gjeldende-for-flere-utendors-arealer",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2021/94880-77 V\u00e5gsallmenningen 1, Frescohallen - S\u00f8knad om ny alminnelig skjenkebevilling for alkoholdig drikk gruppe 1-3, gjeldende for flere utend\u00f8rs arealer Hva saken gjelder: Kontor for skjenkesaker mottok 6. februar 2025 s\u00f8knad om ny alminnelig skjenkebevilling for alkoholholdig drikk gruppe 1-3, gjeldene for flere utend\u00f8rs arealer, ved Frescohallen, V\u00e5gsallmenningen 1. S\u00f8knaden gjelder for skjenkebevilling for flere utend\u00f8rs arealer. Bevillingss\u00f8ker er Bergen B\u00f8rs Hotel AS, org. nr. 916 205 848. Stedet har pr i dag skjenkebevilling for f\u00f8lgende arealer: Innend\u00f8rs Frescohallen 766 kvm Visitor Center 150 kvm Utend\u00f8rs Langs hus 42 kvm (innehar vedtak p\u00e5 opptil 100 kvm) Nytt, oms\u00f8kt areal Utend\u00f8rs V\u00e5gsalmeningen 84 kvm V\u00e5gsalmeningen 92 kvm Fisketorget telt/bod (*) 20 kvm Nytt oms\u00f8kt areal p\u00e5 V\u00e5gsallmenningen gjelder frem til 30.09.2025. (*) Fisketorget, gjelder til 31.12.2025, med skjenkestopp klokken 20.00 alle dager. Totalt oms\u00f8kt areal er s\u00e5ledes 1.154 kvm, fordelt p\u00e5 916 kvm innend\u00f8rs skjenkeflate og 238 kvm utend\u00f8rs skjenkeflate. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et 1 overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Hverken politi eller etat for sosiale tjenester har spesielle merknader til s\u00f8knaden. Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Foreliggende s\u00f8knad gjelder skjenkebevilling til et spisested med stor matomsetning. I kommunens retningslinjer, kap. 4.7, vedtatt av Bergen bystyre 19. juni 2024 i sak 182/24, fremg\u00e5r f\u00f8lgende: \u00abSkjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. spisesteder som har lukketid tidligere enn kl. 22.00 kan likevel innvilges skjenkebevilling.\u00bb Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. For skjenkeareal p\u00e5 fisketorget, anbefaler Kontor for skjenkesaker at det gis skjenkebevilling ut \u00e5r 2025, da vi ikke har oversikt over kommunens planer for Fisketorget i 2026. Grunnet Fisketorgets historiske plassering der det inntil nylig var en alkoholfri sone, anbefaler vi skjenkestopp klokken 20.00, alle dager. Dette for \u00e5 ivareta stedets karakter og for at omr\u00e5det fremdeles skal kunne v\u00e6re et friomr\u00e5de for publikum. Kontor for skjenkesaker har v\u00e6rt p\u00e5 befaring p\u00e5 stedet ved anledninger. S\u00f8knad er gjennomg\u00e5tt ved tegninger og i dialog med s\u00f8ker. S\u00f8knaden vurderes til \u00e5 samsvare med faktiske forhold p\u00e5 stedet. Bergen bystyre har vedtatt egne retningslinjer til tildeling av tillatelser til uteserveringer. De inneholder blant annet f\u00f8lgende bestemmelser: \u00abKap. 8 TILLATELSER TIL UTESERVERING 8.1 Det er ikke tillatt med musikk eller underholdning ved bruk av elektrisk anlegg/ h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene. Musikk eller underholdning m\u00e5 ikke v\u00e6re slik at det er til vesentlig sjenanse eller ulempe for dem som bor eller oppholder seg i omr\u00e5det hvor uteserveringen foreg\u00e5r. 2 8.2 Fremkommeligheten og de trafikale forhold skal v\u00e6re gode etter etablering av uteserveringen. Bredde til fri ferdsel avgj\u00f8res etter en konkret vurdering, og den skal v\u00e6re minimum 3 meter. Menyskilt, navneskilt, blomsterkasser og andre innretninger i forbindelse med uteserveringen skal ikke plasseres utenfor serveringsarealets avgrensing. Unntak kan gj\u00f8res i omr\u00e5der med liten ferdsel. 8.3 Tillatelsene til uteservering gjelder for det areal som er oppgitt i vedtaket. Tillatelsen gjelder det driftskonsept som er oppgitt i s\u00f8knaden. Vedtak p\u00e5 innvilget uteservering gis under forutsetning av at det til enhver tid foreligger leieforhold med grunneier for arealet. 8.4 Skjenkearealet p\u00e5 uteserveringen m\u00e5 v\u00e6re klart avgrenset mot det arealet som ikke er skjenkeareal. Bymilj\u00f8etaten godkjenner vilk\u00e5r og avgrensing p\u00e5 offentlig areal. F\u00f8lgende avgrensinger godtas: Metallgjerder i lengre seksjoner som ikke er grunnfaste i kombinasjon med t\u00f8y eller tau, eller andre l\u00f8sninger som sikrer behovet for avgrensing og flyttbarhet. Avgrensing p\u00e5 offentlig grunn skal fjernes n\u00e5r de ikke er i bruk.\u00bb Ut fra innkommet s\u00f8knad og vurdering p\u00e5 stedet, kan vi ikke se at uteserveringen vil v\u00e6re til sjenanse for n\u00e6romr\u00e5det. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, inne og ute areal, ved Frescohallen, V\u00e5gsallmenningen 1, innvilges som oms\u00f8kt. Det settes f\u00f8ring for tid for skjenkestopp p\u00e5 Fisketorget, der skjenking m\u00e5 opph\u00f8re klokken 20.00, alle dager. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Skjenkebevillingen utend\u00f8rs kan imidlertid kun benyttes dersom bevillingshaver innehar gyldig leiekontrakt med grunneier for uteservering p\u00e5 det oms\u00f8kte omr\u00e5det. Dersom slik leiekontrakt ikke foreligger, kan tillatelsen til skjenking p\u00e5 omr\u00e5det ikke benyttes. Bevillingen gjelder frem til 30.09.2028, med unntak for skjenkeareal p\u00e5 Fisketorget som opph\u00f8rer 31.12.2025. Byr\u00e5dens vurdering og anbefaling/konklusjon: Byr\u00e5den st\u00f8tter kontor for skjenkesaker sin vurdering og innstiller p\u00e5 at s\u00f8knaden om alminnelig skjenkebevilling for alkoholholdig drikk gruppe 1-3, inne og ute areal, ved Frescohallen, V\u00e5gsallmenningen 1, innvilges. Vedtakskompetanse: Byr\u00e5dets fullmakter som kollegium, fastsatt av byr\u00e5det 22.04.21 i sak 1119-21, pkt. 15: 3 Byr\u00e5det selv treffer avgj\u00f8relser om: Skjenkesaker: \u2022 Byr\u00e5det tildeler skjenkebevillinger \u2022 Byr\u00e5det gir tillatelse til uteservering Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knad om alminnelig skjenkebevilling for alkoholholdig drikk gruppe 1-3, inne og ute areal, ved Frescohallen, V\u00e5gsallmenningen 1, innvilges. a. Bevillingshaver er Bergen B\u00f8rs Hotel AS, org. nr. 916 205 848 b. Styrer for skjenkebevillingen er Raymond Mikkelsen, f. 08.11.71. Stedfortreder for styrer er Giovanni Sanchez, f. 21.01.72 c. Bevillingen er til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering. d. Totalt oms\u00f8kt skjenkeareal er 1.154 kvm, fordelt p\u00e5 inne areal p\u00e5 916 kvm og ute areal p\u00e5 238 kvm. e. 20 kvm areal p\u00e5 fisketorget (bod/telt) har skjenkestopp 20.00, alle dager og vedtak gjelder til 31.12.2025. 2. Bevillingen gis for bevillingsperioden frem til 30.09.2028. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn b. at Bymilj\u00f8etaten har godkjent uteserveringen med eventuelle innretninger p\u00e5 offentlig areal c. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 4 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 1. april 2025 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 13.03.2025 - V\u00e5gsallmenningen 1, Frescohallen - S\u00f8knad om ny alminnelig skjenkebevilling for alkoholdig drikk gruppe 1-3, gjeldende for flere utend\u00f8rs arealer 5 "
}