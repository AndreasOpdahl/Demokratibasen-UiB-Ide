{
  "dokument_id": "499aab61-e572-5fc4-95a2-7c95cece709b",
  "doc_type": "case_attachment",
  "kommune": 5501,
  "tittel": "Vedlegg 1_Forslag p\u00e5 kriterier for tilskuddsordningen helse-og velferdsform\u00e5l_",
  "url": "https://innsyn.tromso.kommune.no/application/getMoteDokument?dokid=2001894806",
  "tekst": "Tilskudd til helse-og velferdsform\u00e5l Troms\u00f8 kommune \u00f8nsker gjennom tilskuddsordningen \u00e5 st\u00f8tte opp om frivillige og ideelle organisasjoners innsats i Troms\u00f8. I tillegg \u00f8nskes det \u00e5 stimulere til nytenking om hvordan tiltak kan videreutvikles og tilpasses innbyggere og brukergruppers \u00f8nsker og behov i st\u00f8rre grad. Tilskuddene skal supplere kommunens egen innsats overfor lokalsamfunn, borgere og brukere, og styrke muligheten for \u00e5 gjennomf\u00f8re ulike arrangement for spesifikke m\u00e5lgrupper. Tilskuddet er forankret i kommunens handlingsprogram 2025-2028. Form\u00e5let med ordningen er \u00e5 bidra til likemannsarbeid, forebygge sosialt utenforskap, bedre levek\u00e5r og aktiv samfunnsdeltakelse for innbyggere i Troms\u00f8 kommune. M\u00e5lgrupper er; \u2022 Mennesker med nedsatt funksjonsevne / utviklingshemmede \u2022 Personer med utfordringer knyttet til psykisk helse, rus og annen avhengighetsproblematikk Hvem kan s\u00f8ke Ideelle, frivillige lag, foreninger og bruker- og p\u00e5r\u00f8rendeorganisasjoner og stiftelser. Alle som mottar st\u00f8tte skal ha en \u00e5pen, inkluderende og ikke-diskriminerende praksis for sine aktiviteter. Du fyller ut s\u00f8knaden i s\u00f8knadsportalen. S\u00f8knadsfrist: 23.januar 2024. kl 00:00. S\u00f8knadsskjema vil v\u00e6re tilgjengelig i portalen \u00e9n m\u00e5ned f\u00f8r s\u00f8knadsfrist. Klagefrist: Tre uker etter offentliggj\u00f8ring jf. \u00a729 i forvaltningsloven Satsingsomr\u00e5der for 2025 \u2022 P\u00e5r\u00f8rendearbeid (barn, s\u00f8sken, ektefelle, familie og annet nettverk) \u2022 Forebyggende tiltak mot ensomhet gjennom \u00e5 bygge fellesskap, skape m\u00f8teplasser og trygge rom. M\u00f8teplasser (spesielt kveld, helg og h\u00f8ytid) \u2022 Konkrete tiltak som bidrar til \u00e5 klare \u00e5 st\u00e5 i eget liv Tildelingskriterier - dette vektlegges: \u2022 Det skal framg\u00e5 av s\u00f8knaden hvilke konkrete tiltak organisasjonen s\u00f8ker st\u00f8tte til. \u2022 Det skal framg\u00e5 av s\u00f8knaden hvordan tiltaket supplerer Troms\u00f8 kommune sine tilbud. \u2022 Tiltak med stor grad av samhandling med andre organisasjoner b\u00f8r synliggj\u00f8res. \u2022 hjelp til selvstendighet, likemannsarbeid og livsmestring \u2022 Inkludering av \u00f8konomisk og sosialt vanskeligstilte. \u2022 S\u00f8ker bes opplyse om mottak av andre st\u00f8tteordninger, b\u00e5de \u00f8konomisk og annen st\u00f8tte som for eksempel gratis lokaler, dekning av str\u00f8m. Organisasjoner som mottar 100 000 kroner eller mer, m\u00e5 innen 1. april \u00e5ret etter sende inn \u00e5rsrapport og revidert regnskap som synliggj\u00f8r den samlede virksomheten og \u00f8konomien i organisasjonen. \u2022 For s\u00f8knader om tilskudd over 500 000 kroner i kommunal st\u00f8tte, skal organisasjonene ha vurdert samarbeidsavtale/intensjonsavtale med andre frivillige organisasjoner som det vil v\u00e6re naturlig \u00e5 samarbeide med, eller med kommunens tjenester. Uavhengig av organisasjonsform skal det fremg\u00e5 av vedtekter eller grunnlagsdokumenter at virksomheten ivaretar et ideelt, ikke kommersielt form\u00e5l. Ved markedsf\u00f8ring av tilbudene skal det fremg\u00e5 at aktivitetene st\u00f8ttes av Troms\u00f8 kommune. Innbyggermedvirkning i kommunal regi Vi er opptatt av innbyggermedvirkning. Den kompetansen som de ulike organisasjoner innehar i kraft av sine medlemmer er viktig \u00e5 lytte til. For \u00e5 kunne dra nytte av kompetansen til ulike organisasjoner, inkluderer vi i det gitte tilskuddet deltakelse i m\u00f8ter som Troms\u00f8 kommune inviterer til. Dette betyr at avl\u00f8nning for deltakelse administreres av organisasjon som en del av tilskuddet. I \u00e5rsrapport skal det rapporteres p\u00e5 hvilke m\u00f8ter/arrangement man har deltatt p\u00e5 og kostnader knyttet til deltakelse. Har du sp\u00f8rsm\u00e5l s\u00e5 send mail til: R\u00e5dgiver Janne Joakimsen janne.joakimsen@tromso.kommune.no R\u00e5dgiver Anne Beate B\u00e5tnes anne.beate.batnes@tromso.kommune.no Tilskuddet er forankret Handlingsprogramforslag for 2024-2027 og budsjett for 2024 "
}