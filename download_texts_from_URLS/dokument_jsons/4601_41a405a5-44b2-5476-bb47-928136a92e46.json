{
  "dokument_id": "41a405a5-44b2-5476-bb47-928136a92e46",
  "doc_type": "case_presentation",
  "kommune": 4601,
  "tittel": "Deltakelse i arbeids- og referansegrupper",
  "url": "https://bergen.kommune.no/politikere-utvalg/api/fil/bk360/9747592/Framstilling-Deltakelse-i-arbeids-og-referansegrupper",
  "tekst": " Eldrer\u00e5det Saksframstilling V\u00e5r referanse: 2023/280773-10 Saksbehandler: Ragnhild Hvoslef Kr\u00fcger Deltakelse i arbeids- og referansegrupper Hva saken gjelder: Faste grupper R\u00e5det blir jevnlig bedt om \u00e5 oppnevne representanter til ulike kommunale arbeids- og referansegrupper. I perioden 2020-2023 har r\u00e5det v\u00e6rt representert i f\u00f8lgende faste kommunale arbeids- og styringsgrupper - Produktr\u00e5det (tilsyn med matlevering ved sykehjem) - Tverrfaglig gruppe for nye bygg i regi av byr\u00e5dsavdeling for helse og omsorg - Kvalitetsutvalg for Etat for sykehjem - Kvalitetsutvalg for Etat for hjemmebaserte tjenester - Polyfon erfaringspanel - Fag- og samarbeidsr\u00e5det for USHT (Utviklingssenter for sykehjem og hjemmetjenester) - Brukerpanel Alrek helseklynge I tillegg har r\u00e5det deltatt i flere ad-hoc arbeids og referansegrupper og deltatt med innlegg p\u00e5 ulike innspillsdager og temam\u00f8ter. R\u00e5det har ogs\u00e5 hatt representanter i brukerr\u00e5dene p\u00e5 de fleste sykehjemmene i Bergen. Det forrige r\u00e5det behandlet en sak om deltakelse i arbeidsgrupper, referansegrupper og andre former for medvirkning i kommunen i m\u00f8te 25. september og fattet f\u00f8lgende vedtak: Eldrer\u00e5det g\u00e5r inn for ein kombinasjon av dei to alternativa i saksutgreiinga med vekt p\u00e5 det siste. R\u00e5det vil peika p\u00e5 at \u00e5leinegang i arbeidsgrupper mm kan vera krevjande og lett f\u00f8ra til at eit samla r\u00e5d miser viktig informasjon og kunnskap. I mange tilfelle vil det vera betre at politikarar og representantar fr\u00e5 administrasjonen m\u00f8ter heile eldrer\u00e5det om sentrale saker. I saken var det foresl\u00e5tt to alternativer: \u2022 Fortsette dagens praksis med at man som hovedregel sier ja til \u00e5 sitte i de ulike gruppene man blir invitert inn i. Fordelen med dette er at den som sitter i disse gruppene/m\u00f8tene f\u00e5r god innsikt i dette arbeidet. Ulempen er at arbeidet kan bli \u00abprivatisert\u00bb og at det kan v\u00e6re krevende b\u00e5de \u00e5 dele erfaringene med resten av r\u00e5det og f\u00e5 innspill fra dem. \u2022 Legge opp til at man i st\u00f8rre grad ber om at de som \u00f8nsker innspill fra eldrer\u00e5det 1 kommer i m\u00f8tet til eldrer\u00e5det og f\u00e5r innspill fra hele r\u00e5det. Fordelen med dette er at dens om \u00f8nsker innspill i st\u00f8rre grad f\u00e5r det fra et samlet eldrer\u00e5d og at hele r\u00e5det f\u00e5r den samme informasjonen. Ulempen er at det kan bli d\u00e5rligere tid til det enkelte prosjekt. Dette kan til en viss grad rettes opp ved at ressursene som n\u00e5 brukes p\u00e5 deltakelse utenfor r\u00e5det kan brukes p\u00e5 ekstra r\u00e5dsm\u00f8ter og oppl\u00e6ringer. I m\u00f8te 10. januar ble det holdt en innledende diskusjon om denne saken og eldrer\u00e5det ba om \u00e5 f\u00e5 en ny sak til dette m\u00f8tet med klarere anbefalinger p\u00e5 hvilke grupper man skal fortsette \u00e5 sitte i. * Produktr\u00e5det (tilsyn med matlevering ved sykehjem) * Tverrfaglig gruppe for nye bygg i regi av byr\u00e5dsavdeling for helse og omsorg Det er mye aktivitet i gruppen og byggene som planlegges har stor betydning for den eldre befolkningen. Representanten som sitter der n\u00e5 anbefaler at eldrer\u00e5det fortsetter \u00e5 delta. * Kvalitetsutvalg for Etat for sykehjem Eldrer\u00e5det har f\u00e5tt ett tettere samarbeid med etaten og det er blant annet foresl\u00e5tt at de skal m\u00f8te i eldrer\u00e5det to ganger i \u00e5ret. Vurderingen er at dette vil v\u00e6re nyttigere for r\u00e5det enn \u00e5 ha en fast representant der og at eldrer\u00e5det derfor ikke oppnevner en ny representant til utvalget. - Kvalitetsutvalg for Etat for hjemmebaserte tjenester Her vil det ogs\u00e5 v\u00e6re interessant med ett tettere samarbeid og at etaten m\u00f8ter i eldrer\u00e5det. Representanten som sitter her n\u00e5 anbefaler at eldrer\u00e5det fortsetter \u00e5 delta. - Styringsgruppen for HELTOM prosjektet Dette er et p\u00e5g\u00e5ende arbeid som skal avsluttes h\u00f8sten 2024. Det virker fornuftig at representanten som sitter der i dag blir sittende perioden ut. - Polyfon erfaringspanel Dette er et prosjekt ved UiB. Ettersom det er utenfor r\u00e5dets hovedarbeidsomr\u00e5de foresl\u00e5s det at man ikke videref\u00f8rer deltakelsen her - Fag- og samarbeidsr\u00e5det for USHT (Utviklingssenter for sykehjem og hjemmetjenester) Denne gruppen m\u00f8tes relativt sjelden. Leder for USHT har ogs\u00e5 gitt god informasjon i eldrer\u00e5det. Ettersom utviklingssenteret er for hele Vestland fylke er det kanskje mer fornuftig at fylkeseldrer\u00e5det inviteres til \u00e5 ha en representant her. - Brukerpanel Alrek helseklynge Dette har v\u00e6rt et nyttig sted \u00e5 sitte og har ogs\u00e5 god nettverkseffekt. Representanten som sitter der n\u00e5 anbefaler at eldrer\u00e5det fortsetter \u00e5 delta 2 Nye grupper og andre foresp\u00f8rsler R\u00e5det har f\u00e5tt f\u00f8lgende foresp\u00f8rsler siden slutten av forrige valgperiode * Byr\u00e5dsavdeling for helse og omsorg \u00f8nsker \u00e5 etablere en seniorgruppe som kan bidra med r\u00e5d og innspill til arbeidet knyttet til seniorkommunikasjon. Det er snakk om en kort workshop et par ganger i \u00e5ret. F\u00f8rste m\u00f8te er satt til 22. februar * Helse Bergen skal organisere nasjonal konferanse for alders- og sykehjemsmedisin 11- 12.3 og ber om en representant fra eldrer\u00e5det til en paneldebatt p\u00e5 \u00abHva skal til for \u00e5 f\u00e5 langtidsplass?\u00bb Forslag til vedtak: Dato: 31. januar 2024 Nils M\u00e6hle - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. 3 "
}