{
  "dokument_id": "477f2f20-5787-547f-a02c-421bb07f1daa",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 35/25, Representantforslag fra Mailiss Solheim-\u00c5kerblom og Magne Hages\u00e6ter (R): \u00abLavthengende frukt\u00bb: Gjennomf\u00f8ring av tiltak fra Norconsults mulighetsstudie for Danmarksplass (2023)",
  "url": "https://bergen.kommune.no/politikere-utvalg/api/fil/bk360/12050039/Innstilling-vedtak-Representantforslag-fra-Mailiss-Solheim-Akerblom-og-Magne-Hagesaeter-R-Lavthengende-frukt-Gjennomforing-av-tiltak-fra-Norconsults-mulighetsstudie-for-Danmarksplass-2023-",
  "tekst": "Representantforslag fra Mailiss Solheim-\u00c5kerblom og Magne Hages\u00e6ter (R): \u00abLavthengende frukt\u00bb: Gjennomf\u00f8ring av tiltak fra Norconsults mulighetsstudie for Danmarksplass (2023) Bergen bystyre behandlet saken i m\u00f8tet 29.01.2025 sak 35/25 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Magne Hages\u00e6ter (R), Diane Alexandra Berbain (SV), Ingrid Nergaard Fjeldstad (V), Mailiss Solheim-\u00c5kerblom (R). Forslag fremsatt i bystyret: Magne Hages\u00e6ter (R) fremsatte p\u00e5 vegne av R f\u00f8lgende alternative forslag i 3 punkt: 1. Bystyret ber byr\u00e5det starte arbeidet for \u00e5 realisere forslagene som er omtalt som \u00ablavthengende frukt\u00bb i rapporten. Ved oppgradering av ladestasjonen til parkomr\u00e5de forutsettes det at det etableres en erstatning for ladestasjonen. 2. Bystyret ber byr\u00e5det arbeide videre med de \u00f8vrige forslagene som blir vurdert som realistiske i rapporten, og starter arbeidet for \u00e5 realisere disse. Tiltaket med navn \"Arkitektur A\u201d skal prioriteres. 3. Bystyret ber byr\u00e5det utrede og arbeide for \u00e5 realisere f\u00f8lgende tiltak, som ikke er spesifikt nevnt i rapporten, men er \u00f8nsket av beboerne i omr\u00e5det: 3.1 Spille inn til Milj\u00f8l\u00f8ftet et \u00f8nske om 30-grense i Ibsensgate. 3.2 Gj\u00f8re tiltak for \u00e5 forbedre fremkommeligheten for fotgjengere i gangpassasjen mellom Forum Kino og veikrysset ved Str\u00f8mmen. 3.3 Arbeide opp mot veimyndighetene for pr\u00f8vestengning og mulig permanent stengning av bilveifeltet der bilene fra Bj\u00f8rnsons vei kommer inn ved \u00c5rstad VGS. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det bevare og styrke Solheimsgaten som \u00c5rstads tradisjonelle handelssentrum, og gj\u00f8re den om til en milj\u00f8gate. Votering: Alternativt forslag punkt 1 - 3 fra R fremsatt av Magne Hages\u00e6ter (R), fikk 17 stemmer (SV, MDG, V, R) og var dermed falt. Innstillingen ble vedtatt med 50 stemmer (H, A, FrP, BL, INP, KrF, Sp, PP). Tilleggsforslag fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF) og var dermed falt. Utvalg for milj\u00f8 og byutvikling behandlet saken i m\u00f8tet 05.12.2024 sak 418/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillers forslag til vedtak: 1. Bystyret ber byr\u00e5det starte arbeidet for \u00e5 realisere forslagene som er omtalt som \u00ablavthengende frukt\u00bb i rapporten. 2. Bystyret ber byr\u00e5det arbeide videre med de \u00f8vrige forslagene som blir vurdert som realistiske i rapporten, og starter arbeidet for \u00e5 realisere disse. Tiltaket med navn \"Arkitektur A\u201d skal prioriteres. 3. Bystyret ber byr\u00e5det utrede og arbeide for \u00e5 realisere f\u00f8lgende tiltak, som ikke er spesifikt nevnt i rapporten, men er \u00f8nsket av beboerne i omr\u00e5det: 3.1. Spille inn til Milj\u00f8l\u00f8ftet et \u00f8nske om 30-grense i Ibsensgate. 3.2. Gj\u00f8re tiltak for \u00e5 forbedre fremkommeligheten for fotgjengere i gangpassasjen mellom Forum Kino og veikrysset ved Str\u00f8mmen. 3.3. Arbeide opp mot veimyndighetene for pr\u00f8vestengning og mulig permanent stengning av bilveifeltet der bilene fra Bj\u00f8rnsons vei kommer inn ved \u00c5rstad VGS. 2 "
}