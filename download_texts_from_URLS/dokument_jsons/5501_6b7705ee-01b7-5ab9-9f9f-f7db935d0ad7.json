{
  "dokument_id": "6b7705ee-01b7-5ab9-9f9f-f7db935d0ad7",
  "doc_type": "case_presentation",
  "kommune": 5501,
  "tittel": "Bestandsplan for elg 2024 - 2028 - Fastlandet bestandsplanomr\u00e5de.",
  "url": "https://innsyn.tromso.kommune.no/application/getMoteDokument?dokid=2001719248",
  "tekst": "Arkivsaksnr. 24/08550-1 Saksbehandler Bo Eide Saksgang M\u00f8tedato Viltnemnda 23.05.2024 Bestandsplan for elg 2024 - 2028 - Fastlandet bestandsplanomr\u00e5de. Kommunedirekt\u00f8rens innstilling til vedtak: Med hjemmel i Hjorteviltforskriftens \u00a716 godkjennes bestandsplan for elg for Fastlandet bestandsplanomr\u00e5de i Troms\u00f8 2024 \u2013 2028, med bruk av planens alternativ 2 for avskyting som grunnlag for interne tildelinger i bestandsplanomr\u00e5det gjennom perioden. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Styret i Fastlandet bestandsplanomr\u00e5de, v. leder Oddgeir S\u00f8lvf\u00e6stersen har s\u00f8kt om godkjenning av bestandsplan for elg for perioden 2024 - 2028. (Vedlegg 1 og 2) Etter Hjorteviltforskriftens \u00a712 kan det s\u00f8kes om godkjenning av bestandsplan for omr\u00e5der som disponerer et tellende areal p\u00e5 minimum 20 x fastsatt minsteareal for aktuell art av hjortevilt. Minstearealet for elg p\u00e5 fastlandet er 6000 daa, unntatt for Breivikeidet og Ramfjord sams vald, der minstearealet er 4000 daa. Omr\u00e5det det er utarbeidet plan for omfatter 12 vald med et samlet tellende areal p\u00e5 250.755 daa, og tilfredsstiller arealkravet for et bestandsplanomr\u00e5de. Det har v\u00e6rt gjennomf\u00f8rt elgforvaltning p\u00e5 fastlandsdelen i troms\u00f8 kommune gjennom bestandsplan siden 2014, og denne planen fortsetter arbeidet. Omr\u00e5det nord for Breivikeidet og Tromsdalen er ikke lenger med i bestandsplanomr\u00e5det. Dette reduserer arealet fra tidligere bestandsplan. Saksutredning Et bestandsplanomr\u00e5de for elg er en sammenslutning av to eller flere vald som samarbeider om elgforvaltningen i et omr\u00e5de over tid, p\u00e5 grunnlag av en godkjent bestandsplan. Bestandsplaner er fler\u00e5rige planer for forvaltningen av elg i omr\u00e5det, og ordningen gir noe st\u00f8rre muligheter for samarbeid og justering av jaktgjennomf\u00f8ring over tid, enn det som er mulig i et enkeltst\u00e5ende vald. En bestandsplan kan maksimalt godkjennes for 5 \u00e5r. En s\u00f8knad om godkjenning m\u00e5 videre inneholde f\u00f8lgende: a) opplysning om hvilken art s\u00f8knaden gjelder for, b) kart som tydelig viser grensene for bestandsplanomr\u00e5det, c) oversikt over alle valdene som inng\u00e5r i bestandsplanomr\u00e5det, d) oversikt over tellende areal for bestandsplanomr\u00e5det samlet, e) underskrift fra valdansvarlig representant for alle vald som inng\u00e5r i bestandsplanomr\u00e5det, og f) navn, postadresse, telefonnummer, e-postadresse og underskrift for representanten for bestandsplanomr\u00e5det. S\u00f8knadsfristen til kommunen er 1. mai. S\u00f8knaden ble levert i tide, og s\u00f8knad / plan inneholder p\u00e5krevde opplysninger. S\u00f8knaden kan dermed behandles. En bestandsplan m\u00e5 videre inneholde en plan for den \u00e5rlige avskytingen, fordelt p\u00e5 vald, kj\u00f8nn og alder (minimum fordelt p\u00e5 kategoriene kalv, voksne hunndyr og voksne hanndyr), samt m\u00e5l for forvaltningen som er i tr\u00e5d med kommunens egne m\u00e5lsettinger. Troms\u00f8 kommune holder for tiden p\u00e5 med \u00e5 utarbeide et m\u00e5lsettingsdokument, og det har v\u00e6rt god kommunikasjon med bestandsplanstyret slik at det er samstemmige m\u00e5lsettinger for utviklingen av elgstammen i omr\u00e5det. Fastlandet bestandsplanomr\u00e5de omfatter 12 vald p\u00e5 fastlandsdelen av Troms\u00f8, fra Tromsdalen og s\u00f8rover. Planen inneholder en beskrivende oversikt over alle deltagende vald, og deres areal. Alle vald i omr\u00e5det er en del av bestandsplanen. Kart p\u00e5 neste side viser utstrekningen av bestandsplanomr\u00e5det med omtrentlige valdgrenser. Bestandsplanomr\u00e5det er kontinuerlig sammenhengende bortsett fra en kort strekning innerst i S\u00f8rfjorden, mellom valdene Sjursnes \u2013 Stordalen sams, og S\u00f8rstraumen. 2 Kart som viser utstrekningen av bestandsplanomr\u00e5det, synliggjort ved tellende areal, og med omtrentlige valdgrenser Planen er kortfattet og inneholder m\u00e5lsettinger for bestandsplanomr\u00e5det i perioden, samt en beskrivelse av utfordringer og avskytingsstrategi i planperioden. Videre er det en beskrivelse av praktiske ordninger i bestandsplanomr\u00e5det, samt reaksjonsbestemmelser. Vedlegg til planen er kart og beskrivelser av de deltagende valdene, samt grunnlagsdata og mal for avskytingsavtale med kommunen. 3 Det er vist noe datagrunnlag i planen, hentet fra Hjorteviltregisteret. I Hjorteviltregisteret samles alle tall fra jegernes egne registreringer i Sett-Elg skjemaene under jakten, og dette er det st\u00f8rste datagrunnlaget for bestandsvurderinger, sammen med vintertellinger. Datagrunnlaget fra hjorteviltregisteret viser en jevn \u00f8king av sett elg totalt, og sett elg pr jegerdag. Figur 1 viser sett elg fordelt p\u00e5 kj\u00f8nn og alder i perioden 2019-2023. Antall dyr sett er \u00f8kende i slutten av planperioden. Dette bekreftes ogs\u00e5 av tellinger som er gjort om vinteren. Figur 2 viser sett elg per jegerdag. Det er en tydelig trend at det observeres flere elg per jegerdag. Denne indeksen regnes som den mest p\u00e5litelige for \u00e5 vurdere endring i elgstammens st\u00f8rrelse over tid. 4 Figur 3 viser antall felte dyr i perioden 2019-2023. I perioden ble det tildelt 304 dyr, hvorav 226 ble felt. Det utgj\u00f8r en fellingsprosent p\u00e5 74,3 %. Figur 4 viser fordelingen av felte dyr for hele planperioden. Andelen ungdyr var nesten 2/3 (65,9 %), med en forholdsvis jevn fordeling mellom kj\u00f8nn. Det var ogs\u00e5 en jevn fordeling mellom kj\u00f8nnene p\u00e5 de eldre dyrene som ble felt. Samlet sett viser datagrunnlaget at det i siste bestandsplanperiode er observert en \u00f8king i elgstammen, samtidig som antallet felte dyr gikk noe ned. Det er utarbeidet to alternative avskytingsplaner, b\u00e5de samlet, og for de enkelte valdene. Avskytingsplan 1 fremst\u00e5r som en videref\u00f8ring av gjennomf\u00f8rt bestandsplan, med en liten overvekt av voksne kyr tidlig i perioden. Avskytingsplan 2 legger opp til et \u00f8kt uttak i begynnelsen av bestandsplanperioden, basert p\u00e5 s\u00f8knad om midlertidig redusert minsteareal fra bestandsplanstyret, behandlet i viltnemnda i m\u00f8te 28.januar 2024. Det ble da fattet vedtak om midlertidig redusert minsteareal for tre vald i omr\u00e5det. Vedtaket er ikke gyldig, da det ble hjemlet i feil paragraf, men \u00f8nsket fra viltnemda er klart, og s\u00f8knaden vil bli behandlet i forbindelse med \u00e5rets tildeling av fellingstillatelser og da hjemlet riktig. Om m\u00e5lsettinger og avskytingsplan Den langsiktige m\u00e5lsetningen for elgbestanden i FBO er: - En sammensetning av elgbestanden som tilsvarer en \u00abproduktiv elgstamme\u00bb p\u00e5 ca. - 40 % kyr, ca. 25 % okser og ca. 35 % kalver. - Flere eldre okser i elgbestanden - Avskyting p\u00e5 ett dyr pr. 6000 daa, foruten Breivikeidet grunneierlag og Ramfjord Sams hvor m\u00e5lsetningen er ett dyr per 4000 daa. Kortsiktig m\u00e5lsetting er en reduksjon av elgstammen, hovedsakelig ved bruk av muligheten til \u00e5 s\u00f8ke om midlertidig fravik av minstearealet: 5 \u00abAvskytningsstrategien er balansert mellom de langsiktige m\u00e5lsetningene og den kortsiktige m\u00e5lsetningen om \u00e5 redusere elgbestanden: \u25cf Total andel felte ungdyr skal utgj\u00f8re 2/3. Kj\u00f8nnsbalansen av de felte ungdyrene tilstrebes \u00e5 v\u00e6re lik. P\u00e5 sikt er det en m\u00e5lsetting \u00e5 \u00f8ke andelen av felte 1,5-\u00e5ringer opp mot 50 % av alle felte ungdyr. \u25cf Kj\u00f8nnsbalansen av felte voksne dyr skal v\u00e6re lik. \u25cf For \u00e5 oppn\u00e5 m\u00e5lsetningen om \u00e5 redusere elgbestanden \u00f8nsker FBO \u00e5 benytte seg av muligheten til fravik fra minstearealet for elg, jf. Hjorteviltforskriften \u00a7 7 i enkelte jaktomr\u00e5der. Dette f\u00f8lges opp i dialog med kommunen i forbindelse med tildeling av \u00e5rlig fellingstillatelse for FBO.\u00bb M\u00e5lsettingen om reduksjon av elgstammen i omr\u00e5det er i tr\u00e5d med den registrerte u\u00f8nskede \u00f8kingen i elgstammen i omr\u00e5det de siste \u00e5rene, synliggjort i sett-elg registreringer, vintertellinger og en merkbar \u00f8king i antallet trafikkhendelser med elg i omr\u00e5det de siste \u00e5rene. Ogs\u00e5 ved behandlingen av forrige bestandsplanen v\u00e5r det et uttrykt m\u00e5l for kommunen at bestanden i omr\u00e5det ikke m\u00e5tte tillates \u00e5 \u00f8ke. Det hadde f\u00f8r planperioden v\u00e6rt gjennomf\u00f8rt ekstraordin\u00e6re uttak i flere \u00e5r, og avskytingsplanen planen ble vurdert \u00e5 kunne holde bestanden p\u00e5 et tilfredsstillende niv\u00e5 etter det. Dette m\u00e5let er ikke n\u00e5dd gjennom bestandsplanperioden, og foresl\u00e5tt Avskytingsplan 1 synes ikke \u00e5 kunne f\u00f8re til noen reduksjon, da den fremst\u00e5r som en fortsettelse av den fra siste periode. Denne synes derfor lite aktuell \u00e5 f\u00f8lge. Det skal likevel nevnes noen andre faktorer som sannsynligvis ogs\u00e5 har bidratt til at bestandsm\u00e5let ikke er n\u00e5dd. Det er i en \u00e5rrekke felt mye mindre dyr enn tildelt i omr\u00e5det Tomasjord \u2013 Brattfjell, som tidligere inngikk i bestandsplanomr\u00e5det. Ogs\u00e5 andre vald har noen \u00e5r hatt lav fellingsprosent. Over tid vil dette naturligvis p\u00e5virke muligheten for at man oppn\u00e5r m\u00e5let. Figuren under viser fellingsprosent i perioden samlet. Fellingsprosent, 2019 - 2023 90 80 70 60 50 40 30 20 10 0 2019 2020 2021 2022 2023 Tildelt totalt Felte totalt Fellingsprosent Et annet forhold er at stammen i omr\u00e5det henger sammen med stammen lenger s\u00f8rover, langs Balsfjorden, med bevegelse av dyr begge veier. Stammen i Balsfjord har v\u00e6rt \u00f8kende de siste \u00e5rene, og har antakelig bidratt til h\u00f8yere stamme ogs\u00e5 i sentrale omr\u00e5der for bestandsplanen, som Lavangsdalen og Breivikeidet. Avskytingsplan 2 legger som nevnt opp til et \u00f8kt uttak f\u00f8rst i perioden, ved innf\u00f8ring av midlertidig redusert minsteareal. Dette er oms\u00f8kt og vedtatt for tre av valdene (S\u00f8rbotn, S\u00f8ndre Ramfjord og Andersdal) i bestandsplanomr\u00e5det, men m\u00e5 vedtas p\u00e5 nytt p\u00e5 rett m\u00e5te av kommunen. Vinterens telling viste et sv\u00e6rt h\u00f8yt antall dyr p\u00e5 Breivikeidet, og det er i 6 Avskytingsplan 2 ogs\u00e5 lagt inn et midlertidig redusert minsteareal for valdene der (Breivikeidet og Ramfjord sams) Antall Vald Areal 2024 2025 2025 2027 2028 Total areal elg Andersdal 11742 11 3 2 2 2 2 58710 Breivikeidet 82000 111 27 21 21 21 21 410000 Innlandet 24400 20 4 4 4 4 4 122000 Lakselvnes\u00e5sen 9200 8 2 2 2 1 1 46000 sams Lakselvdal 25400 20 4 4 4 4 4 127000 Ramfjord Sams 10900 15 4 3 3 3 2 54500 Sjursnes sams 14893 12 3 2 2 3 2 74465 Sjursnes-Stordal 18200 15 3 3 3 3 3 91000 sams S\u00f8ndre Ramfjord 13070 12 4 2 2 2 2 65350 S\u00f8rbotn 20000 18 5 4 3 3 3 100000 S\u00f8rstraumen sams 9110 8 2 2 2 1 1 45550 Ytre Lakselvbukt 11840 10 2 2 2 2 2 59200 sams Totalt 250755 250 63 51 50 49 47 Tabellen viser samlet foresl\u00e5tt avskyting i perioden, i Avskytingsplan 2. Det legges opp til et samlet uttak i perioden p\u00e5 250 dyr. I siste periode ble det totalt felt 215 dyr fordelt slik: \u00c5r 2019 2020 2021 2022 2023 Totalt Tildelt 47 49 49 48 47 240 Felt 50 41 45 39 40 215 Fellings% 106 84 92 81 85 Planens Avskytingsalternativ 2 legger alts\u00e5 opp til et totalt uttak p\u00e5 35 flere dyr gjennom perioden, enn det som er felt i foreg\u00e5ende. Med et ekstraordin\u00e6rt uttak som oppsatt, og opprettholdelse av h\u00f8y fellingsprosent gjennom perioden b\u00f8r m\u00e5let med planen, om en bestandsreduksjon kunne oppn\u00e5s. Planen beskriver vilje til aktivt bruke de andre virkemidlene en har innenfor et bestandsplanomr\u00e5de til \u00e5 oppn\u00e5 m\u00e5lsettinger, som overf\u00f8ring av andel av fellingstillatelsene fra \u00e5r til annet, og mulighet for \u00e5 i jaktperioden overf\u00f8re tildelte, men ikke felte dyr, fra et vald til et annet, slik at de kan tas ut der. Det er ogs\u00e5 et m\u00e5l \u00e5 ha samarbeid mellom valdene/ jaktomr\u00e5dene for \u00e5 n\u00e5 \u00f8nsket avskyting. Enda mer aktiv bruk av slike muligheter vil bidra til \u00f8kt fellingsprosent, og at m\u00e5lene for planen lettere n\u00e5s. I de mindre valdene \u00f8st i bestandsplanomr\u00e5det er det generelt mindre dyr, og tilfeldige variasjoner i bestanden fra \u00e5r til \u00e5r. Der er det lite behov for, eller rom for endringer i planlagt avskyting. Mulighetene for flytting av dyr mellom \u00e5r og omr\u00e5der vil kunne dekke eventuelle kortvarige variasjoner her. Konklusjon Bestandsplan for Fastlandet bestandsplanomr\u00e5de tilfredsstiller kravene til en bestandsplan. Planen har m\u00e5lsettinger for elgbestanden i omr\u00e5det som er i tr\u00e5d med de kommunale 7 m\u00e5lsettingene som er under utarbeidelse, og som er kjent over tid og kommunisert til bestandsplanstyret under planutarbeidelsen. Det viktigste m\u00e5let er en reduksjon av elgstammen i de sentrale deler av bestandsplanomr\u00e5det,. Det er kjent at for deler av bestandsplanomr\u00e5det s\u00e5 er elgstammen n\u00e5 igjen i vekst, etter gjentatte fors\u00f8k p\u00e5 reduksjon, og kommunen deler bekymringen for denne utviklingen. Planen har et alternativ for avskytingsplan, Alternativ 2 (kalt Vedlegg 5 i bestandsplanen) som reflekterer kommunens uttalte vilje til \u00e5 gjennomf\u00f8re en midlertidig reduksjon av minstearealet for deler av bestandsplanomr\u00e5det Kommunen vurderer at avskytingsplanen, sammen med en h\u00f8y fellingsprosent hvert \u00e5r, vil f\u00f8re til at m\u00e5let om en redusert elgstamme i sentrale deler av bestandsplanomr\u00e5det kan n\u00e5s. Det krever imidlertid at bestandsplanstyre og valdansvarlige er villige til \u00e5 bruke de mulighetene som ligger i en bestandsplan fullt ut. Planen kan vedtas, men bestandsutviklingen m\u00e5 f\u00f8lges n\u00f8ye, og avskytingsplanen om n\u00f8dvendig justeres underveis i perioden. Vedtakskompetanse Viltnemnda Vedlegg Vedlegg 1 - oversendelse bestandsplan Vedlegg 2 Fastlandet_bestandplan_2024-2028_v091 8 "
}