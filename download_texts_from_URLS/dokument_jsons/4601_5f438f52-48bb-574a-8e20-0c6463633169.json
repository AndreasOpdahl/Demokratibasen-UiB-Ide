{
  "dokument_id": "5f438f52-48bb-574a-8e20-0c6463633169",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/11258856/Klage",
  "tekst": "From: \"Lars Skalle\" <skalle10@hotmail.com> Sent: Thu, 12 Sep 2024 21:52:29 +0200 To: \"Postmottak planogbygg\" <postmottak.planogbygg@bergen.kommune.no> Subject: Klage p\u00e5 rammetillatelse, 41/727/0/0 Paradis. BYGG-2024/13454-9 Attachments: Arkitektonisk redegj\u00f8relse - Urbanhus.pdf Categories: Gr\u00f8nn kategori Vi \u00f8nsker \u00e5 klage p\u00e5 Rammetillatelse, 41/727/0/0 Paradis, nybygg tomannsbolig gitt 23.08.2024. Saksnummer: BYGG-2024/13454-9 Vi har tidligere sendt inn merknader til nabovarsel og kan ikke se at det er tatt noe hensyn til disse. S\u00f8ker skriver i sitt tilsvar til innkomne merknader: Som redegjort for i tidligere saksgang, kan vi ikke se at det finnes tungtveiende grunner som taler mot oms\u00f8kte terrengtilpasning eller plassering. Naboenes anf\u00f8rte ulemper er ikke i tilstrekkelig grad kvalifiserte til \u00e5 tillegges avgj\u00f8rende vekt med hensyn til plassering eller h\u00f8ydeplassering. Tiltaket er n\u00e5 bedre tilpasset enn tidligere. Vi kan ikke se at det er tatt noe hensyn til omkringliggende naboer. Slik bygget er tenkt plassert vil det fra v\u00e5r tomt v\u00e6re en vegg mot \u00f8st p\u00e5 28 meters lengde med fritt innsyn til v\u00e5r stue og hage. Dette ser vi p\u00e5 som en kraftig inngripen i privatlivets fred og absolutt ikke i tr\u00e5d med bestemmelser og retningslinjer i KPA 2018. \u00a7 26.4 Sone 3 Ytre fortettingssone 26.4.3 Alle byggeprosjekt skal beskrive hvilke nye bruksmessige og visuelle kvaliteter som tilf\u00f8res omgivelsene. 26.4.7 Byggeh\u00f8yde skal tilpasses til omgivelser og terreng. Ny bebyggelse b\u00f8r ikke gi vesentlig reduksjon av sol- og utsiktsforhold for eksisterende boliger. Tegningene fra Urbanhus i deres estetiske og arkitektoniske redegj\u00f8relse samsvarer ikke med faktiske forhold (vedlagt PDF). Her er det kun tegnet inn boliger som ligger p\u00e5 motsatt side av veien og h\u00f8yere i terrenget siden det skr\u00e5ner oppover. Det viser ikke hvordan boligene nord og s\u00f8r p\u00e5 samme side av gaten vil oppleve den massive bygningsmassen (jfr. \u00a726.4.3, KPA 2018). Vi p\u00e5klager vedtaket og mener fremdeles at bygningen m\u00e5 senkes i terreng for \u00e5 tilpasses omkringliggende bebyggelse. Om det ikke er gjort, anbefaler vi en befaring for \u00e5 se hvordan omr\u00e5det faktisk er og hvor lite tilpasning som gj\u00f8res. Vennlig hilsen Karoline Leversen og Lars Skalle Ven\u00e5sen 7 "
}