{
  "dokument_id": "04fa74cd-fca6-5717-a3eb-74bdcba73e71",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for sykkeltiltak fra Nonnekloppen til Florida",
  "url": "https://bergen.kommune.no/politikere-utvalg/api/fil/bk360/10562067/Framstilling-Gjennomforingsvedtak-for-sykkeltiltak-fra-Nonnekloppen-til-Florida",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/11686-24 Gjennomf\u00f8ringsvedtak for sykkeltiltak fra Nonnekloppen til Florida Hva saken gjelder: Saken gjelder gjennomf\u00f8ringsvedtak for prosjekt 720047 Sykkeltiltak \u2013 Nonnekloppen til Florida. Prosjektet inneb\u00e6rer etablering av sykkelvei med fortau fra Nonnekloppen til undergangen p\u00e5 Florida. I tillegg skal rekkverk skiftes, nye tr\u00e6r plantes og Thomasstien skal utbedres. I prosjektet etableres ogs\u00e5 en fylling i sj\u00f8 som er konstruert som et lite amfi i sj\u00f8kanten for opphold, bading og tilgang til vann. Amfiet etableres som et kostnadsreduserende tiltak da det ikke vil v\u00e6re behov for \u00e5 etablere estetisk tilfredsstillende natursteinsmur tilsvarende eksisterende situasjon. Skissen viser utsnitt med omfang av prosjektet Skissen viser amfiet slik det vil se ut p\u00e5 fyllingen Skissen viser sykkelnettet, og den aktuelle strekningen i m\u00f8rkebl\u00e5tt P\u00e5 den aktuelle strekningen ligger det i dag en kombinert gang- og sykkelvei med varierende bredde p\u00e5 3-4 meter. Tiltaket inneb\u00e6rer en utvidelse til 6,5 meter sykkelvei med fortau som en videref\u00f8ring av eksisterende trafikksystem fra Nonnekloppen og en sammenkobling av Nonnestien p\u00e5 sentrumssiden langs Store Lungeg\u00e5rdsvannet. Prosjektet har godkjent rammetillatelse og det er inng\u00e5tt avtaler med Statens vegvesen og Oslo Katolske Bisped\u00f8mme om erverv av til sammen rundt 1500 m2 fra eiendommene gbnr. 164/868 og 164/866. Avtalene gjelder b\u00e5de midlertidig erverv til anleggsomr\u00e5de og permanent erverv av arealer som vil bli innlemmet i det kommunale arealet til Thomasstien, og ogs\u00e5 erverv av areal til ny sykkelveg med fortau for Nonnestien. Det er fattet 1 administrativt gjennomf\u00f8ringsvedtak om erverv av grunn innenfor gjeldende \u00f8konomireglement. Fagetatens vurdering og anbefaling: Bymilj\u00f8etaten som fagetat vil etablere 420 meter ny sykkelvei med fortau langs Store Lungeg\u00e5rdsvannet. Fagetaten mener dette vil gi et mer sammenhengende og attraktivt sykkelnett med oppgradert standard samtidig som g\u00e5ende f\u00e5r et tryggere og bedre alternativ. Som et sentralt omr\u00e5de og en sentral del av sykkelnettet er dette en sv\u00e6rt tydelig satsing p\u00e5 sykkel som fremkomstmiddel i Bergen by og et viktig bidrag til totaltilbudet rundt Store Lungeg\u00e5rdsvannet. Dessuten forventes det at trafikken langs tras\u00e9en de kommende \u00e5rene vil \u00f8ke betydelig, s\u00e6rlig etter at Bystranden/Lungeg\u00e5rdsparken er etablert og med \u00e5pningen av den nye sykkeltunnelen p\u00e5 Kronstad. I tillegg til selve sykkelveien skal Thomasstien ved St. Paul gymnas utbedres til gruset gang- og sykkelveg med belysning for \u00e5 \u00f8ke trygghetsf\u00f8lelsen for g\u00e5ende. Mot vannkanten helt \u00f8st i prosjektomr\u00e5det etableres det tr\u00e6r for \u00e5 knytte parken p\u00e5 begge sider av sykkelveien bedre sammen. Samlet sett vil tiltaket som en n\u00f8dvendig oppgradering av strekningen gi \u00f8kt opplevd trygghet hos g\u00e5ende, bedre transportmuligheter for syklende, og en gr\u00f8nnere og mer attraktiv by. Usikkerhet i prosjektet og avsetning til erverv Tiltaket er ferdig prosjektert og de r\u00e5dgivende konsulentene har lagt frem estimater over kostnader for gjennomf\u00f8ring. Det er s\u00e5 foretatt en usikkerhetsanalyse og lagt til prissatte usikkerhetsfaktorer, p\u00e5l\u00f8pte kostnader, r\u00e5dgiverkostnader, byggherrekostnader, samt prognose for prisstigning. Det st\u00f8rste usikkerhetsfaktorene er knyttet til grunnforhold, forhold i markedet, modenhet i underlag og estimater, prosjektorganisering og anleggsgjennomf\u00f8ring hos entrepren\u00f8r. Alle faktorene er gitt en prosentvis mulig p\u00e5virkning p\u00e5 prisutfallet og sannsynlighetskurven for prosjektkostnadene viser at det er 50% sannsynlighet (P50) for at kostnadene ikke vil overstige 29,3 mill. inkl. mva. og 85% sannsynlighet (P85) for at kostnadene ikke vil overstige 32,4 mill. inkl. mva. Fagetaten anser kostnadene etter usikkerhetsanalysen som uforholdsmessig h\u00f8y, og det ble i etterkant utf\u00f8rt arbeid for \u00e5 redusere styringsramme. For gjennomf\u00f8ringsvedtak etter kostnadsreduserende arbeid legger en n\u00e5 til grunn 26,1 mill. ved P50 og 28,7 ved P85. Ovennevnte usikkerhetsanalysene inkluderer ikke avsetning til erverv etter administrativt gjennomf\u00f8ringsvedtak. Det ble vedtatt at hele bel\u00f8pet p\u00e5 8,0 mill. skulle hentes fra budsjettpost 700360 Handlingsplan for sykkel p\u00e5 kommunalt vegnett. Grunnet p\u00e5l\u00f8pte kostnader som er trukket fra budsjettposten, er det tenkt \u00e5 hente finansiering til grunnerverv fra kommunale midler ved budsjettpost 700364 Handlingsplan for sykkel p\u00e5 kommunalt vegnett \u2013 kommunal andel. Det avsettes derfor i tillegg 8,0 mill. inkl. mva. Totalkostnaden for gjennomf\u00f8ringsvedtaket etter P85 er f\u00f8lgelig 36,7 mill. Det er gjeldende gjennomf\u00f8ringsvedtak p\u00e5 kr 8 mill. inkl. mva. til erverv og det er inng\u00e5tt avtaler om erverv og makebytte av arealer. Der er tatt forbehold om at dersom overf\u00f8ring av eiendom ikke kan godkjennes av ansvarlig etat i kommunen, vil oppgj\u00f8ret avgj\u00f8res ved rettslig skj\u00f8nn. Det endelige oppgj\u00f8ret mellom partene vil bli foretatt n\u00e5r tiltaket er ferdig bygget og oppm\u00e5lt, og saken behandlet. Avsetningen p\u00e5 kr 8 mill. for mulig oppgj\u00f8r i skj\u00f8nnsrett inkluderes i totalkostnad. Fremdrift Prosjektet har godkjent rammetillatelse og forventet byggestart er estimert til august 2024. 2 \u00d8konomiske konsekvenser: Investeringsprosjektet er prioritert i Handlingsplan for sykkelsatsing 2021-2024, og det er innarbeidet i vedtatt Handlings- og \u00f8konomiplan (H\u00d8P 24-27) med totalt 37,198 mill. p\u00e5 budsjettpost \u00abSykkeltiltak Nonnekloppen til Florida\u00bb. Prosjektet er delfinansiert (16,672 mill.) med bel\u00f8nningsmidler. Eksternfinansiering utl\u00f8ser momsrefusjon direkte til prosjektet. Prosjektet er periodisert slik i H\u00d8P 24-27: Budsjettpost Kontogruppe Tidligere 2024 2025 Sum alle bevilget \u00e5r Sykkeltiltak Investering i varige driftsmidler 4,1 19,9 13,2 37,2 Nonnekloppen Kompensasjon for mva. - - 1,5 - 2,6 - 4,2 til Florida Tilskudd fra andre - - 6,1 - 10,6 - 16,7 Totalsum (netto) 4,1 12,2 - 16,4 Tall i mill. Det gj\u00f8res oppmerksom p\u00e5 at differansen p\u00e5 cirka 0,5 mill. mellom Bymilj\u00f8etatens forslag til vedtak med en kostnadsramme p\u00e5 36,7 mill. og H\u00d8P 24-27 p\u00e5 37,198 mill., skyldes en budsjettmessig teknikalitet. Differansen justeres i forbindelse med 2. tertialrapport 2024. Kapitalkostnader: Renter og avdrag av investeringen f\u00f8lger en nedbetalingstid p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Renter og avdrag oppsummert (bel\u00f8p i mill.) 2023-2026 2027 -> Sum Renter 1,5 5,9 7,4 Avdrag 1,5 15,0 16,5 Sum renter og avdrag 3,0 20,9 23,9 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Driftskostnader: Tiltaket vil bli underlagt kommunalt vedlikehold og \u00f8kningen av vedlikeholdskostnad er estimert til kr. 200 000,- pr. \u00e5r. Endring i driftskostnadene til prosjektet m\u00e5 innarbeides ved rullering av H\u00d8P. Byr\u00e5dets vurdering og anbefaling/konklusjon: Tiltaket er en oppf\u00f8lging av Sykkelstrategi for Bergen 2020-2030 vedtatt av Bergen bystyre i m\u00f8tet 17.11.2020 sak 346/20 og Handlingsplan for sykkelsatsing 2021-2024 vedtatt av Bergen bystyre i m\u00f8tet 27.10.2021 sak 300/21. I tillegg til en \u00f8kt opplevd trygghet for g\u00e5ende og bedre forhold for syklende, vil strekning oppgraderes og tilrettelegges for et variert bruk med god tilgang til sj\u00f8. Byr\u00e5det er positiv til tiltak som bidrar til en gr\u00f8nnere, og mer aktiv og attraktiv bydel. Byr\u00e5det tiltrer med dette fagetatens vurdering og anbefaling. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3 bokstav g er det utvalg for finans, kultur og n\u00e6ring som fatter gjennomf\u00f8ringsvedtak for investeringsprosjekt med en kostnadsramme mellom 20 til 50 millioner. 3 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjekt 720047 Sykkeltiltak - Nonnekloppen til Florida gjennomf\u00f8res med en kostnadsramme p\u00e5 36,7 mill. inkl. mva. Prosjektet har en ekstern finansiering p\u00e5 16,672 mill. 2. Prosjektkostnaden dekkes over investeringsbudsjettet p\u00e5 f\u00f8lgende budsjettpost og tjeneste: Tjeneste 33255 Trafikksikring inkl. skilting og vegmerking: \u2022 Budsjettpost 720047 Sykkeltiltak Nonnekloppen til Florida 3. Endring i driftskostnadene til prosjektet innarbeides ved rullering av handlings- og \u00f8konomiplan. Dato: 25. juni 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat av 15.02.2024 med f\u00f8lgende vedlegg: 1. F\u00f8lgeskjema 2. Kostnadskalkyle 3. Usikkerhetsanalyse 4 "
}