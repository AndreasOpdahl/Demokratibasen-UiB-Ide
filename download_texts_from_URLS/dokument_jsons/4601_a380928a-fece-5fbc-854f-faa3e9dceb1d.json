{
  "dokument_id": "a380928a-fece-5fbc-854f-faa3e9dceb1d",
  "doc_type": "case_attachment",
  "kommune": 4601,
  "tittel": "Vurdering av Christine B. Meyer og Tor Corneliussen fra Kommuneadvokaten",
  "url": "https://bergen.kommune.no/politikere-utvalg/api/fil/bk360/11991678/Vurdering-av-Christine-B-Meyer-og-Tor-Corneliussen-fra-Kommuneadvokaten",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 2024/159158-37 Saksbehandler: Richard Taule Fra Dato: 29. januar 2025 Byr\u00e5dsleders avdeling, stab Vurdering av Christine B. Meyer og Tor Corneliussen fra Kommuneadvokaten Vedlagt f\u00f8lger Kommuneadvokatens vurdering datert 28. januar 2025 av byr\u00e5dsleder Christine B. Meyer og kommunaldirekt\u00f8r Tor Corneliussen sin habilitet i tilknytning til sak om H\u00f8yring av meldingar om ny 420 kV kraftleidning Sauda\u2013Bl\u00e5falli\u2013Mauranger\u2013Samnanger\u2013 \u00d8ygarden. Byr\u00e5dsleder har vurdert sin habilitet basert p\u00e5 Kommuneadvokatens notat av 28. januar 2025 opp mot behandling av saken som skal behandles i et ekstram\u00f8te i utvalg for milj\u00f8 og byutvikling 29. januar 2025 og samme dag i Bergen bystyre. Kommuneadvokaten fastholder sin vurdering i notatet av 21. januar 2025 om at habilitetssp\u00f8rsm\u00e5let for Meyers vedkommende fremst\u00e5r som et grensetilfelle. Gitt denne konklusjonen og hensynet til tillit i bystyrets saksbehandling, er det byr\u00e5dsleders vurdering at det riktige er \u00e5 erkl\u00e6re seg inhabil p\u00e5 n\u00e5v\u00e6rende tidspunkt, og avst\u00e5 fra \u00e5 ta ordet i bystyrets behandling av saken. For kommunaldirekt\u00f8r Tor Corneliussen vil det samme gjelde for behandling av saken i utvalg for milj\u00f8 og byutvikling. Dokumentet fra Kommuneadvokaten unntatt offentlighet i henhold til offentleglova \u00a7 14, men frigis etter en vurdering av merinnsyn, jf. offentleglova \u00a7 11. Deler av dokumentet er sladdet i henhold til reglene om taushetsplikt, jf. offentleglova \u00a7 13, jf. forvaltningsloven \u00a7 13 f\u00f8rste ledd f\u00f8rste alternativ. Med hilsen Byr\u00e5dsleders avdeling, stab Trine Samuelsberg - kommunaldirekt\u00f8r Dokumentet er godkjent elektronisk. VEDLEGG: Kommuneadvokaten: Vurdering habilitet - Christine Meyer og Tor Corneliussen "
}