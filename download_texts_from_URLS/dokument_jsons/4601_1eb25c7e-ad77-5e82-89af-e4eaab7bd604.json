{
  "dokument_id": "1eb25c7e-ad77-5e82-89af-e4eaab7bd604",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om digital turnusplanlegging - Utvalg for helse og sosial - Innsendt: 19.2.2025",
  "url": "https://bergen.kommune.no/politikere-utvalg/api/fil/bk360/12210771/Svar-pa-skriftlig-sporsmal-fra-Ingrid-Nergaard-Fjeldstad-V-om-digital-turnusplanlegging-Utvalg-for-helse-og-sosial-Innsendt-19-2-2025",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/123377-3 Saksbehandler: J\u00f8rgen Meland Fra Dato: 5. mars 2025 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om digital turnusplanlegging - Utvalg for helse og sosial - Innsendt: 19.2.2025 P\u00e5 Vestlandskonferansen var det bergenske selskapet Dynamon p\u00e5 scenen for \u00e5 snakke om at de har l\u00f8sningen p\u00e5 turnusplanlegging ved hjem av kunstig intelligens som kan spare betydelig tid og frigj\u00f8res ressurser. Selskapet er vinner av Bergen kommunes etablererpris 2023, og \u00f8nsker veldig gjerne jobbe med Bergen med sine l\u00f8sninger utviklet i byen v\u00e5r. Sp\u00f8rsm\u00e5l til byr\u00e5den: 1. Jobbes det konkret med l\u00f8sninger om \u00e5 bruke KI for turnusplanlegging? 2. Kjenner byr\u00e5det til produktet fra Dynamon og kan det v\u00e6re aktuelt for Bergen? Svar fra byr\u00e5den: Svar p\u00e5 sp\u00f8rsm\u00e5l 1: Byr\u00e5den har allerede et sterkt fokus p\u00e5 effektiv utnyttelse av kommunens personellressurser, og i dette arbeidet er god turnusplanlegging s\u00e6rdeles viktig. Arbeidstidsplanlegging er komplisert, og skal balansere mange hensyn. I dette perspektivet er bruk av kunstig intelligens med all sannsynlighet veien \u00e5 g\u00e5. Byr\u00e5den kan derfor informere om at byr\u00e5dsavdeling for eldre, helse og omsorg allerede er i gang med \u00e5 se p\u00e5 mulighetene for \u00e5 anskaffe et KI-basert arbeidstidsverkt\u00f8y. Svar p\u00e5 sp\u00f8rsm\u00e5l 2: Byr\u00e5dsavdelingen har over noe tid s\u00f8kt \u00e5 skaffe oversikt over hva som finnes i markedet, og har blant annet hatt kontakt med det Bergensbaserte Dynamon. Byr\u00e5den synes det er spennende at det finnes fagmilj\u00f8er p\u00e5 omr\u00e5det som opererer fra Bergen, men det finnes ogs\u00e5 flere akt\u00f8rer i markedet. Det er viktig at Bergen kommune som en stor offentlig kunde forholder seg til reglement for offentlige anskaffelser, og vil hvis det blir aktuelt, g\u00e5 ut med en anbudsprosess. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}