{
  "dokument_id": "c31350b9-eb95-5ea8-97c0-1d9194982262",
  "doc_type": "case_attachment",
  "kommune": 4601,
  "tittel": "H\u00f8ringsnotat hjemmel til kommunale klimakrav",
  "url": "https://bergen.kommune.no/politikere-utvalg/api/fil/bk360/11074029/Horingsnotat-hjemmel-til-kommunale-klimakrav",
  "tekst": "H\u00f8ringsnotat om etablering av hjemmel for kommunene til \u00e5 stille klimakrav til byggeplasser eller bygge- og anleggsplasser P\u00e5 vegne av Klima- og milj\u00f8departementet (KLD) sender Milj\u00f8direktoratet p\u00e5 h\u00f8ring forslag om \u00e5 gi kommunene hjemmel etter forurensningsloven til \u00e5 stille klimakrav til byggeplasser eller bygge- og anleggsplasser. Hovedpunktene i forslaget som legges p\u00e5 h\u00f8ring er \uf0b7 Kommunene ldeles myndighet l \u00e5 s lle klimakrav l byggeplasser eller bygge- og anleggsplasser med hjemmel i forurensningsloven. \uf0b7 Kommunene f\u00e5r myndighet l \u00e5 fastse e en lokal forskri og kan s lle krav som gjelder hele eller n\u00e6rmere angi e deler av kommunen, enkelteiendommer eller visse typer bygge- og anleggsplasser. \uf0b7 Det forutse es at kommunene inntar en unntaksbestemmelse i den lokale forskri en, som gj\u00f8r at kommunen kan unnta bygge- og anleggsplasser fra kravene dersom disse ikke er teknisk mulig \u00e5 n\u00e5, vil bli uforholdsmessig kostbare eller det av andre grunner fremst\u00e5r som rimelig at det gis unntak. I arbeidet med forslaget har Milj\u00f8direktoratet vurdert om hjemmelen til \u00e5 stille klimakrav kun skal gjelde for noen pilotkommuner, eller om det skal gjelde for alle kommuner, presentert som henholdsvis modell 1A og 1B. I forslaget til forskrift presenteres det tre ulike alternativer for hvordan hjemmelen kan utformes. Disse forslagene bygger p\u00e5 f\u00f8lgende modeller for regulering: \uf0b7 2A: Kommunene kan s lle klimakrav l alle typer bygge- og anleggsprosjekter. \uf0b7 2B: Kommunene kan s lle klimakrav, unnta l statlige og andre offentlige prosjekter. \uf0b7 2C: Kommunene kan s lle klimakrav l byggeprosjekter, ikke anleggsprosjekter. Milj\u00f8direktoratet har p\u00e5 oppdrag fra KLD vurdert konsekvensene av \u00e5 gi kommunene hjemmel til \u00e5 stille klimakrav, med nytteeffekter i form av utslippskutt og bidrag til omstilling p\u00e5 den ene siden, og kostnader for byggherrer, kommuner og staten p\u00e5 den andre siden. P\u00e5 grunnlag av Milj\u00f8direktoratets besvarelse p\u00e5 oppdraget har departementene laget en revidert versjon av konsekvensvurderingen med enkelte endringer og anbefalinger. Det vises til Konsekvensvurdering av hjemmel til kommunale klimakrav til byggeplasser eller bygge- og anleggsplasser for n\u00e6rmere beskrivelse og vurdering av konsekvensene av forslaget. Nedenfor f\u00f8lger et sammendrag av de viktigste konklusjonene i konsekvensvurderingen. Milj\u00f8direktoratet har ogs\u00e5 utarbeidet et forsalg til forskrift for tildeling av myndighet og en skisse til utforming av kommunal forskrift som ligger i samme dokument. P\u00e5 vegne av KLD ber Milj\u00f8direktoratet om innspill p\u00e5 forslaget. Det bes s\u00e6rlig om innspill p\u00e5: - foretrukken modell for regulering - de mulige konsekvensene og effekten av de ulike modellene Sammendrag av konsekvensvurdering Bakgrunn Klimagassutslippene fra bygge- og anleggsvirksomhet forventes \u00e5 v\u00e6re betydelige i \u00e5rene framover, og det er behov for omstilling og et \u00f8kt tempo i arbeidet med \u00e5 kutte utslipp. Flere kommuner, s\u00e6rlig de store byene, har store utslipp fra bygge- og anleggssektoren. Mange av disse byene har ogs\u00e5 ambisjoner om at alle bygge- og anleggsplasser etter hvert skal bli utslippsfrie. Offentlige byggherrer, herunder kommuner og fylkeskommuner, kan stille klimakrav i egne anskaffelser der bygge- og anleggsvirksomhet inng\u00e5r, men har ikke hjemmel til \u00e5 stille utslippskrav til annen bygge- og anleggsvirksomhet. Det er flere andre eksisterende og foresl\u00e5tte virkemidler for \u00e5 redusere utslipp fra bygge- og anleggsplasser, herunder CO2-avgift, kvoteplikt, klima- og milj\u00f8hensyn i offentlige anskaffelser og tilskuddsordninger gjennom bl.a. Enova. En hjemmel til kommunene til \u00e5 stille krav kan fungere som et supplement til andre virkemidler nasjonalt, og gi kommunene et verkt\u00f8y som bidrar til at de kan n\u00e5 lokale m\u00e5l. Rammen for kommunens myndighet Forslaget inneb\u00e6rer at myndigheten til \u00e5 fastsette forskrifter om klimakrav til byggeplasser eller bygge- og anleggsplasser etter forurensningsloven \u00a7 9 tildeles kommunen i en egen forskrift. Med klimakrav menes det at kommunen kan p\u00e5by bruk av nullutslippsl\u00f8sninger og biogass p\u00e5 bygge- og anleggsplasser. Med nullutslippsl\u00f8sninger menes at det ikke er direkte utslipp av CO2 og andre klimagasser eller NOx og svevest\u00f8v fra energibruk p\u00e5 bygge- og anleggsplassen. Forslaget gjelder krav rettet mot direkte utslipp fra energibruk som skjer inne p\u00e5 bygge- og anleggsplassen, og omfatter ikke utslipp fra arealbruksendringer og transport til og fra plassen. Vurderingene i h\u00f8ringsnotatet fokuserer i all hovedsak p\u00e5 nullutslippsl\u00f8sninger. Forslaget \u00e5pner ogs\u00e5 opp for bruk av biogassbaserte l\u00f8sninger, selv om biogass per i dag ikke er et s\u00e6rlig aktuelt alternativ for maskiner p\u00e5 bygge- og anleggsplasser. I tr\u00e5d med tidligere anbefaling fra Milj\u00f8direktoratet \u00e5pner ikke forslaget for krav som fremmer bruk av flytende biodrivstoff. I konsekvensvurderingen forutsettes det at kommunen har en unntaksbestemmelse i sin lokale forskrift, slik at det kan gj\u00f8res unntak fra fastsatte krav. Det kan for eksempel v\u00e6re grunnlag for unntak fra kravene dersom disse ikke er teknisk mulig \u00e5 overholde, vil bli uforholdsmessig kostbare, eller det av andre grunner fremst\u00e5r som rimelig at det gis unntak, for eksempel begrunnet i hensynet til forsvar og sikkerhet eller fordi tilgangen til str\u00f8m eller tilstrekkelig effekt er krevende. Dersom anleggsplasser skal omfattes av hjemmelen \u00e5pnes det ikke for at kommunene kan stille lokale klimakrav til anleggsplasser som strekker seg ut over to eller flere kommuner. Modeller for regulering Milj\u00f8direktoratet har delt inn bygge- og anleggsplassene i \u00e5tte kategorier, med fire ulike typer byggherrer, private eller offentlige akt\u00f8rer som kommune, fylkeskommune eller staten. Figuren nedenfor viser noen eksempler p\u00e5 hvilke typer bygge- og anleggsprosjekter som inng\u00e5r i de ulike kategoriene, og de ulike modellene som er skissert i konsekvensvurderingen. I konsekvensvurderingen er det skilt mellom bygge- og anleggsplasser fordi disse har ulike forutsetninger. Figur 1: Eksempler p\u00e5 bygge- og anleggsprosjekter fordelt p\u00e5 fire ulike byggherrer. Hvilke bygge- og anleggsplasser som omfa es av modell 2A, 2B og 2C er illustrert. Modell 2A inneb\u00e6rer at kommunens krav kan rettes mot all bygge- og anleggsaktivitet innenfor kommunegrensen, ogs\u00e5 for alle typer byggherrer. Isolert sett vil det gi st\u00f8rst klimaeffekt om alle bygge- og anleggsplasser i et omr\u00e5de eller en kommune kan omfattes av klimakrav. Det vil ogs\u00e5 v\u00e6re mest overlapp med andre virkemidler med en slik innretning. I modell 2B er statlige og andre offentlige bygge- og anleggsplasser unntatt fra kommunale klimakrav, og muligheten til \u00e5 stille krav er avgrenset til private bygge- og anleggsplasser. Dette kan v\u00e6re hensiktsmessig fordi de offentlige bygge- og anleggsplassene kan reguleres mer treffsikkert og kostnadseffektivt med andre eksisterende og framtidige virkemidler. Det er vanskelig \u00e5 si noe om utslippseffekten totalt sett av \u00e5 holde offentlige prosjekter utenfor (modell 2B), s\u00e6rlig p\u00e5 grunn av overlapp med eksisterende virkemidler og mulige nye virkemidler for offentlige akt\u00f8rer. I modell 2C er det skilt p\u00e5 byggeplasser og anleggsplasser, ved at kommunene kun kan stille krav til byggeplasser. Til forskjell fra modell 2B, der alle statlige og andre offentlige bygge- og anleggsplasser er unntatt, vil denne modellen inkludere statlige og andre offentlige byggeplasser, men ikke offentlige anleggsplasser. I modell 2C vil alle akt\u00f8rer som driver med samme type aktivitet, hhv. bygge- eller anleggsaktivitet, likebehandles innenfor en kommune eller et geografisk omr\u00e5de, uavhengig av om de er offentlige eller private. Tidligere utredninger om bygge- og anleggsplasser fra Milj\u00f8direktoratet viser at offentlige akt\u00f8rer dominerer i anleggssektoren. Dermed vil man ogs\u00e5 kunne dekke en stor andel av utslippene fra anleggsplasser med mer styringseffektive virkemidler enn lokale krav. Gjennom de ulike modellene i konsekvensvurderingen belyses alternativer for hvordan en hjemmel til kommunale klimakrav til bygge- og anleggsplasser kan utformes, og mulige avgrensninger opp mot andre virkemidler. Milj\u00f8direktoratet har s\u00e6rlig vurdert modellene opp mot eksisterende virkemidler, herunder allerede foreliggende krav i offentlige anskaffelser og mulige utvidelser av kravene. (Milj\u00f8direktoratet har ogs\u00e5 levert f\u00f8rste del av et oppdrag om \u00e5 utrede et klimakrav for alle offentlige anskaffelser av bygge- og anleggsplasser.) Lokale krav vil kunne v\u00e6re s\u00e6rlig aktuelt for \u00e5 utl\u00f8se bruk av elektriske maskiner p\u00e5 byggeplasser i regi av private oppdragsgivere, som ikke ber\u00f8res av krav i offentlige anskaffelser. Anleggsplasser b\u00f8r ikke omfa es av kommunenes klimakrav Anleggsplasser skiller seg fra byggeplasser ved at de ofte er st\u00f8rre, det er lengre avstander inne p\u00e5 omr\u00e5det og det brukes flere og st\u00f8rre maskiner, som er fordyrende elementer. Mange anleggsprosjekter foreg\u00e5r ogs\u00e5 i grisgrendte str\u00f8k uten god tilgang p\u00e5 str\u00f8m. Typiske eksempler p\u00e5 anleggsplasser er offentlige infrastrukturprosjekter som utbygging av vei eller jernbane, og st\u00f8rre energiforsyningsprosjekter og nettutbygging. Utbygging av slik infrastruktur har andre forutsetninger enn oppf\u00f8ring og riving av bygg, som foreg\u00e5r p\u00e5 et geografisk avgrenset omr\u00e5de. Strenge kommunale klimakrav til anleggsplasser i offentlig regi kan medf\u00f8re \u00f8kte prosjektkostnader og omprioriteringer i prosjektportef\u00f8ljen. Dette kan i ytterste konsekvens fordyre og forsinke for eksempel utbygging av ladeinfrastruktur for tunge biler og hurtigb\u00e5ter, dersom prosjektkostnadene \u00f8ker s\u00e5 mye at det p\u00e5virker hvor mange eller hvor fort prosjekter kan realiseres/gjennomf\u00f8res. Dette vil ogs\u00e5 kunne gjelde for forsterking av ferjekaier og ladeinfrastruktur for ferjer. I verste fall kan det medf\u00f8re at utslippsreduksjoner fra \u00e5 bytte ut fossildrevne tunge kj\u00f8ret\u00f8y og hurtigb\u00e5ter med el-motor blir forsinket. Etter en totalvurdering, der man ser p\u00e5 foresl\u00e5tte og eksisterende virkemidler, nytte, kostnader og konsekvenser, vil ikke Regjeringen anbefale at anleggsplasser inntas i den kommunale hjemmelen. Konsekvenser og kostnader Lokale klimakrav kan gi \u00f8kte klimagassreduksjoner og bidra til omstilling. Generelt kan man anta at hjemmel til lokale krav vil bidra til at flere utslippsfrie maskiner brukes p\u00e5 bygge- og anleggsplasser. I tillegg til de direkte utslippseffektene av dette, vil akt\u00f8rene i bransjen kunne f\u00e5 \u00f8kt erfaring som kan brukes inn i andre prosjekter. Lokale krav kan dermed f\u00f8re til \u00f8kt ettersp\u00f8rsel etter utslippsfrie l\u00f8sninger (b\u00e5de maskiner, ladel\u00f8sninger og byggvarme), bidra til lavere kostnader, \u00f8kt kunnskap, raskere omstilling i bransjen og hos tiltakshavere og dermed bidra til st\u00f8rre utslippskutt. Lokale klimakrav har fordelen at det gir ambisi\u00f8se kommuner mulighet til \u00e5 stille krav for \u00e5 n\u00e5 sine egne m\u00e5l, og det gir mulighet for lokale tilpasninger. Det er opp til kommunene om de vil stille krav og hvordan de utformer dem. Dette inneb\u00e6rer at det er et relativt lite styringseffektivt virkemiddel fra et nasjonalt perspektiv. \u00c5 stille klimakrav til bygge- og anleggsplasser vil trolig f\u00f8re til at kostnadene ved prosjektet \u00f8ker. Det vil v\u00e6re merkostnader knyttet til bruk av utslippsfrie maskiner, ladel\u00f8sninger, ekstra arbeidstid til anskaffelse og til gjennomf\u00f8ringen av en utslippsfri byggeplass eller kostnader knyttet til forsinket framdrift. Dersom det er behov for \u00e5 s\u00f8ke kommunen om unntak, kan det ogs\u00e5 forsinke framdriften. Innf\u00f8ring av hjemmel til \u00e5 stille lokale klimakrav vil mest sannsynlig ogs\u00e5 kunne ha noen virkninger p\u00e5 konkurransen i markedet, og bidra til at prisene \u00f8kes p\u00e5 kort sikt. Det m\u00e5 forventes at strenge lokale klimakrav vil kunne bidra til \u00e5 redusere antall akt\u00f8rer som kan delta i fremtidige anbudskonkurranser p\u00e5 kort og mellomlang sikt. Klimakrav vil mest sannsynlig p\u00e5virke mindre akt\u00f8rer med svak soliditet i omr\u00e5der der det ikke tidligere har v\u00e6rt klimakrav, hardest. Hvor store merkostnadene for prosjektene og konsekvensen for konkurransen i markedet blir vil blant annet avhenge av hva slags krav kommunen stiller. Det er derfor viktig at kommunene gj\u00f8r gode vurderinger av innretning av krav og unntaksmuligheter, samt at de legger opp til tilstrekkelige og effektive prosedyrer for behandling av saker knyttet til krav. Selv om det koster mer \u00e5 bruke utslippsfrie l\u00f8sninger, utgj\u00f8r disse merkostnadene ofte en relativt liten andel av totale kostnader ved et prosjekt. De totale nytte- og kostnadseffektene for \u00e5 innf\u00f8re virkemiddelet vil avhenge av innretningen (modell for regulering), hvor mange og hvilke kommuner som velger \u00e5 ta i bruk hjemmelen, hvordan kravene utformes lokalt og hvilke unntaksmuligheter det er. Konsekvenser for det offentlige Konsekvensene for offentlige akt\u00f8rer, som kommuner, fylkeskommuner og staten, kan skille seg fra private akt\u00f8rer ved at offentlige bygge- og anleggsprosjekter ofte mer kompleks og st\u00f8rre enn private. De totale prosjektkostnadene vil \u00f8ke mer for store prosjekter enn for sm\u00e5 prosjekter. Det er beregnet at merkostnaden ved et eksempelprosjekt der en liten andel av maskinene er utslippsfrie, eller et middels stort prosjekt der en h\u00f8y andel av maskinene er utslippsfrie er mellom 740 000- 1 530 000 kroner. Det er da beregnet merkostnaden av en liten og en stor gravemaskin og en liten hjultaster. For et st\u00f8rre anleggsprosjekt ansl\u00e5r Statens vegvesen merkostnaden ved et helelektrisk prosjekt til 3-7 prosent av den totale entreprisekostnaden. Dette vil f.eks. utgj\u00f8re 0,5 til 1,1 mrd. for prosjektet E6 Moelv- \u00d8yer, som i Nasjonal transportplan for 2025-2036 er estimert \u00e5 ha en investeringskostnad p\u00e5 16,3 mrd. For prosjekter i privat regi, kan byggherrer som oftest \u00f8ke prisene til sine kunder for \u00e5 dekke \u00f8kte prosjektkostnader som f\u00f8lge av merkostnadene ved et klimakrav. Offentlige byggherrer har ikke denne muligheten, slik at merkostnadene ved et lokalt krav m\u00e5 dekkes over statsbudsjettet. Offentlige byggherrer m\u00e5 ogs\u00e5 i stor grad ta geografiske hensyn ved lokalisering av sin virksomhet. For eksempel n\u00e5r det tilrettelegges for n\u00f8dvendige tjenester som sykehus og skoler, m\u00e5 disse etableres p\u00e5 bestemte steder "
}