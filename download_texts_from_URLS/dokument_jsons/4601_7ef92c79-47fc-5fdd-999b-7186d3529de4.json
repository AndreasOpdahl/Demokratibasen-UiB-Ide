{
  "dokument_id": "7ef92c79-47fc-5fdd-999b-7186d3529de4",
  "doc_type": "case_minutes",
  "kommune": 4601,
  "tittel": "Saksprotokoll UMBY, 13032025, Sak 76/25, \u00c5sane, gnr. 174, bnr. 5, Heiavegen 12. Klage over vedtak om avslag p\u00e5 s\u00f8knad om dispensasjon for oppf\u00f8ring av 5 einebustader",
  "url": "https://bergen.kommune.no/politikere-utvalg/api/fil/bk360/12331847/Innstilling-vedtak-Asane-gnr-174-bnr-5-Heiavegen-12-Klage-over-vedtak-om-avslag-pa-soknad-om-dispensasjon-for-oppforing-av-5-einebustader",
  "tekst": "\u00c5sane, gnr. 174, bnr. 5, Heiavegen 12. Klage over vedtak om avslag p\u00e5 s\u00f8knad om dispensasjon for oppf\u00f8ring av 5 einebustader Utvalg for milj\u00f8 og byutvikling behandlet saken i m\u00f8tet 13.03.2025 sak 76/25 og fattet f\u00f8lgende vedtak: Saken utsettes for felles befaring. Utvalg for milj\u00f8 og byutviklings behandling Chris J\u00f8rgen Knudsen R\u00f8dland (H) ba om habilitetsvurdering til saken. Bakgrunnen er at tiltakshaver eier leilighet i samme sameie som R\u00f8dland og de m\u00f8tes sporadisk i sameierm\u00f8ter og dugnader. R\u00f8dland er ogs\u00e5 styreleder i sameiet og har l\u00f8pende kontakt med sameierne. Sameiet best\u00e5r av 8 enheter. R\u00f8dland har ellers ingen kontakt med tiltakshaver. Det presiseres at sak 76/25 gjelder eiendommen Heiavegen 12 og ikke der tiltakshaver og R\u00f8dland har eiendom. Sp\u00f8rsm\u00e5let om habilitet er vurdert etter forvaltningsloven \u00a7 6, andre ledd. Den sentrale problemstillingen er om det foreligger \u00abs\u00e6regne forhold\u00bb som er egnet til \u00e5 svekke tilliten til den folkevalgtes upartiskhet ved behandling av saken. Det er \u00e5penbart at det her, basert p\u00e5 R\u00f8dlands opplysninger, ikke foreligger et vennskapsforhold med tiltakshaver, men et bekjentskap i kraft av \u00e5 v\u00e6re naboer. Det er antatt b\u00e5de i teori og ved praktiseringen av forvaltningslovens inhabilitetsregler at vanlig bekjentskap og samarbeid ikke er tilstrekkelig for \u00e5 bli kjent inhabil. Det m\u00e5 i s\u00e5 fall v\u00e6re tale om et n\u00e6rt vennskap og skarpt og direkte motsetningsforhold. Det foreligger s\u00e5ledes ikke \u00abs\u00e6regne forhold\u00bb som er egnet til \u00e5 svekke tilliten til R\u00f8dland sin upartiskhet og utvalg for milj\u00f8 og byutvikling kjente ham derfor habil til \u00e5 behandle saken. F\u00f8lgende representant tok ordet: Lise H\u00e6reid Rams\u00f8y (H). Forslag fremsatt i utvalget: Lise H\u00e6reid Rams\u00f8y (H) fremsatte p\u00e5 vegne av H, FrP, BL, INP og Sp f\u00f8lgende utsettelsesforslag: Saken utsettes for felles befaring. Utsettelsesforslag fra H, FrP, BL, INP og Sp, fremsatt av Lise H\u00e6reid Rams\u00f8y (H), ble vedtatt med 13 stemmer (H, A, FrP, BL, V, INP, Sp). Byr\u00e5det behandlet saken i m\u00f8tet 13.02.2025 sak 32/25 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 05.11.2024 blir halde oppe. Klagen blir ikkje tatt til f\u00f8lgje. "
}