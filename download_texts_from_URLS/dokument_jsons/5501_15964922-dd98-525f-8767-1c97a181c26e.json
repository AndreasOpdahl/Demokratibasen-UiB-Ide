{
  "dokument_id": "15964922-dd98-525f-8767-1c97a181c26e",
  "doc_type": "case_attachment",
  "kommune": 5501,
  "tittel": "VEDTEKTER - ALFHEIM STADION II AS - pr 2017 - ikke endret etter 2016",
  "url": "https://innsyn.tromso.kommune.no/application/getMoteDokument?dokid=2001878053",
  "tekst": " Alfheim Stadion II AS c/o Visma Services avd. Troms\u00f8 Postboks 6207 Langnes Org nr. 956 983231 Vedtekter for Alfheim Stadion II AS org. nr. 956 983 231 \u00c5r 2006 ble vedtektene for Alfheim Stadion II AS fastsatt. Seneste endringer GF 2014. 1. Selskapets navn er Alfheim Stadion II AS 2. Selskapets kontor er i Troms\u00f8, Troms\u00f8 kommune. 3. Selskapets form\u00e5l er \u00e5 oppf\u00f8re tribuner p\u00e5 Alfheim Stadion i Troms\u00f8, forest\u00e5 utleie av anlegget til idrettslige og allmennyttige form\u00e5l alene eller i samarbeid med andre selskap eller institusjoner, og det som st\u00e5r i forbindelse med det. Eie, drive og utvikle fast eiendom, og alt som hermed st\u00e5r i forbindelse, samt investeringer og deltakelse i andre selskap med tilsvarende virksomhet. Selskapet skal ved sin virksomhet ikke ha til form\u00e5l \u00e5 skaffe aksjeeierne \u00f8konomisk utbytte. Eventuelt overskudd skal benyttes til fremme av form\u00e5let. (\u00a73 endret i GF 2014) 4. Selskapets aksjekapital er p\u00e5 kr. 8.350.000,- fordelt p\u00e5 9350 stk. aksjer a. kr. 1000,- fullt innbetalt og lydende p\u00e5 navn. Selskapets aksjekapital m\u00e5 til enhver tid v\u00e6re sammensatt slik at idretten skal eie mer enn 50% av aksjene. 5. Styret skal best\u00e5 av minumum 1-ett medlem, maksium 5-fem-styremedlemmer, med 1-ett varamedlem. Styret velges for 1-ett \u00e5r om gangen. Styrets leder velges for 1-ett \u00e5r om gangen av generalforsamlingen blant de valgte styremedlemmene. 6. Selskapets firma tegnes av styrets leder og daglig leder hver for seg. 7. Ordin\u00e6r generalforsamling avholdes hvert \u00e5r innen utgangen av juni m\u00e5ned. Innkallelse til generalforsamling skjer skriftlig med 2 ukers varsel. Innkallelsen skal angi de saker som skal behandles. 8. P\u00e5 den ordin\u00e6re generalforsamlingen skal behandles: 1. Styrets \u00e5rsberetning 2. Fastsettelse av resultatregnskap og balanse 3. Fastsettelse av honorar til styre og revisor 4. Anvendelse av overskudd eller dekning av underskudd ihht. den fastsatte balanse, samt utbetaling av utbytte 5. Valg av styre 6. Valg av revisor 7. Andre saker som ihht. lov eller vedtekter h\u00f8rer inn under generalforsamlingen. 9. Ekstraordin\u00e6r generalforsamling avholdes n\u00e5r styret finner det n\u00f8dvendig, eller n\u00e5r en aksjon\u00e6r som representerer minst 10% av aksjekapitalen krever det. Innkallelse til ekstraordin\u00e6r generalforsamling m\u00e5 skje med minst 8 dagers varsel. P\u00e5 ekstraordin\u00e6r generalforsmaling kan kun behandles de saker som er nevnt i innkallelsen. 10. For \u00f8vrige gjelder de bestemmelser som f\u00f8lger av norsk rett. "
}