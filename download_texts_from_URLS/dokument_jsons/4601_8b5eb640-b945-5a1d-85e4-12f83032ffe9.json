{
  "dokument_id": "8b5eb640-b945-5a1d-85e4-12f83032ffe9",
  "doc_type": "case_attachment",
  "kommune": 4601,
  "tittel": "Fagnotat datert 26. april 2024 - Zachariasbryggen, M/S Rygersol - S\u00f8knad om ny alminnelig skjenkebevilling for alkoholholdig drikk gruppe 1 - 3 inne og ute frem til 30.09.2024",
  "url": "https://bergen.kommune.no/politikere-utvalg/api/fil/bk360/10339089/Fagnotat-datert-26-april-2024-Zachariasbryggen-M-S-Rygersol-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-og-ute-frem-til-30-09-2024",
  "tekst": " Kontor for skjenkesaker Til Fagnotat BNKI - stab V\u00e5r referanse: 2024/61236-12 Saksbehandler: Bent Eirik Lund\u00f8 Fra Dato: 26. april 2024 Kontor for skjenkesaker Fagnotat datert 26. april 2024 - Zachariasbryggen, M/S Rygersol - S\u00f8knad om ny alminnelig skjenkebevilling for alkoholholdig drikk gruppe 1 - 3 inne og ute frem til 30.09.2024 Hva saken gjelder: Kontor for skjenkesaker mottok 11. april 2024 s\u00f8knad om ny alminnelig skjenkebevilling for alkoholholdig drikk gruppe 1 - 3 ved M/S Rygersol, Zachariasbryggen. Bevillingss\u00f8ker er R\u00f8dne Trafikk AS, org nr. 982 947 863. Totalt oms\u00f8kt skjenkeareal er 340 m2, som omfatter dekk og salong. Stedet beskrives som en charterb\u00e5t. B\u00e5ten har liten eller ingen matomsetning. N\u00e5r det gjelder vandelsvurderingen foreligger det ikke merknader av nyere dato, som vurderes \u00e5 ha betydning for s\u00f8knaden. Etat for sosiale tjenester har merknader. Anbefalt forslag fra Kontor for skjenkesaker A 1. S\u00f8knaden om ny alminnelig skjenkebevilling for alkoholholdig drikk gruppe 1 - 3 ved Rygersol, Zachariasbryggen, innvilges. Bevillingshaver er R\u00f8dne Trafikk AS, org. nr. 982 947 863. 2. Styrer for skjenkebevillingen er Severin B\u00f8e Synnev\u00e5g, f. 31.07.93. Stedfortreder er Trond Inge Lang\u00f8, f. 12.10.87 3. Bevillingen er gitt til en b\u00e5t. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. Skjenking ved kai er kun tillatt til sluttet selskap. Skjenking ved kai er ellers kun tillatt i maksimalt en time f\u00f8r b\u00e5tens/skipets avgang. 4. Avdeling Areal Salong 220 m2 Dekk 120 m2 Totalt 340 m2 B Bevillingen gis for bevillingsperioden frem til 30.09.2024 C Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 2 kvittering fra Altinn p\u00e5 at oppstartskjema er innsendt til Mattilsynet 3 bevillingsgebyr m\u00e5 v\u00e6re betalt 4 kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart S\u00f8ker m\u00e5 videre sende inn kopi av godkjennelse fra skipskontroll, samt kopi av passasjer- og sikkerhetssertifikat. D S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20, vedtatt 16.12.2020, vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.2020 og i tr\u00e5d med kommunal praksis. S\u00d8KER: Skjenkestedets navn: Rygertroll S\u00f8knaden gjelder: Ny alminnelig skjenkebevilling for alkoholholdig drikk gruppe 1-3 Bevillingshaver: R\u00f8dne Trafikk AS, org. nr. 982 947 863 Type virksomhet: B\u00e5t Styrer: Severin B\u00f8e Synnev\u00e5g, f. 31.07.93 Stedfortreder for styrer: Trond Inge Lang\u00f8, f. 12.10.87 Skjenkeareal: Salong 220 m2 dekk 120 m2, til sammen 340 m2 Politiets uttalelse: Politiet har ingen merknader til s\u00f8knaden eller vandelsvurderingene. Sosialtjenestens uttalelse: \u00abSom et vilk\u00e5r b\u00f8r settes at skipene har tilstrekkelig personell som er godkjent for \u00e5 kunne h\u00e5ndtere en krisesituasjon til sj\u00f8s og ved kai slik at tryggheten til publikum blir ivaretatt i forbindelse med landgangen og mens de er om bord.\u00bb Driftskonsept \u00abVi tilbyr kundetilpassede sightseeing \u2013 og charterturer samt rutevirksomhet. Utgangspunkt og reiserute varierer etter kundens behov og b\u00e5tens fartsomr\u00e5de. Mat og drikkeservering tilbys b\u00e5de i salong og p\u00e5 dekk.\u00bb Vurdering: N\u00e5r det gjelder vandelsvurderingen foreligger det ikke merknader av nyere dato, som vurderes \u00e5 ha betydning for s\u00f8knaden. N\u00e5r det gjelder type virksomhet/ driftskonsept fremg\u00e5r det av vedlegg at Rygertroll skal drive sightseeing, charterturer og rutevirksomhet. Hovedregelen er at bevilling skal utferdiges fra den kommunen skipet har som utgangspunkt for sin virksomhet. N\u00e5r virksomheten har flere kommuner som virkeomr\u00e5de, m\u00e5 bevilling gis av samtlige kommuner. Dette fremg\u00e5r av alkoholloven \u00a7 1-7, 1. ledd, som har f\u00f8lgende ordlyd: \u00abBevilling for salg og skjenking gis av kommunen med mindre det gis statlig bevilling etter kapittel 5. Bevilling for skjenking p\u00e5 tog eller ombord i skip som ikke er omfattet av statlig bevillingsmyndighet etter \u00a7 5-2, gis av den kommunen som skipet eller toget har som utgangspunkt for sin virksomhet. N\u00e5r slik virksomhet har flere kommuner som virkeomr\u00e5de, m\u00e5 bevilling gis av samtlige kommuner.\u00bb I bystyrets retningslinjer for salgs- og skjenkebevillinger, vedtatt i Bergen bystyre 24. juni 2020, er det i kap. 6 gitt f\u00f8lgende bestemmelser om skjenkebevillinger til b\u00e5ter: \u00abB\u00e5ter/skip kan tildeles skjenkebevilling for alkoholholdig drikk gruppe 1-3. Skjenking ved kai er kun tillatt til sluttet selskap. Skjenking ved kai er ellers kun tillatt i maksimalt \u00e9n time f\u00f8r b\u00e5tens/ skipets avgang.\u00bb Kontor for skjenkesaker kan ikke se at det foreligger noe som skulle tilsi at bevilling ikke kan innvilges. S\u00f8knad om skjenkebevilling n\u00e5r b\u00e5ten ligger til kai anbefales innvilget til sluttet selskap, jfr. gjeldende retningslinjer. Praksis i Bergen er at det ikke blir gitt skjenkebevillinger slik at \u00abrestaurantb\u00e5ter\u00bb kan ligge permanent ved kai og fungere som ordin\u00e6re restauranter. Rygertroll innehar et driftskonsept som er knyttet opp til charterturer og cruise. I tr\u00e5d med de prinsipper som er trukket opp i retningslinjene kan skjenkebevilling for alkoholholdig drikk gruppe 1 - 3 tildeles denne type virksomhet. N\u00e5r det gjelder uttalelsen fra sosialtjenesten vurderes dette som en forutsetning. Kontor for skjenkesaker har foretatt en konkret helhetsvurdering av s\u00f8knaden og finner \u00e5 kunne anbefale at det gis skjenkevilling for alkoholholdig drikk gruppe 1 - 3 om bord i Rygertroll, innvilges som oms\u00f8kt. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}