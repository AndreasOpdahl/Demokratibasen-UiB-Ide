{
  "dokument_id": "b1453c1c-b6b7-5c79-8074-366fd3141bde",
  "doc_type": "case_presentation",
  "kommune": 5501,
  "tittel": "Delegering av myndighet fra valgstyret til administrasjonen",
  "url": "https://innsyn.tromso.kommune.no/application/getMoteDokument?dokid=2001807082",
  "tekst": "Arkivsaksnr. 24/14169-1 Saksbehandler Rebekka Ringholm Saksgang M\u00f8tedato Valgstyret 17.09.2024 Delegering av myndighet fra valgstyret til administrasjonen Kommunedirekt\u00f8rens innstilling til vedtak: Valgstyret delegerer beslutningsmyndighet i saker som gjelder planlegging og gjennomf\u00f8ring av stortingsvalget 2025 til kommunedirekt\u00f8ren. Myndigheten gjelder saker som ikke har prinsipiell betydning, jamf\u00f8r kommunelovens \u00a7 13-1 sjette ledd. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Delegering av beslutningsmyndighet fra valgstyret til kommunedirekt\u00f8ren i forbindelse med planlegging og gjennomf\u00f8ring av stortingsvalget 2025. Saksutredning Valgstyret er etter valgloven ansvarlig for gjennomf\u00f8ringen av valg i kommunen. Det betyr i utgangspunktet at alle beslutninger som gjelder planlegging og gjennomf\u00f8ring av valget m\u00e5 behandles av valgstyret dersom kommunedirekt\u00f8ren ikke f\u00e5r delegert myndighet til dette. Denne delegeringsadgangen gjelder i saker som ikke har prinsipiell betydning, jamf\u00f8r kommunelovens \u00a7 13-1 sjette ledd. Hvilke beslutninger som ansees \u00e5 ha prinsipiell betydning m\u00e5 i henhold til lovkommentar 859 til kommunelovens \u00a7 13-1 (6) avgj\u00f8res \u00abikke bare ut fra vedtakets karakter og konsekvenser, og ut fra kommunens eller fylkeskommunens st\u00f8rrelse, men ogs\u00e5 ut fra en vurdering av i hvilken utstrekning de mer prinsipielle sidene av den aktuelle avgj\u00f8relse m\u00e5 anses klarlagt ved prinsippavgj\u00f8relser, instrukser eller tidligere praksis.\u00bb N\u00e5r det kommer til planlegging og gjennomf\u00f8ring av Stortingsvalget vurderer administrasjonen at mange av de praktiske oppgavene er av ikke-prinsipiell karakter fordi det allerede foreligger instrukser i form av lov, forskrift og veiledere p\u00e5 hvordan oppgavene skal gjennomf\u00f8res. Eksempler p\u00e5 slike praktiske oppgaver er: \u2022 Oppnevne stemmemottakere \u2022 Oppnevne leder og nestleder til valglokalene, b\u00e5de til forh\u00e5ndsstemming og valgting \u2022 Sette opp arbeidstider \u2022 Rigge valglokaler \u2022 Skrive ut utleggingsmanntall og legge dette til offentlig ettersyn \u2022 Avtale med partier som \u00f8nsker kopi av manntall \u2022 Distribuere valgmateriell til valglokaler \u2022 Registrere stemmegivninger i EVA \u2022 Legge inn opptellinger i EVA \u2022 F\u00f8re protokoll av valggjennomf\u00f8ringen Listen er ikke utt\u00f8mmende. Valgstyret kan beslutte at de \u00f8nsker \u00e5 fatte vedtak ogs\u00e5 i saker som administrasjonen oppfatter som ikke-prinsipielle. Andre beslutninger og oppgaver er av prinsipiell karakter og kan ikke delegeres. Administrasjonen vurderer at f\u00f8lgende oppgaver og beslutninger ikke kan delegeres til kommunedirekt\u00f8ren: \u2022 Vedta stemmesteder, stemmekretser og \u00e5pningstider \u2022 Bestemme om det ved enkelte forh\u00e5ndsstemmesteder skal benyttes stemmeseddelkonvolutt \u2022 Behandle forkastelser av stemmegivninger og stemmesedler \u2022 Godkjenne valgoppgj\u00f8ret (signering av protokollen) \u2022 Behandle klager ved valget \u2022 Frister det er lovp\u00e5lagt av valgstyret skal sette \u2022 Risiko- og s\u00e5rbarhetsanalyse Ved tidligere valg har valgstyret ogs\u00e5 vedtatt en beslutningsmyndighet til valgstyrets leder i behandlingen av hastesaker. Dette vil legges frem for valgstyret i en egen sak p\u00e5 et senere tidspunkt. 2 Konklusjon Kommunedirekt\u00f8ren anbefaler valgstyret \u00e5 delegere myndighet og arbeidsoppgaver uten ytterligere begrensninger enn det som f\u00f8lger av lov og forskrifter. Vedtakskompetanse Valgstyret Vedlegg 3 "
}