{
  "dokument_id": "fec03067-c668-5574-b487-54ec751abf3a",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Status p\u00e5 barnehageutbyggingen i Fyllingsdalen - Utvalg for barnehage, skole og idrett - Innsendt: 11.3.2025",
  "url": "https://bergen.kommune.no/politikere-utvalg/api/fil/bk360/12295518/Svar-pa-skriftlig-sporsmal-fra-Ingrid-Nergaard-Fjeldstad-V-om-Status-pa-barnehageutbyggingen-i-Fyllingsdalen-Utvalg-for-barnehage-skole-og-idrett-Innsendt-11-3-2025",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2025/134313-3 Saksbehandler: Ylva-Helen Svanberg Helle Fra Dato: 24. mars 2025 Byr\u00e5d for barnehage og skole Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Status p\u00e5 barnehageutbyggingen i Fyllingsdalen - Utvalg for barnehage, skole og idrett - Innsendt: 11.3.2025 I barnehagebruksplanen fra 2022-2035 ble det varslet kommunalt tilskudd til private barnehager. Gnist barnehager Brennhaugen skulle ha anslagsvis 146 barnehageplasser Kidsa Str\u00f8mme barnehage skulle ha anslagsvis 115 barnehageplasser L\u00f8vstakken barnehage skulle ha en utvidelse som tilsvarer 13 barnehageplasser Sp\u00f8rsm\u00e5l til byr\u00e5den: Hva er status p\u00e5 disse tre barnehagene pr 2025? Svar fra byr\u00e5den: Gnist barnehage Brennhaugen er overtatt av Norlandia og omtales n\u00e5 som Norlandia Brennhaugen barnehage. Etter at Norlandia overtok barnehagen har de engasjert arkitekt til \u00e5 lage nye tegninger som ivaretar tomten, og hensyntar omgivelsene barnehagen ligger i. I ny fremdriftsplan ble det estimert ferdigstillelse i juni 2026 og Norlandia s\u00f8kte derfor i mai 2024 om utvidet frist for tiltaket. Bystyret vedtok i sak 395/24 \u00e5 gi utvidet frist til 30. november 2026 for ferdigstillelse av barnehagen. Utbygger jobber mot en b\u00e6rekraftig l\u00f8sning p\u00e5 prosjektet og forventer ferdigstillelse innen frist. Norlandia har ogs\u00e5 kj\u00f8pt opp Kidsa sine barnehager, derfor omtales Kidsa Str\u00f8mme barnehage n\u00e5 som Norlandia Str\u00f8mme g\u00e5rd barnehage. I prosessen etter vedtaket om forh\u00e5ndstilsagn om kommunalt tilskudd har prosjektet m\u00f8tt p\u00e5 utfordringer i forhold til st\u00f8ysone og parkering til barnehagen. Med bakgrunn i dette har utbygger valgt \u00e5 trekke s\u00f8knaden. L\u00f8vstakken barnehage sendte per mai 2024 henvendelse til Byr\u00e5dsavdeling for barnehage og skole om \u00e5 f\u00e5 utvidet fristen for ferdigstillelse av barnehageplassene. Behov for utvidet frist var p\u00e5 bakgrunn av utenforliggende forhold. Det er stilt krav om at det m\u00e5 utf\u00f8res fjellsikring i skrenten bak barnehagebygget. Konsekvensen av dette var at byggeprosessen ble forskj\u00f8vet og ny dato for ferdigstillelse av barnehagen ble estimert til oktober 2025. Bystyret vedtok i sak 395/24 \u00e5 gi utvidet frist til 30.desember 2025 for ferdigstillelse av barnehagen, og vi er pr i dag informert om at tiltaket er i rute. Christian Emil Haugen - Byr\u00e5d for barnehage og skole Dokumentet er godkjent elektronisk. "
}