{
  "dokument_id": "6cf1d55e-8941-51fa-9d3c-1e19816dd12d",
  "doc_type": "case_attachment",
  "kommune": 4601,
  "tittel": "Haukeland skole - Oppgradering skole - Fagnotat",
  "url": "https://bergen.kommune.no/politikere-utvalg/api/fil/bk360/9528682/Haukeland-skole-Oppgradering-skole-Fagnotat",
  "tekst": " Etat for bygg og eiendom Til Fagnotat Seksjon for strategisk eiendomsforvaltning V\u00e5r referanse: 2023/40937-1 (Arbeidssted) Saksbehandler: Stian Varsi Engen Dato: 1. desember 2023 Fra Etat for bygg og eiendom Haukeland skole - Oppgradering skole - Gjennomf\u00f8ringsvedtak Hva saken gjelder: Haukeland skole har behov for oppgradering for \u00e5 sikre tilstrekkelig elevkapasitet. Det skal bygges nytt tilbygg til skolen for \u00e5 ivareta dette i regi av EFU. I tillegg m\u00e5 hovedbygget som er fra 1975, sammen med gymbygget tilpasses til dagens behov. Tiltaket p\u00e5 hovedbygget vil gjennomf\u00f8res av EBE, og det vil bl.a. best\u00e5 av innvendig oppgradering av overflater, nytt ventilasjonsanlegg, nye innvendige brannd\u00f8rer, ny belysning, tilpasning av detektorer, nytt gulvbelegg, VVS-anlegg for nytt kj\u00f8kken. BBSI har kommet med innspill om nytt kj\u00f8kken iht. skolebruksplanens funksjon og areal program, s\u00e5 langt det lar seg gj\u00f8re. Skolekj\u00f8kken flyttes fra 1. etasje til 2. etasje, det lages til kantine i fellesareal utenfor kj\u00f8kken. Dette blir et felles knutepunkt for tilbygg og hovedbygget. Vi har utf\u00f8rt et forprosjekt hvor vi har f\u00e5tt utarbeidet en funksjonsbeskrivelse med kostnadskalkyle. Fagetatens vurdering: Bakgrunn: Totalrehabilitering av Haukeland skole var i utgangspunktet med i konkurranse for totalentreprise hvor det skal bygges nytt tilbygg til eksisterende skole. Etter f\u00f8rste runde av konkurranse ble det vedtatt at rehabilitering av eksisterende skole skulle trekkes ut av konkurransen og overf\u00f8res til Etat for Bygg og Eiendom (EBE). Prosjektbeskrivelse: Skolekj\u00f8kken flyttes til 2. etg ved ny gangbru slik at den f\u00e5r en sentral beliggenhet mellom eksisterende bygg og tilbygg. Gammelt skolekj\u00f8kken blir bygget om til et klasserom, 27 innerd\u00f8rer byttes ut pga. manglende brannmerking, videre nye ventilasjonsanlegg og nye kanaler i skolebygg og gymsal. Himling erstattes i ber\u00f8rte arealer og mange rom vil f\u00e5 noe nedkasset himling. Ca. 905m2 himling er ber\u00f8rt. Nytt gulvbelegg i vinyl i 2.etg, dette utgj\u00f8r ca. 1400m2. Tiltaket vil best\u00e5 av innvendige arbeider og vil ikke p\u00e5virke byggets fasade. Skolekj\u00f8kken utstyres med fast inventar som best mulig ivaretar Funksjons- og arealprogram. Det etableres kantine i samlingsrom utenfor kj\u00f8kken. Nytt bibliotek vil ogs\u00e5 bli tilpasset i fellesrom. Dette vil bli en sosial arena og vil ogs\u00e5 bli tilgjengelig for utl\u00e5n til n\u00e6rmilj\u00f8et. I sl\u00f8ydsal vil eksisterende kontor for vedlikeholdstekniker bygges om til maskinrom for sl\u00f8yd. Vedlikeholdstekniker flytter til nytt tilpasset rom. Toaletter vil f\u00e5 en oppgradering av gulvbelegg og overflater der det er behov og toalettkjerne nede i 1 etg. vil bli rehabilitert og f\u00e5 nye heldekkende toalettb\u00e5ser. Eksisterende heis er utg\u00e5tt p\u00e5 levetid og vil bli skiftet ut i sin helhet. Himlinger vil bli byttet ut i forbindelse med montering av nye ventilasjonskanaler. Dette gjelder f\u00f8rst og fremst korridorer hvor det er benyttet systemhimling. Mange klasserom vil f\u00e5 en innkasset ventilasjonskanal i himling mot korridor. Det etableres nye ventilasjonsanlegg som tilfredsstiller dagens krav til inneklima og energieffektivitet for hele skolen og gymbygget. Det er estimert et luftmengdebehov p\u00e5 ca. 35.000 m3/h for skolebygget og ca. 6.000 m3/h for gymbygget. Det m\u00e5 gj\u00f8res ombygging og tilpasninger i hovedtavle for elektro, samt nye automatikk skap for styring av ventilasjon da det blir installert nytt SD-anlegg. EFU skifter brannalarmsentral for begge bygg, hvor EBE installerer talevarsling slik at det blir likt med tilbygget. Tiltak Tidshorisont Kommentar Ventilasjonsanlegg Permanent 3 nye ventilasjonsanlegg og nytt kanalnett Elektro & Permanent Ombygging i hovedtavle, nye automatikkskap, nye automasjon underfordelere for nytt kj\u00f8kken og ventilasjon. Nytt SD- anlegg for ventilasjon. Himlinger Permanent Ny systemhimling der det blir ber\u00f8rt ifm. ventilasjon. Gulvbelegg Permanent Nye gulvbelegg i 2 etg. Gulvbelegg i 1 etg. bones opp. Samt nytt vinylbelegg p\u00e5 gulv og vegg i toaletter. Belysning Permanent Belysning som blir ber\u00f8rt skiftes ut med nytt. VVS Permanent Nytt VVS-anlegg til nytt kj\u00f8kken. Heis Permanent Skiftes ut med ny heis D\u00f8rer Permanent 27 stk. nye brannd\u00f8rer Toalettkjerner 1 etg. Permanent Rehabilitering av toaletter og nye heldekkende b\u00e5ser. Sl\u00f8ydsal Permanent Nytt maskinrom etableres i sl\u00f8yd. Vedlikeholdstekniker Permanent Nytt driftskontor Brann Permanent EFU skifter ut brannalarmsentral, EBE installerer talevarsling. Undervisningsrom Permanent Nytt skolekj\u00f8kken med UU-tilpasning. Det m\u00e5 videre tas h\u00f8yde for noe arbeider ogs\u00e5 p\u00e5 andre omr\u00e5der. Brukermedvirkning: Det er gjort avklaringer og hentet innspill fra bestiller BBSI og bruker (Haukeland skole). Disse har v\u00e6rt med i skisseprosjekt og vil ogs\u00e5 bli videre informert og involvert i detaljprosjekteringen og utf\u00f8relsen. EBE har engasjert prosjektleder, prosjekteringsgruppeleder, r\u00e5dgivere og arkitekt og har selv kommet med innspill. Klima, milj\u00f8 og EN\u00d8K: Nytt ventilasjonsanlegg vil tilfredsstille dagens krav til inneklima og energieffektivitet. Det vil ha varmegjenvinning. Ny belysning vil bli i LED. Samlet vil dette f\u00f8re til at energiregnskapet for bygget blir forbedret. Skolekj\u00f8kken vil f\u00e5 arbeidsstasjoner med UU-tilpasninger. Fremdrift: Skolen skal st\u00e5 klar til januar 2025. Aktivitet Start Dato Byggeperiode \u2013 produksjon og leveranser Januar 2024 September 2024 Overlevering og forberedelse til bruk September 2024 Desember 2024 Sluttfase, m\u00f8blering og innflytting Desember 2024 25. januar 2025 \u00d8konomi: Det s\u00f8kes om 40 mill. fra BUD448 til utf\u00f8relse av prosjektet. Skjematisk oppstilt gir dette f\u00f8lgende kostnader knyttet til renter og avdrag: Renter og avdrag oppsummert (bel\u00f8p i mill.) 2023-2026 2027 -> Sum Renter 2,8 11,4 14,1 Avdrag 2,5 28,3 30,8 Sum renter og avdrag 5,3 39,7 44,9 Utf\u00f8relse: Tiltaket blir utf\u00f8rt gjennom en egen anbudskonkurranse for prosjektet, og med prosjektledelse fra EBE sin prosjektavdeling. Fagetatens anbefaling: 1. Det bevilges kr 40 mill. til oppgradering av Haukeland skole 2. Budsjettavsetning fremg\u00e5r av f\u00f8lgende tabell: \u00c5r Budsjettpost Bevilgning Tjeneste 2023 BUD878 1 mill. 22210 2024 BUD878 39 mill. 22210 Med hilsen Etat for bygg og eiendom Christian Fossdal Direkt\u00f8r Dokumentet er godkjent elektronisk. Vedlegg: 1 "
}