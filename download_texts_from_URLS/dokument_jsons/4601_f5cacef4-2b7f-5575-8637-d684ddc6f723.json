{
  "dokument_id": "f5cacef4-2b7f-5575-8637-d684ddc6f723",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Ytrebygda, Gnr. 39,  Bnr. 2 m.fl.,  Fer\u00e5sen",
  "url": "https://bergen.kommune.no/politikere-utvalg/api/fil/bk360/11998202/Fagnotat-offentlig-ettersyn-Ytrebygda-Gnr-39-Bnr-2-m-fl-Ferasen",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20510-24 Saksbehandler: Marianne Veste Dato: 05.12.2024 Forslag til detaljregulering \u2013 offentlig ettersyn Ytrebygda, Gnr. 39, Bnr. 2 m.fl., Fer\u00e5sen, Reguleringsplan arealplan-ID 65410000 Om planforslaget Opus AS foresl\u00e5r p\u00e5 vegne av OBOS Block Watne AS detaljregulering for et omr\u00e5de mellom Sandsli og Steinsvik i Ytrebygda bydel. Hensikten med planforslaget er \u00e5 bygge 41 nye enheter i form av rekkehus, tomannsboliger og firemannsboliger. Figur 1: Lokalisering av planomr\u00e5det til venstre, og planavgrensningen markert med stiplet r\u00f8d linje til h\u00f8yre. Planomr\u00e5det er i hovedsak ubebygget, med unntak av to eneboliger nord\u00f8st i planomr\u00e5det. Hovedtilkomst til boligene vil v\u00e6re fra Saksarhaugen/Fer\u00e5sen, med parkering i felles carportanlegg innenfor felt BK1. De tre enhetene innenfor felt BK7 f\u00e5r adkomst via Steinsvikvegen/Fer\u00e5svegen. Planforslaget omfattes ikke av forskrift om konsekvensutredninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 11.10.2016. Planforslaget var p\u00e5 h\u00f8ring og offentlig ettersyn i perioden 02.05.2020-16.06.2020 og begrenset h\u00f8ring i januar/februar 2022. Med bakgrunn i endringer siden offentlig ettersyn i 2020 og innkomne merknader til begrenset h\u00f8ring, er det besluttet av planforslaget legges ut til nytt offentlig ettersyn. Komplett planforslag til behandling ble mottatt 16.09.2024. Viktige tema i planprosessen har v\u00e6rt utbyggingsomfang med tilh\u00f8rende terrenginngrep i forhold til bevaring av eksisterende gr\u00f8nnstruktur, veg-, gang- og sykkeladkomst med hensyn til naboer og trafikksikkerhet. Det har v\u00e6rt gjennomf\u00f8rt flere m\u00f8ter med naboer i l\u00f8pet av planprosessen. Planprosess og medvirkning er gjort rede for i planbeskrivelsen punkt 6. Merknader til kunngj\u00f8ring og varsling av oppstart Til varsel om oppstart ble det mottatt 11 private merknader og 10 h\u00f8ringsuttalelser. Disse er oppsummert og kommentert av forslagsstiller i merknadsskjema datert 27.05.2019 Til offentlig ettersyn ble det mottatt 15 private merknader og 15 h\u00f8ringsuttalelser. Disse er oppsummert og kommentert av forslagsstiller i merknadsskjema 03.07.2020. Til begrenset h\u00f8ring i 2022 ble det mottatt 24 private merknader og 9 h\u00f8ringsuttalelser. Disse er oppsummert og kommentert av forslagsstiller i merknadsskjema datert 24.10.2024. Materialet er gjennomg\u00e5tt og vurderes som dekkende. I uttalelsene og merknadene til oppstart, offentlig ettersyn og begrenset h\u00f8ring blir det i hovedtrekk pekt p\u00e5 f\u00f8lgende: \u2022 Trafikk og st\u00f8y: Saksarhaugen/Fer\u00e5sen/Fer\u00e5slia er sterkt belastet og trafikksikkerhet er et viktig tema. Omgivelsene m\u00e5 sikres i bygge- og anleggsperioden, og en frar\u00e5der bruk av Saksarhaugen i bygge- og anleggsperioden av hensyn til trafikksikkerheten til barn. Det m\u00e5 reguleres og stilles rekkef\u00f8lgekrav til venstresvingefelt i Sandslivegen. \u2022 Gr\u00f8nnstruktur: Deler av planomr\u00e5det er verdsatt som sv\u00e6rt viktig friluftsomr\u00e5de og er et attraktivt omr\u00e5de for lek og rekreasjon for barn og unge i n\u00e6romr\u00e5det samt barnehager i n\u00e6rheten. Eng \u00f8st/s\u00f8r\u00f8st for 39/99 har stor verdi for barns mulighet for lek, og engens funksjon b\u00f8r videref\u00f8res i ny plan da dette vil ha stor verdi for bomilj\u00f8et. Det er registrert hule eiker i omr\u00e5det som m\u00e5 ivaretas med hensynssone. \u2022 Utbyggingsomfang: Det er viktig at ny bebyggelse tilpasses terreng og omgivelsene. Utbyggingsomfanget vurderes til \u00e5 v\u00e6re for h\u00f8yt. Gang- og sykkelveg: Det m\u00e5 oppgraderes til en gang- og sykkelveg mot hoved- kollektivtrafikken. Til offentlig ettersyn i 2020 ble det fremmet innsigelser fra Fylkesmannen i Vestland (n\u00e5 Statsforvalteren) og Vestland Fylkeskommune (VLFK). Innsigelsene knytter seg til ivaretakelse av gr\u00f8nnstruktur og trafikkbelastning fra Sandslivegen. Innsigelser i saken er ikke trukket, men det har v\u00e6rt gjennomf\u00f8rt dialog med Statsforvalteren og VLFK gjennom prosessen. Gjennom nytt offentlig ettersyn ber vi formelt om at innsigelser i saken blir trukket. Saksnummer PLAN-2022/20510 Side 2 av 14 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangs behandling). Forholdet til overordnete planer Planomr\u00e5det omfattes i all hovedsak av eldre reguleringsplan fra 1990 \u00abYtrebygda. S\u00f8reide/S\u00f8vik/Steinsvik. Planomr\u00e5de 5A. Felt IX\u00bb med arealplan id 7520000. Det legges i gjeldende reguleringsplan opp til eneboligbebyggelse med en tillatt tomteutnyttelse p\u00e5 25%. I planforslaget legges det til rette for utbygging med h\u00f8yere tetthet enn det gjeldende plan \u00e5pner for. Figur 2. Oversikt som viser eldre reguleringsplan (til v.) og arealform\u00e5l i KPA 2018 (til h.). Planomr\u00e5det ligger innenfor sone 3, ytre fortettingssone, i KPA2018. Her skal grad av utnytting, innenfor spennet mellom 30-120 % BRA, vurderes ut fra tilgang til godt kollektivtilbud og n\u00e6rservice. Planomr\u00e5det ligger p\u00e5 Sandsli hvor det er flere arbeidsplasser og idrettstilbud i en radius p\u00e5 1 km fra planomr\u00e5det. Det er ca. 400 m til n\u00e6rmeste bussholdeplasser Petedalsheia og Steinsvikneset, og 900 m til bybanestopp i Sandslivegen. Planforslaget som n\u00e5 legges ut p\u00e5 nytt offentlig ettersyn har en utnyttelse mellom 49%-BRA og 96 %-BRA, og utnyttelse for de ulike delfelt fremg\u00e5r av plankart. PBE vurderer at utnyttelsen, som ligger i midtre og \u00f8vre del av spennet i KPA, vil v\u00e6re i tr\u00e5d med rammene i KPA selv om kollektivtilgjengeligheten vurderes til \u00e5 v\u00e6re mer begrenset. Det er lagt opp til en oppgradering av eksisterende gangforbindelse gjennom omr\u00e5det mot Petedalsheia, og dette vil bedre tilgjengeligheten mot bybanestoppet og m\u00e5lpunkt i s\u00f8r. Bebyggelsen er ogs\u00e5 betydelig nedskalert siden offentlig ettersyn i 2020 og er konsentrert til den nordlige delen av omr\u00e5det. En st\u00f8rre del i s\u00f8r omreguleres fra utbyggingsform\u00e5l til friomr\u00e5de. PBE vurderer at planforslaget er i tr\u00e5d med overordnede f\u00f8ringer og arealstrategi. Saksnummer PLAN-2022/20510 Side 3 av 14 Utbyggingsomfang og forholdet til gr\u00f8nnstruktur Store deler av utbyggingsomr\u00e5det er registrert som et viktig friluftsomr\u00e5de, med h\u00f8yeste verdi (verdi A). En sentral problemstilling har v\u00e6rt at utbyggingsomfanget har v\u00e6rt for stort, og eksisterende gr\u00f8nnstruktur har ikke v\u00e6rt ivaretatt. Revidert planforslag som n\u00e5 legges ut p\u00e5 nytt offentlig ettersyn er betydelig nedskalert siden 2020, se figur 3, og antall boenheter er redusert fra 90 til 41. Utbyggingsomr\u00e5det i den s\u00f8rlige delen er tatt ut, og foresl\u00e5s omregulert fra eneboligbebyggelse i plan 7520000 til friomr\u00e5de. PBE er positiv til endringene som er gjort, og vurderer at planforslaget ivaretar hensynet til terreng og gr\u00f8nnstruktur. Bebyggelsen er mer terrengtilpasset, parkering er lagt inn under bebyggelsen og i carport. Parkeringskjeller som tidligere l\u00e5 inne i s\u00f8r er tatt ut. Disse endringene vil gi mindre terrenginngrep og en mer sk\u00e5nsom utbygging. Offentlig ettersyn 2020 Begrenset h\u00f8ring 2022 Offentlig ettersyn 2024 Figur 3 Oversikt over plankart til offentlig ettersyn 2020, begrenset h\u00f8ring 2022 og nytt offentlig ettersyn 2024. Endringene i planforslaget vil etter v\u00e5r vurdering im\u00f8tekomme innsigelsen fra Statsforvalteren, med unntak av o_UTE2, som er plassert i omr\u00e5det som Statsforvalteren \u00f8nsker avsatt til gr\u00f8nnstruktur. PBE er positiv til uteareal for offentligheten innenfor o_UTE2, da det er sikret at arealet skal opparbeides sk\u00e5nsomt og som en naturlekeplass, jf. bestemmelse 3.1.8.e. Arealet innenfor o_UTE2 er i barnetr\u00e5kkregistreringer registrert som akebakke og et viktig lekeomr\u00e5de for barn og unge, se figur 4. En opparbeidelse av omr\u00e5det vil \u00f8ke brukbarheten og v\u00e6re et viktig bidrag for barn og unge i n\u00e6romr\u00e5det. PBE anbefaler derfor arealet regulert til uteareal som foresl\u00e5tt i planforslaget. Figur 4. Areal i skravur er registrert som et viktig lekeomr\u00e5de for barn og unge. Saksnummer PLAN-2022/20510 Side 4 av 14 BK7 I revidert planforslag er det foresl\u00e5tt 3 nye boligenheter i felt BK7. Arealet innenfor BK7 har tidligere v\u00e6rt foresl\u00e5tt som vegareal (offentlig ettersyn) eller som del av boligeiendom utenfor byggegrense (begrenset h\u00f8ring), se figur 5. Eksisterende garasje forutsettes revet, og parkering til enebolig p\u00e5 eiendom 39/171 l\u00f8ses under rekkehusene i felt BK7. Offentlig ettersyn 2020 Begrenset h\u00f8ring 2022 Nytt offentlig ettersyn 2024 Figur 5. Foresl\u00e5tt arealform\u00e5l for felt BK7 til offentlig ettersyn 2020, begrenset h\u00f8ring 2022 og nytt offentlig ettersyn 2024. PBE vurderer at etablering av boliger kan aksepteres. Det er i tr\u00e5d med rammene for ytre fortettingssone i KPA, og omr\u00e5det er allerede bebygget med en garasje, se figur 6. Det er uheldig med \u00f8kt trafikk i inngangsomr\u00e5det til gr\u00f8nnstrukturen, men antall parkeringsplasser er begrenset til 0,8 pr. 100 m2 og eksisterende avkj\u00f8rsel beholdes. Det g\u00e5r trapp p\u00e5 baksiden av dagens garasje, men denne vil bli fjernet. Adkomst til eksisterende bolig p\u00e5 eiendom 39/171 vil v\u00e6re via sti innenfor #2, og m\u00e5 utformes slik at den kobles mot boligen. Dette er sikret i bestemmelse 5.2.5. Figur 6. Dagens situasjon innenfor felt BK7, sett fra inngang til turvei. Hentet fra google streetview. Saksnummer PLAN-2022/20510 Side 5 av 14 Utnyttelse og boligtypologi I planforslaget er det \u00e5pnet for at det kan etableres rekkehus, tomannsboliger og firemannsboliger innenfor BK1-BK7. Maks antall enheter er sikret i bestemmelsene. PBE er \u00e5pen for at det kan v\u00e6re en fleksibilitet innenfor rammene i planen n\u00e5r det gjelder boligtype, men ser behov for \u00e5 sikre maks antall enheter i den \u00f8stlige delen av planomr\u00e5det. Bakgrunnen for dette er at 18 rekkehus i \u00f8st er vist uten universell adkomst fra parkering til bolig (boligene det gjelder er vist i figur 10 under tema universell utforming). Det kan derfor ikke \u00e5pnes opp for flere enheter enn det som er illustrert i planen i denne delen av omr\u00e5det. Dette m\u00e5 sikres i planbestemmelsene til sluttbehandling. Ny bebyggelse er foresl\u00e5tt med inntil 3 etasjer, og trappes ned med terrenget. Ny bebyggelse i felt BK1-BK7 skal oppf\u00f8res med saltak, og skal samlet sett fremst\u00e5 helthetlig utformet, med variasjon ved trapping, saksing og/eller brudd i boligrekkene. PBE vurderer at ny bebyggelse vil v\u00e6re godt tilpasset omgivelsene og omkringliggende bebyggelse. Ny bebyggelse i felt BK4 vil komme tett p\u00e5 nabobebyggelsen i nord. For \u00e5 ivareta disse er det sikret maks 2 boligetasjer og nedtrapping som f\u00f8lger terrenget. Det er \u00e5pnet for noe h\u00f8yere bebyggelse innenfor BKS1, og dette skyldes carportanlegg under bebyggelsen. PBE vurderer at dette kan aksepteres. Det m\u00e5 derimot vurderes om byggegrense mot naboeiendom 39/551 skal justeres for \u00e5 sikre avstand som er vist i illustrasjonsplanen. En n\u00e6rmere plassering enn det som er vist i illustrasjonsmateriell kan p\u00e5virke solforholdene p\u00e5 eiendommen kl. 12 v\u00e5rjevnd\u00f8gn (se figur 7). Til sluttbehandling m\u00e5 det vises hvilke konsekvenser foresl\u00e5tt byggegrense vil f\u00e5 for naboeiendommen. Vi vil ta stilling til om byggegrense kan anbefales slik som vist, eller om denne m\u00e5 justeres til sluttbehandling. Figur 7. Utsnitt av illustrasjonsplan som viser byggegrense og plassering av bygg innenfor felt BK1 (til v.) sett i forhold til sol- og skygge kl. 12.00 ved v\u00e5rjevnd\u00f8gn (til h.). Uteoppholdsareal Det skal etableres minimum 75 m2 uteoppholdsareal pr. boenhet, hvor minimum 40 % skal utformes som fellesareal. Dette er i henhold til mengdekravet i KPA 2018. Innlevert MUA kart viser at planforslaget tilfredsstiller mengde- og kvalitetskravene til uteoppholdsareal i KPA 2018, og dette er sikret i bestemmelsene. Felles uteoppholdsareal er planlagt innenfor f_UTE1 og f_UTE2, og deler av dette arealet er brattere enn 1:3. Dette arealet er ikke medregnet i MUA-krav, men vil kunne ha en bruksverdi. Alle boenheter skal ha privat areal, Saksnummer PLAN-2022/20510 Side 6 av 14 men det er begrenset med sol p\u00e5 privat areal internt i planomr\u00e5det. PBE anbefaler derfor at det etableres privat areal p\u00e5 vestsiden av byggene, f. eks som balkong/terrasse integrert i byggets vestfasade. Dette anbefales sikret i bestemmelsene til sluttbehandling. Gr\u00f8nnstruktur Lengst nord\u00f8st i planomr\u00e5det, p\u00e5 eiendom 39/229 og 39/171, vokser en klynge med seks store eiketr\u00e6r, hvorav fem er store nok til \u00e5 kvalifisere til utvalgt naturtype hule eiker. I tillegg vokser det to store asketr\u00e6r (kategori VU; s\u00e5rbar) langs eksisterende sti gjennom planomr\u00e5det. Disse tr\u00e6rne er sikret med hensynssone i plankart. En stor lind sentralt i o_FRI er ikke sikret med hensynssone. Denne ligger utenfor #4 hvor det er planlagt ny gangforbindelse. Det m\u00e5 vises aktsomhet ved etablering av ny gangforbindelse slik at den store linden kan bevares. Vi ber om at dette sikres til sluttbehandling, enten med hensynssone eller gjennom bestemmelsene. For \u00e5 styrke gr\u00f8nnstrukturen og gjenopprette situasjonen f\u00f8r skoghogsten i 2018 er det behov for tiltak for reetablering av skog i den s\u00f8rlige delen av planomr\u00e5det. Viser til v\u00e5re vurderinger under kapittel naturmangfold. Disse tiltakene vil prim\u00e6rt v\u00e6re knyttet til reetablering av stedegne tr\u00e6r som gis gode vekstvilk\u00e5r for videre utvikling slik at skogen p\u00e5 sikt kan reetableres. Gangforbindelse Gjennom planomr\u00e5det fra nord til s\u00f8r g\u00e5r det en viktig stiforbindelse fra Fer\u00e5slia til Petedalsheia. Dagens gangforbindelse videref\u00f8res innenfor bestemmelsesomr\u00e5de #3-4, og oppgraderes med grusdekke med inntil 3 m bredde og belysning i planforslaget. Til offentlig ettersyn i 2020 var gangforbindelsen foresl\u00e5tt som gang- og sykkelveg, men for \u00e5 bedre ivareta terreng og hensyn til gr\u00f8nnstruktur, er det endret til en stiforbindelse. Det vil likevel v\u00e6re en forbedring fra dagens sti/tr\u00e5kk gjennom omr\u00e5det og det vil \u00f8ke tilgjengeligheten for flere brukergrupper. Mot \u00f8st videref\u00f8res eksisterende grusveg mellom f_V4 og GG3 som en snarvei/tursti, innenfor bestemmelsesomr\u00e5de #2. Denne gangforbindelsen gir tilkomst for g\u00e5ende og syklende mot Fer\u00e5svegen og Steinsvikvegen med bussholdeplass. Store deler av tras\u00e9en, spesielt den nordvestlige delen, vil legges om. Gangforbindelsen skal ha en sk\u00e5nsom opparbeiding med en bredde p\u00e5 inntil 3 m. Traseene for tursti innenfor #2 og #4 skal f\u00f8lge terrenget best mulig, og er unntatt krav om universell utforming. Naturmangfold Det er utarbeidet en naturmangfoldsvurdering datert 20.03.2024 og det er gjort rede for avb\u00f8tende tiltak i planbeskrivelsen punkt 7.6.3. Rapporten viser til at det er registrert r\u00f8dlistearter som ask (EN), lind (NT), piggsvin (NT), h\u00f8nsehauk (VU), granmeis (VU) og t\u00e5rnseiler (NT) innenfor planomr\u00e5det. Det er ogs\u00e5 registrert 6 eiketr\u00e6r, hvor 5 defineres som hul eik. Asketr\u00e6r som er registrert innenfor planomr\u00e5det b\u00e6rer preg av \u00e5 v\u00e6re rammet av askesyke. \u00a78 Kunnskapsgrunnlaget I naturmangfoldsvurderingen er det brukt tilgjengelig informasjon i databaser, og det er gjennomf\u00f8rt befaringer i 2016 og 2017, samt i 2018. Befaringer er gjennomf\u00f8rt utenfor vekstsesongen. Rapporten baserer seg i hovedsak p\u00e5 f\u00f8r-situasjonen (f\u00f8r skoghogst i 2018), hvor det var l\u00f8vskog av h\u00f8y bonitet. Rapporten er oppdatert i tr\u00e5d med siste gjeldende Saksnummer PLAN-2022/20510 Side 7 av 14 r\u00f8dliste (2021) og fremmedartsliste (2023), og det er gjort ny sjekk av databasene Artskart, Naturbase, Vann-nett og Kilden for \u00e5 fange opp nye registreringer. Det er derimot ikke gjort nye vurderinger etter at skogen ble felt. PBE vurderer likevel at kunnskapsgrunnlaget er tilstrekkelig for \u00e5 vurdere arters bestandssituasjon og naturtypers utbredelse og tilstand innenfor planomr\u00e5det. \u00a7 10 \u00d8kosystemtiln\u00e6rming og samlet belastning Planomr\u00e5det ligger i et omr\u00e5de med \u00f8kende utbyggingspress, og det har v\u00e6rt mye tap av gr\u00f8nnstruktur p\u00e5 Sandsli de siste \u00e5rene. Planforslaget bidrar til bit for bit nedbygging, og dette kan f\u00e5 konsekvenser for naturmangfoldet lokalt. Etter skogfelling i 2018 er det risiko for spredning av fremmedarter i planomr\u00e5det, og at disse p\u00e5 sikt utkonkurrer stedlige arter. Det er sikret i bestemmelse 2.4.1. at fremmede arter i h\u00f8y risikokategori (SE og HI), kartlagt i naturmangfoldrapport 20.03.2024, skal fjernes for \u00e5 unng\u00e5 videre spredning innenfor tiltaksomr\u00e5det. Det samme gjelder masser som kan inneholde spredningsdyktige plantedeler. PBE vurderer at fremmedarter m\u00e5 fjernes ogs\u00e5 innenfor omr\u00e5de avsatt til friomr\u00e5de, slik at stedlige arter f\u00e5r bedre vilk\u00e5r til \u00e5 reetablere seg. Det anbefales videre tiltak for revegetering med stedlige treslag, plantearter og jordmasser. Dette kan v\u00e6re et kompenserende tiltak for fugl og sm\u00e5vilt i omr\u00e5det, og p\u00e5 lengre sikt ha positive innvirkninger p\u00e5 naturmangfoldet. Det anbefales derfor at dette sikres i bestemmelsene til sluttbehandling. \u00a7 9 f\u00f8re var prinsippet F\u00f8re-var-prinsippet f\u00e5r bruk n\u00e5r det ikke finnes tilstrekkelig med kunnskap til \u00e5 vite hvilke virkninger beslutningen vil ha for naturmangfoldet og for \u00e5 unng\u00e5 mulig vesentlig skade p\u00e5 naturmangfoldet. Befaringer er gjort utenfor vekstsesongen, og det har derfor ikke v\u00e6rt en kartlegging av hekkefuglfaunaen i omr\u00e5det. Potensiale for et rikt fugleliv er redusert etter hogst i 2018, og det vurderes derfor at tilgjengelig informasjon er tilstrekkelig for \u00e5 vurdere planforslagets virkninger for naturmangfold. F\u00f8re var prinsippet kommer ikke til anvendelse. \u00a711 Kostnadene ved milj\u00f8forringelse skal b\u00e6res av tiltakshaver og \u00a7 12 Milj\u00f8forsvarlige teknikker og driftsmetoder I planbestemmelsene er det sikret at tiltakshaver skal dekke kostnadene for \u00e5 hindre eller begrense skade p\u00e5 naturmangfoldet. Dette knytter seg spesielt til spredningshindrede tiltak for fremmede skadelige arter. Det er listet opp flere avb\u00f8tende tiltak i naturmangfoldsrapporten, men disse er ikke sikret tilstrekkelig i planforslaget. Til sluttbehandling m\u00e5 det tas en gjennomgang av hvilke avb\u00f8tende tiltak som m\u00e5 sikres bedre i bestemmelsene. Registrerte eiker og ask er sikret med hensynssone med tilh\u00f8rende bestemmelser. De to askene viser tegn til \u00e5 v\u00e6re rammet av askesyke, og bestemmelse 4.2.2. \u00e5pner for at hensynssonen faller bort hvis en arborist avdekker angrep av askeskuddsyke. Mobilitet Forslagsstiller legger vekt p\u00e5 at det er tilrettelagt for g\u00e5ende og syklende, og at det er kort avstand til bussholdeplass og gangavstand til bybanestopp. Det \u00e5pnes for oppgradering av gangforbindelse/turvei mellom Fer\u00e5slia og Petedalsheia med bedre dekke og belysning som vil bedre forholdene for syklende og g\u00e5ende mot m\u00e5lpunkt som skole, butikk og flere arbeidsplasser. PBE vurderer ikke planomr\u00e5det til \u00e5 v\u00e6re like sentralt, og bilandelen m\u00e5 forventes \u00e5 v\u00e6re som snittet for Ytrebygda. Vi gj\u00f8r ogs\u00e5 oppmerksom p\u00e5 at mobilitetsplan legger opp til mindre parkering (35 plasser) enn det planen \u00e5pner for. Det legges opp til en Saksnummer PLAN-2022/20510 Side 8 av 14 parkeringsdekning p\u00e5 0,8 pr. 100 m2, og dette er i tr\u00e5d med rammene for ytre fortettingssone i KPA. Dette vil gi ca. 50 parkeringsplasser totalt innenfor planomr\u00e5det. Parkering skal l\u00f8ses for boliger i BK1-BK6 i et samlet carportanlegg innenfor felt BK1. For felt BK7 l\u00f8ses parkering i carport under bebyggelsen. Trafikk I l\u00f8pet av planprosessen har trafikk og adkomstl\u00f8sning v\u00e6rt en sentral problemstilling. Til oppstart var det planlagt adkomst fra fv. Sandslivegen, via de kommunale vegene Saksarhaugen, Fer\u00e5sen og Fer\u00e5slia. Det var tidlig signalisert at disse vegene ikke ville v\u00e6re dimensjonert for mengden nybygging det ble lagt opp til. N\u00e5r planen ble lagt ut p\u00e5 offentlig ettersyn i 2020 var det derfor lagt opp til hovedadkomst via fv. Steinsvikvegen. Denne adkomstl\u00f8sningen krevde betydelige terrenginngrep og ville komme tett p\u00e5 hule eiker. Ved nedskalering av planforslaget etter offentlig ettersyn vurderte derfor PBE at hovedadkomst m\u00e5tte flyttes til fv. Sandslivegen. Som avb\u00f8tende tiltak for \u00f8kt trafikk medf\u00f8rte dette regulering av venstresvingefelt i fv. Sandslivegen etter tidligere innspill fra VLFK. Denne endringen var ute p\u00e5 begrenset h\u00f8ring i 2022. Sandslivegen/Saksarhaugen I krysset Sandslivegen/Saksarhaugen reguleres venstresvingefelt for \u00e5 legge til rette for en bedre trafikksituasjon. Planforslaget i seg selv utl\u00f8ser ikke behov for venstresvingefelt, dette behovet er der allerede i dag. Venstresvingefelt er foresl\u00e5tt regulert, men det er ikke stilt rekkef\u00f8lgekrav til opparbeidelse. Vestland Fylkeskommune har innsigelse til manglende rekkef\u00f8lgekrav, og naboer ber om at venstresvingefelt blir etablert. Naboer er kritisk til adkomst fra Sandslivegen, og viser til at Sandslivegen og Saksarhaugen ikke er dimensjonert for \u00f8kning i trafikk. Det er store k\u00f8dannelser i omr\u00e5det, og naboer er bekymret for trafikksikkerhet for skolebarn. De \u00f8nsker derfor at adkomst legges fra Steinsvikvegen. Basert p\u00e5 merknader som kom inn til begrenset h\u00f8ring i 2022 er trafikkanalysen fra 2018 blitt oppdatert for \u00e5 vurdere trafikksituasjonen i Saksarhaugen og ut mot Steinsvikvegen. Dette er gjort rede for i oppdatert trafikkanalyse datert 13.03.2022. Av trafikkanalysen kommer det frem at planforslaget gir en beregnet trafikkskapning p\u00e5 ca. 150 \u00c5DT, og dette vil gi marginale endringer i kapasitet og trafikkavvikling i krysset Sandslivegen x Saksarhaugen. Utbygging vil \u00f8ke trafikken med ca. 15 kj\u00f8ret\u00f8y i timen, og dette gir en \u00f8kt belastningsgrad fra 0,73 til 0,76 og maksimal k\u00f8lengde \u00f8ker med 5 meter, som tilsvarer 1 bil. Det konkluderes derfor med at krysset i praksis vil ha uendret kapasitetsreserve. PBE legger trafikkanalysen til grunn, og vurderer at Sandslivegen/Saksarhaugen vil kunne h\u00e5ndtere den \u00f8kte trafikkmengden som planforslaget genererer. Et rekkef\u00f8lgekrav til etablering av venstresvingefelt er derfor urimelig \u00e5 p\u00e5legge forslagsstiller, n\u00e5r det ikke er utbyggingen som utl\u00f8ser eller \u00f8ker behovet for venstresvingefelt. PBE vektlegger rekkef\u00f8lgekrav for tiltak til myke trafikanter langs Fer\u00e5slia og oppgradering av gangforbindelse mot Petedalsmyra. Ut fra rimeligheten til rekkef\u00f8lgekrav vurderer vi at en regulering av venstresvingefelt vil v\u00e6re tilstrekkelig, og dette gir et videre grunnlag for opparbeidelse hvis VLFK vurderer at behovet er stort nok. PBE ber derfor om trekking av innsigelse fra VLFK knyttet til rekkef\u00f8lgekrav. Saksarhaugen/Sandslivegen er en viktig skolevei. Trafikkanalysen datert 13.03.2022 har vurdert trafikksikkerhet for myke trafikanter langs Saksarhaugen og ut mot Sandslivegen, og Saksnummer PLAN-2022/20510 Side 9 av 14 det er gjennomf\u00f8rt tellinger i kryssomr\u00e5det. Analysen viser at kryssomr\u00e5det er utformet slik at myke trafikanter vil v\u00e6re godt ivaretatt. Det er beskrevet noen avb\u00f8tende tiltak som kan iverksettes, som ledegjerde langs Saksarhaugen, men det vurderes ikke at det er behov for dette ved dagens situasjon. PBE vurderer at trafikkanalysen er dekkende for \u00e5 vurdere hensynet til myke trafikanter, og dette vurderes til \u00e5 v\u00e6re ivaretatt ogs\u00e5 ved \u00f8kt trafikk innenfor kryssomr\u00e5det. Fer\u00e5sen (o_KV2) Ved begrenset h\u00f8ring av planforslaget i 2022 var det foresl\u00e5tt en regulering tiln\u00e6rmet dagens situasjon, og uten sideareal langs vegen med bestemmelsesomr\u00e5de for midlertidig bygge- og anleggsomr\u00e5de. Dette ber\u00f8rer naboeiendommer. Fer\u00e5sen er n\u00e5 foresl\u00e5tt regulert som til offentlig ettersyn i 2020 med en vegbredde p\u00e5 6 m og utvidelse av fortausbredde til 2,5 m, fra dagens situasjon med fortau p\u00e5 1,4 m-1,7 m, se figur 8. Det er ikke knyttet rekkef\u00f8lgekrav til oppgradering av fortau langs Fer\u00e5sen. Bymilj\u00f8etaten har til offentlig ettersyn i 2020 og begrenset h\u00f8ring i 2022 bedt om rekkef\u00f8lgekrav til utbedring av Fer\u00e5sen med tilh\u00f8rende fortau. PBE vurderer at planforslaget er betydelig nedskalert, og rekkef\u00f8lgekrav m\u00e5 vurderes ut fra hva som er forholdsmessig. Med bakgrunn i dette har en valgt \u00e5 prioritere rekkef\u00f8lgekrav langs Fer\u00e5slia som mangler et tilbud for myke trafikanter, samt en utbedring av turvei s\u00f8rover til Petedalsheia. Offentlig Begrenset Offentlig ettersyn 2020 h\u00f8ring 2022 ettersyn 2024 Figur 8. Sammenstilling av plankart for Fer\u00e5sen til offentlig ettersyn 2020, begrenset h\u00f8ring 2022 og nytt offentlig ettersyn 2024. Fer\u00e5slia (o_KV1) Fer\u00e5slia er foresl\u00e5tt regulert som til offentlig ettersyn i 2020, med 5 meter bredde og 2 meter fortau. Det ble gjort noen justeringer av Fer\u00e5slia til begrenset h\u00f8ring i 2022, hvor vegbredden ble redusert til 4,5 meter. PBE har, i samr\u00e5d med BME, vurdert at 4,5 meter ikke vil v\u00e6re tilstrekkelig uten etablering av m\u00f8teplasser. Forslagsstiller har im\u00f8tekommet v\u00e5re anbefalinger og foresl\u00e5r 5 meter vegbredde. PBE har ogs\u00e5 anbefalt fortau p\u00e5 2,5 meter bredde. For \u00e5 im\u00f8tekomme naboinnspill slik at en unng\u00e5r \u00e5 etablere fortau p\u00e5 annen manns grunn er det vurdert at 2 meter fortau kan aksepteres. PBE anbefaler vegl\u00f8sningen slik den er foresl\u00e5tt til nytt offentlig ettersyn. Saksnummer PLAN-2022/20510 Side 10 av 14 Offentlig Begrenset Offentlig ettersyn h\u00f8ring ettersyn 2020 2022 2024 Figur 9. Sammenstilling av plankart som viser Fer\u00e5slia til offentlig ettersyn 2020, begrenset h\u00f8ring 2022 og nytt offentlig ettersyn 2024 Det har v\u00e6rt dialog med naboer langs Fer\u00e5slia undervegs i planprosessen. De \u00f8nsker ikke at fortau blir regulert p\u00e5 \u00f8stsiden av vegen, og de vil ikke godta at midlertidig bygge- og anleggsomr\u00e5de blir regulert p\u00e5 deres eiendom, hvor det er etablert murer og hekker. De har bedt om at plangrensen blir satt i eiendomsgrensen og at veg med fortau p\u00e5 vestsiden parallellforskyves. Disse innspillene blir ikke im\u00f8tekommet i planforslaget. Det er en foretrukket l\u00f8sning med sammenhengende fortau uten kryssing av vegen hvis dette lar seg gj\u00f8re. Vi har forst\u00e5else for at det er uheldig for disse naboene, men etter en samlet vurdering vil fortau p\u00e5 \u00f8stsiden v\u00e6re mest hensiktsmessig. Dette er samme vurdering som ble gjort i v\u00e5rt fagnotat fra 2020. Anleggsfase Naboer er bekymret for anleggsfasen og generell \u00f8kning av trafikk p\u00e5 Fer\u00e5sen/Fer\u00e5slia. Dette har v\u00e6rt et gjeng\u00e5ende tema gjennom planprosessen. Naboer \u00f8nsker at all anleggstrafikk l\u00f8ses fra Steinsvikvegen. Dette er ikke im\u00f8tekommet i planforslaget. En midlertidig adkomstveg fra Steinsvikvegen krever store terrenginngrep, og det er derfor vurdert at eksisterende vegnett m\u00e5 benyttes Fer\u00e5slia/Fer\u00e5sen/Saksarhaugen er en viktig skolevei, og PBE har derfor anbefalt utbedring av Fer\u00e5slia (o_KV1) med tilh\u00f8rende fortau f\u00f8r det blir gitt igangsettingstillatelse. Dette er im\u00f8tekommet i planforslaget og sikret i bestemmelse 6.1.2. PBE savner en bedre redegj\u00f8relse i planmaterialet p\u00e5 hvordan myke trafikanter skal sikres i anleggsfasen. I bestemmelse 3.1.2.q er det sikret at det skal utarbeides en plan for trafikkavvikling, sikring og riggomr\u00e5de for bygge- og anleggsperioden, for \u00e5 sikre en god gjennomf\u00f8ring av anleggsperioden. En slik plan m\u00e5 sikre en oversiktlig trafikksituasjon for barn, og et gjennomg\u00e5ende tilbud for g\u00e5ende. Der det er behov m\u00e5 det settes opp fysisk skille som sikrer myke trafikanter p\u00e5 en god m\u00e5te. Til sluttbehandling m\u00e5 det gj\u00f8res rede for hvordan myke trafikanter skal sikres i anleggsperioden. Saksnummer PLAN-2022/20510 Side 11 av 14 Universell utforming Prinsipp for universell utforming skal ligge til grunn for hele planomr\u00e5det, men siden planomr\u00e5det er lokalisert i skr\u00e5ende terreng, er det enkelte omr\u00e5der og gangveger som er unntatt prinsippet. Kj\u00f8rbar gangvei f_GG1 har stigning p\u00e5 1:8, boliger som benytter denne som tilkomstvei har dermed ikke universell tilkomst. Dette medf\u00f8rer at inntil 18 enheter ikke vil f\u00e5 universell tilkomst fra parkering/renovasjon til inngang p\u00e5 bolig, se figur 10. PBE har vurdert at dette kan aksepteres, da det ikke er krav til tilgjengelighet for disse boligene i TEK17. De \u00f8vrige 23 boenhetene innenfor planomr\u00e5det vil kunne tilfredsstille kravene til UU. Til sluttbehandling m\u00e5 det gj\u00f8res rede for hvordan UU skal l\u00f8ses for boenheter innenfor BK1, der hvor carportanlegg plasseres i underetasje. Figur 10. Oversikt over boliger som ikke vil f\u00e5 universell tilkomst fra bolig til parkering (boliger innenfor stiplet linje). Klima og milj\u00f8 Det er utarbeidet klimagassberegning og klimanorm til planforslaget. Det er ikke lagt opp til klimareduserende tiltak, utover minstekrav i TEK17. PBE oppfordrer forslagsstiller til \u00e5 etablere fossilfrie/nullutslipps anleggsplasser og redusere utslippene for avfallsh\u00e5ndtering. Vi anbefaler videre at det \u00e5pnes for at solenergianlegg p\u00e5 tak/fasade kan etableres. For \u00e5 sikre estetiske kvaliteter for slike anlegg anbefales det bestemmelser som sikrer at l\u00f8sningene skal v\u00e6re ikke- reflekterende og integrert i den arkitektoniske utformingen og det helhetlige fasadeuttrykket. Dette kan vurderes i kombinasjon med gr\u00f8nne tak hvis takform tillater det. Saksnummer PLAN-2022/20510 Side 12 av 14 Sosial infrastruktur Planomr\u00e5det ligger i opptaksomr\u00e5det for Skranevatnet skole. Skranevatnet skole har n\u00e5dd kapasitetsgrensen og har ikke plass til flere elever. Dette gjelder spesielt ungdomstrinnet. PBE viser til merknad fra byr\u00e5dsavdelingen for barnehage, skole og idrett til begrenset h\u00f8ring i 2022. PBE ser at det er en utfordring knyttet til skolekapasitet i Ytrebygda bydel, og vil vise til merknad ved behandling av Sandsli\u00e5sen 59 i bystyret den 22.11.2023 i sak 28/23; Bystyret viser til den store utbyggingen som har skjedd i Ytrebygda de siste \u00e5rene. Bystyret ber byr\u00e5det jobbe for \u00e5 sikre tilfredsstillende skole- og barnehagedekning i omr\u00e5det. En utbygging med 41 nye familieboliger innenfor planomr\u00e5det er derfor ikke sikret tilstrekkelig skolekapasitet i n\u00e6romr\u00e5det. I Ytrebygda bydel er det mangel p\u00e5 tilbud for barn og unge. Dette knytter seg spesielt til de som ikke har noen tilknytning til idretten. Det har v\u00e6rt en \u00f8kende ungdomskriminalitet i bydelen, og det er behov for tiltak knyttet til sosial infrastruktur. For planarbeid for Fer\u00e5sen har det ikke v\u00e6rt vurdert areal og lokaler til frivillighet, kultur og annen sosial infrastruktur. Grunnet beliggenheten er det naturlig \u00e5 legge slike aktiviteter mer sentralt p\u00e5 Sandsli. Det er fokus p\u00e5 dette i p\u00e5g\u00e5ende planer som ligger tettere p\u00e5 bybanestopp. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Ytrebygda, Gnr. 39, Bnr. 2 m.fl., Fer\u00e5sen, Reguleringsplan, arealplan-ID 65410000 vist p\u00e5 plankart, datert 24.10.2024 b. Tilh\u00f8rende reguleringsbestemmelser, datert 19.11.2024 Plan- og bygningsetaten Tarje Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Saksnummer PLAN-2022/20510 Side 13 av 14 Vedlegg: Plankart datert 24.10.2024 Reguleringsbestemmelser datert 19.11.2024 Planbeskrivelse datert 11.11.2024 Merknadsskjema oppstart datert 27.05.2019 Merknadsskjema offentlig ettersyn datert 03.07.2020 Merknadsskjema begrenset h\u00f8ring datert 24.10.2024 Illustrasjonsplan datert 10.09.2024 Snitt og oppriss datert 06.09.2024 Sol- og skyggeillustrasjoner datert 22.03.2024 Sol- og skygge uteoppholdsareal 4 timer datert 10.09.2024 MUA plan datert 22.03.2024 Oversiktsskisse (Axometri) datert 31.01.2024 Tekniske tegninger veg datert 18.10.2024 ROS-analyse datert 29.08.2024 VA-rammeplan datert 20.02.2024 Tegninger VA-rammeplan datert 20.02.2024 Uttale fra Bergen Vann datert 14.03.2024 Renovasjonsteknisk plan datert 26.12.2023 Uttale fra BIR datert 19.03.2024 Trafikkanalyse 06.08.2018 og 20.03.2022 Mobilitetsplan datert 21.03.2022 Mobilitetskart datert 22.03.2024 Naturmangfoldsvurdering datert 29.08.2024 Klimagassberegning datert 29.01.2024 Klimanorm 06.02.2024 Beskrivelse til klimanorm datert 21.03.2024 Notat eiker datert 06.11.2018 Skredfarevurdering datert 16.08.2017 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20510 Saksnummer PLAN-2022/20510 Side 14 av 14 "
}