{
  "dokument_id": "d251f8ec-d462-506a-ae78-e22630b7e42e",
  "doc_type": "case_attachment",
  "kommune": 4601,
  "tittel": "Gangforbindelse i Slettebakken omr\u00e5dereguleringsplan. Innspill fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/11648992/Gangforbindelse-i-Slettebakken-omradereguleringsplan-Innspill-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse PBE Byplan Offentlige planer (Arbeidssted) V\u00e5r referanse: 2024/05173-158 v/Liva Handeland Saksbehandler: Ragnhild Hvoslef Kr\u00fcger Dato: 6. desember 2024 Fra Kommunalt r\u00e5d for personer med funksjonsnedsettelse Gangforbindelse i Slettebakken omr\u00e5dereguleringsplan. Innspill fra kommunalt r\u00e5d for personer med funksjonsnedsettelse KRPF behandlet saken i m\u00f8te 26. november og vil gjerne takke for god informasjon og oppf\u00f8lging. R\u00e5det var bedt om \u00e5 komme med tilbakemeldinger til ulike muligheter for gangforbindelse i Slettebakken omr\u00e5dereguleringsplan. Av de foresl\u00e5tte alternativene ser r\u00e5det alternativ A som det beste. Det er viktig at man bruker tek 17 i vurderingene. For rullestolbrukere b\u00f8r man tenke p\u00e5 hvilket underlag man velger, gjerne hardpakket grus. For \u00e5 gj\u00f8re gangforbindelsen s\u00e5 tilgjengelig som mulig er det positivt om det settes opp benker med en h\u00f8yde som gj\u00f8r det lett \u00e5 sette seg ned og komme seg opp. Slike benker b\u00f8r ha b\u00e5de ryggst\u00f8 og armlener. Det b\u00f8r legges til rette for synshemmede som g\u00e5r med stokk, alts\u00e5 ledelinjer. R\u00e5det mener at det ikke er viktig om det er samme stigning p\u00e5 hele gangforbindelsen eller om det er variasjon. Men, det er viktig at det merkes med stigningsforhold slik at det er mulig \u00e5 vite om man kan gjennomf\u00f8re turen. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}