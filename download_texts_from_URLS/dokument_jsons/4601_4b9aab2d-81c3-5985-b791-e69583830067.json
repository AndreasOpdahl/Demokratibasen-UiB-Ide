{
  "dokument_id": "4b9aab2d-81c3-5985-b791-e69583830067",
  "doc_type": "case_presentation",
  "kommune": 4601,
  "tittel": "Bergenhus, gnr. 164, bnr. 923, Foreningsgaten 3. Klage fra nabo p\u00e5 vedtak om tillatelse til endring av heishus, trappehus og fasade.  Del 2 av 3",
  "url": "https://bergen.kommune.no/politikere-utvalg/api/fil/bk360/9430714/Framstilling-Bergenhus-gnr-164-bnr-923-Foreningsgaten-3-Klage-fra-nabo-pa-vedtak-om-tillatelse-til-endring-av-heishus-trappehus-og-fasade-Del-2-av-3",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/187017-11 Bergenhus, gnr. 164, bnr. 923, Foreningsgaten 3. Klage fra nabo p\u00e5 vedtak om tillatelse til endring av heishus, trappehus og fasade. Del 2 av 3. Hva saken gjelder Nabo Steinar Aagesen i Nyg\u00e5rdsgaten 2A, klager p\u00e5 vedtak datert 28.04.2017 om tillatelse til endring vedr\u00f8rende: - Endring av gesimsh\u00f8yde for heishus (dispensasjon fra KDP Sentrum \u00a7 4.3), - Endring av h\u00f8yde for trappehus, - Endring av fasade mot g\u00e5rdsrom i form av innsetting av et vindu i plan 6, - Endring av utformingen av heishuset i form av etablering av forgang. Eiendommen er uregulert. I KDP Sentrum fra 2001 er den p\u00e5 plankart 2 vist som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. I Kommuneplanens arealdel (KPA2010) er den vist til sentrumsform\u00e5l. Tiltakshaver er Bj\u00f8rn K\u00e5re V\u00e5genes, ansvarlig s\u00f8ker er Fortunen AS. Flyfoto til venstre nedenfor (heishus og trappehus innringet) og foto tatt fra byparken til h\u00f8yre (heishus og trappehus innringet): P\u00e5 bakgrunn av dato for den opprinnelige s\u00f8knaden som endringss\u00f8knaden er direkte knyttet til, behandles saken etter bestemmelsene i plan- og bygningsloven fra 1985 i henhold til pbl. \u00a7 34-4 Overgangsbestemmelser for byggesaksdelen jfr. veiledningen til byggesak. N\u00e5r det gjelder behandling av dispensasjonss\u00f8knad foreligger det ikke overgangsbestemmelser, slik at de behandles etter pbl. av 2008 kap. 19. Det er videre KPA 2010 som legges til grunn i behandlingen, da det var denne som var gjeldende da det p\u00e5klagede vedtaket i saken ble truffet. Side 1 av 12 Historikk: I s\u00f8knad datert 15.02.2007 ble det s\u00f8kt om rammetillatelse til bruksendring fra kontor til boligform\u00e5l med i alt 39 boenheter og p\u00e5bygg. S\u00f8knaden ble avsl\u00e5tt i vedtak datert 30.01.2009. Avslaget ble p\u00e5klaget av ansvarlig s\u00f8ker Fortunen AS v/Nils Manns\u00e5ker i brev datert 27.04.2009. Klagen ble tatt til f\u00f8lge av dav\u00e6rende Komite for milj\u00f8 og byutvikling i m\u00f8te den 21.10.2010 under sak 487/10. Det ble gitt tillatelse til bruksendring og p\u00e5bygging samt fasadeendring. Det ble innvilget dispensasjon fra avstand til nabogrense og KDP Sentrum \u00a7 4.3 om tomteutnyttelse. Rammetillatelse p\u00e5 vilk\u00e5r ble utstedt 01.02.2011. Koteh\u00f8yder ble ikke fastsatt. Det ble i s\u00f8knad datert 20.12.2012 s\u00f8kt om endring av rammetillatelsen datert 01.02.2011 for fire konkrete forhold, og for disse ble det gitt tillatelse til endring i vedtak datert 21.05.2013. Etter korrespondanse mellom bygningsmyndighetene og ansvarlig s\u00f8ker, samt befaring med tilsyn p\u00e5 byggeplassen, ble det avdekket avvik mellom det som var oppf\u00f8rt og tillatelsen. I tillegg ble det blant annet avdekket at snitt-tegning til opprinnelig s\u00f8knad viste feil h\u00f8yde p\u00e5 nabobygget. Dette f\u00f8rte til at det ble oms\u00f8kt nye konkrete endringer av rammetillatelsen. I vedtaket datert 05.11.2014 ble det gitt tillatelse til noen av de oms\u00f8kte endringene mens andre ble avsl\u00e5tt. Vedtaket ble p\u00e5klaget og dav\u00e6rende Fylkesmannen i Hordaland opphevet vedtaket i sin avgj\u00f8relse av 08.08.2016, hvor det ble vist til at Fylkesmannen ikke kan se at \u00abkommunen i denne saken har vurdert om de feil den mener foreligger gir grunnlag for \u00e5 omgj\u00f8re rammetillatelsen i medhold av fvl. \u00a7 35\u00bb. Denne vurderingen ble gjort i tilknytning til nytt vedtak den 20.01.2017. Det ble s\u00f8kt om ytterligere to endringer som det ble gitt tillatelse til henholdsvis 28.04.2017 og 15.05.2017. Alle vedtakene er p\u00e5klaget av nabo Steinar Aagesen, og behandles i egne fagnotat. Klagen p\u00e5 vedtak av 28.04.2017 ble opprinnelig sendt til politisk behandling i fagnotat av 21.11.2017, og dav\u00e6rende Komite for milj\u00f8 og byutvikling behandlet saken i m\u00f8te den 09.05.2019 under sak 137/19 og konkluderte slik: \u00abFagetatens vedtak av 28.04.2017 oppheves. Klagen tas til f\u00f8lge.\u00bb Opphevingen ble p\u00e5klaget av tiltakshaver. Saken ble oversendt til dav\u00e6rende Fylkesmannen i Vestland for endelig avgj\u00f8relse. Fylkesmannen opphevet Komite for milj\u00f8 og byutvikling sitt vedtak i sak 137/19 p\u00e5 grunn av mangelfull begrunnelse. Saken ble derfor behandlet p\u00e5 nytt av Utvalg for milj\u00f8 og byutvikling (UMBY) i m\u00f8te den 05.11.2020 under sak 377/20 (del 2) hvor det ble gjort f\u00f8lgende vedtak: \u00ab1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 28.04.17 delvis, slik at det ikke gis tillatelse til: - endring av gesimsh\u00f8yde for heishus p\u00e5 koteh\u00f8yde 31,28m - endring av h\u00f8yde for trappehus p\u00e5 koteh\u00f8yde 30,28 m 2. Med hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt. 3. Med hjemmel i plan- og bygningsloven 2008 \u00a7 19-2 gis det ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus. Side 2 av 12 4. Med hjemmel i plan- og bygningsloven 1985 \u00a7 74 nr. 2 avsl\u00e5s endring av fasadeutforming av heishus i form av etablering av forgang. 5. Klagen tas delvis til f\u00f8lge.\u00bb Vedtaket ble p\u00e5klaget av tiltakshaver v/advokatfirmaet Harris. Statsforvalteren i Vestland behandlet klagesaken og den 28.09.2022 opphevet Statsforvalteren UMBY sitt vedtak i sak 377/20. Statsforvalteren begrunnet sin avgj\u00f8relse med at UMBYs vedtak ikke er tilstrekkelig begrunnet og at det er uklart om rett lovforst\u00e5else er lagt til grunn. Det er denne opphevingen som f\u00f8rer til at saken m\u00e5 behandles p\u00e5 nytt. I Statsforvalterens vurdering framg\u00e5r bl.a. f\u00f8lgende: \u00abBergen kommune har i tillatelsen til endring/avslag av 20.01.2017 vurdert hvilke konsekvenser feilen i tegningsgrunnlaget vil f\u00e5 for gyldigheten av vedtak i Komite \u0301 for milj\u00f8 og byutvikling av 21.10.2010 og for rammetillatelsen som er gitt p\u00e5 vilk\u00e5r den 01.02.2011. Kommunen har ikke funnet grunn til \u00e5 endre tidligere vedtak. Kommunen har vist til at den opprinnelige tillatelsen godkjenner mange forhold, bl.a. bruksendring fra kontor til bolig, som det ikke er reist tvil om. I vedtaket heter det videre: \u00abDet som gjelder tiltakets h\u00f8yde vil kunne endelig avklares ved behandling av endringss\u00f8knaden, og en eventuell ny behandling av opprinnelig s\u00f8knad med rettede snittegninger vil derfor ikke i vesentlig grad f\u00f8re til andre vurderinger i forhold til det som gj\u00f8res i forbindelse med behandlingen av endringss\u00f8knaden.\u00bb Videre heter det i vedtaket at: \u00abVed endringss\u00f8knaden er saken ytterligere opplyst med hensyn til konkrete kotefestede h\u00f8yder, tiltakets plassering i forhold til sine omgivelser og avstand til nabogrense samt snittegninger. Kommunen har p\u00e5 denne m\u00e5ten f\u00e5tt en s\u00f8knad til behandling som blant annet tar for seg de forhold som var misvisende p\u00e5 tidligere snittegning.\u00bb Videre uttaler Statsforvalteren: \u00abDet er for oss uklart hva som er den siste lovlig etablerte tilstanden for bygget, herunder hva kommunen har godkjent av byggeh\u00f8yder, og dette er en svakhet ved kommunens begrunnelse. Inneb\u00e6rer kommunens vedtak av 21.10.2010, 01.02.2011 og 20.01.2017 at byggets h\u00f8yder er godkjent? For \u00e5 ta stilling til dette m\u00e5 de tidligere s\u00f8knadene og vedtakene tolkes. N\u00e5r denne vurderingen er p\u00e5 plass, m\u00e5 det gj\u00f8res en konkret vurdering av endringss\u00f8knadene som er fremsatt opp mot regelverket og plangrunnlaget. Vi mener det er viktig \u00e5 f\u00e5 den siste lovlig etablerte tilstanden entydig avklart f\u00f8r man tar stilling til endringss\u00f8knadene, bl.a. fordi Utvalg for milj\u00f8 og byutvikling har avsl\u00e5tt s\u00f8knaden om kotefesting av p\u00e5byggets h\u00f8yder. \u00c5 f\u00e5 fastsatt hva som er lovlig etablert har ogs\u00e5 betydning for t\u00e5legrensen for naboer n\u00e5r det skal tas stilling til ytterligere tiltak i h\u00f8yden. Vi mener at det ikke kan utelukkes at feilen har hatt innvirkning p\u00e5 vedtaket, jf. prinsippet i fvl. \u00a7 41. Vi finner etter dette \u00e5 m\u00e5tte oppheve kommunens vedtak i saker datert 05.11.2020, sak 375/20, 376/20 og 377/20, slik at de ovennevnte forhold kan avklares n\u00e6rmere.\u00bb Statsforvalteren uttaler ogs\u00e5 at \u00abN\u00e5r saken n\u00e5 behandles p\u00e5 nytt, m\u00e5 det ogs\u00e5 tas stilling til hvordan KDP \u00a7 4.3 er \u00e5 forst\u00e5 og om det kreves dispensasjon fra KDP \u00a7 4.3.\u00bb Det aktuelle avsnittet i KDP Sentrum \u00a7 4.3 har f\u00f8lgende ordlyd: \u00ab 4.3 Kvartalsbebyggelse For delomr\u00e5der i kvartalsbebyggelsen, som vist p\u00e5 plankart 2, gjelder dessuten f\u00f8lgende supplerende bestemmelser: (---) \u00abEngen, Nyg\u00e5rdsh\u00f8yden og M\u00f8hlenpris Bebyggelsens maksimale gesimsh\u00f8yde settes lik 15,5 meter og maksimale m\u00f8neh\u00f8yde lik 21 meter. Tak b\u00f8r v\u00e6re saltak og takvinkel skal variere mellom 35 og 45 grader. Maksimalt 70 prosent av tomtearealet kan bebygges.\u00bb Det fremg\u00e5r av fagnotat datert 20.11.2017 at Side 3 av 12 heishusets gesimsh\u00f8yde er m\u00e5lt til kote 30,11 meter (1. plan ligger p\u00e5 kote 4,1 meter) som tilsvarer 10,51 meter over gesimsh\u00f8yden i bestemmelsen ovenfor. Foto som viser de aktuelle eiendommene, jf. vedlegg til fagnotat datert 23.01.2023: Nedenfor er foto av heishuset sett fra byparken: Side 4 av 12 Plansituasjon: Eiendommen er uregulert. I kommunedelplan (KDP) Sentrum fra 2001 er den p\u00e5 plankart 2 vist som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. I Kommuneplanens arealdel (KPA) er den vist som sentrumsform\u00e5l. Tiltaket krever dispensasjon fra plan- og bygningsloven av 1985 \u00a7 70, nr. 2 om avstand til nabogrense, samt dispensasjon fra KDP Sentrum \u00a7 4.3 Kvartalsbebyggelse vedr\u00f8rende gesimsh\u00f8yde for heishus. Det er s\u00f8kt om dispensasjon. Byantikvaren uttalte seg til den opprinnelige s\u00f8knaden i brev datert 26.07.07. Byantikvaren var negativ til oppl\u00f8ft av eksisterende takflate mot bakg\u00e5rd, men hadde ingen innvendinger mot tiltak mot bakg\u00e5rd s\u00e5fremt de ble holdt under eksisterende gesims. Ved senere s\u00f8knader om endringer er det ikke innhentet ny uttalelse fra Byantikvaren. Behandling av denne klagen b\u00f8r ses i sammenheng med klage p\u00e5 vedtak av 20.01.2017 og vedtak av 15.05.2017 i samme sak, som oversendes samtidig i egne saker. Den 10.08.2023 innstilte byr\u00e5det p\u00e5 \u00e5 stadfeste fagetatens vedtak datert 28.04.2017. UMBYs vedtak datert 05.10.2023 i sak 351/23: (Sitat) \u00abBystyret sender saken tilbake til byr\u00e5det for ny behandling og ber byr\u00e5det f\u00f8lge opp saken i henhold til utvalgets vedtak datert 05.11.2020. Utvalget forst\u00e5r det som at rammetillatelsen fra 01.02.11 er siste lovlige vedtak. Da med utgangspunkt i tillatelse til bruksendring og p\u00e5bygg vedtatt av KMBY 20.10.2010. Det sentrale i saken er at rammetillatelsen fra 01.02.2011 legger til grunn at tiltaket ikke skal bryte med m\u00f8neh\u00f8yde til Rica hotell. Dette er uavhengig av forskjeller i tegninger og kan kun tolkes som at det forholder seg til de faktiske forholdene. I mangel p\u00e5 skriftliggj\u00f8ring av koteh\u00f8yder og juridisk bindende formuleringer knyttet til byggeh\u00f8yder m\u00e5 formuleringene i s\u00f8knadsprosessen legges til grunn. Dette ser vi ogs\u00e5 at fagetaten gj\u00f8r i fagnotat datert 23.02.2010: \u00ab\u00abAnsvarlig s\u00f8ker har i klage anf\u00f8rt for det f\u00f8rste at det oms\u00f8kte prosjektet er utformet slik at takoppbygg ikke blir synlig fra gaten, og at det derfor ikke kan sies \u00e5 forringe det eksisterende bygg. Det blir vist til p\u00e5bygg til Rica Hotell som klager hevder har bakbygg med samme h\u00f8yde.\u00bb\u00bb Utvalget hadde i 2010 ikke koteh\u00f8yde \u00e5 forholde seg til. Kmby hadde KDP Sentrum og maksimal byggeh\u00f8yde p\u00e5 21 meter. Det er ikke s\u00f8kt om dispensasjon i forhold til h\u00f8ydebestemmelse. Tegningsmateriell viser h\u00f8yder nesten lik som nabobygg og s\u00f8ker viser til at p\u00e5byggets m\u00f8neh\u00f8yde ligger i lik linje med den gang Rica hotell. I 2013 sender de endringss\u00f8knad p\u00e5 rammetillatelse gitt 11.02.11 og s\u00f8ker skriftlig p\u00e5 tiltak i 4 punkt, men vedlagt s\u00f8knad er nye tegninger som viser helt andre dimensjoner og skriftlig vises til utvidelser opptil 710,5 m2 totalt bruksareal 4025,5m2 og koteh\u00f8yder over 26 m. Disse utvidelsene er ikke s\u00f8kt om og endringer i tegningsgrunnlag er heller ikke s\u00f8kt om. Hva er da de godkjente h\u00f8yder og totalt BRA?\u00bb (Sitat slutt) Klagerens anf\u00f8rsler Klagen er datert 24.05.2017. Klager anf\u00f8rer at vedtaket, ene og alene gjelder godkjenning av ulovlig utf\u00f8rte arbeider som er oms\u00f8kt kun fordi de er avdekket ved tilsyn. Klageren viser til sakens historikk. Klagerens anf\u00f8rsler knytter seg til tiltakets h\u00f8yde og synlighet. Klageren viser til at tiltaket er i strid med KPA2010 pkt. 6 om byforming og arkitektur, pkt. 20-9 om Side 5 av 12 gesimsh\u00f8yde/gatebredde og pkt. 23-1 om at ny bebyggelse skal tilpasses str\u00f8kskarakteren med hensyn til h\u00f8yde og grad av utnytting samt at det skal tas spesielt hensyn til verneverdige bygg og bygningsmilj\u00f8er ved utforming av tilbygg, i tillegg til KDP Sentrum \u00a7 4.1. Videre anf\u00f8rer klager at en \u00f8kning av trappehusets h\u00f8yde innenfor 4 meter fra nabogrense krever dispensasjon samt at utvidelsen av heishuset med forgang legger beslag p\u00e5 ytterligere grunnareal i g\u00e5rdsrommet som krever dispensasjon fra KDP Sentrum \u00a7 4.3 om tomteutnyttelse. Klager anf\u00f8rer at etablering av forgang til heishuset forverrer ytterligere lysforholdene for boenhetene. Det vises til klagen i sin helhet. Fagetatens vurdering og anbefaling I fagnotat datert 24.01.2023 viser fagetaten til vurderingen gjort i fagnotat datert 21.11.2017 og etterf\u00f8lgende behandling av saken. Saken oversendes uten innstilling. I fagnotatet datert 21.11.2017 fremg\u00e5r f\u00f8lgende: (Sitat): - Byggeh\u00f8yder: I f\u00f8lge s\u00f8ker har ny kontrollm\u00e5ling av h\u00f8yder vist noen avvik i forhold til det som ble godkjent i vedtak datert 20.01.17. Gulv p\u00e5 takterrassen er m\u00e5lt til kote 27,336, noe som utgj\u00f8r et avvik p\u00e5 26 millimeter. Videre er h\u00f8yden p\u00e5 trappehusene er m\u00e5lt til kote 30,278, som gir et avvik p\u00e5 168 millimeter. N\u00e5r det gjelder gesimsh\u00f8yden p\u00e5 heishuset er den \u00f8kt med 1,17 meter, til kote 31,280 grunnet behov for plass til motorrom til heisen - Dispensasjon: Klager anf\u00f8rer at det ikke er s\u00f8kt om dispensasjon fra avstand til nabogrensen for \u00f8kningen av h\u00f8yden p\u00e5 trappehuset som er n\u00e6rmere nabogrense enn 4 meter. Det f\u00f8lger av pbl. (1985) \u00a7 70 nr. 2 at \u00abbygning skal ha en avstand fra nabogrense som minst tilsvarer bygningens halve h\u00f8yde og ikke under 4 meter\u00bb. Da det ikke foreligger samtykke fra nabo, er utgangspunktet at det kreves dispensasjon. Trappehusets avstand til nabogrense ble imidlertid utf\u00f8rlig vurdert i vedtaket av 20.01.17 ved behandling av dispensasjonss\u00f8knaden om byggets plassering n\u00e6rmere nabogrense enn 4 meter. Tiltaket var p\u00e5 det tidspunktet utf\u00f8rt og vurderingen ble s\u00e5ledes gjort ut fra det som var den reelle h\u00f8yden, selv om det i ettertid har vist seg at det forel\u00e5 et mindre avvik p\u00e5 oppgitte m\u00e5l og faktisk utf\u00f8relse. Dette avviket utgj\u00f8r imidlertid kun 168 millimeter, noe som i dette tilfellet vurderes til \u00e5 v\u00e6re av liten betydning i den helhetlige vurderingen som allerede er gjort. Avviket anses ikke til \u00e5 v\u00e6re tilstrekkelig til at det sett isolert vil v\u00e6re hensiktsmessig med en ny dispensasjonsvurdering med hensyn til trappehusets avstand til nabogrensen. I klagen anf\u00f8res det at tiltaket er i strid med KDP Sentrum \u00a7 4.1 Bygninger med h\u00f8y antikvarisk verdi, verneverdige fasader og verneverdige nyere arkitektur og KPA pkt. 6 Byforming og arkitektur, pkt. 20-9 Gesimsh\u00f8yde og pkt. 23-1 Bebyggelse og anlegg. Forholdet mellom KPA og KDP fremg\u00e5r av KPA pkt. 2 som bestemmer at \u00abKommunedelplaner vedtatt f\u00f8r kommuneplanens arealdel skal fortsatt gjelde, men suppleres av kommuneplanens bestemmelser og retningslinjer der tilsvarende tema ikke er behandlet i kommunedelplanene\u00bb. KDP Sentrum overstyres kun av KPA n\u00e5r det gjelder bestemmelser om plankrav og parkering. KDP Sentrum har bestemmelser om blant annet byforming og arkitektur, utnytting og h\u00f8yde i Side 6 av 12 \u00a7 4, og disse spesialbestemmelsene g\u00e5r dermed foran de generelle bestemmelsene i KPA. Det er derfor ikke en mangel ved vedtaket at de ovennevnte bestemmelsene i KPA ikke er dr\u00f8ftet. N\u00e5r det gjelder KDP \u00a7 4.1 s\u00e5 vises det til at i KDP Sentrum sitt plankart 2 er bygningen p\u00e5 oms\u00f8kte eiendom avmerket med r\u00f8d farge mens g\u00e5rdsrommet er avmerket med lysegr\u00f8nn farge. De ulike fargene henspiller p\u00e5 hvilke bestemmelser som kommer til anvendelse i forhold til byform og bebyggelse. Bygninger med h\u00f8y antikvarisk verdi er avmerket med r\u00f8d farge og det f\u00f8lger av \u00a7 4.1 at slike bygningers egenart skal bevares med hensyn til gesimsh\u00f8yde, takform og viktige bygningsmessige detaljer. \u00a7 4.3 kommer til anvendelse p\u00e5 omr\u00e5der avmerket med lysegr\u00f8nn farge. Selv om \u00a7 4.1 ikke konkret har nevnt maksimal byggeh\u00f8yde eller tomteutnyttelse, gir den et sterkere vern da \u00abr\u00f8d\u00bb bebyggelse i st\u00f8rre grad skal bevares og i den henseende gj\u00f8r det \u00a7 4.3 overfl\u00f8dig for bebyggelse avmerket med r\u00f8dt i motsetning til lysegr\u00f8nt. N\u00e5r det gjelder vurderingen av \u00a7 4.1 bestemmer den at for bygninger med h\u00f8y antikvarisk verdi, verneverdige fasader og verneverdige nyere arkitektur \u00abskal bygningenes egenart s\u00f8kes bevart ved at gesimsh\u00f8yde, takform og viktige bygningsmessige detaljer opprettholdes eller tilbakef\u00f8res\u00bb. Denne bestemmelsen skal i utgangspunktet sikre at eksisterende bygninger med h\u00f8y antikvarisk verdi s\u00f8kes opprettholdt. Dette inneb\u00e6rer begrensninger i hvilke ytre endringer som kan utf\u00f8res. Disse hensynene har v\u00e6rt en del av vurderingsgrunnlaget i forhold til den opprinnelige s\u00f8knaden gjennom uttalelsen fra Byantikvaren. I uttalelsen datert 26.07.07 er det vist til at oms\u00f8kte bygning har h\u00f8y arkitektonisk verdi og har meget h\u00f8y antikvarisk egenog milj\u00f8verdi. Det vil blant annet inneb\u00e6re \u00e5 ivareta eksisterende bygningers hovedkarakter, herunder takvinkel og taklandskap samt ingen p\u00e5bygg i bakg\u00e5rd over eksisterende gesimsh\u00f8yde. Byantikvaren var derfor imot \u00e5 l\u00f8fte et tiln\u00e6rmet flatt tak opp i niv\u00e5 med m\u00f8ne p\u00e5 frambygningen, innsette s\u00e5 mange og store takvinduer som oms\u00f8kt samt p\u00e5bygg p\u00e5 bakbygningen med to etasjer. Det ble den gang s\u00f8kt om at bakbygningen p\u00e5bygges med to etasjer, det vil si en \u00f8kning fra 5 til 7 etasjer, trukket noe tilbake fra nabogrensen til gnr. 164 bnr. 793. Videre ble eksisterende taklandskap endret ved oppl\u00f8ft av takflaten mot bakg\u00e5rd, innsetting av takvinduer samt etablering av takterrasse. P\u00e5 denne m\u00e5ten endret bygningens volum, utforming og struktur seg. P\u00e5 bakgrunn av komiteens vedtak, hvor det ble gitt tillatelse til at bygningens volum utforming og struktur ble endret, er det ikke lenger ansett som relevant at oms\u00f8kte byggeh\u00f8yder krever dispensasjon fra \u00a7 4.1 da vurderingsgrunnlaget som bestemmelsen legger opp til har mistet sin betydning i lys av tidligere tillatelse. Oms\u00f8kte fasadeendring gjelder fasade vendt mot g\u00e5rdsrommet og er ikke synlig fra offentlig rom. Det er i utgangspunktet fasaden mot Foreningsgaten som er vurdert til \u00e5 ha h\u00f8y antikvarisk verdig og den er ikke s\u00f8kt endret. N\u00e5r det gjelder \u00f8kt h\u00f8yde av gesims for heishuset er den oms\u00f8kt og behandlet etter KDP \u00a7 4.3 da heishuset er plassert i g\u00e5rdsrommet. Det vises videre til vurderingen som er gjort i vedtaket, og denne opprettholdes. (Sitat slutt) Videre framg\u00e5r av fagnotatet: (Sitat) I klagen anf\u00f8res det at oms\u00f8kte forgang til heishus f\u00f8rer til reduserte lysforhold for Side 7 av 12 boenhetene. Oms\u00f8kte forgang til heishuset gj\u00f8r at arealet i bakg\u00e5rden blir ytterligere innskrenket. Det er s\u00f8kers ansvar \u00e5 opplyse om alle forhold tiltaket ber\u00f8rer. Tilgang til tilstrekkelig dagslys er en kvalitet som bidrar til godt bomilj\u00f8 og som det er knyttet konkrete krav til gjennom byggteknisk forskrift. Det er imidlertid ikke s\u00f8kt om fravik eller dispensasjon fra lovbestemt krav til lys for boenhetene, og bygningsmyndighetene legger til grunn at kravet dermed er oppfylt. Ved et eventuelt tilsyn m\u00e5 det kunne fremvises dokumentasjon som bekrefter dette. Klager anf\u00f8rer at heishuset med forgang legger beslag p\u00e5 ytterligere grunnareal i g\u00e5rdsrommet som krever dispensasjon fra KDP Sentrum \u00a7 4.3 om tomteutnyttelse. Som det fremg\u00e5r av vedtaket er eiendommen i utgangspunktet 100 % bebygget i og med at det finnes en underetasje under hele eiendommen, en utvidelse av heishuset f\u00e5r s\u00e5ledes ingen betydning for utnyttelsen av tomtearealet. Tiltaket kommer ikke i konflikt med bestemmelsen i \u00a7 4.3 vedr\u00f8rende tomteutnyttelse. Videre anf\u00f8rer klager at det er kun avdekkede ulovlig utf\u00f8rte arbeider som blir oms\u00f8kt og det er ikke akseptabelt at bygningsmyndighetene kun tar stilling til det som er presisert i s\u00f8knaden da det er flere s\u00f8knadspliktige tiltak som ikke oms\u00f8kes. S\u00f8knadsplikten fremg\u00e5r av pbl. (1985) \u00a7 93 og det er tiltakshavers og s\u00f8kers ansvar \u00e5 p\u00e5se at alle s\u00f8knadspliktige tiltak oms\u00f8kes f\u00f8r de utf\u00f8res. Bygningsmyndighetene skal behandle det som er oms\u00f8kt. Dersom det utf\u00f8res s\u00f8knadspliktige tiltak som det ikke er gitt tillatelse til, foreligger det i utgangspunktet et ulovlig tiltak som kan kreves rettet og tilbakef\u00f8rt. P\u00e5 bakgrunn av ovennevnte anbefales ikke klagen tatt til f\u00f8lge. (Sitat slutt) \u00d8konomiske konsekvenser Ikke relevant. Byr\u00e5dets vurdering og anbefaling/konklusjon Byr\u00e5det viser til KMBY sitt vedtak i sak 137/19, samt UMBY sitt vedtak i sak 351/23, og anbefaler at klagen tas til f\u00f8lge. Om merknader fra Statsforvalteren i vedtak datert 28.09.2022: Siste lovlige etablerte tilstand Byr\u00e5det legger til grunn at siste lovlige etablerte tilstand framg\u00e5r av rammetillatelsen datert 01.02.2011 med godkjent tegningsgrunnlag. Tillatelsen legger til grunn at tiltaket ikke skal bryte med m\u00f8neh\u00f8yden til Rica hotell (gnr. 164, bnr. 1142). I mangel p\u00e5 skriftliggj\u00f8ring av koteh\u00f8yder og juridisk bindende formuleringer knyttet til byggeh\u00f8yder m\u00e5 formuleringene i s\u00f8knadsprosessen legges til grunn. F\u00f8lgende framg\u00e5r av fagnotat datert 23.02.2010: \u00abAnsvarlig s\u00f8ker har i klage anf\u00f8rt for det f\u00f8rste at det oms\u00f8kte prosjektet er utformet slik at takoppbygg ikke blir synlig fra gaten, og at det derfor ikke kan sies \u00e5 forringe det eksisterende bygg. Det blir vist til p\u00e5bygg til Rica Hotell som klager hevder har bakbygg med samme h\u00f8yde\u00bb. Utvalget hadde i 2010 ikke en koteh\u00f8yde \u00e5 forholde seg til. KMBY forholdt seg til KDP Sentrum og maksimal byggeh\u00f8yde p\u00e5 21 meter. Det ble ikke s\u00f8kt om dispensasjon i forhold til h\u00f8ydebestemmelsen. Tegningsmaterialet viser h\u00f8yder nesten lik som nabobygg og s\u00f8ker viste til at p\u00e5byggets m\u00f8neh\u00f8yde skulle ligge i lik linje med den gang Rica hotell. Side 8 av 12 S\u00f8knad om endring datert 20.12.2012 viser helt andre dimensjoner, \u00f8kning av totalt bruksareal fra 3350 m2 i rammetillatelse datert 01.02.2011, til 4025 m2 og koteh\u00f8yder over 26 m. Om KDP \u00a7 4.3 gjelder for eiendommen Byr\u00e5det legger til grunn at bestemmelsene \u00a7 4.3 gjelder for eiendommen. Byr\u00e5det tolker dermed bestemmelsen annerledes enn det som fremg\u00e5r av fagetatens notat datert 20.11.2027, jf. fagnotatet p\u00e5 side 8: (Sitat) (Sitat slutt) Fargene som fagetaten viser til framg\u00e5r av utklippet nedenfor, der nybygget er innringet: Side 9 av 12 Byr\u00e5det mener i motsetning til fagetaten at en bokstavfortolkning av \u00a7 4.3 m\u00e5 legges til grunn. Bokstavfortolkningen tilsier at \u00a7 4.3 gjelder, jf formuleringene i \u00a7\u00a7 4.1 og 4.3 sett i sammenheng, jf. utklipp av bestemmelsene nedenfor: Byr\u00e5det tolker bestemmelsene slik at \u00a7 4.3 supplerer/utfyller \u00a7 4.1. Dermed krever det aktuelle tiltaket dispensasjon fra byggeh\u00f8yder som angitt i \u00a7 4.3 for \u00e5 kunne godkjennes. N\u00e5r det gjelder klagers merknader om forgang til heishuset, viser byr\u00e5det til merknadene fra Vurdering Byr\u00e5det legger til grunn at hele p\u00e5bygget med 2 etasjer er bygget for h\u00f8yt i forhold til den opprinnelige tillatelsen fra 2010/2011. En dispensasjon fra h\u00f8ydebestemmelsen i \u00a7 4.3 vil etter dav\u00e6rende KMBY og n\u00e5v\u00e6rende UMBY sitt syn vesentlig tilsidesette de hensyn som h\u00f8ydebestemmelsen skal ivareta, jf. pbl. \u00a7 19-2, andre ledd. Heishuset med forgang er det mest synlige fra gateniv\u00e5 og det offentlige rom. H\u00f8yden p\u00e5 heishuset er 2,8 m over takterrassen. I tillegg kommer motorrommet p\u00e5 toppen av heishuset. Byr\u00e5det legger til grunn at KMBY/UMBY har ment at en dispensasjon fra tillatt gesimsh\u00f8yde p\u00e5 15,5 m vil undergrave bestemmelsens form\u00e5l og kunne gi uheldige presedensvirkninger for lignende tiltak. P\u00e5bygget er i strid med eksisterende taklandskap og tiltaket er blitt vesentlig h\u00f8yere enn premissene i tillatelsen fra 2011 tilsier. Byr\u00e5det kan p\u00e5 denne bakgrunnen ikke se at fordelene ved en dispensasjon klart vil overstige ulempene, jf. pbl. \u00a7 19-2, andre ledd, 2. setning. Begrunnelsen for \u00e5 ta klagen til f\u00f8lge p\u00e5 det punktene som gjelder h\u00f8yde, herunder dispensasjon for heishuset, framg\u00e5r ogs\u00e5 av UMBYs vedtak datert 05.10.2023, i sak 351/23, gjengitt p\u00e5 side 5 ovenfor. Vedr\u00f8rende oms\u00f8kte endring av fasade mot \u00f8st i g\u00e5rdsrom i form av innsetting av ett nytt vindu i plan 6, gjelder det fasade vendt mot g\u00e5rdsrommet og er ikke synlig fra offentlig rom. Det er i utgangspunktet fasaden mot Foreningsgaten som er vurdert til \u00e5 ha h\u00f8y antikvarisk verdig og den er ikke s\u00f8kt endret. Byr\u00e5det ser derfor ingen grunn til \u00e5 ta klagen til f\u00f8lge p\u00e5 dette punktet i tillatelsen. N\u00e5r det gjelder endring av fasade p\u00e5 heishus i form av etablering av forgang, har klager anf\u00f8rer at heishuset med forgang legger beslag p\u00e5 ytterligere grunnareal i g\u00e5rdsrommet som krever dispensasjon fra KDP Sentrum \u00a7 4.3 om tomteutnyttelse. Som det fremg\u00e5r av vedtaket er eiendommen i utgangspunktet 100 % bebygget i og med at det finnes en Side 10 av 12 underetasje under hele eiendommen. En utvidelse av heishuset f\u00e5r s\u00e5ledes ingen betydning for utnyttelsen av tomtearealet. Tiltaket kommer ikke i konflikt med bestemmelsen i \u00a7 4.3 vedr\u00f8rende tomteutnyttelse, og er s\u00e5ledes ikke avhengig av dispensasjon. Vedr\u00f8rende forgangens estetiske utforming fant fagetaten i vedtaket av 28.04.17 at: \u00abKonsekvensen av etablering av forgang til heishus er at hovedtrappen mister eneste naturlig lyskilde, noe som er uheldig. Selve forgangen til heishuset er utformet som en naturlig forlengelse av heisrommet, og tilpasser seg s\u00e5ledes omgivelsene og eksisterende bygningsmasse. Volumet \u00f8ker, men betydningen av dette er liten, da tiltaket ligger i bakg\u00e5rd. Etter v\u00e5rt syn ivaretar oms\u00f8kte tiltak plan- og bygningslovens \u00a7 74 nr. 2.\u00bb Byr\u00e5det slutter seg til fagetatens vurdering og tar ikke klagen til f\u00f8lge p\u00e5 dette punkt. Vedtakskompetanse I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: 1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 28.04.17 delvis, slik at det ikke gis tillatelse til: a) endring av gesimsh\u00f8yde for heishus p\u00e5 koteh\u00f8yde 31,28m b) endring av h\u00f8yde for trappehus p\u00e5 koteh\u00f8yde 30,28 m 2. Med hjemmel i plan- og bygningsloven 1985 \u00a7 70 nr. 1 godkjennes ikke de kotefestede h\u00f8ydene som oms\u00f8kt. 3. Med hjemmel i plan- og bygningsloven 2008 \u00a7 19-2 gis det ikke dispensasjon fra Kommunedelplan Sentrum \u00a7 4.3 for kotefestet h\u00f8yde p\u00e5 heishus. 4. Med hjemmel i plan- og bygningsloven 1985 \u00a7 74 nr. 2 avsl\u00e5s endring av fasadeutforming av heishus i form av etablering av forgang. 5. Klagen tas delvis til f\u00f8lge. Dato: 9. januar 2024 Christine B. Meyer Byr\u00e5dsleder Dokumentet er godkjent elektronisk. Vedlegg: 1. Fagetatens notat datert 24.01.2023 med f\u00f8lgende vedlegg: 1. Situasjonskart 2. Oversiktsfoto 3. Situasjonsplan 4. Tegninger med m\u00e5lsatt heishus 5. Tegninger og foto Side 11 av 12 6. Byantikvarens uttalelse 7. Nabomerknad med tilsvar 8. Tillatelse til endring 9. Klage med vedlegg 10. Fagnotat datert 21.11.2017 11. Saksfremstilling Byr\u00e5det 12. Saksprotokoll KMBY Sak 137-19 13. Fylkesmannen opphever vedtak 14. Fagnotat datert 14.11.2019 15. Saksfremstilling byr\u00e5dssak 16. Saksprotokoll UMBY 17. Klage p\u00e5 vedtak UMBY 18. Vedlegg til klage- sakens historikk 19. Statsforvalteren opphever vedtak 2. UMBYs vedtak datert 05.10.2023 Side 12 av 12 "
}