{
  "dokument_id": "a466dcfa-02f9-5a80-b476-b66f5541f468",
  "doc_type": "case_presentation",
  "kommune": 4601,
  "tittel": "\u00c5rstad, gnr. 162, bnr. 462, Edvard Griegs vei 27 C. Klage over avslag p\u00e5 s\u00f8knad om oppf\u00f8ring av sykkelbod",
  "url": "https://bergen.kommune.no/politikere-utvalg/api/fil/bk360/12159579/Framstilling-Arstad-gnr-162-bnr-462-Edvard-Griegs-vei-27-C-Klage-over-avslag-pa-soknad-om-oppforing-av-sykkelbod",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/165592-7 \u00c5rstad, gnr. 162, bnr. 462, Edvard Griegs vei 27 C. Klage over avslag p\u00e5 s\u00f8knad om oppf\u00f8ring av sykkelbod i forhage Kva saka gjeld: Ansvarleg s\u00f8kjar, En til En arkitekter AS v/ Suvi Bloss, klagar p\u00e5 vegner av tiltakshavar Evy Sunniva Stiansen. Klagen gjeld vedtak datert 09.10.2024. Avslagsheimel er pbl. \u00a7 29-2 om visuelle kvalitetar. Planstatus Eigedomen er regulert til bustad i reguleringsplan nr. 70000 for Midtre \u00c5rstad fr\u00e5 1938. KPA 2018 viser eigedomen som Byfortettingssone, samt i omsynssone for kulturmilj\u00f8 m.m. Eigedomen ligg ca. midt mellom Danmarks plass og Haukeland sjukehus, rett bak Kronstad skole, og er markert p\u00e5 oversiktsfoto nedanfor. Gatefoto under til venstre viser den aktuelle forhagen, med oversiktsbilde til h\u00f8gre. 1 Teikning under viser hovudfasaden etter gjennomf\u00f8ring av oms\u00f8kt tilltak, med sykkelboden nede til h\u00f8gre. Rammel\u00f8yve for bruksendring og fasadeendring m.m. er gitt i eige vedtak. Foto under til venstre viser bakhagane til den aktuelle husrekkja. Edvard Griegs vei 27 A og D har bygd boder i bakhagane, markert med gr\u00f8ne kryss. Klagaren sin bakhage er markert med raudt kryss. Foto til h\u00f8gre under viser bod i forhagen til Edvard Griegs vei 25 (oopf\u00f8rt utan s\u00f8knad). Nabovarsling Ansvarleg s\u00f8kjar har ikkje mottatt merknader til s\u00f8knaden. Bymilj\u00f8etaten Bymilj\u00f8etaten kan ikkje sj\u00e5 at tiltaket ber\u00f8rer veginteresser p\u00e5 ein m\u00e5te som er til hinder for 2 vegvedlikehald eller framtidige vegutvidingar, og avk\u00f8yringsforholda blir ikkje endra. Byantikvaren Byantikvaren r\u00e5r i fr\u00e5 tiltak som medf\u00f8rer nedbygging av gr\u00f8nt- og hageareal i dei verneverdige hagebyane. Byantikvaren viser til at eigedomen ligg i omr\u00e5de avsett til bevaring av kulturmilj\u00f8. Eigedomen er del av eit st\u00f8rre anlegg teikna av arkitekt Ole Halseth i 1933 for Kronstad Boligselskap. Bygningsmilj\u00f8et er del av den historisk viktige hagebystrukturen som gjenspeglar deler av mellomkrigstida sitt byplanideal. I dette omr\u00e5det er spora etter denne byutviklinga tydelege. Byantikvaren r\u00e5r i fr\u00e5 at det blir gitt l\u00f8yve til etablering av sykkelbod i forhage. Tiltaket vil redusere og gjenbygge hagearealet. Forhagane er ein vesentleg karakteristisk del av hagebystrukturen som er sv\u00e6rt s\u00e5rbar for endring av dette slaget. Etablering av bod vil kome i sterk konflikt med str\u00f8kskarakteren og berande kulturmilj\u00f8verdiar. Klagaren sine merknader Klagaren viser til at form\u00e5let med boden/skuret er \u00e5 tilby sikker, praktisk og v\u00earbeskytta oppbevaring av bebuarane sine syklar og bossdunkar. Klagaren viser til at tiltaket er i tr\u00e5d med KPA 2018 sin intensjon i \u00a7 8.2.5 om \u00e5 utvikle Bergen som g\u00e5- og sykkelby. Til det trengs det trygg sykkeloppbevaring p\u00e5 eigedomen. Tiltaket samsvarer ogs\u00e5 til KPA sine krav til sykkelparkering slik dei g\u00e5r fram av KPA 2018 \u00a7 17.2. Klagaren viser til at fleire naboar i omr\u00e5det har bygd liknande sykkelskur. Klagaren har lagt ved foto av skuret i Edvard Griegs vei 25 (oppf\u00f8rt utan s\u00f8knad, jf. nedanfor under merknader fr\u00e5 fagetaten). Klagaren foresl\u00e5r visuelle forbetringar av skuret som gr\u00f8nt tak, vertikal beplantning og naturlege materialar. Fagetaten har foresl\u00e5tt \u00e5 plassere skuret i bakhagen. Tiltakshavar har ikkje direkte tilgang til hagen fr\u00e5 vegen p\u00e5 baksida. I tillegg har kun leilegheita i f\u00f8rste etasje direkte tilgang til bakhagen, medan begge leilegheitene har tilgang til forhagen. For \u00e5 f\u00e5 tilkomst fr\u00e5 baksida m\u00e5 det lagast hol i muren mot vegen og lagast rampe i tillegg til \u00e5 avsette plass til ein bod. Dette vil redusere bruksverdien av bakhagen, som per i dag fungerer som eit fredeleg og trygt omr\u00e5de for barn \u00e5 leike i og til familiesamlingar. Fagetaten si vurdering og tilr\u00e5ding: Fagetaten viser til forarbeida til pbl., der det m.a. framg\u00e5r om vurderinga etter pbl. \u00a7 29-2 at det skal takast omsyn til om tiltaket blir plassert i eit str\u00f8k med s\u00e6rleg historisk eller kulturell interesse. Om tiltaket samsvarer med KPA sitt form\u00e5l om g\u00e5- og sykkelvennleg by er ikkje ein del av denne vurderinga. Kravet til visuelle kvalitetar er ein sj\u00f8lvstendig avslagsheimel. I det aktuelle omr\u00e5det er det viktig \u00e5 bevare kulturmilj\u00f8et. Eventuelle nye tiltak skal halde oppe omr\u00e5det sin gate- og byromsstruktur. Fagetaten er einig med Byantikvaren i at forhagemilj\u00f8et vil bli vesentleg negativt p\u00e5verka av tiltaket, og eigedomen sitt historiske s\u00e6rpreg vil bli endra. Fagetaten meiner det er sv\u00e6rt uheldig at det vesle gr\u00f8ne arealet som per no er tilgjengeleg, blir gjenbygd av eit skur. Ingen av dei andre einingane i husrekkja har skur i forhagen. I og med at forhagane er eit viktig element i hagebyen sin struktur, meiner fagetaten at tiltaket ikkje oppfyller lova sitt krav til visuelle kvalitetar. Klagaren har vist til at fleire av naboane har bygd sykkelskur. I f\u00f8lgje fagetaten sine unders\u00f8kingar er det gitt rammel\u00f8yve til boder i bakhagane til eigedomane i same husrekkje, dette gjeld Edvard Griegs vei 27 A, 27 D og 27 G. Ingen i husrekkja har boder som vender mot hovudgata. Fasaden framst\u00e5r dermed som heilskapleg og ubroten utan framandelement. Fagetaten opplyser i epost datert 24.02.2025 at boden i forhagen til Edvard Griegs vei 25 er oppf\u00f8rt utan s\u00f8knad. Fagetaten r\u00e5r til \u00e5 halde oppe avslaget. 3 Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og r\u00e5r til at fagetaten sitt vedtak blir halde oppe. Visuelle kvalitetar Det f\u00f8lgjer av pbl. \u00a7 29-2 at Vurderinga etter paragrafen er underlagt skj\u00f8nn. Byr\u00e5det har lagt avgjerande vekt p\u00e5 at den aktuelle husrekkja er del av eit kulturhistorisk milj\u00f8 og at hovudfasaden framst\u00e5r i det vesentlege slik den opprinneleg var, utan byggjetiltak i forhagane. Vidare har byr\u00e5det vektlagt at bod kan oppf\u00f8rast i bakhagen, som for dei andre eigedomane i husrekkja. Byr\u00e5det viser til KPA 2018 \u00a7 35.5 om kulturmilj\u00f8 (H570): Kulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk. Om og hvordan et tiltak ber\u00f8rer kulturminner eller kulturmilj\u00f8 skal vurderes i samr\u00e5d med Byantikvaren.Statens vegvesen skal h\u00f8res i saker som ang\u00e5r postvegene. Utfyllende retningslinjer til de enkelte hensynssonene fremg\u00e5r av \u00abUtfyllende informasjon til hensynssoner for bevaring av kulturmilj\u00f8.\u00bb Av den utfyllande informasjonen (vedlegg 4 til KPA 2018) framg\u00e5r f\u00f8lgjande om omr\u00e5det Danmarks plass - Kronstad: Omr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r som enhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid. Danmarksplass er et helhetlig, urbant plangrep i typisk funksjonalistisk stil (arkitekt Ole Landmark), og er av nasjonal interesse som byomr\u00e5de.(NB! Registeret). \uf0b7 Arkitektur, bebyggelsesstruktur og overordnet sammenheng i kulturmilj\u00f8et skal bevares. \uf0b7 Eventuelle nye tiltak innenfor sonen skal opprettholde omr\u00e5dets gate- og byromstruktur, bebyggelsesstruktur samt forholde seg til volum og h\u00f8yder p\u00e5 eksisterende bebyggelse. God terrengtilpasning er viktig. \uf0b7 I plan- og byggesaker som ber\u00f8rer kulturminner eller kulturmilj\u00f8er skal Byantikvaren gi en vurdering av tiltakets konsekvens med hensyn til kulturminneverdi. 4 Byr\u00e5det sluttar seg til vurderingane fr\u00e5 Byantikvaren og fagetaten om at forhagane i dette bygningsmilj\u00f8et har ein spesiell estetisk og historisk verdi. Det oms\u00f8kte tiltaket er i seg sj\u00f8lv ikkje stort, men vil bryte opp heilskapsinntrykket og kunne danne presedens som medf\u00f8rer at den kulturhistoriske og estetiske verdien av bygningsmilj\u00f8et g\u00e5r tapt. Dette vil stride mot vedtatt kommuneplan slik retningslinjene er formulert. Dersom det skal tillatast byggjetiltak i forhagane, b\u00f8r det skje ved revisjon av overordna plan og ikkje ved enkeltsaker, for \u00e5 sikre ei forsvarleg og samordna utvikling i samsvar med antikvariske interesser. Byr\u00e5det viser til at det er fullt mogleg \u00e5 oppf\u00f8re bod i bakhagen, som t.d det er gjort i bakhagen til Edvard Griegs vei 27 A, sj\u00e5 foto nedanfor. Klagaren kan lage ei liknande l\u00f8ysing ved \u00e5 lage hol i muren med rampe opp, sj\u00e5 foto til venstre der aktuelt omr\u00e5de er markert med kryss. Klagaren har sj\u00f8lv vist til at dette er teknisk mogleg, men at tiltaket vil redusere det opne arealet i bakhagen som blir brukt til leik m.m. Tiltakshavar m\u00e5 sj\u00f8lv vurdere om det er ei \u00f8nskjeleg prioritering, men byr\u00e5den meiner at plassering i bakhagen er ei akseptabel l\u00f8ysing for \u00e5 ivareta dei ulike interessene i saka. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, 5 med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 09.10.2024 blir halde oppe. Klagen blir ikkje tatt til f\u00f8lgje. Dato: 4. mars 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 02.01.2025 med f\u00f8lgjande vedlegg: 6 "
}