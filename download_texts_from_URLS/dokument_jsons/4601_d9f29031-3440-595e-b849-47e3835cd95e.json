{
  "dokument_id": "d9f29031-3440-595e-b849-47e3835cd95e",
  "doc_type": "case_presentation",
  "kommune": 4601,
  "tittel": "Oppnevning av barn og unges representant for perioden 2023 - 2027",
  "url": "https://bergen.kommune.no/politikere-utvalg/api/fil/bk360/9705943/Framstilling-Oppnevning-av-barn-og-unges-representant-for-perioden-2023-2027",
  "tekst": " Bergen bystyre Saksframstilling V\u00e5r referanse: 2024/08358-1 Saksbehandler: Bjarte K. Fr\u00f8nsdal Oppnevning av barn og unges representant for perioden 2023 - 2027 Hva saken gjelder: Bergen bystyre vedtok 18.12.13 retningslinjer for barn og unges representant i komite for milj\u00f8 og byutvikling. Av retningslinjene fremg\u00e5r det at representanten og en stedfortreder skal oppnevnes i begynnelsen av hver valgperiode. Bystyret oppnevnte 20. juni 2016 Endre Buanes som ny barn og unges representant i KMBY for perioden 2015 \u2013 2019 fordi den personen bystyret oppnevnte ved begynnelsen av perioden flyttet og sluttet. Endre Buanes er en av to SLT-koordinatorer i Bergen kommune, hvor hans prim\u00e6re m\u00e5lgruppe er barn fra 0 til 12 \u00e5r. SLT-modellen, som er en nasjonal modell, skal samordne rus- og kriminalitetsforebyggende tiltak for barn og unge. Milj\u00f8verndepartementet har utarbeidet en temaveileder om barn og unge i planleggingen. Det er i veiledningen nevnt f\u00f8lgende fire alternativer som eksempler p\u00e5 mulige l\u00f8sninger mht. utpeking av barn og unges representant. Blant alternativene som vises til, er koordinator for lokale kriminalitetsforebyggende tiltak og sekret\u00e6r for barne- og ungdomsr\u00e5d. Barn og unges representant skal: \u2022 forberede seg til og delta p\u00e5 m\u00f8tene i utvalg for milj\u00f8 og byutvikling \u2022 uttale seg overfor fagetaten ved oppstart av nye plan- og byggesaker som er s\u00e6rlig relevante for barn og unges oppvekstsvilk\u00e5r \u2022 informere om sin funksjon overfor barn, ungdom, foreldre, politikere, kommunalt ansatte, medier og andre som har ansvar og interesse for oppvekstmilj\u00f8 og fysiske rammevilk\u00e5r i den grad det er n\u00f8dvendig og mulig \u2022 fungere som en ressurs for kommunens nye ungdomsr\u00e5d og kommunens planleggingsmilj\u00f8 i den grad arbeidets art og omfang gir rom for dette Rammene for vervet som barn og unges representant er satt til 0,4 \u00e5rsverk (vedtatt av Bergen bystyre 18.12.23, sak 95/19) i tillegg til deltagelse i m\u00f8ter i utvalg for milj\u00f8 og byutvikling. Endre Buanes har sagt seg villig til \u00e5 fortsette i vervet. Bystyredirekt\u00f8ren viser til at Buanes har fem \u00e5rs erfaring og kan kombinere denne erfaringen med kompetanse innenfor barn- og ungdomsarbeid. Samlet anbefaler bystyredirekt\u00f8ren at bystyret oppnevner Endre Buanes som barn og unges representant for perioden 2023 - 2027. Birgitte Teglgaard, som har v\u00e6rt stedfortreder for barn og unges representant i forrige periode. Hun har ogs\u00e5 sagt seg villig til \u00e5 fortsette i vervet. Teglgaard er r\u00e5dgiver for ungdomsr\u00e5det og har erfaring med \u00e5 sikre barn og unges perspektiv i kommunal 1 saksbehandling. Bystyredirekt\u00f8ren gj\u00f8r for ordens skyld oppmerksom p\u00e5 at r\u00e5dgiver for ungdomsr\u00e5det nylig er overflyttet til bystyrets kontor. Basert p\u00e5 hennes rolle og erfaring anbefaler bystyredirekt\u00f8ren at Birgitte Teglgaard oppnevnes som stedfortreder ogs\u00e5 for neste periode. Bystyredirekt\u00f8ren viser til at forslagene b\u00e5de til fast representant og stedfortreder er i samsvar med anbefalingene i veilederen fra Milj\u00f8verndepartementet ved at de i sine stillinger i kommunen besitter kompetanse og erfaring som er velegnet for \u00e5 inneha verv som barn og unges representant. Forslag til vedtak: 1. Bergen bystyre oppnevner Endre Buanes som barn og unges representant i utvalg for milj\u00f8 og byutvikling for perioden 2023 \u2013 2027. 2. Bergen bystyre oppnevner Birgitte Teglgaard som stedfortreder for barn og unges representant for perioden 2023 \u2013 2027. 3. Rammen for vervet som barn og unges representant settes 0,4 \u00e5rsverk i tillegg til deltagelse i m\u00f8ter i utvalg for milj\u00f8 og byutvikling. Dato: 16. januar 2024 Trine P. Gr\u00f8nbech - bystyredirekt\u00f8r Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. 2 "
}