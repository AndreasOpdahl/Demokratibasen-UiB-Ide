{
  "dokument_id": "45b548f6-4269-5551-8813-de2247cd90a6",
  "doc_type": "case_attachment",
  "kommune": 5536,
  "tittel": "Vedlegg 7_Detajregulering Lyngseidet omsorgsboliger_Innspill til planvarsel_7 stk samlet(Vedlegg, 1MB)",
  "url": "https://innsyn.lyngen.kommune.no/wfdocument.aspx?journalpostid=2013057722&dokid=115305&versjon=1&variant=A&",
  "tekst": " S\u00e1mediggi + 47 78 47 40 00 \u00c1vjov\u00e1rgeaidnu 50 www.samediggi.no 9730 K\u00e1r\u00e1\u0161johka samediggi@samediggi.no DIN \u010cUJ./ DERES REF: BEAIVI / DATO: 2023 1627 21.02.2024 MIN \u010cUJ / V\u00c5R REF: \u00c1\u0160\u0160EMEANNUDEADJI / SAKSBEHANDLER: 24/857-2 Ane Aasmundstad Sommervold NORCONSULT NORGE AS Postboks 626 1303 SANDVIKA Kulturminnefaglig uttalelse - Detaljregulering for Lyngen omsorgsboliger - PlanID 5536- 202401 - Lyngen kommune Vi viser til deres brev. S\u00e1mediggi \u2013 Sametinget uttaler seg her om samiske kulturminner. For hensyn som ang\u00e5r reindrift forutsetter vi dialog med reindriftsforvaltninga samt gjeldende reinbeitedistrikt. Planomr\u00e5det ber\u00f8rer en gammel kirkeg\u00e5rd, kulturminne-ID 87946-1, og vi ber om at det ut\u00f8ves s\u00e6rlig aktsomhet under gravearbeid. Skulle det under arbeidet komme fram spor etter eldre aktivitet i omr\u00e5det, m\u00e5 tiltaket umiddelbart stanses. Melding sendes S\u00e1mediggi \u2013 Sametinget omg\u00e5ende, jf. kulturminneloven \u00a7 8 annet ledd. Vi forutsetter at dette p\u00e5legget videreformidles til dem som skal utf\u00f8re arbeidet. Etter v\u00e5r vurdering er det lite sannsynlig at tiltaket ellers vil komme i konflikt med automatisk fredete samiske kulturminner og S\u00e1mediggi \u2013 Sametinget har derfor ingen andre kulturminnefaglige merknader til planen. Vi minner ogs\u00e5 om at alle samiske kulturminner fra 1917 eller eldre er automatisk fredet if\u00f8lge kml. \u00a7 4 annet ledd. Mange er fortsatt ikke funnet og registrert av kulturminnevernet. Det er ikke tillatt \u00e5 skade eller skjemme et automatisk fredet kulturminne, eller sikringssonen p\u00e5 5 meter rundt kulturminnet, jf. kml. \u00a7\u00a7 3 og 6. Det vises til egen uttalelse fra fylkeskommunen. Dearvuo\u0111aiguin / Med vennlig hilsen Bj\u00f8rn Berg Ane Aasmundstad Sommervold seniorr\u00e1\u0111\u0111eaddi/seniorr\u00e5dgiver r\u00e1\u0111\u0111eaddi/r\u00e5dgiver Dette dokumentet er elektronisk godkjent og sendes uten signatur. / D\u00e1t reive lea elektrovnnala\u010d\u010dat dohkkehuvvon ja s\u00e1ddejuvvo vuoll\u00e1i\u010d\u00e1llaga haga. 2 S\u00e1mediggi + 47 78 47 40 00 \u00c1vjov\u00e1rgeaidnu 50 www.samediggi.no 9730 K\u00e1r\u00e1\u0161johka samediggi@samediggi.no DIN \u010cUJ./ DERES REF: BEAIVI / DATO: 2023 1627 18.03.2024 MIN \u010cUJ / V\u00c5R REF: \u00c1\u0160\u0160EMEANNUDEADJI / SAKSBEHANDLER: 24/857-4 Ane Aasmundstad Sommervold NORCONSULT NORGE AS Postboks 626 1303 SANDVIKA Rettelse vedr\u00f8rende Sametingets kulturminnefaglige uttalelse - Detaljregulering for Lyngen omsorgsboliger - PlanID 5536-202401 - Lyngen kommune/ Viser til v\u00e5rt brev datert 21.02.2024. Vi har ved en feil utelatt et viktig avsnitt i v\u00e5r uttalelse. En liten del av planomr\u00e5det kommer i direkte konflikt med et kulturminne som er automatisk fredet i medhold av lov 9. juni 1978 nr. 50 om kulturminner (kulturminneloven) \u00a7 4 f\u00f8rste ledd. Det dreier seg om en automatisk fredet samisk kirkeg\u00e5rd, kulturminne-ID 87946-1. Den delen av planen som kommer i ber\u00f8ring med gravplassen m\u00e5 avsettes til hensynsone d) Til hensynssonen skal det knyttes bestemmelser som ivaretar lovteksten i kulturminnelovens \u00a7 3 som omhandler forbud mot inngrep i automatisk fredete kulturminner. Vi forsl\u00e5r f\u00f8lgende tekst for denne bestemmelsen; \u00abDet er ikke tillatt \u00e5 sette i gang tiltak som er egnet til \u00e5 skade, \u00f8delegge, grave ut, flytte, forandre, tildekke, skjule eller p\u00e5 annen m\u00e5te utilb\u00f8rlig skjemme det automatisk fredete kulturminnet eller framkalle fare for at dette kan skje.\u00bb Den generelle aktsomhetsplikten skal ogs\u00e5 fremg\u00e5 av planbestemmelsene, og vi foresl\u00e5r f\u00f8lgende tekst for denne bestemmelsen; Kulturminner og aktsomhetsplikten. Skulle det likevel under arbeid i marken komme fram gjenstander eller andre spor som viser eldre aktivitet i omr\u00e5det, m\u00e5 arbeidet stanses og melding sendes Sametinget og fylkeskommune omg\u00e5ende, jf. lov 9. juni 1978 nr. 50 om kulturminner (kml.) \u00a7 8 annet ledd. Kulturminnemyndighetene forutsetter at dette p\u00e5legg formidles videre til dem som skal utf\u00f8re arbeidet i marken. Dearvuo\u0111aiguin / Med vennlig hilsen Bj\u00f8rn Berg Ane Aasmundstad Sommervold seniorr\u00e1\u0111\u0111eaddi/seniorr\u00e5dgiver r\u00e1\u0111\u0111eaddi/r\u00e5dgiver Dette dokumentet er elektronisk godkjent og sendes uten signatur. / D\u00e1t reive lea elektrovnnala\u010d\u010dat dohkkehuvvon ja s\u00e1ddejuvvo vuoll\u00e1i\u010d\u00e1llaga haga. 2 NORCONSULT NORGE AS Postboks 626 1303 SANDVIKA Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Per Johnny Sara / 47414461 24/23333-2 2023 1627 01.03.2024 Svar p\u00e5 varsel om oppstart av reguleringsplanarbeid - Detaljregulering - Lyngen omsorgsboliger Viser til varsel av 25.01.2024 om oppstart av planarbeid hvor hensikten er \u00e5 tilrettelegge for etablering av nye omsorgsboliger p\u00e5 Lyngseidet i Lyngen kommune. H\u00f8ringsfristen er satt til 8. mars 2024. Saken gjelder Norconsult varsler p\u00e5 vegne av Opplysningsvesenets fond om oppstart av planarbeid. Det skal utarbeides en reguleringsplan som legger til rette for 24 nye held\u00f8gns omsorgsboliger med tilh\u00f8rende utearealer og infrastruktur p\u00e5 Lyngseidet i Lyngen kommune. Boligene er planlagt fordelt p\u00e5 tre bygg som ogs\u00e5 skal inneholde dag- og aktivitetssenter, samt kontorlokaler for kommunens tjenestepersonell. Planomr\u00e5det som skal reguleres er lokalisert sentralt p\u00e5 Lyngseidet, s\u00f8r og \u00f8st for Parkveien like ved Lyngen presteg\u00e5rd. Selve planomr\u00e5det skr\u00e5r fra s\u00f8r og \u00f8st, mot nord og vest. Adkomsten til omr\u00e5det er fra Parkveien. St\u00f8rrelsen p\u00e5 planomr\u00e5det ved planvarsel er ca. 10,5 dekar. Planomr\u00e5det er noe st\u00f8rre enn behovet til de nye omsorgsboligene. Planomr\u00e5det kan bli redusert underveis i planarbeidet, og f\u00f8r et forslag til reguleringsplan. Arealet hvor nye omsorgsboliger er planlagt tilsvarer hhv. BK1 i reguleringen for Myra og BKS4 i omr\u00e5deplan for Lyngseidet. Gjeldende arealform\u00e5l er boliger \u2013 konsentrert sm\u00e5husbebyggelse. Nytt form\u00e5l vil v\u00e6re offentlig eller privat tjenesteyting. Statens vegvesens rolle i planleggingen Statens vegvesen har ansvar for at f\u00f8ringer i Nasjonal transportplan (NTP), Statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. V\u00e5rt Postadresse Telefon: 22 07 30 00 Kontoradresse Fakturaadresse Statens vegvesen Markveien 49A Statens vegvesen Transport og samfunn firmapost@vegvesen.no 9510 ALTA Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 samfunnsoppdrag er \u00e5 utvikle og tilrettelegge for et effektivt, tilgjengelig, sikkert, og milj\u00f8vennlig transportsystem. Vi skal bidra til at FNs b\u00e6rekraftsm\u00e5l f\u00f8lges opp innen v\u00e5re ansvarsomr\u00e5der ved \u00e5 medvirke til at regjeringens forventninger, nasjonale verdier og nasjonal politikk f\u00f8lges i kommunale planer. Planlegging skal fremme b\u00e6rekraftig utvikling til det beste for den enkelte, samfunnet og fremtidige generasjoner jf. Plan og bygningslovens form\u00e5lsparagraf. Med utgangspunkt i FNs 17 b\u00e6rekraftsm\u00e5l og f\u00f8ringer gitt i Nasjonal transportplan (NTP), har Statens vegvesen utarbeidet en b\u00e6rekraftstrategi og vi vil spesielt vektlegge at planleggingen ivaretar omr\u00e5dene nedenfor: o Klimagassutslipp og klimatilpasning: \u00abVi skal kutte klimagassutslipp fra transportsektoren i tr\u00e5d med Norges forpliktelser, og tilpasse vegnettet til framtidas klima\u00bb o Ringvirkninger for lokalsamfunn og trafikanter: Vi skal ha et trygt og tilgjengelig transportsystem som legger til rette for milj\u00f8vennlig mobilitet. Vi uttaler oss som forvalter av riksveg p\u00e5 vegne av staten, og som statlig fagmyndighet med sektoransvar innenfor vegtransport. V\u00e5rt sektoransvar for vegnettet betyr at vi har et overordnet ansvar for at trafikksikkerhet, framkommelighet, universell utforming, klima og milj\u00f8hensyn og helhetlig bypolitikk ivaretas i alle planforslag som ber\u00f8rer samferdsel. Gjennom v\u00e5rt sektoransvar skal vi bidra til samarbeid mellom aktuelle myndigheter, n\u00e6ringsliv og innbyggerne med m\u00e5l om en b\u00e6rekraftig utvikling. Dette gir oss rett til \u00e5 stille krav til b\u00e5de statlige, fylkeskommunale og kommunale veger og gater, og krav til l\u00f8sninger for g\u00e5ende og syklende. I denne saken uttaler vi oss i forhold til v\u00e5rt sektoransvar for vegnettet. V\u00e5r vurdering Adkomsten til og fra omr\u00e5det vil v\u00e6re via den kommunale vegen Parkveien. Det er i plandokumentene vist til at det vil underveis i planarbeidet tas stilling til for eventuelle behov for rekkef\u00f8lgekrav. Statens vegvesen anbefaler med bakgrunn i trafikksikkerhet for de myke trafikantene at infrastruktur som veg, parkering innarbeides som rekkef\u00f8lgekrav f\u00f8r byggene kan tas i bruk. Statens vegvesens uttalelse til varsel om oppstart er ikke utt\u00f8mmende. N\u00e5r et planforslag blir lagt ut til offentlig ettersyn, vil vi kunne komme med ytterligere innspill og merknader. Med hilsen Oddbj\u00f8rg Mikkelsen Per Johnny Sara Seksjonsleder Seniorr\u00e5dgiver 3 Dokumentet er godkjent elektronisk og har derfor ingen h\u00e5ndskrevne signaturer. Kopi Statsforvaltaren i Troms og Finnmark, Postboks 700, 9815 VADS\u00d8 V\u00e5r dato: V\u00e5r referanse 08.03.2024 2024/1034 Deres dato: Deres referanse NORCONSULT NORGE AS Telefonnummer til saksbehandler Postboks 626 Lone H\u00f8gda, 77642136 1303 SANDVIKA Statsforvalterens innspill til plan 202401 - Reguleringsplan for for Lyngen omsorgsboliger Statsforvalteren i Troms og Finnmark viser til ovennevnte sak med h\u00f8ringsfrist 8. mars 2024. Form\u00e5let med reguleringsplanen er \u00e5 legge til rette for oppf\u00f8ring av omsorgsboliger med tilh\u00f8rende infrastruktur. Planforslaget er delvis i tr\u00e5d med gjeldende plan. Planomr\u00e5det ligger innenfor hensynssone H910_21 = reguleringsplan skal fortsatt gjelde. Helt i s\u00f8r\u00f8st faller en mindre del av arealet innenfor sentrumsform\u00e5l (arealet er inkl. i omr\u00e5deplan for Lyngseidet). Tiltaket omfatter deler av to reguleringsplaner: BK1 i reguleringsplan for Myra og BKS4 i omr\u00e5deplan for Lyngseidet. Gjeldende arealform\u00e5l her er boliger og konsentrert sm\u00e5husbebyggelse. Det oms\u00f8kte tiltaket inneb\u00e6rer en endring av form\u00e5l fra boliger til offentlig og privat tjenesteyting. Vi ber om at vurderingene etter konsekvensutredningsforskriftens \u00a7 10 kommer tydelig fram i planbeskrivelsen n\u00e5r denne sendes p\u00e5 h\u00f8ring. Alts\u00e5 utfyllende vurderinger av om planen kan f\u00e5 vesentlige virkninger for milj\u00f8 eller samfunn etter de kriterier som listes opp i forskrift om konsekvensutredninger \u00a7 10. Hvis man etter en vurdering av de kriteriene som er listet opp i \u00a7 10 mener at tiltaket kan f\u00e5 vesentlige virkninger for milj\u00f8 eller samfunn skal planen f\u00f8lgelig konsekvensutredes. Dette er s\u00e6rskilt viktig i forhold til naturfare \u2013 flodb\u00f8lge. Planbeskrivelsen m\u00e5 redegj\u00f8re for hvordan universell utforming er ivaretatt i planomr\u00e5de og m\u00e5 skrives p\u00e5 en slik m\u00e5te at den er lesbar og tydelig for folk flest. I det videre arbeidet med planforslaget anbefaler vi at det utarbeides en kotesatt uteromsplan som viser hvordan fremkommeligheten og orienterbarheten er l\u00f8st i planforslaget. Uteromsplanen b\u00f8r minimum vise avstand og fremkommelighet til: parkering, inngangsparti, trinnfri adkomst, avfallsh\u00e5ndtering, sykkelparkering, fremkommelighet til alle aktivitetsarealene. Uteromsplanen kan gj\u00f8res juridisk bindende i bestemmelsene til reguleringsplanen jfr. PBL\u00a712-7 pkt. 5 Planen g\u00e5r inn i Statsforvalterens samordningsoppgave. Ordningen gir Statsforvalteren fullmakt til \u00e5 samordne og eventuelt avskj\u00e6re innsigelser fra statlige regionale myndigheter. Vi ser frem til m\u00f8te mellom Statsforvalter, NVE og kommunen om oppskyllingsh\u00f8yder knyttet til aktsomhetskart for oppskyllingsh\u00f8yder ved fjellskred og f\u00f8lgekonsekvenser. E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 Vi stiller oss til disposisjon ved behov for r\u00e5d/veiledning i den videre planprosessen. Ved henvendelser ber vi dere oppgi saksnummer 2024/1034. Med hilsen Hans Kristian R\u00f8nningen (e.f.) Lone H\u00f8gda leder for planseksjonen seniorr\u00e5dgiver plan Dokumentet er elektronisk godkjent Kopi til: Lyngen kommune Strandveien 24 9060 LYNGSEIDET Troms fylkeskommune Postboks 6600 9276 TROMS\u00d8 Areal- og samfunnsplanlegging NORCONSULT NORGE AS Dato: 10.03.2024 Postboks 626 Dok.nr: 24/01910-2 1303 SANDVIKA Deres ref: 52308058 Saksbehandler: Jorid Nysted Gr\u00f8nvoll Fylkeskommunens innspill til oppstartsvarsel - Detaljregulering for Lyngseidet omsorgsboliger - planID 202401 - Lyngen kommune Troms fylkeskommune skal som regional planmyndighet veilede og bist\u00e5 kommunene i deres planleggingsoppgaver. Ved utarbeidelse av kommuneplaner og reguleringsplaner skal fylkeskommunen ivareta interesser som ber\u00f8rer kulturminne-, kulturmilj\u00f8- og landskapshensyn, friluftsliv, samordnet bolig- areal- og transportplanlegging, kj\u00f8pesenter, regional plan eller planstrategi, barn og unges interesser, universell utforming, fylkesveger, havbruksinteresser og akvakultur. Etter folkehelseloven har fylkeskommunen ogs\u00e5 et ansvar for \u00e5 ivareta folkehelse i planleggingen og samfunnsutviklingen. FNs b\u00e6rekraftsm\u00e5l og klimaloven legges til grunn for fylkeskommunens vurdering av plansaker. Troms fylkeskommune viser til deres oversendelse mottatt 25.01.2024 med h\u00f8ringsfrist 08.03.2024. Avdeling for areal- og samfunnsplanlegging har samordnet uttalelsen fra Troms fylkeskommune p\u00e5 vegne av v\u00e5re ulike fagomr\u00e5der. Form\u00e5l P\u00e5 vegne av Opplysningsvesenets fond varsler Norconsult oppstart av utarbeidelse av reguleringsplan for \u00e5 legge til rette for 24 nye held\u00f8gns omsorgsboliger med tilh\u00f8rende uteareal og infrastruktur p\u00e5 Lyngseidet i Lyngen kommune. Boligene er planlagt fordelt p\u00e5 tre bygg som ogs\u00e5 skal inneholde dag- og aktivitetssenter, samt kontorlokaler for kommunens tjenestepersonell. Planomr\u00e5dets st\u00f8rrelse er ca. 10,5 dekar, men kan bli redusert underveis i planarbeidet. Planstatus Planomr\u00e5det er i kommuneplanens arealdel (planID: 201701) markert med hensynssone der reguleringsplan fortsatt skal gjelde. Videre viser planvarselet til Omr\u00e5deplan for Lyngseidet (planID: 2018003), som ble vedtatt 10.08.2023, men senere opphevet av Statsforvalteren. Det vises ogs\u00e5 til Detaljregulering for Myra (planID: 202101) vedtatt 21.06.2023. Fylkeskommunen kan ikke se at vedtak for sistnevnte plan er oversendt oss og vi kan heller ikke finne planen i planregisteret. Dermed fremst\u00e5r n\u00e5v\u00e6rende planstatus for omr\u00e5det noe uryddig. Vurdering av konsekvensutredning Tiltaket er vurdert til \u00e5 falle inn under forskrift om konsekvensvurdering \u00a7 8, vedlegg 2 punkt 11 j) Bygg for offentlig eller privat tjenesteyting. Forskriften krever generelt at etablering av nye omsorgsboliger skal utredes, hvis de kan f\u00e5 vesentlige virkninger for milj\u00f8 eller samfunn jf. \u00a7 10. Postadresse: Kontakt: Nettside: Troms fylkeskommune E-post: postmottak@tromsfylke.no tromsfylke.no Postboks 6600, 9296 Troms\u00f8 Telefon: 77 75 50 00 Lokalisering og mulig p\u00e5virkning p\u00e5 omgivelsene er forel\u00f8pig vurdert til at planen/tiltaket kan medf\u00f8re eller komme i konflikt med: b) Verdifulle kulturminner og kulturmilj\u00f8er (Lyngen presteg\u00e5rd). h) Risiko for alvorlige ulykker som f\u00f8lge av naturfarer som ras, skred eller flom (flodb\u00f8lge). Det skal gjennomf\u00f8res en faglig vurdering om det kan bygges i omr\u00e5det, og ev. vilk\u00e5r/tiltak iht. TEK17 \u00a7 7.4. Planvarselet viser ogs\u00e5 til innledende kontakt med NVE og videre behov for veiledning fra Statsforvalteren i Troms og Finnmark og NVE om faglige vurderinger som m\u00e5 gjennomf\u00f8res tilknyttet oppskyllingsh\u00f8yder ved flodb\u00f8lge. Det framkommer noe uklart av referatet fra oppstartsm\u00f8tet med kommunen om hvilke politiske retningslinjer som er aktuelle for planarbeidet og vi ser at malen for m\u00f8tereferatet med fordel kunne v\u00e6rt oppdatert med de gjeldende retningslinjene. Dette er for eksempel Statlige planretningslinjer for samordnet bolig-, areal- og transportplanlegging1 og Statlige planretningslinjer for klima- og energiplanlegging og klimatilpasning2. For tiltak som ber\u00f8rer strandsonen kan ogs\u00e5 Statlige planretningslinjer for differensiert forvaltning av strandsonen langs sj\u00f8en3 v\u00e6re aktuelt. Boligrelaterte innspill Barn og unge Planen legger opp til boligbygging. Rikspolitiske retningslinjer for barn og unges interesser i planleggingen blir derfor viktig, og er klar p\u00e5 at det i n\u00e6rmilj\u00f8et skal finnes arealer hvor barn kan utfolde seg og skape sitt eget lekemilj\u00f8. Gode uteoppholdsarealer vil derfor v\u00e6re areal som gir mulighet for ulike typer lek p\u00e5 ulike \u00e5rstider, kan brukes av ulike aldersgrupper og er store nok. Hvis dette ikke realiseres innenfor planomr\u00e5det m\u00e5 det i planbeskrivelsen avklares hvordan dette er tenkt ivaretatt p\u00e5 andre m\u00e5ter. Planomr\u00e5det omfatter ogs\u00e5 sti/tr\u00e5kk/turvei som det vises til at det er \u00f8nskelig \u00e5 videref\u00f8re. Dette anbefaler fylkeskommunen sterkt. Hvordan sikker skolevei ivaretas skal ogs\u00e5 redegj\u00f8res for i planbeskrivelsen. Uteromsplan Vi anbefaler at utarbeides en kotesatt uteromsplan som viser hvordan hensynet til barn/unge, fremkommeligheten og orienterbarheten er l\u00f8st i planforslaget og hvilke arealer avsettes til sn\u00f8deponi. Uteromsplanen b\u00f8r minimum vise avstand og fremkommelighet til: parkering, inngangsparti, trinnfri adkomst, avfallsh\u00e5ndtering, sykkelparkering, fremkommelighet til alle aktivitetsarealene. Vi vil vise til at sn\u00f8deponi ikke legges i omr\u00e5der egnet for lek. Sn\u00f8deponier ved eller p\u00e5 lekearealer eller i friomr\u00e5dene, felles uteoppholdsarealer, som skal v\u00e6re allment tilgjengelig b\u00e5de om sommeren og om vinteren, er forbundet med farer for barn generelt og u\u00f8nsket forurensning av smeltevann fra sn\u00f8deponi til lekeplass. Uteromsplanen b\u00f8r i tillegg beskrives i planbeskrivelsen og gj\u00f8res juridisk bindende (pbl. \u00a712-7 nr 4). 1 https://lovdata.no/dokument/SF/forskrift/2014-09-26-1222 2 https://lovdata.no/dokument/SF/forskrift/2018-09-28-1469 3 https://lovdata.no/dokument/SF/forskrift/2021-05-28- 1666?q=statlige%20planretningslinjer%20differensiert%20strandso 2 Sol-/skyggediagram Vi forutsetter at det utarbeides sol-/skyggediagram som viser planlagte bygningers tilgang til sol- og lysforhold samt deres p\u00e5virkning p\u00e5 planomr\u00e5dets uteoppholdsareal og omkringliggende naboeiendommer. Parkering Parkering m\u00e5 planlegges med man\u00f8vreringsareal, for \u00e5 hindre rygging over fortau eller annet oppholdsomr\u00e5de, f.eks lekeomr\u00e5der. Da planomr\u00e5det ogs\u00e5 omfatter eget areal for av-/p\u00e5stigning langs Parkveien, minner vi om at sikkerheten m\u00e5 ivaretas p\u00e5 dette trafikkerte omr\u00e5det. Ved planlegging av parkering, m\u00e5 det ogs\u00e5 legges til rette for sykkelparkering. Areal for sykkelparkering b\u00f8r legges til et trygt omr\u00e5de og helst under tak, og opparbeiding av disse b\u00f8r sikres i rekkef\u00f8lgebestemmelsene. Regjeringen har som m\u00e5l om \u00e5 jobbe mot et utslippsfritt nybilsalg fra 2025. Infrastruktur og krav i planer b\u00f8r tilpasse seg det, og vi anbefaler at det tilrettelegges for parkering med ladestasjon for el-biler. Klima Klima ser ikke ut til \u00e5 v\u00e6re et tema hverken i oppstartsvarsel eller i oppstartsm\u00f8tet.. Fylkeskommunen forventer at det i planbeskrivelsen framkommer hvordan tiltaket forholder seg til klimaendringer, klimatilpasning og klimagassutslipp. Avb\u00f8tende tiltak m\u00e5 f\u00f8lges opp i bestemmelser og evt. plankart. Se PBL \u00a7 3-1 Oppgaver og hensyn i planlegging etter loven, herunder punkt g)4, se ogs\u00e5 statlige planretningslinjer, herunder kapittel 2 virkeomr\u00e5de, og kapittel 4 klimatilpasning5. For tiden jobbes det ogs\u00e5 nasjonalt med strengere vern av nedbygging av karbonrike arealer og matjord, se tiltaksanalyse for skog og arealbrukssektoren6. Se ogs\u00e5 skrivet \u00abMatjord og arealplanlegging i kommunane\u00bb, datert 29.01.247, som nylig er sendt Lyngen kommune med flere. Avsender er Statsr\u00e5dene i det kongelige landbruks- og matdepartement og det kongelige kommunal-distriktsdepartement. I ROS analysen m\u00e5 det gj\u00f8res et klimap\u00e5slag, og aktuell ROS-tematikk m\u00e5 vurderes i forhold til klimap\u00e5slag se klimaprofil for 2071-21008. Evt f\u00f8lgekonsekvenser m\u00e5 vurderes der det er sammensatte naturfarer, for veiledning vises det til NVE og stasforvalter som har sektoransvar for ROS. Kulturminnevern Fylkeskommunen ber om at det i ny regulering for planlagt bebyggelse tas hensyn til den fredede presteg\u00e5rden og kulturmilj\u00f8et rundt omkring. Presteg\u00e5rden ligger h\u00f8yere i terrenget og vil f\u00e5 direkte utsyn mot ny planlagt bebyggelse. Det er i dag delvis 4 https://lovdata.no/dokument/NL/lov/2008-06-27-71/KAPITTEL_2-1-1#KAPITTEL_2-1-1 5 https://lovdata.no/dokument/SF/forskrift/2018-09-28-1469 6 https://www.miljodirektoratet.no/publikasjoner/2023/april-2023/tiltaksanalyse-for-skog-og- arealbrukssektoren/ 7 https://www.regjeringen.no/contentassets/36f213bb441e4034a46fac17d5aa49c0/matjord-og- arealplanlegging-i-kommunene1243932.pdf 8 https://www.miljodirektoratet.no/ansvarsomrader/klima/for- myndigheter/klimatilpasning/klimatilpasning-krever-kunnskap/fylkesvise-klimaprofiler/ 3 oppvokst skog imellom presteg\u00e5rden og planlagt ny bebyggelse, men det m\u00e5 tas h\u00f8yde for at denne skogen kan hogges ned og da blir utsyn til nye boliger \u00e5pnere. Vi anbefaler at heist\u00e5rnene, som er illustrert inn mot g\u00e5rdsrommet ikke plasseres mot presteg\u00e5rden da de kan virke skjemmende og ta mye fokus i kulturmilj\u00f8et. Ogs\u00e5 for nye boliger burde det v\u00e6re bedre \u00e5 f\u00e5 utsyn mot presteg\u00e5rden og det fine kulturmilj\u00f8et enn inn i heist\u00e5rnene. Da dette ogs\u00e5 er solsiden, kan plassen heller tas vare p\u00e5 til lune uteplasser for beboere. Vi ser at planomr\u00e5det delvis omfatter en liten del av den fredede gravplassen. Dersom gravplassen er en del av planen, m\u00e5 den avsettes med hensynsone d) med bestemmelser knyttet til. Sametinget vil gi utdypende informasjon. SOSI Ved h\u00f8ring av planforslag ber vi om at SOSI-fil og PDF inkl. tegnforklaring av plankartet sendes Kartverket p\u00e5 e-post; planTRF@kartverket.no. Kartverket utf\u00f8rer en teknisk kontroll av planen og melder ev. rettingsbehov tilbake til kommunen. Kontrollen b\u00f8r skje f\u00f8r h\u00f8ring, slik at eventuelle feil og mangler er rettet opp f\u00f8r plankartet sendes ut. Avslutning Vi \u00f8nsker lykke til med planarbeidet. Ta gjerne kontakt ved behov for avklaringer, r\u00e5d og veiledning underveis. Med hilsen Anne \u00d8vrejorde R\u00f8dven Jorid Nysted Gr\u00f8nvoll Avdelingsleder, areal- og samfunnsplanlegging R\u00e5dgiver, arealplanlegging Kontaktpersoner for \u00f8vrige fagomr\u00e5der: Kulturarv: Cecilia Sundberg/Harald Gunnar Johnsen Samferdsel: Hanne Lunde Sveen-Vangen Klima: Martha K\u00e5revik Stalsberg Friluftsliv: Eivind H\u00f8stmark Borge Dokumentet er elektronisk godkjent og har ingen signatur Mottakere: NORCONSULT NORGE AS Kopi til: STATSFORVALTEREN I TROMS OG FINNMARK LYNGEN KOMMUNE 4 STATENS VEGVESEN SAMEDIGGI / SAMETINGET 5 NORCONSULT NORGE AS Postboks 626 1303 SANDVIKA V\u00e5r dato: 11.03.2024 Saksbehandler: Eva Forsgren/ V\u00e5r ref.: 202402012-2 Oppgis ved henvendelse 22959616/efor@nve.no Deres ref.: NVEs innspill - Varsel om oppstart - Detaljregulering - Lyngen omsorgsboliger - Lyngen kommune Vi viser til brev datert 26.01.2024. Saken gjelder varsel om oppstart av arbeid med Lyngen omsorgsboliger. Form\u00e5let med planarbeidet er utbygging av omsorgsboliger. Om NVE Norges vassdrags- og energidirektorat (NVE) er nasjonal sektormyndighet med innsigelseskompetanse innenfor saksomr\u00e5dene flom-, erosjons- og skredfare, allmenne interesser knyttet til vassdrag og grunnvann, og anlegg for energiproduksjon og framf\u00f8ring av elektrisk kraft. NVE gir r\u00e5d og veiledning om hvordan nasjonale og vesentlige regionale interesser innen disse saksomr\u00e5dene skal tas hensyn til ved utarbeiding av arealplaner etter plan- og bygningsloven (pbl). NVEs innspill Fare forkvikkleireskred Plandokumentene omtaler at fare for kvikkleireskred skal vurderes. Planomr\u00e5det ligger i omr\u00e5de med mulig kvikkleire, jf. kartbasert veiledning for reguleringsplan. Utklipp fra NVEs kartbaserte veiledning E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Av KMDs rundskriv H-5/18 Samfunnssikkerhet i planlegging og byggesaksbehandling framg\u00e5r det tydelig at reell fare skal v\u00e6re avklart p\u00e5 siste planniv\u00e5. For denne planen vil det si at grunnforholdene skal v\u00e6re vurdert og det skal v\u00e6re dokumentert at sikkerhetskravene i byggteknisk forskrift (TEK17) \u00a7 7-3 er tilfredsstilt for planlagte byggetiltak. Hvordan dette kan gj\u00f8res er n\u00e6rmere beskrevet i NVEs veileder 1/2019 Sikkerhet mot kvikkleireskred. Vi viser til reguleringsplan for Myra i Lyngen kommune, der Multiconsult har utf\u00f8rt en geoteknisk vurdering av fare for omr\u00e5deskred (ref. 52204642-RIG01 Versjon: J01, datert 27.10.2022). Det er ogs\u00e5 utarbeidet en overvannsplan av Multiconsult, (ref. 10244964-01- RIVA-RAP-01, datert 29 juni 2022). Det er mulig at disse kan legges til grunn ved en vurdering om behovet for eventuelle ytterligere utredninger b\u00e5de for fare for kvikkleireskred og flom. Eventuelle fareomr\u00e5der skal avmerkes som hensynssone (pbl \u00a7 12-6) med tilh\u00f8rende bestemmelser (pbl \u00a7 12-7) i plankartet. Eventuelle n\u00f8dvendige risikoreduserende tiltak (sikringstiltak) skal v\u00e6re beskrevet. Ved eventuelt funn av kvikkleire skal de geotekniske utredninger kvalitetssikres av uavhengig foretak med tilsvarende eller bedre kompetanse enn de foretak som gjennomf\u00f8rt vurderingene jf. kap. 3 i NVEs veileder. Faresoner for oppskylling av fjellskred Planomr\u00e5det ligger i hovedsak utenfor faresoner for flodb\u00f8lge fra Indre Nordnes, men innenfor sonen som muligens vil ligge til grunn for evakuering. Kommunen b\u00f8r derfor vurdere plasseringa i forhold til eventuelle gjentatte evakueringar. En evakuering kan v\u00e6re over lang tid og kommunen m\u00e5 d\u00e5 ha et alternativt boende. Dette kan v\u00e6re b\u00e5de kostbart og m\u00e5 kunne tas i bruk med kort varsel. Plassering utanfor evakueringssona vil kunne lette kommunens arbeid og kostnader. Vi viser elles til v\u00e5r generelle veiledning. Generelle r\u00e5d For \u00e5 f\u00e5 en fullstendig oversikt over hvordan dere kan ta hensyn til v\u00e5re tema i reguleringsplanen anbefaler vi dere \u00e5 bruke v\u00e5re internettsider for arealplanlegging. Her er informasjonen og veiledningen lagt opp etter planniv\u00e5. Vi vil s\u00e6rlig vise til Kartbasert veileder for reguleringsplan. Veilederen leder dere gjennom alle v\u00e5re fagomr\u00e5de, og gir dere verkt\u00f8y og innspill til planarbeidet. Den som utarbeider planen, har ansvar for at disse interessene blir vurdert i planarbeidet. NVEs oppf\u00f8lging av planarbeidet Dersom planen ber\u00f8rer NVEs saksomr\u00e5der, skal NVE ha tilsendt planen ved offentlig ettersyn. I plandokumentene m\u00e5 det g\u00e5 tydelig fram hvordan de ulike interessene er vurdert og innarbeidet i planen. Alle relevante fagutredninger innen NVEs saksomr\u00e5der m\u00e5 2 v\u00e6re vedlagt planer som sendes p\u00e5 h\u00f8ring til NVE. Vi ber om at alle plandokument blir sendt elektronisk til NVE. NVE prioriterer \u00e5 gi innspill og uttalelser til reguleringsplaner der det bes om faglig bistand til konkrete problemstillinger. Etter en faglig prioritering gir vi bistand til de kommunene som har st\u00f8rst behov. Ta gjerne kontakt p\u00e5 e-post eller telefon ved konkrete sp\u00f8rsm\u00e5l om NVEs saksomr\u00e5der. Med hilsen \u00d8yvind Leirset Eva Forsgren Seksjonssjef Senioringeni\u00f8r Dokumentet blir sendt uten underskrift. Det er godkjent etter interne rutiner. Mottakere: NORCONSULT NORGE AS Kopimottakere: 3 From: P\u00e5l Eskil Sneve <pleskil@outlook.com> Sent: 8. mars 2024 10:18 To: Herbj\u00f8rg Arntsen <Herbjorg.Arntsen@norconsult.com> Subject: Oppstart detaljreguleringsplan for Lyngseidet omsorgsboliger Innspill til planoppstart. Se vedlegg. Beste hilsen P\u00e5l Eskil Sneve Innspill til oppstartsvarsel for detaljreguleringsplan for Lyngseidet omsorgsboliger \u00d8nsker med dette \u00e5 fremme innspill til temaer, som etter mitt syn, er viktige for den videre planprosessen. Vektlegging av visuelle kvaliteter Det er p\u00e5 det rene at visuelle kvaliteter og estetisk fine omgivelser er viktige elementer for innbyggeres trivsel og velv\u00e6re. Det er dermed s\u00e6rlig viktig at et byggs visuelle kvalitet st\u00e5r i forhold til tiltakets plassering, som inneb\u00e6rer at jo mer sentralt et bygg st\u00e5r i et sentrum, jo h\u00f8yere b\u00f8r kravene til byggets visuelle kvaliteter v\u00e6re. Medvirkning Det fremf\u00f8res i oppstartsvarslet at medvirkningsprosessen i det videre planarbeidet vil foreg\u00e5 etter minimumskravene i plan- og bygningsloven, og at man \u00e5pner for dialog med naboer ang\u00e5ende atkomst og parkering. Det er dermed rimelig \u00e5 anta at ut over h\u00f8ring og offentlig ettersyn av planforslaget, s\u00e5 har ikke forslagsstiller ambisjoner om \u00e5 legge til rette for aktiv medvirkning i den videre prosessen- et grep som etter mitt syn er uheldig. Det sentrale tema i den videre planleggingen mht. medvirkning, er slik jeg vurderer det; \u00abVisuelle kvaliteter\u00bb, alts\u00e5 hvordan den planlagte utbyggingen til syvende og sist kommer til \u00e5 se ut i tettstedsbildet. De visuelle kvalitetene pluss tiltakets beliggenhet, m\u00e5 inneb\u00e6re medvirkning og medbestemmelse, og det passer \u00e5 sitere arkitekt Peter Butench\u00f8n: \u00abNybygging i det offentlige rom er et offentlig anliggende\u00bb. Aktiv medvirkning vil bidra til en st\u00f8rre aksept og respekt for videre planleggingen p\u00e5 en god m\u00e5te og forankre planene for ber\u00f8rte parter \u2013 alts\u00e5 brukerne av Lyngseidet sentrum. Videre kan det ogs\u00e5 ha positive effekter for den videre politiske beslutningsprosessen mht. at tiltakets visuelle kvaliteter, er godt forankret. Skisse av planlagt utbygging Flere steder i oppstartsvarslet fremg\u00e5r det som kan oppfattes som at utbyggere allerede er godt i gang med prosjekteringen av byggene, jf. \u00abTiltaket, med planlagt utbygging er h\u00f8yere enn hva som er hjemlet i gjeldene reguleringsplaner. Videre avviker det noe i fra formingsveileder som f\u00f8lger omr\u00e5deplan for Lyngseidet, blant annet mht. takutforming...\u00bb. Og det vises s\u00e5gar ogs\u00e5 til skisser samt navnet p\u00e5 arkitektkontoret som har utarbeidet disse. Ut over at det \u00f8nskes \u00e5 avvike fra b\u00e5de byggeh\u00f8yde og takform, som er retningslinjer i Omr\u00e5deplan for Lyngseidet, en plan som for \u00f8vrig har h\u00f8y legitimitet med tanke p\u00e5 det grundige arbeidet som ble lagt ned den gang, er det ingen informasjon om materialbruk, fargevalg og takform, samt hvordan man ivaretar den fredete presteg\u00e5rden og omkringliggende bygningsmilj\u00f8. Jeg vil uttrykke bekymring, om det er slik at byggene som skal oppf\u00f8res i stor grad er ferdigtegnet og gryteklart, uten at det har v\u00e6rt en reell prosess knyttet til medvirkning, jf. forannevnte. Og slik jeg tolker det vil prosjektet og de visuelle kvalitetene i realiteten minne om en \u2018fait accompli\u2019. Minner ogs\u00e5 om at gjennom \u00a7 12-7 nr. 1 i pbl, s\u00e5 kan man sette rammer for visuelle kvaliteter i planbestemmelsen for planomr\u00e5det - rammer som etter mitt syn b\u00f8r v\u00e6re godt forankret av brukerne, gitt den sv\u00e6rt sentrale plasseringa av tiltaket. Konsekvensutredning kulturvern Planmyndighet har konkludert med at det b\u00f8r utarbeides en konsekvensutredning som belyser tiltaket opp mot den fredete Presteg\u00e5rden. Noe jeg mener er veldig bra. Utredningen b\u00f8r ogs\u00e5 redegj\u00f8re for alternative til utforming som forslagsstilleren har vurdert, samt en utredning av relevante og realistiske alternativer. jf. \u00abValget skal begrunnes mot de ulike alternativene, og sammenligninger av virkningene for milj\u00f8 og samfunn av de ulike alternativene skal fremg\u00e5.\u00bb Beste hilsen P\u00e5l Eskil Sneve Uttalelser etter varsel oppstart av reguleringsplanarbeid Plannavn: Detaljregulering for Lyngen omsorgsboliger Arealplan-ID: 5536-202401 Frist for innspill: 08.03.2024 Altinnreferanse: AR596139963 Svar fra ber\u00f8rte parter: Navn: Telefon: E-post: LYNGSEIDET HUSFLIDSLAG 90109886 k.punktet@yahoo.no Uttalelse Vi i Lyngseidet Husflidslag har ingen innvendinger mot at det blir bygd omsorgsboliger p\u00e5 nabotomta til Lyngseidet Husflidslag sitt hus \"Stinastua\"Kari E. Berglund-leder Vedlegg til uttalelsen Uttalelse_LYNGSEIDET HUSFLIDSLAG_20240917_124012.pdf Uttalelse til reguleringsplanarbeid 17.09.2024 12:37:35 AR633982608 Du kan bruke dette skjemaet til \u00e5 sende inn en uttalelse. Alle uttalelser blir sendt til forslagsstiller/plankonsulent, og er med p\u00e5 \u00e5 danne grunnlag for videre behandling i kommunen. Uttalelsen gjelder: Navn p\u00e5 reguleringsplan: Detaljregulering for Lyngen omsorgsboliger Planident: 5536-202401 Kommune: Lyngen Forslagsstiller: Navn: Opplysningsvesenets fond v/Clemens Eiendom AS Organisasjonsnummer: 995141450 Plankonsulent: Navn: NORCONSULT NORGE AS Organisasjonsnummer: 962392687 Varsel er mottatt av: Navn: LYNGSEIDET HUSFLIDSLAG Telefonnummer: 90109886 E-post: k.punktet@yahoo.no Adresse: G\u00e5rdsnr.: Bruksnr.: Kjeldnesveien 36 Uttalelse: 17.09.2024 12:37:35 AR633982608 Du kan skrive din uttalelse i tekstboksen under. Du kan ogs\u00e5 laste opp et vedlegg ved \u00e5 trykke p\u00e5 'Oversikt - skjema og vedlegg' \u00f8verst til venstre. Dette skjemaet kan kun sendes inn \u00e9n gang. P\u00e5begynt skjema lagres automatisk. Vi gj\u00f8r oppmerksom p\u00e5 at uttalelsene kan bli offentliggjort som en del av den kommunale saksbehandlingen. Vi i Lyngseidet Husflidslag har ingen innvendinger mot at det blir bygd omsorgsboliger p\u00e5 nabotomta til Lyngseidet Husflidslag sitt hus \"Stinastua\" Kari E. Berglund 1 -leder 17.09.2024 12:37:35 AR633982608 Signert av KARI ELISABETH BERGLUND p\u00e5 vegne av LYNGSEIDET HUSFLIDSLAG 17.09.2024 Dette dokumentet er signert elektronisk og arkivert i Altinn. 17.09.2024 12:37:35 AR633982608 2 "
}