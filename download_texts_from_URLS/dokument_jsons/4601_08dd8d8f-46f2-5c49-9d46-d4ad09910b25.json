{
  "dokument_id": "08dd8d8f-46f2-5c49-9d46-d4ad09910b25",
  "doc_type": "case_presentation",
  "kommune": 4601,
  "tittel": "R\u00e5dets arbeid og revidering av \u00e5rsplan for 2024",
  "url": "https://bergen.kommune.no/politikere-utvalg/api/fil/bk360/10347162/Framstilling-Radets-arbeid-og-revidering-av-arsplan-for-2024",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-46 Saksbehandler: Ragnhild Hvoslef Kr\u00fcger R\u00e5dets arbeid og revidering av \u00e5rsplan for 2024 Hva saken gjelder: R\u00e5dets arbeidsform I utgangspunktet har KRPF 10 m\u00f8ter i \u00e5ret. M\u00f8tene er lagt i uken f\u00f8r m\u00f8tene til bystyreutvalgene, slik at det skal v\u00e6re praktisk mulig \u00e5 behandle alle relevante saker som skal videre til bystyret. I tillegg til sakene til bystyret f\u00e5r KRPF mulighet til \u00e5 behandle oppstartssaker til ulike planer, h\u00f8ringer og et stort antall reguleringsplaner og byggesaker. R\u00e5det har mulighet til \u00e5 behandle alle saker med stor betydning for personer med funksjonsnedsettelse og det er en veldig stor del av sakene som behandles i kommunen. Det vil si at det lett blir mange saker. I f\u00f8lge forskriften for medvirkningsordninger og r\u00e5dets eget reglement s\u00e5 er det r\u00e5det selv som bestemmer hvilke saker de behandler. Ingen kan p\u00e5legge dem \u00e5 behandle en sak. Slik r\u00e5det har organisert sitt arbeid er det sekret\u00e6r som mottar innspill om saker og lager et forslag til saksliste. Sakslisten diskuteres i et digitalt m\u00f8te med leder, nestleder og et tredje rullerende medlem av r\u00e5det. Sakene sendes ut ca en uke f\u00f8r m\u00f8tet. N\u00e5r sakene sendes ut sendes det ogs\u00e5 ut en invitasjon til \u00e5 komme med skriftlige innspill til forslag og kommentarer til sakene. De skriftlige innspillene sendes ut til alle dagen f\u00f8r m\u00f8tet. Denne metoden er til en viss grad basert p\u00e5 saksbehandlingen i bystyreutvalgene der representantene ogs\u00e5 i hovedsak sender inn forslag p\u00e5 forh\u00e5nd. I motsetning til i bystyreutvalgene tar man i KRPF ogs\u00e5 med diskusjonen i m\u00f8tet inn i de endelige vedtakene fra r\u00e5det slik at det ikke er n\u00f8dvendig \u00e5 levere noe skriftlig for \u00e5 f\u00e5 sine innspill med. Hovedtanken med \u00e5 levere skriftlige innspill p\u00e5 forh\u00e5nd er \u00e5 gj\u00f8re debatten i r\u00e5det enklere fordi man har hatt mulighet til \u00e5 se hvordan andre tenker p\u00e5 forh\u00e5nd. Det er derfor sterkt \u00f8nsket at mange kommer med skriftlige innspill, som godt kan v\u00e6re korte og i stikkordsform. \u2022 Fordeling av fagomr\u00e5der Tidligere har r\u00e5det hatt en fordeling av fagomr\u00e5der, i hovedsak knyttet til de ulike bystyreutvalgene. Tanken med dette er at de som f\u00e5r ansvar for et fagomr\u00e5de skal ha et st\u00f8rre ansvar for \u00e5 ha satt seg inn i sakene som kommer innenfor dette fagomr\u00e5det og ogs\u00e5 kanskje for \u00e5 komme med forslag i forkant. 1 Det er fire bystyreutvalg Utvalg for barnehage, skole og idrett https://www.bergen.kommune.no/politikk/politiskeutvalg/573966 Mottar i hovedsak saker fra byr\u00e5dsavdeling for barnehage og skole og fra byr\u00e5dsavdeling for n\u00e6ring kultur og idrett. Utvalget innstiller i saker innenfor f\u00f8lgende omr\u00e5der: Barnehager, skoler, barn og unges oppvekstsvilk\u00e5r og idrett. Utvalg for helse og sosial https://www.bergen.kommune.no/politikk/politiskeutvalg/573968 Mottar i hovedsak saker fra byr\u00e5dsavdeling for eldre, helse og omsorg og fra byr\u00e5dsavdeling for barnevern, sosiale tjenester og mangfold. Utvalget innstiller i saker innenfor f\u00f8lgende omr\u00e5der: Helsetjenester, pleie- og omsorgstjenester, sosialtjenester, rus, barnevern, integrering, boliger for vanskeligstilte Utvalg for finans, kultur og n\u00e6ring https://www.bergen.kommune.no/politikk/politiskeutvalg/573732 Mottar i hovedsak saker fra byr\u00e5dsavdeling for finans og byr\u00e5dsavdeling for n\u00e6ring, kultur og idrett. Utvalget innstiller i saker innenfor f\u00f8lgende omr\u00e5der: budsjett- og \u00f8konomiplan, \u00f8konomistyring, skatter, avgifter, gebyr og andre inntekter, overf\u00f8ringer til trossamfunn, opptak og innfrielse av l\u00e5n, eierskapsstyring, innkj\u00f8p og konkurranseutsetting av tjenesteproduksjon, arbeidsgiverpolitikk og organisasjonsutvikling, likestilling, informasjon og IKT, eiendomsforvaltning, beredskap, regionalt, interkommunalt og internasjonalt samarbeid, n\u00e6ringsutvikling, landbruk, kultur, frivillig arbeid innen lag og organisasjoner og skjenkereglement Utvalg for milj\u00f8 og byutvikling https://www.bergen.kommune.no/politikk/politiskeutvalg/573969 Mottar i hovedsak saker fra byr\u00e5dsavdeling for byutvikling Utvalget innstiller i saker innenfor f\u00f8lgende omr\u00e5der: Kommuneplan og kommunedelplaner innenfor utvalgets ansvarsomr\u00e5der, reguleringsplaner areal- og byutvikling, klimabudsjett, milj\u00f8, samferdsel og kollektivtransport, forvaltning av parker, natur- og friluftsomr\u00e5der, kulturminneforvaltning, vann- og avl\u00f8psforvaltning og brannsikkerhet og -forebygging Dersom r\u00e5det velger \u00e5 g\u00e5 inn for en organisering med fordeling av fagomr\u00e5der vil det v\u00e6re fornuftig \u00e5 gj\u00f8re det for ett \u00e5r av gangen, for \u00e5 sikre at alle representantene blir kjent med alle fagomr\u00e5dene. En fordeling av fagomr\u00e5der vil selvsagt ikke bety at man ikke kan interessere seg for andre fagomr\u00e5der og levere forslag til dem. Og alle representantene vil forutsettes \u00e5 ha satt seg inn i alle sakene. 2 \u2022 Ordning med saksordf\u00f8rere Ungdomsr\u00e5det har en ordning med saksordf\u00f8rere. Her fordeles ansvaret for \u00e5 ha forberedt seg spesielt p\u00e5, og komme med forslag til, enkeltsakene, tilfeldig p\u00e5 representantene til hvert m\u00f8te. Det er ogs\u00e5 i denne ordningen frivillig om man kommer med sine innspill muntlig eller skriftlig. R\u00e5dets \u00e5rsplan R\u00e5det vedtok i januar en \u00e5rsplan som er blitt fortl\u00f8pende revidert. Det er n\u00e5 p\u00e5 tide \u00e5 begynne \u00e5 planlegge aktiviteten til h\u00f8sten \u2022 Befaring Det er foresl\u00e5tt en befaring i august med fokus p\u00e5 aktiviteter for barn, lekeplasser, kulturaktiviteter og barnehage. Ut fra m\u00f8tekalenderen vil det v\u00e6re enklest \u00e5 legge denne til uke 35, 26-30. august. Sekretariatet vil gjerne ha innspill til dag og til steder man \u00f8nsker \u00e5 bes\u00f8ke. \u2022 Konferanse Det er foresl\u00e5tt en konferanse i september med tema CRPD og implementering i kommunen. Ut fra m\u00f8tekalenderen vil det v\u00e6re enklest \u00e5 legge denne til uke 39, 23-27. september. Dersom konferansen skal organiseres p\u00e5 dagtid m\u00e5 det v\u00e6re i leid lokale (kulturhus, eller Vestlandssalen) med en kostnad mellom 5 000 og 13 000 kr. Dersom konferansen skal organiseres p\u00e5 ettermiddagstid (etter kl. 14) er det mulig \u00e5 v\u00e6re i kantinen p\u00e5 R\u00e5dhuset, som er gratis. Sekretariatet vil gjerne ha innspill til dag og tid og til mulige innledere og tema. \u2022 Innspillsdag om inkluderende skoler Det er foresl\u00e5tt en innspillsdag i desember med fokus p\u00e5 inkluderende skoler. Ut fra m\u00f8tekalenderen vil det v\u00e6re enklest \u00e5 legge denne til uke 50, 9-13. desember. Det er foresl\u00e5tt \u00e5 organisere denne sammen med ungdomsr\u00e5det. Dersom innspillsdagen skal organiseres p\u00e5 dagtid m\u00e5 det v\u00e6re i leid lokale (kulturhus, eller Vestlandssalen) med en kostnad mellom 5 000 og 13 000 kr. Dersom innspillsdagen skal organiseres p\u00e5 ettermiddagstid (etter kl. 14) er det mulig \u00e5 v\u00e6re i kantinen p\u00e5 R\u00e5dhuset, som er gratis. Sekretariatet vil gjerne ha innspill til dag og tid, til hvem som eventuelt kan sitte i en arbeidsgruppe sammen med representanter for ungdomsr\u00e5det og til mulige innledere og tema. 3 Forslag til vedtak: Saken legges frem til diskusjon uten forslag til vedtak Dato: 7. mai 2024 Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: \u00c5rsplan 4 "
}