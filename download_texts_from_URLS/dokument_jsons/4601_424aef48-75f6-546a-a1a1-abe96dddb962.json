{
  "dokument_id": "424aef48-75f6-546a-a1a1-abe96dddb962",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Kostnad p\u00e5 utredning om reklame - Utvalg for milj\u00f8 og byutvikling ",
  "url": "https://bergen.kommune.no/politikere-utvalg/api/fil/bk360/12362202/Svar-pa-skriftlig-sporsmal-fra-Katrine-Berg-Nodtvedt-MDG-om-Kostnad-pa-utredning-om-reklame-Utvalg-for-miljo-og-byutvikling-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/131396-3 Saksbehandler: Malene Nesse Gr\u00f8nningen Fra Dato: 21. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Kostnad p\u00e5 utredning om reklame - Utvalg for milj\u00f8 og byutvikling - Innsendt: 6.3.2025 MDG har f\u00e5tt innsyn i anbud og fagnotat vedr. reklame i offentlig rom. Representanten viser til deres referanse 2025/89157-1, og anbudet p\u00e5 Doffin: https://www.doffin.no/notices/2025101872. Den siste tiden har byr\u00e5det brukt mye tid og ressurser p\u00e5 utredninger som aldri blir noe av, for eksempel tunnelutredning og parkeringsplass p\u00e5 N\u00f8stetorget. Sp\u00f8rsm\u00e5l til byr\u00e5den: Hva koster utredningen for reklame i offentlig rom? Svar fra byr\u00e5den: Byr\u00e5den vil innledningsvis bemerke at verken utredning av parkeringsplassen p\u00e5 N\u00f8stetorget eller den planlagte tunnelutredningen (som for \u00f8vrig aldri ble gjennomf\u00f8rt) hadde \u00f8konomiske konsekvenser for Bergen kommune. Utredningen av reklame i offentlig rom antas \u00e5 ville koste omtrent kr 100 000 i konsulenttjenester. I tillegg er det brukt arbeidstid blant Bymilj\u00f8etatens ansatte for \u00e5 gjennomf\u00f8re prosessen. Utredningen er n\u00f8dvendig for at bystyret skal kunne levere sak til bystyret i tr\u00e5d med bystyrets vedtakspunkt 10 i budsjettvedtak for 2025: Generelle vedtak 10. Med henvisning til kapitlet Effektivisering, innsparinger og strukturtiltak, vedtas f\u00f8lgende: Bystyret ber byr\u00e5det utarbeide en prinsippsak om reklame i offentlig rom, med m\u00e5l om \u00e5 sikre drift eller etablering av sosial infrastruktur. Saken vil belyse muligheter og prinsipper for reklame, og mulig inntektspotensial. Christine Kahrs \u2013 Byr\u00e5d for byutvikling Dokumentet er godkjent elektronisk. "
}