{
  "dokument_id": "ecd324c3-c8d5-5dc5-960a-bbee9cbc7ee4",
  "doc_type": "case_presentation",
  "kommune": 4601,
  "tittel": "\u00c5sane gnr 171 bnr 175 Hylkjesvingen 41. Klage p\u00e5 byr\u00e5dens vedtak om tillatelse til oppf\u00f8ring av garasje",
  "url": "https://bergen.kommune.no/politikere-utvalg/api/fil/bk360/10565682/Framstilling-Asane-gnr-171-bnr-175-Hylkjesvingen-41-Klage-pa-byradens-vedtak-om-tillatelse-til-oppforing-av-garasje",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/77461-7 \u00c5sane gnr 171 bnr 175 Hylkjesvingen 41. Klage p\u00e5 byr\u00e5dens vedtak om tillatelse til oppf\u00f8ring av garasje Hva saken gjelder: Saken gjelder klage over byr\u00e5dens vedtak datert 10.04.2024, om lemping av vilk\u00e5r for oppf\u00f8ring av garasje. Tiltakshaver fikk f\u00f8rst tillatelse til oppf\u00f8ring av garasje p\u00e5 vilk\u00e5r om at tiltaket ble plassert 1 meter fra nabogrensen (oms\u00f8kt i grensen), som ble p\u00e5klaget av tiltakshaver. Byr\u00e5d for byutvikling tok klagen delvis til f\u00f8lge, og ga tillatelse til oppf\u00f8ring i nabogrensen, men med inntrukken loftsetasje slik at fasadelivet er minst 1 meter fra grensen. Byr\u00e5dens vedtak ble p\u00e5klaget av nabo p\u00e5 gbnr. 171/176, Magne-Trygve Halsvik, den 07.05.2024. Tiltakshaver, Asle Kristian Andersen, har gitt tilsvar til klagen. Eiendommen er omfattet av reguleringsplan for Hylkje industriomr\u00e5de del 2, plan-ID 8160008, vedtatt 2002. Eiendommen er regulert til bolig. Kommuneplanens arealdel (KPA 2018) viser eiendommen som \u00f8vrig byggesone. Se vedtak om tillatelse pkt. 3.1 for utfyllende planstatus. Tiltaket er avhengig av dispensasjon fra regulert byggegrense mot vei, slik dispensasjon er oms\u00f8kt. Bymilj\u00f8etaten har gitt uttale datert 01.12.2023, hvor de uttaler at tiltaket ikke ber\u00f8rer veiinteressene p\u00e5 en m\u00e5te som er til hinder for vegvedlikehold eller fremtidige vegutvidelser. Det ble satt betingelser til dispensasjon fra byggegrense. Tiltaket ble nabovarslet ved s\u00f8knad, og det kom da inn merknad fra nabo p\u00e5 gbnr. 171/176. Han protesterte p\u00e5 byggets h\u00f8yde og takvinkel, samt at plassering i nabogrense gjorde at vedlikehold m\u00e5tte gj\u00f8res fra hans eiendom. Klage: Klager ber om at vedtaket blir gjort om, slik at opprinnelig vedtak om plassering 1 meter fra grensen blir gjeldende. Klagen med suppleringer er omfattende, og hovedtrekk gjengis under. Klager viser til tidligere merknader, og avviser at det skal v\u00e6re gitt muntlig tillatelse til vedlikehold fra hans eiendom, og at det ikke foreligger noen rettigheter til dette. Klager mener garasjen kan plasseres et annet sted p\u00e5 eiendommen, og at det ikke er akseptabelt \u00e5 benytte naboeiendom til vedlikehold. Klager \u00f8nsker luft mellom st\u00f8ttemuren og garasjen, og anser inntrukken loftsetasje som en kosmetisk endring. Det vises ellers til komplett klage. Tiltakshaver har gitt tilsvar til klagen, hvor det avvises at man m\u00e5 benytte naboeiendom til vedlikehold. Det avvises ogs\u00e5 at man mener \u00e5 ha bruksrett til naboeiendom, men st\u00f8ttemuren var et samarbeidsprosjekt under forutsetning av at deler av muren kunne v\u00e6re grunnmur for deres framtidige garasje. Det anf\u00f8res at man har pr\u00f8vd \u00e5 komme nabo i m\u00f8te. Tiltakshaver mener man ikke kan trekke garasjen lengre frem uten \u00e5 samtidig forkorte den, 1 da den kommer i konflikt med boligens ark og inngangsparti. En forkortet garasje gir tiltakshaver lite plass til biler i underetasjen av garasjen, og l\u00f8sningen er ikke akseptabel for ham. Det vises ellers til komplett tilsvar. Fagetatens vurdering og anbefaling: Plan- og bygningsetaten som fagetat har oversendt saken uten innstilling. I fagnotat til f\u00f8rste klage, vise fagetaten til at plassering ikke er tidligere avklart, og de kunne ikke finne at saken var forskjellsbehandlet sammenlignet med andre saker i omr\u00e5det. De opprettholdt innstilling om at garasjen b\u00f8r plasseres minst 1 meter fra grensen. Det vises ellers til komplette fagnotat. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert klagen, og anbefaler at den ikke tas til f\u00f8lge. Byr\u00e5det viser til at fullmaktvedtakets form\u00e5l var \u00e5 balansere hensynet til nabo med tiltakshavers behov, og godkjente l\u00f8sning fordrer ikke at man m\u00e5 benytte naboeiendom til vedlikehold. Vedlikehold av garasjens underetasje vil naturlig nok m\u00e5tte gj\u00f8res fra tiltakshavers egen eiendom, mens vedlikehold av loftsetasjens s\u00f8rside kan gj\u00f8res fra tiltakshavers eiendom n\u00e5r denne er trukket inn. Det vises ogs\u00e5 til pbl. \u00a7 21-6 (1) fjerde setning: \u00abTillatelse etter denne lov inneb\u00e6rer ingen avgj\u00f8relse av privatrettslige forhold.\u00bb Byggetillatelse gir ikke tiltakshaver rett til \u00e5 benytte naboeiendom til vedlikehold. Byr\u00e5det vektlegger ikke anf\u00f8rsel fra tiltakshaver om at muren ble f\u00f8rt opp under forutsetning av at den kunne brukes som grunnmur for garasje senere, da dette ikke er en skriftliggjort enighet. Dersom man skulle komme til enighet med nabo i fremtiden er byr\u00e5det positiv til plassering av garasje i grensen med full loftsetasje, men i frav\u00e6r av slik enighet m\u00e5 garasjen plasseres slik at vedlikehold kan skje fra egen eiendom. Hva gjelder anf\u00f8rsler om h\u00f8yde og takvinkel, vises det til at dette er forhold som ble godkjent i tillatelse datert 30.01.2024 og som ikke ble p\u00e5klaget av nabo. Byr\u00e5det tiltrer opprinnelig vedtaks vurderinger av byggeh\u00f8yde og visuelle kvaliteter. Byr\u00e5det kan ikke tilr\u00e5 \u00e5 ta klagen til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5d for byutviklings vedtak datert 10.04.2024 opprettholdes. Klagen tas ikke til f\u00f8lge. Dato: 25. juni 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. 2 Vedlegg: Fagnotat datert 21.05.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Byr\u00e5dens vedtak datert 10.04.2024 5. Klage datert 07.05.2024 med suppleringer 6. Motsvar til klage datert 20.05.2024 med vedlegg 7. Fagnotat datert 23.02.2024 8. Vedtak datert 30.01.2024 9. Klage datert 19.02.2024 10. Uttale fra Bymilj\u00f8etaten datert 01.12.2023 11. Nabomerknader med ansvarlig s\u00f8kers kommentarer 12. Dispensasjonss\u00f8knad 13. Tegninger 3 "
}