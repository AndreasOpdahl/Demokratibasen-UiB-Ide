{
  "dokument_id": "2e31ca4d-2b96-5b62-99f5-93ff79662386",
  "doc_type": "case_attachment",
  "kommune": 5501,
  "tittel": "200/2117/0/0 Austadvegen 4A - Oversendelsesbrev - Klage p\u00e5 tillatelse til oppf\u00f8ring av enebolig og unntak fra midlertidig forbud mot tiltak",
  "url": "https://innsyn.tromso.kommune.no/application/getMoteDokument?dokid=2001959878",
  "tekst": "Adresseinformasjon fylles inn ved ekspedering. Se mottakerliste nedenfor. Deres ref. V\u00e5r ref. Saksbehandler Dato KLAGE-24/00686-6 Ina Ulrikke Rasmussen 01.11.2024 +47 48162596 200/2117/0/0 Austadvegen 4A - Oversendelsesbrev - Klage p\u00e5 tillatelse til oppf\u00f8ring av enebolig og unntak fra midlertidig forbud mot tiltak Eiendom (gnr/bnr/fnr/snr): 200 / 2117 / 0 / 0 Ansvarlig s\u00f8ker: FRONT ARKITEKTUR AS Nabo: Thale Wang \u00d8rjavik Nabo: Ole J\u00f8rgen \u00d8rjavik Nabo: Guri Abelsen Tiltakshaver: Stein Johnsen Klageinstans: STATSFORVALTEREN I TROMS OG FINNMARK Vedlagt oversendes saksutredning som gjelder klage i sak BYGG-22/02687. I vedtak av 12.03.2024 ble det gitt rammetillatelse til oppf\u00f8ring av enebolig i Austadvegen 4A. Samtidig ble det innvilget unntak fra midlertidig forbud mot tiltak jf. pbl. \u00a7 13-1. Vedtaket ble p\u00e5klaget den 02.04.2024 og 03.04.2024. Seksjonsleder har gjennomg\u00e5tt saken p\u00e5 nytt, men har ikke funnet grunnlag for \u00e5 endre det p\u00e5klagde vedtaket. I medhold av delegasjonsinstruks fatter seksjonsleder for byutvikling slik beslutning: Klagen tas ikke til f\u00f8lge. Vedtaket gis ikke utsatt iverksettelse, jf. fvl. \u00a7 42. Saken oversendes Statsforvalteren i Troms og Finnmark for endelig behandling i samsvar med plan- og bygningsloven (pbl.) \u00a7 1-9 og forvaltningsloven \u00a7 33 fjerde ledd. Vedlagt denne oversendelsen f\u00f8lger sakens dokumenter. Sakens fullstendige dokumentoversikt finnes ogs\u00e5 i elektronisk form p\u00e5 Troms\u00f8 kommune sine nettsider: Innsyn - BYGG & PLANSAK (tromso.kommune.no) Med hilsen Ragni L\u00f8kholm Ramberg Anne-Marte T\u00f8gersen Seksjonsleder byutvikling Enhetsleder Seksjon for byutvikling Seksjon for byutvikling, byggesak Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Dokumentet er elektronisk godkjent og har ingen signatur Vedlegg: 200/2117/0/0 Austadvegen 4A, oppf\u00f8ring av enebolig - Varsel om avslag p\u00e5 s\u00f8knad om unntak fra midlertidig forbud mot tiltak 1905 - Rammer for reguleringsplan 19 Dispensasjon s\u00f8knad 200/2117 Austadvegen 4A - Tilbakemelding i saken Svar p\u00e5 kommunens tilbakemelding Kommentar til forsinket nabomerknad Meldingstekst 200/2117 Austadvegen 4A - Vedtak - Rammetillatelse til oppf\u00f8ring av enebolig og unntak fra midlertidig forbud mot tiltak 200/2117 Austadvegen 4A - Forel\u00f8pig tilbakemelding p\u00e5 s\u00f8knad om oppf\u00f8ring av enebolig Meldingstekst Reguleringsplan Situasjonsplan med reg plan 0811 F\u00f8lgebrev 01a_Situasjonsplan_0811_1905_Austadvegen_4A 01b_Situasjonsplan_0811_Austadvegen_4A 01c_Situasjonsplan_1905_Austadvegen_4A 02_Plan 0_Austadvegen_4A 03_Plan 1_Austadvegen_4A 04_Plan 2_Austadvegen_4A 05_Snitt AA_Austadvegen_4A 06_Tak_Austadvegen_4A 07_Lengdeprofil_Austadvegen_4A 08_Fasade mot s\u00f8r_Austadvegen_4A 09_Fasade mot vest_Austadvegen_4A 10_Fasade mot \u00f8st_Austadvegen_4A 11_Fasade mot nord_Austadvegen_4A Kvittering-for-nabovarsel-20221128-1206 Vedr\u00f8rende vedtak i saken SV_ BYGG-22_02687 200_2117 Austadvegen 4A Klage p\u00e5 vedtak om rammetillatelse Meldingstekst Merknader til kommuneplan for kulturmilj\u00f8 2023-2033 offentlig ettersyn andre gang fra \u00d8rjavik Klage p\u00e5 vedtak Meldingstekst 200/2117 Austadvegen 4A - Mottatt klage, forel\u00f8pig svar Tilsvar_til_klage_Austadvegen_4A Meldingstekst 200/2117/0/0 Austadvegen 4A - Nytt forel\u00f8pig svar 200/2117 Austadvegen 4A - Nytt forel\u00f8pig svar om forventet saksbehandlingstid Mottakere: STATSFORVALTEREN I TROMS OG FINNMARK Kopi til: ADVOKATFIRMAET HAAGENSEN & BAKKELUND AS Thale Wang \u00d8rjavik Ole J\u00f8rgen \u00d8rjavik Guri Abelsen FRONT ARKITEKTUR AS Stein Johnsen 2 Parter S\u00f8ker: Front Arkitektur AS Tiltakshaver: Stein Johnsen, bist\u00e5s av advokat Thorbj\u00f8rn Riise Haagensen ved Advokatfirmaet Haagensen & Bakkelund Klager: Ole J\u00f8rgen \u00d8rjavik og Thale Wang \u00d8rjavik Klager: Guri Abelsen Sammendrag Saken gjelder klage p\u00e5 rammetillatelse til oppf\u00f8ring av enebolig p\u00e5 eiendommen 200/2117 i Austadvegen 4A. P\u00e5 denne tomten ligger en SEFRAK-registrert sommerstue fra ca. 1914. I juli 2021 mottok kommunen s\u00f8knad om rivning av denne sommerstua som sammen med flere andre bygninger i omr\u00e5det er planlagt vernet gjennom ny detaljreguleringsplan for Rektor Qvigstads gate, plan 1905. Kommunen vedtok dermed et midlertidig forbud mot tiltak for eiendommene som omfattes av det p\u00e5g\u00e5ende planarbeidet, for blant annet \u00e5 kunne sikre det verneverdige kulturmilj\u00f8et i omr\u00e5det. Kommunen har etter en lengre saksbehandlingsprosess gitt tiltakshaverne i Austadvegen 4A unntak fra byggeforbudet og innvilget rammetillatelse til oppf\u00f8ring av en enebolig. Boligen skal plasseres tre meter fra den verneverdige sommerstua, i tr\u00e5d med f\u00f8ringer kommunen har gitt for utbyggingen. Naboer har p\u00e5klaget rammetillatelsen og anf\u00f8rer i hovedsak at det ikke kan gis unntak fra det midlertidige byggeforbudet. Vi har gjennomg\u00e5tt sakens dokumenter og klagernes anf\u00f8rsler, men har ikke funnet grunnlag for \u00e5 endre vedtaket som gir tillatelse til oppf\u00f8ring av enebolig og unntak fra midlertidig forbud mot tiltak. Saksopplysninger S\u00f8knad om rammetillatelse til oppf\u00f8ring av enebolig p\u00e5 eiendommen ble f\u00f8rst fremmet 22.12.2022. Det ble samtidig s\u00f8kt om unntak fra midlertidig forbud mot tiltak som er nedlagt i omr\u00e5det. Eneboligen var plassert omtrent en meter fra sommerstua. Det ble varslet om avslag p\u00e5 s\u00f8knaden den 10.03.2023 begrunnet i at tiltaket ville vanskeligj\u00f8re den fremtidige planleggingen, s\u00e6rlig fordi denne eneboligen s\u00f8kes oppf\u00f8rt p\u00e5 samme eiendom og i n\u00e6rheten av sommerstua som er en del av bygningene som planlegges vernet gjennom ny reguleringsplan. Kommunen mottok revidert s\u00f8knad 02.05.2023. Eneboligen var n\u00e5 plassert omtrent 2 meter fra sommerstua, samt noen andre mindre endringer med plassering av boligen. Den 02.10.2023 mottok s\u00f8ker et notat utarbeidet av kommunen hvor det ble veiledet om rammer for utbygging p\u00e5 eiendommen som ikke vil vanskeliggj\u00f8re planleggingen av plan 1905. Etter dette ble s\u00f8knaden igjen redvidert og sendt inn til kommunen den 05.01.2024 med nye tegninger som viste boligen plassert 3 meter fra sommerstua. Kommunen ga tilbakemelding den 01.03.2024 om at s\u00f8knaden n\u00e5 var utformet slik at tiltaket etter kommunens vurdering ikke ville vanskeliggj\u00f8re den videre planleggingen. Kommunen ba samtidig ansvarlig s\u00f8ker om \u00e5 besvare nabomerknadene som var kommet inn. Disse ble besvart den 04.03.2024. Kommunen sendte samme dag et nytt brev om at det manglet et kartgrunnlag som viste reguleringsplan 0811 med byggegrenser. Det ble oppdaget at et hj\u00f8rne av boligen var plassert i strid med byggegrensen. S\u00f8ker sendte dermed inn nye reviderte tegninger den 05.03.2024, hvor boligens lengde er redusert mot s\u00f8r og dermed innenfor byggegrensen. Kommunen godkjente s\u00f8knad om enebolig p\u00e5 eiendommen og ga unntak fra det midlertidige byggeforbudet i vedtak datert den 12.03.2024. Vedtaket ble p\u00e5klaget av Ole J\u00f8rgen \u00d8rjavik og Thale Wang \u00d8rjavik i R\u00f8stbakken 8 den 02.04.2024, og av Guri Abelsen i Austadvegen 3 den 03.04.2024. Det ble anmodet om at vedtaket gis utsatt iverksetting i klagen fra \u00d8rjavik. Anmodningen er ikke behandlet av kommunen tidligere. Vi har sendt forel\u00f8pig svar om forventet saksbehandlingstid i brev 11.04.2024, 11.07.2024 og sist 27.08.2024. 3 Vedlagt denne oversendelsen ligger s\u00f8knadstegningene som er mottatt 05.03.2024, og som er de tegninger og kart som ligger til grunn for godkjenningsvedtaket. Sakens tidligere dokumenter ligger i kommunens innsynsportal eller kan oversendes Statsforvalteren ved henvendelse til saksbehandler. Klagers anf\u00f8rsler Vi vil i det f\u00f8lgende gjengi det som for oss fremst\u00e5r som hovedtrekkene i klagen, for \u00f8vrig viser vi til klagen i sin helhet. Klage fra Ole J\u00f8rgen \u00d8rjavik og Thale Wang \u00d8rjavik I klagen gj\u00f8res det gjeldende tre grunnlag. Innledningsvis gj\u00f8r klager gjeldende at vedtaket strider mot bygge- og deleforbud vedtatt av Kommune- og byutviklingsutvalget. Administrasjonen har ikke myndighet til \u00e5 fravike forbudet. Videre anf\u00f8rer klager at vedtaket mangler argumentasjon og begrunnelse, og at vedtaket vil vanskeligj\u00f8re videre planlegging jf. pbl \u00a713-1 tredje ledd. Til sist anf\u00f8rer klager at prosessen, planleggingen og byggesaksbehandlingen mangler \u00e5penhet, forutsigbarhet og medvirkning for ber\u00f8rte interesser og fremst\u00e5r \u00e5 v\u00e6re i strid med pbl. \u00a7 1-1 fjerde ledd. Klage fra Guri Abelsen Det anf\u00f8res at det ikke kan gis unntak fra midlertidig forbud mot tiltak jf. pbl. \u00a7 13-1 tredje ledd p\u00e5 grunn av trafikkforholdene p\u00e5 stedet, og at utbyggingen langs Austadvegen m\u00e5 vente til detaljregulering av Austadvegen er ferdigstilt. Klager viser til at veien er smal, men toveiskj\u00f8rt og uten fortau. Dette skaper en uoversiktlig og trafikkfarlig situasjon, og klager mener at Austadvegen er skolevei for barn i omr\u00e5det. Abelsen anf\u00f8rer ogs\u00e5 til at rammetillatelsen inneholder feil n\u00e5r det gjelder de faktiske forhold som er lagt til grunn for avkj\u00f8rselstillatelsen etter vegloven \u00a7 40. Kommunens vurderinger Klagen er fremsatt av part i saken, jf. forvaltningsloven \u00a7 28. Klagen er fremsatt innen klagefristen, jf. forvaltningsloven \u00a7 29. Oms\u00f8kte tiltak krever tillatelse i henhold til plan- og bygningsloven \u00a7 20-1 og \u00a7 20-2. P\u00e5 grunn av nedlagt midlertidig forbud mot tiltak jf. \u00a7 13-1, er tillatelse betinget av unntak fra forbudet jf. \u00a7 13-1 tredje ledd. Kommunen viser innledningsvis til at klage p\u00e5 avkj\u00f8rselstillatelse etter vegloven fra kommunal vei behandles av klageutvalget i Troms\u00f8 kommune. Dette forholdet som er p\u00e5klaget av Abelsen vil derfor avklares i egen sak. Aktuelle planbestemmelser Eiendommen er avsatt til boligform\u00e5l i reguleringsplan 0811 og Kommuneplanens arealdel 2017-2026 (heretter KPA). Eiendommen er omfattet av midlertidig forbud mot tiltak datert 11.11.2021 i p\u00e5vente av p\u00e5g\u00e5ende detaljregulering for Rektor Qvigstads gate med plan-id 1905. I Kommune- og byutviklingsutvalgets vedtak av 02.06.2022 er administrasjonen gitt myndighet til \u00e5 innvilge unntak fra midlertidig forbud mot tiltak, s\u00e5fremt det ikke vil vanskeliggj\u00f8re planleggingen. Anf\u00f8rsel om at vedtak er truffet av feil organ Klager anf\u00f8rer at administrasjonen ved enhetsleder for byggesak ikke har personell kompetanse til \u00e5 treffe vedtak om unntak fra midlertidig forbud mot tiltak jf. pbl. \u00a7 13-1 tredje ledd. Det anf\u00f8res at Kommune- og byutviklingsutvalget (heretter KOBY) har delegert kompetanse til administrasjonen for \u00e5 unnta fra byggeforbudet eksklusivt for eiendommen Austadvegen 4B. For andre eiendommer som er omfattet av byggeforbudet mener klager at det er KOBY som har vedtakskompetanse til \u00e5 gi unntak etter \u00a7 13-1 tredje ledd, herunder for Austadvegen 4A. Det vises til vedtaket i KOBY av 02.06.2022, sak 45/22, hvor klage p\u00e5 midlertidig forbud mot tiltak av 11.11.2021 ble behandlet. Klagen ble ikke tatt til f\u00f8lge, men utvalget vedtok \u00e5 gi administrasjonen myndighet til i \u00e5 gi unntak etter \u00a7 13-1 tredje ledd. Delegeringsvedtaket fra KOBY har f\u00f8lgende ordlyd i punkt 3: 4 \u00abAdministrasjonen gis myndighet til \u00e5 innvilge unntak fra midlertidig forbud mot tiltak av 11.11.2021, forutsatt at dette ikke vil vanskeliggj\u00f8re planleggingen, jf. plan- og bygningsloven \u00a7 13-1 tredje ledd.\u00bb Klager viser til at klagen p\u00e5 midlertidig forbud mot tiltak ble fremmet av tiltakshaver i Austadvegen 4B, og at delegeringen i punkt 3 i KOBYs vedtak derfor kun omfatter Austadvegen 4B. Klager viser til at ingen andre eiendommer var part i klagesaken som ble behandlet, og at det derfor er klart at delegeringsvedtaket kun gjelder for Austadvegen 4B. Delegasjonen er vedtatt som f\u00f8lge av et \u00f8nske fra utvalget om at utbygging av tomannsbolig i Austadvegen 4B ikke skulle stanses av byggeforbudet, s\u00e5 fremt det ikke ville vanskeliggj\u00f8re den videre planprosessen med plan 1905. I vedtaket om midlertidig forbud mot tiltak datert 11.11.2021 kommer dette til uttrykk slik: \u00abKOBY anmoder om at utlegging av plan 1905 kommer til politisk behandling innen f\u00f8rste kvartal 2022. Det bes om at administrasjonen fortl\u00f8pende vurderer hvorvidt p\u00e5g\u00e5ende byggesak i Austadvegen 4B likevel kan godkjennes raskere og gis unntak fra forbudet, forutsatt at det ikke vanskeliggj\u00f8r planlegginga.\u00bb P\u00e5 tidspunktet for delegering av myndighet til administrasjonen, var det kun Austadvegen 4B som hadde inne en bygges\u00f8knad som var betinget av unntak fra midlertidig forbud mot tiltak. S\u00f8knaden fra Austadvegen 4A, som her er under klagebehandling, ble f\u00f8rst fremmet den 22.12.2022. Saksfremlegget til KOBY omhandler derfor kun byggesaken i Austadvegen 4B. Administrasjonen var imidlertid kjent med at det forel\u00e5 utbyggingsplaner for eiendommen Austadvegen 4A, da det var s\u00f8knad om riving av sommerstua p\u00e5 denne eiendommen som utl\u00f8ste byggeforbudet. Ordlyden i delegasjonsvedtaket er generell og ikke avgrenset til \u00e5 kun gjelde Austadvegen 4B. Ordlyden er samtidig klar og tydelig p\u00e5 hva delegeringen omfatter. Det var administrasjonen som foreslo et tillegg til innstillingen om tydeliggj\u00f8ring av delegering av myndighet for \u00e5 gi unntak fra byggeforbudet. Administrasjonen skriver i sitt tillegg til innstillingen datert 31.05.2022: \u00abAdministrasjonen ser det som sannsynlig at administrativ behandling av unntak fra forbudet vil bli tidsbesparende og foresl\u00e5r et tillegg til innstillingen for \u00e5 tydeliggj\u00f8re delegasjon av unntak i denne saken.\u00bb Hensikten med et generelt delegeringsvedtak i denne saken er \u00e5 gi administrasjonen mulighet til \u00e5 fortl\u00f8pende vurdere om byggetiltak, som ikke vanskeliggj\u00f8r planleggingen, kan gjennomf\u00f8res. Administrasjonen, ved seksjon for byutvikling, er n\u00e6rmest til \u00e5 vurdere om unntaket kan gj\u00f8res gjeldende i de enkelte byggesakene. Innstillingen er fremlagt uten forbehold om at myndighet til \u00e5 gi unntak kun gjelder for Austadvegen 4B. Det har v\u00e6rt et bevisst valg fra administrasjonens side \u00e5 utelate \u00abAustadvegen 4B\u00bb fra innstillingen som ble utformet i tilleggsopplysningene til utvalget. Hensikten med dette var \u00e5 tydeliggj\u00f8re at myndigheten gjelder generelt innenfor forbudsomr\u00e5det av effektivitetshensyn. Delegeringsvedtaket av den grunn ikke begrenset til \u00e5 gjelde \u00e9n enkelt eiendom. Delkonklusjon: Delegeringsvedtaket er ikke begrenset til \u00e5 gjelde Austadvegen 4B. Anf\u00f8rselen om manglende personell kompetanse kan ikke f\u00f8re frem. Anf\u00f8rsel om at tiltaket vil vanskeliggj\u00f8re planleggingen Videre anf\u00f8rer klager at vedtaket mangler argumentasjon og begrunnelse, og vil vanskeligj\u00f8re videre planlegging jf. pbl. \u00a7 13-1 tredje ledd. Form\u00e5let med det midlertidige forbudet mot tiltak datert 11.11.21 er \u00e5 se eiendommene 200/1976, 200/2116, 200/2117, 200/2118, 200/821 og deler av eiendommen 200/533 i sammenheng med det p\u00e5g\u00e5ende arbeidet med vern av \u00abEidsvold\u00bb som kulturmilj\u00f8. Begrunnelsen for at det kan gis unntak fra midlertidig byggeforbud er at kommunen underveis i prosessen skal kunne tillate tiltak som omfattes av forbudet, men som likevel ikke vil st\u00e5 i veien for den nye reguleringen. Det legger opp til en avveining mellom hensynet til forsvarlig arealutnyttelse jf. pbl. \u00a7 1-1 og 5 grunneiers utbyggingsrett etter pbl. \u00a7 21-4 f\u00f8rste ledd. Det anf\u00f8res i klagen at byggesaksavdelingen vanskelig kan ha kompetanse og oversikt over sentrale forhold som skal avklares gjennom reguleringsplanen. Det vises til hensynet til bevaring av kulturminner og kulturmilj\u00f8et rundt \u00abEidsvold\u00bb. I rammetillatelsen er unntaket etter pbl. \u00a7 13-1 tredje ledd begrunnet slik: \u00abDet prosjekterte tiltaket er i tr\u00e5d med gjeldende reguleringsplan og de rammer og retningslinjer som er utarbeidet av byplan i forbindelse med ny reguleringsplan 1905. Det er etter kommunens vurdering ogs\u00e5 tatt tilstrekkelig hensyn til \u00abEidsvold\u00bb som kulturmilj\u00f8. Boligen tilpasses eksisterende bebyggelse i takuforming og gis en m\u00f8rk brunfarge slik at boligen underordner seg \u00abVilla Eidsvold\u00bb som kulturminne. P\u00e5 bakgrunn av dette er kommunen kommet til at tiltaket ikke vil vanskeliggj\u00f8re den videre planprosessen med reguleringsplan 1905.\u00bb I denne saken har kommunen kommet frem til at det kan gis unntak fra det midlertidige byggeforbudet for den oms\u00f8kte tomannsboligen i Austadvegen 4A fordi tiltaket ikke vil vanskeliggj\u00f8re planleggingen. Til grunn for kommunens vurdering ligger blant annet at eiendommen i arbeidet med ny plan fortsatt vil v\u00e6re regulert til boligform\u00e5l og at det dermed ikke vil gj\u00f8res store endringer i plansituasjonen for denne eiendommen. Tiltaket i tr\u00e5d med b\u00e5de gjeldende reguleringsplan og den nye plan 1905 som er under arbeid. Det var kommunen selv som ved oppstart av detaljreguleringsplanen for Rektor Qvigstads gate tok initiativ til \u00e5 utvide plangrensen for \u00e5 sikre vern av bygningsmilj\u00f8et og enkeltbygninger p\u00e5 \u00abEidsvold\u00bb. I tillegg til eiendom 200/1976 ble ogs\u00e5 sommerstua i Austadvegen 4A regnet som en del av dette bygningsmilj\u00f8et og ble inkludert i plangrensen. Austadvegen 4B og eiendommen 200/2116 ble ogs\u00e5 inkludert i plangrensen, da utfra n\u00e6rheten til \u00abEidsvold\u00bb. Det var ogs\u00e5 et behov for \u00e5 rydde opp i enkelte forhold knyttet til atkomst og byggegrense i gjeldende reguleringsplan, planid 0811. Da kommunen den 30.04.2021 mottok s\u00f8knad om oppf\u00f8ring tomannsbolig i Austadvegen 4B og den 05.07.2021 mottok s\u00f8knad om rivning av SEFRAK-registrert sommerstue p\u00e5 Austadvegen 4A, ble det varslet og nedlagt midlertidig forbud mot tiltak den 11.11.2021. Kommunen \u00f8nsket ikke at den SEFRAK- registrerte sommerstua skulle rives samtidig som det er igangsatt planarbeid med form\u00e5l om \u00e5 verne denne bygningen og andre bygninger innenfor omr\u00e5det. Uten midlertidig forbud mot tiltak etter pbl. \u00a7 13-1 ville kommunen i utgangspunktet v\u00e6rt uten hjemmel for \u00e5 avsl\u00e5 s\u00f8knad om riving av sommerstua. I den sammenheng har forbudet gitt kommunen anledning til \u00e5 gi tilbakemelding om hvilke endringer som m\u00e5 gj\u00f8res for \u00e5 tilpasse den nye boligen til Eidsvold og de andre bevaringsverdige bygningene, og det er utarbeidet et notat datert 02.10.2023 som angir rammene for den nye reguleringsplan 1905 som utbyggingen langs Austadvegen m\u00e5 forholde seg til.1 I den forbindelse er boligen i Austadvegen 4A plasser 3 meter fra sommerstua, som av kommunen anses \u00e5 v\u00e6re tilstrekkelig til \u00e5 ivareta hensynet til sommerstuas verneverdi. I brev til tiltakshaver den 01.03.2024 ble det gitt tilbakemelding om at tiltaket var prosjektert i henhold til alle retningslinjer og de rammene som er gitt av byplan, og at det dermed var anledning til \u00e5 gi unntak fra midlertidig forbud mot tiltak. Vi er fortsatt av den oppfatning at tiltaket, slik det n\u00e5 er godkjent, ikke vil vanskeliggj\u00f8re planleggingen. Gjennom byggesaksbehandlingen har vi kommet frem til en l\u00f8sning for eneboligen i Austadvegen 4A som kan godkjennes gjennom unntak fra det midlertidige forbudet mot tiltak. Delkonklusjon: Vi opprettholder vurderingen gjort i rammetillatelsen om at det kan gis unntak fra midlertidig forbud mot tiltak i denne saken, jf. pbl. \u00a7 13-1 tredje ledd. Visuelle kvaliteter Klager reagerer p\u00e5 at kommunen mener eneboligen underordner seg \u00abEidsvold\u00bb og de tilh\u00f8rende bygningene. Det vises til at vurderingen av om tiltaket tilfredsstiller kravet til visuelle kvaliteter er 1 Ref. PLAN-19/00461-96. 6 mangelfull. Klager savner en reell dr\u00f8ftelse som begrunner hvordan det oms\u00f8kte tiltaket faktisk vil passe inn i kulturmilj\u00f8et som \u00abEidsvold\u00bb, det omkringliggende kulturmilj\u00f8 p\u00e5 \u00abhyttehaugen\u00bb og det ubebygde uteareal representerer. Det f\u00f8lger av plan- og bygningsloven \u00a7 29-2 at ethvert tiltak skal ha gode visuelle kvaliteter. Det sentrale elementet i vurderingen er den faglige begrunnelsen for de elementene som p\u00e5virker tiltakets utseende, herunder h\u00f8yde, volum, materialvalg og samspill mellom flater, se Ot.prp. nr. 45 (2007\u20132008) s. 230. Etter forarbeidene vil det i tillegg v\u00e6re flere elementer i vurderingen, blant annet vil tiltakets funksjon og m\u00e5ten det forholder seg til omkringliggende bebyggelse v\u00e6re en del av den totale vurderingen. I rammetillatelsen av 13.03.2024 er visuelle kvaliteter etter pbl. \u00a7 29-2 vurdert slik: \u00abEtter kommunens skj\u00f8nn innehar eneboligen gode visuelle kvaliteter i seg selv, og i forhold til dets funksjon. Form og materialitet p\u00e5 det oms\u00f8kte tiltaket vurderes \u00e5 v\u00e6re akseptabelt sett opp mot hensynet til den n\u00e6rliggende sommerstua, og kulturmilj\u00f8et. M\u00f8neh\u00f8yde forholder seg til koteh\u00f8yde oppgitt i utkast til plankart, som vedlagt rammer for ny reguleringsplan. Det er etter kommunens vurdering tatt hensyn til foresl\u00e5tte hensynssoner for kulturmilj\u00f8 og enkeltkulturminner like ved. B\u00e5de eneboligens materialvalg og farge, samt takutforming og h\u00f8yde er godt tilpasset eksisterende bebyggelse og underordner seg \u00abVilla Eidsvold\u00bb med tilh\u00f8rende bygninger. Kommunen vurderer at tiltaket tilfredsstiller kravet til visuelle kvaliteter.\u00bb Kommunen har her foretatt en vurdering av eneboligens visuelle uttrykk vurdert opp mot sine egne kvaliteter som materialvalg og utforming, og boligen er vurdert p\u00e5 bakgrunn av sin plassering i det aktuelle kulturmilj\u00f8et. Kommunen har tatt stilling til b\u00e5de funksjon og plassering i forhold til bygde og naturlige omgivelser, slik det f\u00f8lger av pbl. \u00a7 29-2. Klager mener det mangler en vurdering av det totale inngrepet begge boligene inneb\u00e6rer, herunder Austadvegen 4A og 4B, og hvordan det vil fremst\u00e5 i kulturmilj\u00f8et. Fra kommunens side er bygges\u00f8knadene i Austadvegen 4A og 4B sett i sammenheng gjennom saksbehandlingen. Det er gitt felles rammer for utbyggingen i notatet av 02.10.2023. Fra notatet siteres: \u00abRammene som f\u00f8lger nedenfor vil v\u00e6re av betydning for innsendte bygges\u00f8knader for Austadvegen 4A og 4B, inkludert vurderinger om de oms\u00f8kte tiltakene vil \u00abvanskeliggj\u00f8re planleggingen\u00bb. Videre fremg\u00e5r det under Hensyn til kulturmilj\u00f8 \u2013 bevaring: \u00abKulturminneverdiene vurderes f\u00f8rst og fremst \u00e5 v\u00e6re knyttet til anlegget som helhet med dels autentiske bygninger i et st\u00f8rre landskapsrom. Hele anlegget er derfor omfattet av reguleringsplanen og bygningene skal reguleres til bevaring. Planen vil inneha bestemmelser for vern av kulturmilj\u00f8 og vern av bygninger. P\u00e5 eiendom 200/2117 st\u00e5r et bygg kalt \u00absommerstua\u00bb som er en del av det helhetlige kulturmilj\u00f8et. Vurdering av kulturmilj\u00f8et viser at denne har h\u00f8yest verdi dersom den bevares p\u00e5 sin opprinnelige plassering. Bevaring p\u00e5 stedet vil v\u00e6re en ramme i reguleringsplanen, samt at ny bolig p\u00e5 eiendommen har en akseptabel avstand fra eksisterende sommerstue. Det m\u00e5 v\u00e6re en viss avstand mellom nybygget og sommerstua for \u00e5 ivareta fundamentet/konstruksjonen i sommerstua ved opparbeiding av byggetomta, for \u00e5 gi sommerstua n\u00f8dvendig rom som kulturminne og for \u00e5 ha tilstrekkelig plass til vedlikehold. Administrasjonen vurderer at en avstand p\u00e5 3 meter vil sikre disse hensynene. Det skal videre sikres en visuell sammenheng mellom sommerstua og resten av kulturmilj\u00f8et p\u00e5 Eidsvold. Planen skal ha en hensynsone for kulturmilj\u00f8 som reflekterer dette. Forel\u00f8pig forslag til hensynssone som omfatter eiendom 200/2117 fremkommer av figur 1. Det vil utarbeides bestemmelser som regulerer hva som tillates foran sommerstua. Hensikten med dette er \u00e5 hindre tiltak som reduserer den visuelle sammenhengen mellom sommerstua og resten av anlegget p\u00e5 Eidsvold.\u00bb 7 Selv om det ikke er uttrykkelig vurdert i vedtaket, er det ikke tvilsomt at begge boligene har blitt vurdert hver for seg og i sammenheng med hverandre og deres tilpasning i omr\u00e5det under saksbehandlingen av begge bygges\u00f8knadene. Kravet til vurdering og begrunnelse etter pbl. \u00a7 29-2 er etter v\u00e5r vurdering oppfylt, og vi tilbakeviser at vedtaket er mangelfullt begrunnet p\u00e5 dette punktet. Klager viser ogs\u00e5 til sterke interessemotsetninger mellom tiltakshavers utnyttelse av eiendommen opp mot allmenhetens behov for bevaring av et verneverdig kulturmilj\u00f8. I denne sammenheng anf\u00f8rer klager at kommunen ved \u00e5 gi rammer for utbyggingen langs Austadvegen forserer ny kommunedelplan for kulturmilj\u00f8 2023-2032, og forslag til hensynssone kulturmilj\u00f8 i ny KPA 2023-2034. Vi er ikke enig i klagers anf\u00f8rsel om at utbyggingen i Austadvegen 4A ikke er i samsvar med hensynssonen for kulturmilj\u00f8 eller forserer resultatet av den. Vi viser til at hovedgrunnen til at det ble nedlagt midlertidig byggeforbud p\u00e5 disse tomtene var at tomtene skulle ses i sammenheng med fremtidig vern av \u00abEidsvold\u00bb. Hensynssonen for kulturmilj\u00f8 er i samsvar med intensjonen bak plan 1905 og dens form\u00e5l om vern av Eidsvold som kulturminne. Som redegjort for ovenfor, har tilpasning til Eidsvold v\u00e6rt et gjennomg\u00e5ende tema i byggesaken. Kulturmilj\u00f8planen er imidlertid en temaplan, og ikke en juridisk bindende arealplan. Delkonklusjon: Etter kommunens vurdering er vedtaket tilstrekkelig begrunnet. Anf\u00f8rselen om at vedtaket mangler begrunnelse og argumentasjon kan ikke f\u00f8re frem. Anf\u00f8rsel om vedtak i strid med form\u00e5lsparagrafen \u00a7 1-1 fjerde ledd Klager mener at prosessen, planleggingen og byggesaksbehandlingen mangler \u00e5penhet, forutsigbarhet og medvirkning for ber\u00f8rte interesser og fremst\u00e5r \u00e5 v\u00e6re i strid med pbl. \u00a7 1-1 fjerde ledd. \u00c5penhet, forutsigbarhet og medvirkning er grunnleggende demokratiske prinsipper som gjelder for planlegging og vedtak, og f\u00f8lger direkte av plan- og bygningslovens form\u00e5lsbestemmelse i \u00a7 1-1. Disse prinsippene ivaretas gjennom planprosessen for reguleringsplanen som er under arbeid, plan 1905. Prinsippene gjelder b\u00e5de for reguleringsplaner og enkeltvedtak i byggesaker. De formelle prosesskravene som stilles til nye reguleringsplaner er likevel ikke til hinder for at kommunen kan gi unntak fra midlertidige byggeforbud. Pbl. \u00a7 13-1 tredje ledd \u00e5pner for nettopp et slikt unntak, hvor det etter kommunens skj\u00f8nn kan innvilges tillatelse til tiltak f\u00f8r en planprosess er ferdigstilt. Det forutsetter at kommunen vurderer at tiltaket det s\u00f8kes om ikke vil \u00abvanskeliggj\u00f8re planleggingen\u00bb. I utgangspunktet er vi ikke enig i at et vedtak om unntak fra et byggeforbud i p\u00e5vente av en ny reguleringsplan utfordrer hensynene i form\u00e5lsparagrafen. Unntak etter pbl. \u00a7 13-1 tredje ledd forutsetter at hensynene i form\u00e5lsparagrafen er ivaretatt, ved at en tillatelse ikke vil \u00abvanskeliggj\u00f8re planleggingen\u00bb. Det ligger i sakens natur at et unntak fra midlertidig forbud mot tiltak m\u00e5 v\u00e6re av en slik karakter at det ikke er betenkelig \u00e5 godkjenne det med hensyn til den p\u00e5g\u00e5ende planleggingen. Kommunen har som nevnt ovenfor utformet rammer for utbyggingen og dermed gitt f\u00f8ringer for hvordan tiltaket m\u00e5 utf\u00f8res for at det skal kunne unntas byggeforbudet. I denne saken har som kjent kommunen kommet til at tiltaket ikke vil vanskeliggj\u00f8re planleggingen, slik det er redegjort for ovenfor. Vurderingen er underlagt kommunens frie skj\u00f8nn, som betyr at kommunen selv vurderer om tiltaket kan godkjennes uten \u00e5 vanskeliggj\u00f8re planleggingen. Ber\u00f8rte parter har f\u00e5tt anledning til \u00e5 sette seg inn i saken, svare p\u00e5 nabovarsel, klage p\u00e5 vedtaket og s\u00e5ledes gj\u00f8re seg kjent med prosessen. Vi vurderer at de overordnede prinsippene i form\u00e5lsparagrafen ikke blir satt til side gjennom det p\u00e5klagede godkjenningsvedtaket. Delkonklusjon: Anf\u00f8rselen om at vedtaket er i strid med form\u00e5lsparagrafen kan ikke f\u00f8re frem. Anf\u00f8rsel fra Guri Abelsen Det anf\u00f8res at det ikke kan gis unntak fra midlertidig forbud mot tiltak jf. pbl. \u00a7 13-1 tredje ledd p\u00e5 grunn av trafikkforholdene p\u00e5 stedet, og at utbyggingen langs Austadvegen m\u00e5 vente til detaljregulering av Austadvegen er ferdigstilt. Klager viser til at veien er smal, men toveiskj\u00f8rt og uten fortau. Dette skaper en uoversiktlig og trafikkfarlig situasjon, og klager mener at Austadvegen er skolevei for barn i omr\u00e5det. Regulering av Austadvegen er tatt ut av planarbeidet. Det betyr at det ikke lenger er aktuelt \u00e5 regulere veien i den nye reguleringsplan 1905, og det er derfor ikke relevant \u00e5 avvente fremtidig regulering av 8 veibredden i denne saken. Vi viser for \u00f8vrig til at eneboligen i Austadvegen 4A er plassert i tr\u00e5d med byggegrense i b\u00e5de gjeldende og ny reguleringsplan, for \u00e5 ta h\u00f8yde for eventuell utvidelse av veien p\u00e5 et senere tidspunkt. Vurdering av anmodning om utsatt iverksetting Klager har anmodet om utsatt iverksettelse av det p\u00e5klagede vedtaket. Kommunen har p\u00e5 bakgrunn av de opplysninger som foreligger i saken kommet til f\u00f8lgende beslutning: I medhold av forvaltningsloven \u00a7 42 avsl\u00e5s anmodning om utsatt iverksetting av vedtak datert 13.03.2024 med saksnummer BYGG-22/02687-14. Vi begrunner beslutningen i det f\u00f8lgende. Et vedtak kan iverksettes straks det er truffet og formidlet til partene. Etter forvaltningsloven \u00a7 42 kan imidlertid kommunen beslutte at vedtaket ikke skal iverksettes f\u00f8r klagefristen er ute eller klagen er avgjort. Det rettslige grunnlaget for utsatt iverksetting f\u00f8lger av fvl. \u00a7 42. Bestemmelsen lyder som f\u00f8lger: \u201cUnderinstansen, klageinstans eller annet overordnet organ kan beslutte at vedtak ikke skal iverksettes f\u00f8r klagefristen er ute eller klagen er avgjort. N\u00e5r en part eller en annen med rettslig klageinteresse akter \u00e5 g\u00e5 til s\u00f8ksm\u00e5l eller har reist s\u00f8ksm\u00e5l for \u00e5 f\u00e5 vedtaket pr\u00f8vd ved domstol, kan organ som nevnt utsette iverksettingen til det foreligger endelig dom. Det samme gjelder n\u00e5r en part eller en annen med rettslig klageinteresse akter \u00e5 bringe eller har brakt en sak inn for Stortingets ombudsmann for forvaltningen. Anmodninger om utsetting skal avgj\u00f8res snarest mulig. For \u00f8vrig gjelder det som er bestemt i annen lovgivning om utsettende virkning av klage, s\u00f8ksm\u00e5l m.m.\u201d Avgj\u00f8relsen vil m\u00e5tte bero p\u00e5 et helhetlig skj\u00f8nn basert p\u00e5 en forel\u00f8pig vurdering av klagen og de ulike interesser og forhold knyttet til selve klagesaken, jf. Sivilombudsmannens \u00c5rsmelding 1985 s. 154. I fvl. \u00a7 42 fremg\u00e5r det som kjent at forvaltningen \u00abkan\u00bb beslutte at iverksettingen av et vedtak skal utsettes. Dette er n\u00e6rmere utdypet i juridisk teori, vi viser her til Grimstad og Halvorsen, Forvaltningsloven i kommunene, 1.utg, s. 571, hvor det fremg\u00e5r: \u201cDet f\u00f8lger av dette at man ikke vil ha krav p\u00e5 at en klage eller liknende gis oppsettende virkning, uansett hvor hardt man rammes av et vedtak. Motsatt kan forvaltningen beslutte utsatt iverksetting av eget initiativ, selv om ingen part har begj\u00e6rt det. Det er overlatt til forvaltningens skj\u00f8nn \u00e5 ta stilling til dette. Relevante momenter i en slik vurdering vil v\u00e6re hvor sannsynlig det er at vedtaket kan bli endret, hvor stort tap den som rammes vil lide hvis vedtaket iverksettes og siden viser seg \u00e5 v\u00e6re uriktig, og hvilke interesser som blir skadelidende hvis iverksettingen utsettes.\u201d I Forvaltningskomiteens innstilling (1958) heter det p\u00e5 side 449 at forvaltningsorganet m\u00e5 foreta en \u00abrimelighetsvurdering\u00bb, og at det m\u00e5 \u00abveie mot hverandre behovet for en hurtig iverksettelse p\u00e5 den ene side og de skadevirkninger gjennomf\u00f8ringen vil ha for vedkommende part p\u00e5 den annen\u00bb. I Innst. O. II (1966\u201367) p\u00e5 side 17 fremg\u00e5r det at \u00abvedkommende forvaltningsorgan foretar en fri vurdering av hvorvidt [oppsettende virkning] finnes rimelig og forsvarlig\u00bb. Beslutningen om ikke \u00e5 gi utsatt iverksettelse begrunnes i at det generelt er en h\u00f8y terskel for \u00e5 utsette iverksettelse av en tillatelse, ettersom det klare utgangspunktet er at et vedtak har virkning fra det ble fattet. Vi legger ogs\u00e5 vekt p\u00e5 at vedtaket vil kunne reverseres dersom klagen tas til f\u00f8lge. Tiltakshaver vil som ellers selv b\u00e6re risikoen dersom et tiltak igangsettes f\u00f8r klagesak er ferdig behandlet, og dette senere m\u00e5 reverseres eller endres. Beslutning om \u00e5 ikke gi et vedtak utsatt iverksetting er ikke et enkeltvedtak, og kan derfor ikke p\u00e5klages. Klageinstansen kan imidlertid selv treffe beslutning om utsatt iverksetting, jf. forvaltningsloven \u00a7 42. Statsforvalteren i Troms og Finnmark underrettes om saken her. 9 Konklusjon Klagen tas ikke til f\u00f8lge. Saken oversendes Statsforvalteren i Troms og Finnmark for endelig avgj\u00f8relse. 10 "
}