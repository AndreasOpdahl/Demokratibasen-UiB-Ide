{
  "dokument_id": "d064a8a3-a639-5208-8dcd-c5f147ab62c0",
  "doc_type": "case_attachment",
  "kommune": 4601,
  "tittel": "Oppdatert notat fra byr\u00e5d for finans til Kontrollutvalgets sak 11/23 - Forvaltningsrevisjon av beredskap - delrapport om status for tilfluktsrom",
  "url": "https://bergen.kommune.no/politikere-utvalg/api/fil/bk360/9725402/Oppdatert-notat-fra-byrad-for-finans-til-Kontrollutvalgets-sak-11-23-Forvaltningsrevisjon-av-beredskap-delrapport-om-status-for-tilfluktsrom",
  "tekst": " BYR\u00c5DSAVDELING FOR FINANS Seksjon for administrasjon Bystyrets kontor V\u00e5r referanse: 2023/274275-6 Postboks 7700 Saksbehandler: Kristopher Ivan Straus 5020 BERGEN Dato: 22. januar 2024 Deres ref.: Oppdatert notat fra byr\u00e5d for finans til Kontrollutvalgets sak 11/23 - Forvaltningsrevisjon av beredskap - delrapport om status for tilfluktsrom Kontrollutvalget behandlet saken \u00abForvaltningsrevisjon av beredskap - delrapport om status for tilfluktsrom\u00bb i sitt m\u00f8te 12. desember 2023. Under m\u00f8tet ble det stilt sp\u00f8rsm\u00e5l blant annet om hvor langt kommunens ansvar for offentlige tilfluktsrom strekker seg, et sp\u00f8rsm\u00e5l som faller utenfor mandatet til forvaltningsrevisor; og som dermed ikke ble utfyllende besvart i m\u00f8tet. Byr\u00e5det vil derfor i dette tilleggsnotatet kort adressere noen av disse temaene. I Utvalg for finans, kultur og n\u00e6ring sin behandling av saken i m\u00f8te den 17.01.2024, ble det av representanten Anne-Margrete Bollmann (Bergenslisten) p\u00e5pekt en feil i notatet. Feilen, som omhandlet hvilke tilfluktsrom Sivilforsvaret formelt har ansvaret for den faktiske klargj\u00f8ringen av, er rettet i denne oppdaterte utgaven av notatet. Som forvaltningsrevisjonen ellers viser, forvalter Bergen kommune tilfluktsrom inndelt i tre kategorier: 1. Offentlige tilfluktsrom (tilgjengelig for allmenheten). 2. Private, kommunalt eide tilfluktsrom (i kommunale bygg, ment for dem som oppholder seg i bygget). 3. Privat-offentlige tilfluktsrom (i private bygg, men med leieavtale for offentlige form\u00e5l). Kommunens ansvar for tilfluktsrommene kan oppsummeres slik: \u2022 Ansvar for \u00e5 forvalte eierskapet til egne tilfluktsrom (kategori 1 og 2). \u2022 Ansvar for oppf\u00f8lging av leieforholdet for tilfluktsrommene i kategori 3. \u2022 Ansvar for vedlikeholdet av egne tilfluktsrom, samt klargj\u00f8ring av vedlikeholdsansvaret for de privat eide tilfluktsrommene gjennom leieavtalene. \u2022 Ansvar for at tilfluktsrommene kommunen r\u00e5r over er i en slik stand at de kan klargj\u00f8res for bruk innen 72 timer. Ansvaret for \u00e5 beskytte sivilbefolkningen i en krigstilstand ligger til Sivilforsvaret, og det er Sivilforsvaret som formelt har ansvaret for den faktiske klargj\u00f8ringen av de offentlige tilfluktsrommene n\u00e5r behovet oppst\u00e5r. Men kommunen har ansvar for \u00e5 medvirke til klargj\u00f8ringen, og dette er dermed en oppgave som ivaretas av personell i Etat for bygg og eiendom (EBE) i Bergen kommune. Det er ogs\u00e5 Sivilforsvaret som er formell tilsynsmyndighet for tilfluktsrommene. Dette er omtalt slik p\u00e5 Sivilforsvarets egne sider: Postadresse: Telefon: 55565556 Postboks 7700, 5020 BERGEN E-post: finans@bergen.kommune.no Kontoradresse: Internett: www.bergen.kommune.no R\u00e5dhusgaten 10 Sivilforsvaret har ansvaret for tilsyn med offentlige og private tilfluktsrom, mens N\u00e6ringslivets sikkerhetsorganisasjon (NSO) foretar tilstandskontroll av tilfluktsrom i industrivernpliktige bedrifter. Sivilforsvaret har en ambisjon om \u00e5 gjennomf\u00f8re 200 tilsyn i \u00e5ret. Sivilforsvaret deltok p\u00e5 en befaring for \u00e5 godkjenne bruken av statlige frikj\u00f8psmidler til tilfluktsrommene Bergen kommune oppgraderte for noen \u00e5r siden, men utover dette har ikke Sivilforsvaret f\u00f8rt tilsyn med tilfluktsrom i Bergen de senere \u00e5rene, s\u00e5 langt Bergen kommune kjenner til. Videre er det Sivilforsvaret som har det prim\u00e6re ansvaret for \u00e5 ha oversikt over tilfluktsrommene. Dette er blant annet omtalt slik p\u00e5 Sivilforsvarets nettsider: Sivilforsvaret, som er en del av DSB, har det overordnede ansvaret for lister over tilfluktsrom i kommunene i Norge. Kommunene b\u00f8r ogs\u00e5 ha en oversikt i henhold til sivilbeskyttelsesloven \u00a7\u00a7 14 og 15. Kommuner kan f\u00e5 lister fra DSB med stedsangivelse over alle tilfluktsrom i kommunen. Listen vil v\u00e6re merket med unntatt offentlighet etter offentleglova \u00a7 21, av hensyn til nasjonale beskyttelseshensyn. Kommunen kan offentliggj\u00f8re informasjon om egne tilfluktsrom med stedsangivelse etter at kommunen har utf\u00f8rt en konkret risikovurdering. I forvaltningsrevisjonen blir det p\u00e5pekt at kommunen ikke har en samlet oversikt over tilfluktsrommene, der bl.a. alder og tilstand kommer frem. I byr\u00e5dsavdelingens tilsvar i Kontrollutvalgets m\u00f8te ble det likevel presisert at EBE har oversikt over tilfluktsrommene, men ikke i det samlede formatet som forvaltningsrevisor anbefaler. De fleste tilfluktsrommene var omfattet av den tilstandskartleggingen kommunen gjennomf\u00f8rte av all bygningsmassen i \u00e5rene 2012-2015. Videre er det slik at alle kommunens bygninger er tildelt b\u00e5de en byggforvalter og en vedlikeholdstekniker, som har dedikert ansvar for det enkelte bygg eller anlegg. Som organisasjon har derfor EBE oversikt over alle tilfluktsrommene, men det er ikke utarbeidet en egen, separat oversikt over disse. Dette vil EBE f\u00f8lge opp n\u00e5 i etterkant av revisjonen, ikke ved \u00e5 lage en manuell liste over tilfluktsrommene, men ved \u00e5 spesifisere disse i etatens nye forvaltningssystem for de kommunale eiendommene. M\u00e5let er at systemet n\u00e5r som helst skal kunne produsere en oppdatert oversikt over tilfluktsrommene, gjennom at b\u00e5de tilstand og tiltak fortl\u00f8pende dokumenteres i forvaltningssystemet. Ellers vil forvaltningsrevisjonen f\u00f8lges opp av byr\u00e5dsavdelingen og etaten langs f\u00f8lgende hovedlinjer: \u2022 Etat for bygg og eiendom (EBE) vil lage en samlet oversikt over hva de enkelte tilfluktsrommene benyttes til i dag, slik at det kan lages en helhetlig plan for avvikling av bruk som inneb\u00e6rer at et tilfluktsrom ikke kan tas i bruk i l\u00f8pet av 72 timer. \u2022 EBE vil revidere sin beredskapsplan slik at rutiner for klargj\u00f8ring av tilfluktsrommene fremg\u00e5r skriftlig i beredskapsplanen. \u2022 EBE vil gjennomg\u00e5 de eldre leiekontraktene for privat-offentlige tilfluktsrom, slik at disse er oppdaterte mht. vedlikeholdsansvar etc. Med hilsen Eivind K. N\u00e6vdal-Bolstad Byr\u00e5d for finans Dokumentet er godkjent elektronisk. Side 2 av 2 "
}