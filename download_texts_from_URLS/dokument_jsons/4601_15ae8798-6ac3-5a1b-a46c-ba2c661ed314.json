{
  "dokument_id": "15ae8798-6ac3-5a1b-a46c-ba2c661ed314",
  "doc_type": "case_attachment",
  "kommune": 4601,
  "tittel": "Avvisning av s\u00f8knad, datert 09.06.2023",
  "url": "https://bergen.kommune.no/politikere-utvalg/api/fil/bk360/9463947/Avvisning-av-soknad-datert-09-06-2023",
  "tekst": " Plan- og bygningsetaten Sweco Norge AS V\u00e5r referanse: BYGG-2022/15502-10 Postboks 80 Sk\u00f8yen Saksbehandler: Trond H\u00e5kon Stadheim Dato: 09.06.2023 0212 OSLO Deres ref: 10228549 (Hedda A. Dale) S\u00d8KNADEN AVVISES Eiendom : Gnr 106 Bnr 226 Adresse : Eikeneset 33 Tiltakshaver : B TELLE EIGEDOM AS Tiltaket : Nybygg bolig S\u00f8knaden gjelder: Endring av vilk\u00e5r som omhandler bevaring av tr\u00e6r, datert 17.03.2023. VEDTAK: S\u00f8knad om endring av vilk\u00e5r datert 17.03.2023 avvises fordi den ikke kan realitetsbehandles, jf. plan- og bygningsloven \u00a7 21-4 f\u00f8rste ledd. BEGRUNNELSE FOR VEDTAKET: Det ble gitt tillatelse i vedtak datert 20.06.2018 i sak 201800004, gjeldende oppf\u00f8ring av enebolig. Dette vedtaket ble p\u00e5klaget av naboer. I forbindelse med den politiske behandlingen av klagen i kommunen, ble det fattet f\u00f8lgende vedtak av dav\u00e6rende Komit\u00e9 for byutvikling, n\u00e5 Utvalg for milj\u00f8 og byutvikling, i m\u00f8te 09.05.2019 sak 163/19: \u00ab1. Fagetaten sitt l\u00f8yve datert 20.06.2018 vert oppretthalde. 2. Det vert stilt vilk\u00e5r om at trea markert med svart i illustrasjonsplan datert 07.12.2017 skal bevarast. 3. Klagen vert ikkje teken til f\u00f8lgje.\u00bb Dette vedtaket ble stadfestet av Fylkesmannen i Vestland, n\u00e5 Statsforvalteren i Vestland, i vedtak datert 23.07.2019 i sak 2019/11182. Det er n\u00e5 s\u00f8kt om endringer av tidligere tillatelse, gjeldende vilk\u00e5ret om at tr\u00e6rne som er markert i svart i illustrasjonsplan datert 07.12.2017 skal bevares. I Byr\u00e5det sin saksfremstilling, som ble vedtatt av Komiteen, fremg\u00e5r det om vilk\u00e5ret: Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN \u00abP\u00e5 eigedomen i dag st\u00e5r det fleire st\u00f8rre furutre. Bymilj\u00f8etaten har peika p\u00e5 at det b\u00f8r stillast vilk\u00e5r om \u00e5 sikre bevaring av st\u00f8rre furutre, om det vert gjeve dispensasjon. Byr\u00e5det er samd med Bymilj\u00f8etaten, og meiner at fjernverknad av bustaden og inntrykket fr\u00e5 sj\u00f8 vil verte meir dempa om ein tek vare p\u00e5 fleire av trea p\u00e5 eigedomen. I illustrasjonsplan datert 07.12.2017 er det markeringar av dei trea som er p\u00e5 eigedomen i dag. Dei som er naudsynt \u00e5 fjerne for bygging er markert med raudt, og dei andre trea er markert med svart. Byr\u00e5det meiner at trea markert med svart skal bevarast og stiller vilk\u00e5r om dette.\u00bb Vilk\u00e5ret er alts\u00e5 gitt i forbindelse med dispensasjon fra reguleringsplan. S\u00f8knad om endring omhandler s\u00e5ledes ikke selve tiltaket, men vilk\u00e5r i tillatelsen. For at eventuell s\u00f8knad med slik endring skal kunne realitetsbehandles, er dette noe som i utgangspunktet fordrer at det sendes inn en ny komplett s\u00f8knad for hele tiltaket. Det vises i den forbindelse til at vilk\u00e5ret i seg selv ble vurdert som n\u00f8dvendig for at tillatelsen skulle bli opprettholdt i den politiske behandlingen, og dermed fremst\u00e5r som en forutsetning for at det faktisk ble gitt tillatelse til tiltaket. Endringen som n\u00e5 er oms\u00f8kt knytter seg til dette aktuelle vilk\u00e5ret som ble stilt i forbindelse med sp\u00f8rsm\u00e5let om det skulle gis dispensasjon, og fremst\u00e5r dermed som et avvik fra betingelsen som er gitt. Det er dermed likhetstrekk med dispensasjon fra tidligere stilte vilk\u00e5r. Det vises i den forbindelse til Sivilombudet sin uttalelse i sak 2015/2090, hvor det er uttalt: \u00abEt av de b\u00e6rende hensynene bak dispensasjonsbestemmelsen er hensynet til en fleksibel og effektiv byggesaksbehandling. Det vil v\u00e6re tilfeller hvor det er behov for \u00e5 kunne fravike lovens regelverk i enkeltsaker for \u00e5 f\u00e5 gode og hensiktsmessige l\u00f8sninger. Dispensasjon vil da v\u00e6re et forholdsvis enkelt redskap for \u00e5 fravike gjeldende bestemmelser. Kravene for endring av henholdsvis lov, forskrift eller arealplan er \u2013 om enn i ulik grad \u2013 omstendelige og tidkrevende. Hensynet til fleksibel og effektiv behandling av en sak gjennom dispensasjon sl\u00e5r derfor i stor grad til ved dispensasjon fra slike bestemmelser. N\u00e5r det gjelder vilk\u00e5r i en byggetillatelse eller i et dispensasjonsvedtak, gj\u00f8r ikke dette hensynet seg gjeldende i like stor grad. I slike tilfeller har forvaltningsloven allerede et hensiktsmessig redskap som er lite omstendelig eller tidkrevende \u2013 nemlig omgj\u00f8ring etter fvl. \u00a7 35. Backer, Naturvern og naturinngrep (Universitetsforlaget 1986) s. 788 flg. reiser sp\u00f8rsm\u00e5let om n\u00e5r omgj\u00f8ring eller dispensasjon skal benyttes, og han skriver blant annet: \u00abVed enkeltvedtak med mange parter, eller som p\u00e5legger varige forpliktelse, taler man ofte om dispensasjon n\u00e5r enkelte blir fritatt for pliktene, eller det gis fritakelse for et begrenset tidsrom. Prinsipielt m\u00e5 dette ses som et s\u00e6rtilfelle av omgj\u00f8ring. Omgj\u00f8ringsreglene f\u00e5r anvendelse, b\u00e5de som skranke og som hjemmel\u00bb. Frihagen, Plan- og bygningsloven bind I s. 94-95 viser til Backer: \u00abAt det kan lempes p\u00e5 s\u00e6rlige vilk\u00e5r i forbindelse med en byggetillatelse \u2013 f.eks. i forbindelse med en dispensasjon, er nok i praksis tatt som gitt. Denne form for \u2018dispensasjon\u2019 kan vi for s\u00e5 vidt godt betegne som \u2018omgj\u00f8ring\u2019 og knytte den til Saksnummer BYGG-2022/15502 Side 2 av 5 forvaltningsloven \u00a7 35. Sml. Backer, Naturvern (1986) s. 788 som tar som gitt at her vil omgj\u00f8ringsreglene f\u00e5 anvendelse \u2018b\u00e5de som skranke og som hjemmel\u2019.\u00bb I foreliggende sak har Fylkesmannen vurdert dispensasjon fra et vilk\u00e5r i et enkeltvedtak (dispensasjonen). Vilk\u00e5ret medf\u00f8rer en begrensing for klager, ved at han ikke kan vinterbr\u00f8yte veien. Dette kan anses som en forpliktelse. Etter Backers syn vil dermed fjerningen av denne begrensingen medf\u00f8re at omgj\u00f8ringsreglene f\u00e5r anvendelse. Etter dette kan det konstateres at oppbygningen av dispensasjonsbestemmelsen sammenholdt med forarbeidene taler mot at det er adgang til \u00e5 anvende pbl. \u00a7 19-2 p\u00e5 dispensasjonsvedtaket fra 2000 slik Fylkesmannen har gjort. Dette st\u00f8ttes av at b\u00e6rende hensyn bak dispensasjonshjemmelen ikke i s\u00e6rlig grad gj\u00f8r seg gjeldende ved slik dispensasjon, samt at det allerede foreligger et virkemiddel for \u00e5 eventuelt endre et slikt vedtak, nemlig omgj\u00f8ring etter fvl. \u00a7 35. Ombudsmannen finner etter dette at Fylkesmannen har g\u00e5tt utenfor bestemmelsens anvendelsesomr\u00e5de ved \u00e5 vurdere dispensasjon fra vilk\u00e5rene i det opprinnelige dispensasjonsvedtaket fra 2000.\u00bb Det vises her til at ved behandling av endringss\u00f8knaden som s\u00e5dan, er dette noe som i tilfelle vil endre forutsetningene for opprinnelig s\u00f8knad, og det er heller ikke anledning til \u00e5 s\u00f8ke om endring av gitte vilk\u00e5r for en tillatelse. Dette m\u00e5 ses i sammenheng med Prop. 110 L (2016-2017) s. 57. Det vises for \u00f8vrig ogs\u00e5 til Prop. 110 L (2016-2017) s. 40, der det er presisert at s\u00f8knad om endring m\u00e5 v\u00e6re \u00abdirekte knyttet til den gitte tillatelsen\u00bb og inneb\u00e6re \u00aben endring av det opprinnelige tiltaket det er gitt tillatelse til.\u00bb Endringen som er oms\u00f8kt omhandler ikke selve tiltaket, men vilk\u00e5ret for at det ble gitt tillatelse. Siden endringen omfatter vilk\u00e5r gitt i tillatelse, og som er en forutsetning for selve tillatelsen, er det formelt sett riktig \u00e5 anmode omgj\u00f8ring av tidligere vedtak etter forvaltningsloven \u00a7 35. Det vises i den forbindelse til \u00abAlminnelig forvaltningsrett\u00bb (2019) av H. P Graver kap. 17.5 hvor det er uttalt blant annet: \u00abI enkelte tilfeller kan det oppst\u00e5 behov for \u00e5 endre de vilk\u00e5r som er stilt i tilknytning til begunstigende vedtak. Dette blir da i utgangspunktet et sp\u00f8rsm\u00e5l om det er adgang til \u00e5 omgj\u00f8re vedtaket. P\u00e5 bakgrunn av den l\u00e6ren om omgj\u00f8ring av forvaltningsvedtak vil dette bare reise problemer der omgj\u00f8ringen griper inn i berettigede forventninger. Det er s\u00e5ledes ingen innskrenkninger i forvaltningens adgang til \u00e5 lempe p\u00e5 tyngende vilk\u00e5r, med mindre vilk\u00e5ret er satt for \u00e5 beskytte tredjepartsinteresser.\u00bb P\u00e5 bakgrunn av det ovenfor, er det mer n\u00e6rliggende \u00e5 tolke s\u00f8knaden om endring som en anmodning om omgj\u00f8ring. Alternativet til omgj\u00f8ring, er at det fremmes en ny komplett s\u00f8knad for tiltaket i sin helhet. I denne konkrete saken er det Statsforvalteren i Vestland som har fattet endelig vedtak. Kommunen har ikke anledning til \u00e5 gj\u00f8re om Statsforvalteren i Vestland sitt endelige vedtak. Ved eventuell formell begj\u00e6ring om omgj\u00f8ring, m\u00e5 denne i tilfelle oversendes til Statsforvalteren i Vestland som rett instans. S\u00f8knaden datert 17.03.2023 blir derfor avvist, da det ikke er grunnlag for \u00e5 realitetsbehandle denne etter pbl. \u00a7 21-4. For at vilk\u00e5ret ikke lengre skal gj\u00f8re seg gjeldende m\u00e5 det enten Saksnummer BYGG-2022/15502 Side 3 av 5 fremmes en ny komplett s\u00f8knad for tiltaket i sin helhet, hvor det eventuelt ikke blir oppstilt slikt vilk\u00e5r, alternativt anmode omgj\u00f8ring etter fvl. \u00a7 35. Vi gj\u00f8r oppmerksom p\u00e5 at vi ikke har tatt stilling til om det er grunnlag for \u00e5 innvilge eventuell ny s\u00f8knad uten vilk\u00e5r eller om kommunen er positiv til eventuell omgj\u00f8ring av vedtaket ved Statsforvaltningen sin behandling. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Trond H\u00e5kon Stadheim saksbehandler Vivian Meyer seksjonsleder Dette dokumentet er godkjent elektronisk. Kopi til: B TELLE EIGEDOM AS, Tellnes N\u00e6ringspark, 5357 FJELL Henning Madsen, Eikeneset 35, 5259 HJELLESTAD Britt Hege Danielsen Karlsen, Eikeneset 48, 5259 HJELLESTAD Frode Ivar Karlsen, Eikeneset 48, 5259 HJELLESTAD Saksnummer BYGG-2022/15502 Side 4 av 5 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2022/15502 Side 5 av 5 "
}