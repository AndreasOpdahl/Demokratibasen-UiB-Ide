{
  "dokument_id": "ebe396c5-9475-5918-86be-665810aa24ac",
  "doc_type": "case_attachment",
  "kommune": 5501,
  "tittel": "H\u00f8ringsinnspill BSHP",
  "url": "https://innsyn.tromso.kommune.no/application/getMoteDokument?dokid=2001896106",
  "tekst": "H\u00f8ringsinnspill BSHP 04.11.24 Fra: Christianne Marita Sandria Joh Balmer, Boligkontoret Strategim\u00e5l 1: I dag forvalter Boligkontoret og Troms\u00f8bolig KF kontraktsforhold. Jeg g\u00e5r ut fra at KF har en del av den samme praksisen som Boligkontoret, men det kan avklares med KF om n\u00f8dvendig. B\u00f8r kroken nevnes med navn som satsningsomr\u00e5de i strategim\u00e5l 6? Strategim\u00e5l 9: B\u00f8r det kanskje st\u00e5: Det etableres en plan for tilpasset og differensiert oppgradering av kommunale boliger til en egnet robusthetsgrad som t\u00e5ler slitasjen man kan forvente fra de ulike m\u00e5lgruppene.? -------------------------------------------------------------------------------------------- 1 08.11.24 Fra: Evelyn Solli Thomassen Strategim\u00e5l 7 \u2022 Utvikle informasjon om tilrettelegging og kartlegging av egen bolig Punkt 2 viser til funksjonstest.no. Denne er utdatert, den viser til TEK 10, ikke TEK 17. (Eller nyere hvis det har kommet enda en ny TEK). Det b\u00f8r komme offentlig bevissthet rundt at alle har et selvstendig ansvar med tanke p\u00e5 \u00e5 vurdere om egen bolig vil v\u00e6re hensiktsmessig livet ut. Er den egnet om man f\u00e5r behov for tilrettelegging? \u2022 Tverrfaglig tilrettelegging i krevende saker Det m\u00e5 v\u00e6re enkelt \u00e5 finne ut hvem de faste deltakerne er. Vi tenker at kompetanseteamet for velferdsteknologi kanskje b\u00f8r v\u00e6re med, mer enn \u00e5 \u00abha en tilknytning til dette teamet\u00bb. De har en kompetanse som ikke vi alltid er oppdatert p\u00e5. Strategim\u00e5l 8 \u2022 Ny standard for tilpasning av boliger til helseform\u00e5l Her b\u00f8r det ogs\u00e5 v\u00e6re en bevissthet med tanke p\u00e5 brannsikkerhet. a. I flerleilighetsbygg b\u00f8r det v\u00e6re seriekoblede r\u00f8ykvarslere, noe det ikke alltid er i dag. b. Det b\u00f8r ogs\u00e5 vurderes mulighet for r\u00f8mning. F.eks. for beboer som er avhengig av trappeheis mellom etasje med sove- eller oppholdsrom og utgang/r\u00f8mningsvei. Strategim\u00e5l 10 \u2022 Samkj\u00f8ring av rutiner p\u00e5 tvers Dette er markert med h\u00f8y prioritet, men tidsramme f\u00f8rst om 2 \u00e5r? \u2022 Kommunenes boligsosiale arbeid er godt koordinert Ingen ansvarlig, status eller tidsramme? Ellers er vi veldig enig i at det b\u00f8r finnes samarbeidsflater! Ref. side 5. ------------------------------------------------------------------------------------------- 2 H\u00f8ringsuttalelse p\u00e5 Boligsosial handlingsplan fra Lakselvbukt utviklingslag og Lakselvbukt pensjonistforening. Lakselvbukt utviklingslag og Lakselvbukt pensjonistforening vil peke p\u00e5 f\u00f8lgende i denne h\u00f8ringsuttalelsen: Distriktsmeldingen i Troms\u00f8 fra 2023 viser tydelig at Ullsfjord og Lakselvbuktomr\u00e5det har en stor andel eldre i sitt distrikt. Det st\u00e5r ingenting om boliger tilpasset eldre og personer med redusert fysisk mobilitet som bor i distriktet. Derfor mener vi m\u00e5 ha et nytt strategim\u00e5l: Kommunen skal jobbe for \u00e5 bygge boligklynger i utpekte distrikt (distriktssenter) som er tilpasset eldre, men ogs\u00e5 andre aldersgrupper. Troms\u00f8 kommune har en visjon om at \u00abDu skal f\u00e5 bo hjemme s\u00e5 lenge som mulig\u00bb og det er i tr\u00e5d med samfunnet ellers. Tjenester som ytes i hjemmet er stort sett billigere enn \u00e5 ha eldre p\u00e5 sykehjem. Mange eldre \u00f8nsker \u00e5 bo hjemme lengst mulig, samtidig vet vi at mange eldre bor i upraktiske boliger. Vi vet samtidig at det er mangel p\u00e5 leiligheter og botilbud i distriktet, noe som vanskeligj\u00f8r tilflytting til distriktet. Boligforskning har samlet inn data ift. eldre og bolig. I sentrale str\u00f8k ser en at gruppa 65 til 70 \u00e5r ofte flytter fra sine litt eldre eneboliger til nye leiligheter. I distriktet ser vi faktisk det helt motsatte. Mange som har bodd i byn\u00e6re omr\u00e5der velger noen ganger \u00e5 flytte tilbake til sin hjemplass n\u00e5r de blir pensjonister. Det viser seg at mange eldre i distriktet velger \u00e5 bo i gamle og upraktiske boliger i mangel p\u00e5 andre alternativ i sitt n\u00e6romr\u00e5de. For mange eldre er det \u00e5 flytte fra hjembygda fjernt. Folk vil bo der en er kjent, der du kan f\u00e5 hjelp av naboen og der du er p\u00e5 hils med ansatte p\u00e5 lokalbutikken. Det er med p\u00e5 \u00e5 gi god livskvalitet for den det gjelder. Ved \u00e5 bygge tilrettelagte boliger/leilighetskompleks i bogrupper kan ogs\u00e5 andre aldersgrupper benytte seg av et slikt botilbud. Et slikt boligkompleks vil v\u00e6re med p\u00e5 \u00e5 l\u00f8fte distriktene og det vil gi st\u00f8rre bolyst der generasjoner m\u00f8tes. Troms\u00f8 kommune har allerede tomteareal i distriktet som st\u00e5r ur\u00f8rt. Disse omr\u00e5dene b\u00f8r vurderes brukt til boligform\u00e5l. Dette vil ogs\u00e5 v\u00e6re i tr\u00e5d med Kommuneplanens samfunnsdel med arealstrategi som ble vedtatt i 2020. \u00abArealdisponeringen i distriktet skal stimulere til \u00f8kt bolyst og n\u00e6ringsvirksomhet med fokus p\u00e5 utvikling av eksisterende senter. Det b\u00f8r vurderes om enkelte eksisterende senter i distriktsomr\u00e5det b\u00f8r tilrettelegges som s\u00e6rlige tyngdepunkt for \u00e5 ivareta tjenester og funksjoner for et st\u00f8rre omland\u00bb. Pensjonistforbundet sier f\u00f8lgende: Noen av utfordringene med \u00e5 oppn\u00e5 m\u00e5lene i Bo trygt hjemme-reformen er: \u2022 Mange boliger er ikke praktisk mulig \u00e5 tilpasse \u2022 I distriktene er det f\u00e5 egnede boliger \u00e5 flytte til 3 \u2022 Mange eldre har ikke \u00f8konomi til \u00e5 tilpasse egen bolig eller flytte \u2022 En unders\u00f8kelse pensjonistforbundet gjennomf\u00f8rte blant sine medlemmer i 2023 bekreftet f\u00f8lgende: \u2022 4 av 10 har en bolig som ikke er tilpasset svekket funksjonsniv\u00e5 \u2022 6 av 10 har en bolig det ikke er mulig \u00e5 tilpasse \u2022 Nesten 1 av 4 eldre tror de ikke vil ha r\u00e5d til \u00e5 kj\u00f8pe boligen de \u00f8nsker seg 4 10.11.2024 H\u00f8ring Boligsosial handlingsplan for Troms\u00f8 kommune (2025 \u2013 2028) For medlemmene til NFU har boligsaker h\u00f8yeste prioritet. Vi var derfor glade da \u00abBoligplan \u2013 Boliger til personer med utviklingshemming 2022-2028\u00bb, ble vedtatt av kommunestyret. Det er fint at Boligsosial Handlingsplan 2025-2028 bygger p\u00e5 planen til personer med utviklingshemming (innledningen, s.2). Troms\u00f8 kommune har stort etterslep p\u00e5 boliger til personer med utviklingshemming. Dette er mennesker med medf\u00f8dte kognitive funksjonsnedsettelser. Tre prosjekt med samlokaliserte leiligheter for 26 personer vil bli ferdigstilt de n\u00e6rmeste \u00e5rene (Ryavegen, Kroken og Nordlyset). Det ser vi frem til, og vi ber\u00f8mmer Troms\u00f8 kommune for prosjektene, som bortsett fra Nordlyset har holdt seg innenfor 8 beboere, i tr\u00e5d med tidligere vedtak. Dette er livsvarige botilbud, og det gis anledning til \u00e5 kj\u00f8pe egen leilighet. Det har ogs\u00e5 v\u00e6rt lurt og i tr\u00e5d med brukernes \u00f8nsker \u00e5 pusse opp eksisterende bofellesskap. N\u00e5 f\u00e5r en kuttet i boligk\u00f8en. Dessverre er mange unge og deres foreldre i samme situasjon som f\u00f8r handlingsplanen ble vedtatt, med usikkerhet, manglende informasjon og manglende medvirkning. Antall personer med psykisk utviklingshemming over 20 \u00e5r som har s\u00f8kt om leilighet er n\u00e5 16 (opplysning fra forvaltningen). Av disse er 9 personer 23 \u00e5r eller eldre. I tillegg har 5 personer over 23 \u00e5r s\u00f8kt om overgang fra egen leilighet til omsorgsbolig. Vi er ikke kjent med at det konkret planlegges nye boligprosjekter, og NFU har lenge gjort oppmerksom p\u00e5 at dette raskt er n\u00f8dvendig. I mange tilfeller b\u00f8r ikke de samlokaliserte leilighetene v\u00e6re for flere enn 4-5 personer. I forskning kommer sm\u00e5 bofellesskap best ut, b\u00e5de if\u00f8lge ansatte og beboere. Dette gjelder opplevelser av faglig st\u00f8tte, stabilitet, mulighet for individualiserte tjenester, og helseoppf\u00f8lging. Ansatte peker p\u00e5 mer konflikt, mer uro og st\u00f8rre vansker med \u00e5 forene ulike behov n\u00e5r st\u00f8rrelsen \u00f8ker. Sm\u00e5 bofelleskap er naturlig nok spesielt viktige n\u00e5r de som skal ha leilighet har mer alvorlig kognitive funksjonsnedsettelse, psykiske vansker eller atferd som utfordrer. Tjenesten argumenter ofte med at det er billigere \u00e5 drifte store fellesskap. Dette har ingen vist for denne gruppen. 5 V\u00e5re hoved-kommentarer er: - F\u00f8lg opp boligplanen for utviklingshemmede, f\u00e5 dette med i boligsosial plan - Igangsett straks nye boligprosjekter for unge med utviklingshemming - Sm\u00e5 bofellesskap er vanligvis bedre enn store - Gi informasjon og individuell medvirkning \u2013 rett til \u00e5 bestemme hvor og med hvem en vil bo (CRPD) - Gi mulighet for \u00e5 eie egen leilighet Spesifikke kommentarer er: Strategim\u00e5l 1: Motvirke at innbyggere kommer i vanskelig situasjon Vi har problemer med \u00e5 gjenkjenne tiltak for personer med utviklingshemming. I dag treffer forvaltningskontorene vedtak om behov, og setter p\u00e5 venteliste. S\u00e5 blir det vanligvis taust og forvaltningen verken har eller gir ut informasjon til de som er s\u00f8kere. I \u00abBoligplan \u2013 Boliger til personer med utviklingshemming 2022-2028\u00bb ble det vedtatt mange tiltak om oppf\u00f8lging og informasjon som ikke er blitt gjennomf\u00f8rt. Vi etterlyser dette! Tiltak I kapittel 6.2 I boligplanen som etterlyses: En leilighet til person med utviklingshemming vil etter innflytting v\u00e6re personens hjem resten av livet, 60 \u00e5r. Dette skiller disse leilighetene fra andre \u201ckommunale boliger\u201d og de fleste andre omsorgsboliger. Vil \u201cen d\u00f8r inn\u201d gjelde denne gruppen?. 6 Strategim\u00e5l 2: Motvirke bostedsl\u00f8shet, er lite aktuelt for v\u00e5r gruppe. Mennesker med utviklingshemming bor hjemme hos foreldre til en leilighet er klar. Bostedsl\u00f8shet kan gjelde personer med utviklingshemming i grenseland (ikke erkjent). Strategim\u00e5l 3: Flest mulig fra kommunal bolig til egen bolig, og at flere skal kunne eie egen bolig, st\u00f8ttes fullt ut. I de nye boligprosjektene vil flere etter avtale med kommunen kj\u00f8pe leiligheten etter ferdigstilling. Vi er usikre p\u00e5 om dette er beskrevet. Strategim\u00e5l 5: Forebyggende tiltak for \u00e5 motvirke levek\u00e5rsutsatte bomilj\u00f8. God strategi som for v\u00e5r gruppe vil gjelde st\u00f8rst mulig integrering i vanlige bomilj\u00f8, som st\u00f8ttes av setningen \u00abjobbe for bomilj\u00f8 preget av mangfold\u00bb. For personer med utviklingshemming er det i tr\u00e5d med nasjonale retningslinjer viktig \u00e5 motvirke at leiligheter plasseres i institusjonslignende bygg. Dessuten \u00e5 motvirke \u00abomsorgsghettoer\u00bb, der en samler personer med behov for praktisk bistand av ulike \u00e5rsaker p\u00e5 et geografisk omr\u00e5de. Dette er i liten grad beskrevet i strategien. Strategim\u00e5l 6: Vi vil jobbe forebyggende og helhetlig for trygge og stabile boforhold. Under dette strategim\u00e5let burde et tiltak v\u00e6rt \u00e5 f\u00f8lge opp planlegging og informasjon for personer med utviklingshemming slik det er beskrevet i \u00ab\u00abBoligplan \u2013 Boliger til personer med utviklingshemming 2022-2028\u201d. Strategim\u00e5l 7: Tilrettelegging for alderdom og/eller redusert fysisk mobilitet i eget hjem. Strategim\u00e5l 8: \u00d8ke andelen universelt utformede boliger i alle bydeler God strategi og tiltak. For mennesker med utviklingshemming vil oftest den leiligheten de f\u00e5r leie eller kj\u00f8per i 20-\u00e5rene v\u00e6re deres hjem de neste 60 \u00e5r, livet ut. Individuell vurdering og tilrettelegging er viktig. F\u00e5 gjerne inn en henvisning til CRPD for mennesker med nedsatt funksjonsevne. Ogs\u00e5 mennesker med funksjonsnedsettelser skal kunne velge hvor de vil bo og med hvem. Dette er ikke ivaretatt av Troms\u00f8 kommune. Det b\u00f8r i st\u00f8rre grad legges til rette for initiativ fra foreldregrupper, og for medvirkning av foreldre i planleggingsfasen. Det b\u00f8r v\u00e6re de som skal bo i et bofellesskap, eller de som representerer disse, som skal medvirke i planleggingen av et prosjekt. Evaluering omtales, og m\u00e5 gj\u00f8res sammen med beboere, deres st\u00f8ttepersoner/ representanter og brukerorganisasjoner. 7 Strategim\u00e5l 9: Boligutvikling Et tiltak b\u00f8r v\u00e6re \u00e5 f\u00f8lge opp \u00abBoligplan \u2013 Boliger til personer med utviklingshemming 2022-2028\u00bb. Det b\u00f8r IKKE v\u00e6re et m\u00e5l at en tjenestebase som er plassert i samlokaliserte boliger \u201ckan betjene flere botiltak\u00bb. Mennesker med utviklingshemming trenger stabilitet og kjente personer og ofte sm\u00e5 personalgrupper. Et bomilj\u00f8 hvor deler av arealet skal brukes av mange ulike ansatte vil gi for stor uro. Troms\u00f8 kommune b\u00f8r ha et m\u00e5l om \u00e5 jobbe for sm\u00e5 og oversiktlige personalgrupper i sine bofellesskap. Dette er ikke forenlig med setningen under tiltaket Optimal drift \u00abDet er et m\u00e5l at en tjenestebase kan betjene flere botiltak.\u00bb Vi ber om at denne setningen strykes. Tiltaket \u00abDet m\u00e5 vurderes \u00e5 bygge flere typer boliger sammen, for eksempel studentbolig, omsorgsbolig, barnehage/skole, eneboliger (ikke n\u00f8dvendigvis. i samme bygg)\u00bb, ser greit ut. Det m\u00e5 ikke bety at en bygger sykehjem og leiligheter for personer med rusproblemer sammen med bofellesskap for utviklingshemmede p\u00e5 n\u00e6rliggende geografiske omr\u00e5der. Det er det som kalles \u00abomsorgsghetto\u00bb, og er det motsatte av \u00e5 integrere leiligheter i vanlige bomilj\u00f8. Et av tiltakene under strategim\u00e5l 9 er \u00abEtablering av boligklynger\u00bb. Dette tiltaket gjelder for personer med utviklingshemming. Det st\u00e5r: \u00abIntegrerte boliger for personer med utviklingshemming i ordin\u00e6re bomilj\u00f8, som fremmer inkludering og normalisering. Boligklyngene kombinerer bofellesskap med held\u00f8gns tjenestebase og n\u00e6rliggende boliger med timebaserte tjenester, som kan tilpasses individuelle behov. Tiltaket er ogs\u00e5 inkludert i boligplan for personer med utviklingshemming (2022-28)\u00bb. Dette st\u00f8ttes. Vi vil igjen fremheve at en m\u00e5 f\u00f8lge opp boligplanen! Vi ser at dette tiltaket bare er middels prioritert. Det m\u00e5 l\u00f8ftes i forhold til prioritering. Troms\u00f8 kommune mangler boliger til personer med utviklingshemming. 22 unge over 18 \u00e5r venter p\u00e5 tilbud om leilighet (av disse er 9 personer over 23 \u00e5r). S\u00e5 da m\u00e5 det bygges. Noen f\u00e5 kan kj\u00f8pe leiligheter i eksisterende bygg. Den vanligste boformen for mennesker med utviklingshemming etter at de flytter fra foreldrehjemmet er bofellesskap (70-80%). I Troms\u00f8 kommune g\u00e5r det 6-8 \u00e5r fra en starter planlegging av et nytt bofellesskap til personene kan flytte inn i leilighetene. Strategim\u00e5l 10: Samhandling og roller i det boligsosiale arbeidet Det er vanskelig ut fra tiltakene \u00e5 se om situasjonen vil endres. En fare er at denne omorganiseringen tar s\u00e5 mye tid og krefter at utvikling av prosjekter nedprioriteres. 8 M\u00e5leindikatorer Ingen ser ut til \u00e5 treffe tiltak for personer med utviklingshemming. Forslag til m\u00e5leindikatorer: Antall personer over 18 \u00e5r og over 23 \u00e5r med psykisk utviklingshemming som venter p\u00e5 leilighet (boligk\u00f8) Antall og andel personer med psykisk utviklingshemming som eier egen bolig Andel bofellesskap med st\u00f8rrelse 3-5 Andel bofellesskap med st\u00f8rrelse 8 eller lavere Antall \u00e5pne informasjonsm\u00f8ter for m\u00e5lgruppen, gjerne arrangert i samarbeid med brukerorganisasjoner Implementering og evaluering M\u00e5 ogs\u00e5 gjelde delplaner som \u00abBoligplan \u2013 Boliger til personer med utviklingshemming 2022-2028\u00bb P\u00e5 vegne av styret i NFU, Troms\u00f8 lokallag Audny Anke, leder 9 "
}