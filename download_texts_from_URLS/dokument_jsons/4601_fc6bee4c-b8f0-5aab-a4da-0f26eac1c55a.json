{
  "dokument_id": "fc6bee4c-b8f0-5aab-a4da-0f26eac1c55a",
  "doc_type": "case_attachment",
  "kommune": 4601,
  "tittel": "Samarbeidsavtale E134 Arm til Bergen IPR",
  "url": "https://bergen.kommune.no/politikere-utvalg/api/fil/bk360/12117865/Samarbeidsavtale-E134-Arm-til-Bergen-IPR",
  "tekst": "Samarbeidsavtale E134 Arm til Bergen IPR Utkast 19.12.2024 1. R\u00e5det sitt namn R\u00e5det sitt namn er E134 Arm til Bergen 2. F\u00f8rem\u00e5l og oppg\u00e5ver E134 Arm til Bergen skal arbeide for \u00e5 utvikle strekninga p\u00e5 rv. 13 fr\u00e5 E134 ved J\u00f8sendal til Odda, og fv. 49 fr\u00e5 Odda via Jondal og Norheimsund mot Bergen/Trengereid til ein trygg veg med god framkomst. Vegen skal inng\u00e5 i ein korridor fr\u00e5 den s\u00f8rlege delen av Austlandet via E134 mot Bergensomr\u00e5det, og samtidig gje eit effektivt og trygt samband mellom Hardanger via Samnanger mot Bergensomr\u00e5det. E134 Arm til Bergen IPR har f\u00f8lgjande oppg\u00e5ver: - Vere eit organ for dr\u00f8fting og samordning av synspunkt og aktivitetar for. R\u00e5det kan arrangere m\u00f8ter og konferansar, og gje felles uttalar. F\u00f8lgjande aktivitetar er sentrale: - F\u00f8lgje med, dr\u00f8fte og gje synspunkt p\u00e5 planarbeid langsetter strekninga - Arbeide for \u00e5 kunne finansiere prosjekta, inkludert \u00e5 arbeide for \u00e5 sikre statleg medfinansiering av sentrale tiltak langsetter strekninga. - Vere orientert om og ta felles politiske initiativ ovanfor statlege styresmakter i forhold til finansiering og prioritering av tiltak innanfor r\u00e5det sitt ansvarsomr\u00e5de. 3. Avgrensing R\u00e5det er ikkje eit eige rettssubjekt. R\u00e5det har ikkje delegert mynde, og legg difor ikkje bindingar p\u00e5 kommunane og fylkeskommunen sitt arbeide. Reguleringsplanar skal p\u00e5 ordin\u00e6r m\u00e5te vedtakast av kommunen som er planmynde, og kommunen er ikkje bunden av synspunkt i r\u00e5det. P\u00e5 same m\u00e5te er kommunane og fylkeskommunen ikkje bunden av synspunkt i r\u00e5det i h\u00f8yingssaker knytt til vegsambandet. Det same er tilfelle for byggherre for prosjekt p\u00e5 strekninga. 4. Deltaking i representantskapet Vestland fylkeskommune har to faste medlem, fylkesordf\u00f8rar og leiar for sektorutval innan samferdsel. Ordf\u00f8rarane i kommunane Ullensvang, Kvinnherad, Kvam og Samnanger saman med byr\u00e5d for byutvikling i Bergen er faste medlem. R\u00e5det blir leia av fylkesordf\u00f8rar, med leiar i sektorutval for samferdsel som vara. R\u00e5det kan invitere andre akt\u00f8rar som arbeider for utvikling av strekninga for \u00e5 kunne koordinere aktiviteten med utvikling av arm til Bergen.. 5. Administrative og \u00f8konomiske forhold Alle deltakarane i r\u00e5det har like eigardel i r\u00e5det, og har likt ansvar for r\u00e5det sine forpliktingar. Fylkeskommunen har sekretariatsansvar for r\u00e5det, og har ogs\u00e5 arkivplikt. R\u00e5det har ikkje eiga budsjett, og kan ikkje inng\u00e5 \u00f8konomiske forpliktingar. Kvar deltakar dekkjer eigne utgifter til deltaking og aktivitetar i r\u00e5det. Ved arrangement der eksterne bidragsytarar blir inviterte til \u00e5 delta, kan fylkeskommunen ta initiativ til spleiselag for finansiering av aktiviteten. 6. Endringar i avtalen R\u00e5det kan sj\u00f8lve fastsetje endringar i samarbeidsavtala som gjeld andre forhold enn dei lovmessige krava som er fastsetje i kommunelova \u00a718-4 4. ledd. Slike endringar krev samr\u00f8ystes vedtak. 7. Oppl\u00f8ysing R\u00e5det kan oppl\u00f8yse seg sj\u00f8lve med umiddelbar verknad, og politiske organ i kommunen/fylkeskommunen kan gjere vedtak om \u00e5 trekkje seg ut av r\u00e5det. "
}