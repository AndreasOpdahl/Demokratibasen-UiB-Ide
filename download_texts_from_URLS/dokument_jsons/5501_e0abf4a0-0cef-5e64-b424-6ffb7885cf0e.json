{
  "dokument_id": "e0abf4a0-0cef-5e64-b424-6ffb7885cf0e",
  "doc_type": "case_presentation",
  "kommune": 5501,
  "tittel": "Orientering - oppstilling for Ishavstoget i sentrum",
  "url": "https://innsyn.tromso.kommune.no/application/getMoteDokument?dokid=2001951195",
  "tekst": "Arkivsaksnr. 24/05511-12 Saksbehandler Kjersti Lund Martinsen Saksgang M\u00f8tedato Kommune- og byutviklingsutvalget 27.02.2025 Orientering - oppstilling for Ishavstoget i sentrum Kommunedirekt\u00f8rens innstilling til vedtak: Sak om oppstilling for Ishavstoget i sentrum tas til orientering. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Saken er en orienteringssak som redegj\u00f8r for dialogen og prosessen mellom Troms\u00f8 kommune og Terje Furnes (eier av Ishavstoget) vedr\u00f8rende oppstillingsplass for Ishavstoget i sentrum. Saksutredning Ishavstoget er et motorisert tog som er i drift sommerhalv\u00e5ret fra mai-september og kj\u00f8rer turer p\u00e5 dagtid. Toget har eksistert i byen flere \u00e5r, og har tidligere hatt oppstilling i Storgata nord utenfor det som i dag er McDonalds. Under oppstilling st\u00e5r toget i ro i ca. 20-30 minutter hvor det kan ta p\u00e5 passasjerer. Toget har ca. 6 turer i l\u00f8pet av dagen, og benytter oppstillingen i ca. 3 timer hver dag p\u00e5 sommerhalv\u00e5ret. I forbindelse med oppgradering av Storgata nord m\u00e5tte toget finne alternative oppstillingsplasser for sommerhalv\u00e5ret 2023 og 2024. Troms\u00f8 kommune foreslo i den forbindelse flere alternative oppstillingsplasser uten at disse ble godkjent av Furnes. Furnes benyttet da Storgata s\u00f8r som oppstilling rett utenfor Helmersen. Denne oppstillingen var hverken anbefalt eller godkjent av kommunen. Furnes har h\u00f8sten 2024 tatt kontakt med seksjon for eiendom hos kommunen for \u00e5 s\u00f8ke om \u00e5 st\u00e5 plassert i Storgata kommende sommerhalv\u00e5r 2025. Kommunen har avsl\u00e5tt Furnes sin s\u00f8knad om \u00e5 benytte Storgata av flere grunner. Storgata er nylig oppgradert og har i den forbindelse etablert pullerter i nordenden av gaten som vil forhindre inn/utkj\u00f8ring utenom tid for varelevering, dvs. mellom kl. 12.00 \u2013 06.00. I tillegg skiltes hele gaten om til G\u00e5gate som ikke tillater motorisert kj\u00f8ret\u00f8y i Storgata, med unntak av varelevering i gitte tidsrom (06-12). I detaljprosjekteringsfasen av den nye Storgata har flere konsulenter v\u00e6rt inne og kvalitetssikret at l\u00f8sningen, som da inneholder endringen om \u00e5 omgj\u00f8re gaten til \u00abG\u00e5gate\u00bb, vil treffe behovet som Troms\u00f8 kommune, ber\u00f8rte g\u00e5rdeiere og befolkningen har om \u00e5 skape en sammenhengende oppgradert g\u00e5gate hvor de myke trafikantene er prioritert. Kommunen \u00f8nsker med dette grepet \u00e5 stramme inn motorisert aktivitet i byens g\u00e5gate og dermed tilrettelegge og fremme trygg ferdsel for g\u00e5ende. Kommunen har ogs\u00e5 vist til siste revisjon av sentrumsplanen hvor det fremkommer tydelig at Storgata og andre gater i sentrum skal prioriteres for fotgjengere. En omplassering av Ishavstoget bort fra Storgata er i tr\u00e5d med de overordnede planene til kommunen. Andre kommuner gj\u00f8r lignende grep med m\u00e5l og \u00e5 skape et bedre bymilj\u00f8 og \u00f8kt byliv innenfor bykjernen. I de st\u00f8rre byene tilbyr man lignende tjenester som den Ishavstoget tilbyr, men da med p\u00e5/av-stigning i n\u00e6rheten av byens kjerne og ikke midt i bykjernen. Troms\u00f8 kommune har vurdert denne saken grundig, og i flere omganger. Saken har ogs\u00e5 v\u00e6rt vurdert av et bredt fagfelt best\u00e5ende av eiendom, trafikkplanleggere, veg, park, bydrift, og prosjektansvarlig for Storgata. Vurderingene er gjort samlet for \u00e5 ivareta alle fag. Kommunen har ogs\u00e5 tidligere v\u00e6rt p\u00e5 befaring med Furnes for \u00e5 se p\u00e5 ulike l\u00f8sninger. Etter flere interne m\u00f8ter sendte seksjon for eiendom ut et brev 24.10.24, og epost 20.11.24 til Furnes med alternative plasseringer, samt en begrunnelse for hvorfor Ishavstoget ikke kan st\u00e5 plassert i Storgata. For \u00e5 ivareta Furnes har kommunen funnet frem til fire alternative plasseringer som vi mener kan fungere for Ishavstoget. Foresl\u00e5tte plasseringer er henholdsvis i Gr\u00f8nnegata, S\u00f8ren Fl\u00f8ttmanns plass, Kaigata og langs ved Kystens hus. Se vedlegg hvor dette er n\u00e6rmere beskrevet. Kommunen har ogs\u00e5 tilbudt \u00e5 tilrettelegge for de fire alternativene ved at Furnes kan f\u00e5 sette opp skilt b\u00e5de p\u00e5 stedet, men ogs\u00e5 i Storgata for \u00e5 markedsf\u00f8re hvor toget har sin oppstilling. Videre inviterte seksjon for eiendom Furnes til m\u00f8te 11.11.24 p\u00e5 R\u00e5dhuset for \u00e5 gjennomg\u00e5 de ulike alternativene. Tilbakemeldingen fra Furnes er at disse fire alternativene ikke er aktuelle. 2 Furnes mener toget blir lite synlig, samt at han mener det er trafikale utfordringer knyttet til noen av plasseringene. Kommunen mener likevel at dette er fullgode alternativer til Storgata. Kommunen har ogs\u00e5 strukket seg langt i denne saken for \u00e5 finne en l\u00f8sning som kan fungere for begge parter. Kommunen har selv uttrykt til Furnes at man vurderer Ishavstoget som et flott innslag i Troms\u00f8 by, og at man derfor har fors\u00f8kt \u00e5 finne gode l\u00f8sninger som bidrar til at toget kan beholde sin plass i bybildet. Det er likevel slik at kommunen p\u00e5 samme tid m\u00e5 s\u00f8rge for trafikksikre g\u00e5gater og at kollektivtrafikken kan kj\u00f8re som normalt. Da er det utfordrende \u00e5 finne plasseringer i sentrum, dog mener vi likevel \u00e5 ha oversendt fire gode forslag, hvor vi h\u00e5per Furnes vil revurdere en av disse. Konklusjon Sak om oppstillingsplass for Ishavstoget tas til orientering. Vedtakskompetanse Kommune -og byutviklingsutvalget Vedlegg 3 "
}