{
  "dokument_id": "68a2ac75-29fb-5d4d-a4cf-cc2058a2dec2",
  "doc_type": "case_attachment",
  "kommune": 4601,
  "tittel": "Faglig innspill Plan- og bygningsetaten, datert 28.04.2025",
  "url": "https://bergen.kommune.no/politikere-utvalg/api/fil/bk360/12555818/Faglig-innspill-Plan-og-bygningsetaten-datert-28-04-2025",
  "tekst": "Kj\u00e6r, Ulrikke Christina Fra: S\u00e6terdal, Ulf Sendt: mandag 28. april 2025 09:53 Til: Postmottak planogbygg; Kj\u00e6r, Ulrikke Christina Emne: Innspill til h\u00f8ring av s\u00f8knad om anleggsarbeider i sj\u00f8 - ny gangbro mellom Marineholmen og Gamle Nyg\u00e5rdsbro (v\u00e5r sak HENV-2025/12143) Hei ! Viser til brev av 1.4.2025 fra Byr\u00e5dsavdeling for byutvikling med referanse 2025/144396 vedr. ovennevnte sak. Saken gjelder s\u00f8knad om tillatelse etter forurensingsloven til anleggsarbeider i sj\u00f8 i forbindelse med ny gangbro mellom Marineholmen og Gamle Nyg\u00e5rdsbro. Om planstatus er i s\u00f8knaden opplyst f\u00f8lgende: Det er riktig slik det fremg\u00e5r av s\u00f8knaden at tiltaket er i samsvar med vedtatt reguleringsplan. Gangbroen er planlagt plassert innenfor omr\u00e5de regulert til bruk og vern av sj\u00f8 og vassdrag med tilh\u00f8rende strandsone, ferdsel. I reguleringsbestemmelsene heter det i \u00a7 3.5.1 at det ikke tillates etablert konstruksjoner og anlegg innenfor omr\u00e5det som hindrer fri ferdsel, dette med unntak av gangforbindelser opp til og under gamle Nyg\u00e5rdsbro, jf. bestemmelsesomr\u00e5de #2. Til dettes bestemmelsesomr\u00e5de er det tatt inn bestemmelse i \u00a7 5.2 om at det i dette omr\u00e5det skal etableres en gangforbindelse fra Marineholmen og opp p\u00e5 Gamle Nyg\u00e5rdsbro og en gangforbindelse under Gamle Nyg\u00e5rdsbro for fremtidig videref\u00f8ring langs Store Lungeg\u00e5rdsvann. Etablering av gangforbindelsen er ogs\u00e5 omtalt i rekkef\u00f8lgebestemmelsene til planen \u00a7 6.3.4. Det m\u00e5 dokumenteres at gangbroen ikke er til hinder for en fremtidig gangforbindelse under Gamle Nyg\u00e5rdsbro. Det bemerkes ellers at del av tiltaket ber\u00f8rer hensynsonen i kommuneplanen og prosjektet for \u00abRenere havn Puddefjorden\u00bb slik det er opplyst i s\u00f8knaden. Vi legger til grunn at dette m\u00e5 hensyntas ved anleggsarbeidene. Det forutsettes at tiltakshaver ordner med n\u00f8dvendige s\u00f8knader om tiltak etter plan- og bygningsloven. Vi viser til uttalelse fra Byantikvaren vedr. kulturminner/verneverdier i omr\u00e5det. Utsnitt fra plandokumentene er gjengitt nedenfor. Med vennlig hilsen Ulf S\u00e6terdal Avdelingssjef Plan- og bygningsetaten, Juss- og tilsynsavdelingen Bergen kommune Postboks 7700 | 5020 Bergen Telefon 945 00 502 www.bergen.kommune.no Facebook | LinkedIn 1 Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. Utsnitt reguleringsplan Utsnitt illustrasjonsplan 2 Utsnitt tilleggsdok. mottatt 21.11.24 3 "
}