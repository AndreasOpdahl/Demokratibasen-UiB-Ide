{
  "dokument_id": "df210a69-0951-54da-949c-342c21a9a9a7",
  "doc_type": "case_attachment",
  "kommune": 5536,
  "tittel": "S\u00f8knad prosjekt bolyst og livskraft Lygen kommune(Vedlegg, 320KB)",
  "url": "https://innsyn.lyngen.kommune.no/wfdocument.aspx?journalpostid=2013054363&dokid=108540&versjon=1&variant=A&",
  "tekst": " S\u00d8KNAD PROSJEKT BOLYST OG LIVSKRAFT LYNGEN KOMMUNE MED inspirasjon til arenaer for lokalmat, n\u00e6ringsliv, innbyggere og tilreisende, trivsel og fellesskap. Bakgrunn Landsbymarkedet i Nordreisa er kjent for sitt arrangement rundt adventstider p\u00e5 Storslett hvor det frem til n\u00e5 har v\u00e6rt fokus p\u00e5 lokalmatakt\u00f8rer. Det er nye drivere av Landsbymarkedet, Bondens marked Troms (BmT), som \u00f8nsker \u00e5 utvide konseptet. BmT har flere ganger hatt marked og arrangement i samarbeid med Lyngen kommune p\u00e5 Lyngseidet, og som nye drivere av Landsbymarkedet \u00f8nsker vi \u00e5 skape et st\u00f8rre Landsbymarked p\u00e5 Lyngseidet ei adventshelg, 1.-2. desember i samarbeid med Lyngen kommune med form\u00e5l om \u00e5 skape bolyst og trivsel for innbyggere og tilreisende, foreninger og n\u00e6ringsliv. Prosjekt Landsbymarked Lyngen Bondens marked Troms/Landsbymarkedet \u00f8nsker \u00e5 f\u00e5 etablert Landsbymarkedet i Lyngen, for \u00e5 skape bolyst og glede for innbyggere og tilreisende, kulturakt\u00f8rer, foreninger og n\u00e6ringsliv. I den forbindelse trenger vi drahjelp fra Lyngen Kommune til \u00e5 etablere dette markedet som en \u00e5rlig begivenhet. Vi ser for oss et tre\u00e5rig prosjekt i samarbeid Lyngen kommune, hvor vi st\u00e5r for regien og organiseringen av markedet, mens kommunen bidrar med \u00e5 tilrettelegge Lyngenhallen for markedet. \u00c5rets utgave av Landsbymarkedet i Lyngen \u00f8nsker vi \u00e5 arrangere 1.-2.desember i Lyngenhallen. - vi \u00f8nsker \u00e5 g\u00e5 bredt ut ved \u00e5 invitere b\u00e5de lokalt og regionalt n\u00e6ringsliv til deltakelse - vi \u00f8nsker \u00e5 bredt fokus p\u00e5 lokal mat og h\u00e5ndverksprodukter - vi \u00f8nsker \u00e5 invitere lag og foreninger til \u00e5 delta - vi \u00f8nsker \u00e5 ha aktivitetstilbud for b\u00e5de store og sm\u00e5 - vi \u00f8nsker \u00e5 aktivisere kultur- og uteliv i kommunen denne helgen. For \u00e5 f\u00e5 dette til s\u00e5 trenger vi st\u00f8tte og drahjelp fra Lyngen Kommune; 1. Kommunen st\u00e5r for driftskostnadene og ansvar for tilrettelegging av Lyngenhallen i forbindelse med Landsbymarkedet. Rigging starter dagen f\u00f8r markedshelgen. 2. Vi ber om en \u00f8konomisk st\u00f8tte p\u00e5 kr. 75.000 \u00e5rlig som g\u00e5r til planlegging, gjennomf\u00f8ring og rapportering av prosjektet hvor belastningen for v\u00e5r del er blant annet timeforbuk til organisering, ressurser til markedsf\u00f8ring, invitasjonsarbeid og oppf\u00f8lging eksterne akt\u00f8rer, utl\u00e5n av telt og bord til utstillere lokalmatprodusenter, reisekostnader og m\u00f8tevirksomhet. 3. Lyngen kommune bidrar med aktiviteter/underholdning fra scene: eksempelvis elever fra kulturskolen med musikk, dans og kunst. For \u00e5 f\u00e5 en kontinuitet i arbeidet med \u00e5 etablere Landsbymarked Lyngen, s\u00e5 \u00f8nsker vi at samme avtale gjelder for 2024 og 2025 med tilsagnsbel\u00f8p \u00e5rlig. Konseptet bolyst og livskraft i Lyngen kommune med inspirasjon til arenaer hvor lokalmatprodusenter kan viser frem og selge egne produkter, utstillere og aktivitet av n\u00e6ringslivsakt\u00f8rer og foreninger som p\u00e5 denne m\u00e5ten kan markedsf\u00f8re seg selv og sine varer/aktivitet, vil v\u00e6re en flott begivenhet i m\u00f8rketida f\u00f8r jul. Ikke minst vil dette v\u00e6re en m\u00f8teplass og handelsmarked for innbyggere og tilreisende i Lyngen med rammer og aktivitet som vil tiltrekke sm\u00e5 og store, unge og eldre. Vi er alle kjent med at m\u00f8teplasser i lokalsamfunn skaper trivsel og fellesskap. Slike arenaer er spesielt attraktive f\u00f8r jul, n\u00e5r folk har behov for \u00e5 gjennomf\u00f8re julehandel, julegaver og matauk. BmT Landsbymarked s\u00f8ker herved om kr. 75.000,- per \u00e5r til Landsbymarked Lyngen over 3 \u00e5r. Vi h\u00e5per p\u00e5 positiv tilbakemelding fra Lyngen kommune, og er \u00e5pen for dialog i forbindelse med s\u00f8knaden. Med vennlig hilsen Rune Jensen Bondens marked Troms/ Landsbymarkedet ---------------------------------------- Arrangement I samarbeid med Lyngen kommune \u00f8nsker vi arrangementet gjennomf\u00f8rt teknisk som f\u00f8lger: \u2022 Lyngen kommune st\u00e5r for leie av Lyngenhallen, inkludert str\u00f8m \u2022 BmT organiserer og inviterer lokalmatprodusenter \u2022 Lyngen kommune v/n\u00e6ringssjef inviterer lokale n\u00e6ringsakt\u00f8rer som utstillere \u2022 BmT inviterer eksterne n\u00e6ringsakt\u00f8rer som utstillere \u2022 Lyngen kommune bist\u00e5r med aktiviteter/underholdning fra scene: eksempelvis elever fra kulturskolen med musikk, dans og kunst. "
}