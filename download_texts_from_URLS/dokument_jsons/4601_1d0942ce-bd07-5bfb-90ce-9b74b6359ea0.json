{
  "dokument_id": "1d0942ce-bd07-5bfb-90ce-9b74b6359ea0",
  "doc_type": "case_attachment",
  "kommune": 4601,
  "tittel": "Fagnotat datert 30.08.2023",
  "url": "https://bergen.kommune.no/politikere-utvalg/api/fil/bk360/9238937/Fagnotat-datert-30-08-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14911-6 (Arbeidssted) Saksbehandler: Yngve L\u00f8tvedt Dato: 30.08.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 96/743/0/0 Hamrevegen 250. Ombrukssentral og kontorbrakkerigg Hvem klager? Klager er tiltakshaver Hamrevegen 250 AS. Klagen er mottatt 02.08.2023. S\u00f8knad om oppf\u00f8ring av ombrukssentral for byggevarer og kontorbrakkerigg i tilknytning til virksomheten. Det skal etableres tre rubbhaller p\u00e5 henholdsvis 740 m2, 1800 m2 og 1125 m2. Kontorbrakkeriggen er p\u00e5 72 m2 og i tillegg skal det etableres 12 parkeringsplasser og 8 sykkelparkeringer. Det er s\u00f8kt Tiltaket om dispensasjon fra arealform\u00e5l idrett \u2013 ridesenter fastsatt i reguleringsplan. Det er videre s\u00f8kt om dispensasjon fra KPA 2018 \u00a7 6.2.2 byggegrensen langs vassdrag og fra rekkef\u00f8lgekrav i reguleringsplan \u00a7 1.2 knyttet til opparbeidelse av trafikksikker gangforbindelse fra Fanafjellsvegen. Det er gitt avslag i vedtak datert 12.07.2023 jf. arealform\u00e5let i reguleringsplanen idrett \u2013 ridesenter. Det er videre gitt avslag p\u00e5 s\u00f8knad om Vedtaket dispensasjon fra arealform\u00e5let jf. pbl \u00a7 19-2. Dispensasjon fra rekkef\u00f8lgekrav og byggegrense langs vassdrag er ikke behandlet. KPA 2018 viser eiendommen som idrettsanlegg og den ligger innenfor Planstatus hensynssonen Veist\u00f8y gul sone. Eiendommen omfattes av reguleringsplan ID 18500000, ikrafttredelsesdato 19.11.2007 og er regulert til idrett-ridesenter. Klagegrunner Klager anf\u00f8rer at vilk\u00e5rene for \u00e5 innvilge dispensasjoner er oppfylt. Behov for ytterligere Det m\u00e5 tas stilling til s\u00f8knad om dispensasjon fra rekkef\u00f8lgekrav og saksbehandling ved byggegrense mot vassdrag. eventuell omgj\u00f8ring Anbefalt vedtak Avslagsvedtak datert 12.07.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3. Det er mottatt merknad fra gnr 96 bnr 187 (Trond Losvik), gnr 90 bnr 214 (Bengt Haugs\u00f8en), gnr 96 bnr 657 (H\u00e5kon Tryti Nilssen), gnr 96 bnr 188 (Jon-K\u00e5re Hansen), gnr 96 bnr 109 (Birthe og K\u00e5re Kildal) og Anders Nygaard, ukjent adresse. Avkj\u00f8rsel er i samsvar med gjeldende reguleringsplan. Det er ikke innhentet uttalelse fra Bergen vann. Tiltaket er plassert utenfor aktsomhetsomr\u00e5de for steinsprang, jord- og flomskred og sn\u00f8skred. Det er vedlagt skredrapport fra Sweco fra 2012 som konkluderer med at tiltak ikke vil kreve tiltak mot skredrisiko. Dette forutsetter at det heller ikke gj\u00f8res terrenginngrep som vil kunne medf\u00f8re endrede stabilitetsforhold. Vestland fylkeskommune, Seksjon for strategi, utvikling og utredning har gitt uttalelse datert 30.06.2023. En midlertidig dispensasjon til 2028 kan gis dersom Fana rytterklubb ikke skal realisere ridesenter f\u00f8r dette. Omr\u00e5det \u00f8nskes ikke fraskrevet som idrettsform\u00e5l dersom rytterklubben ikke skal etablere seg p\u00e5 tomten. Videre bruk \u00f8nskes avklart ved rullering av idrettsplanen i 2028. Det vil v\u00e6re fornuftig \u00e5 opprettholde rekkef\u00f8lgekrav i forhold til infrastruktur dersom det skal komme gjenbrukssentral. Vestland fylkeskommune har i uttalelse datert 20.06.2023 reist tvil om hensiktsmessigheten for endret bruk. Tiltaket vil ha konsekvenser ut over hva et ridesenter har. N\u00e5r det gjelder rekkef\u00f8lgekrav om infrastruktur s\u00e5 vurderes ikke tiltaket \u00e5 gi mer trafikk enn et ridesenter. Byantikvaren har gitt uttalelse datert 20.06.2023 og kan ikke anbefale tiltaket fordi det vil \u00f8ke trafikkmengde i verdifullt landskap og p\u00e5 tvers av klimam\u00e5l. Dersom det gis tillatelse b\u00f8r det stilles vilk\u00e5r som ivaretar kulturlandskap. Bymilj\u00f8etaten har gitt uttalelse datert 14.06.2023 og frar\u00e5r ikke tiltaket. Det legges til grunn at konsekvensene for naturen og vassdraget vil trolig bli mindre ved at omr\u00e5det brukes til oms\u00f8kte tiltak og ikke ridesenter. S\u00f8knaden er sendt Statsforvalteren i Vestland for uttalelse, men det er ikke mottatt noen tilbakemelding. 2. Om klagen 1) Klimam\u00e5l og forpliktelser; Klager anf\u00f8rer at kommunen ikke har i tilstrekkelig grad lagt vekt p\u00e5 tiltakets samfunns- og milj\u00f8messige betydning. Det vises til FNs b\u00e6rekraftm\u00e5l og klimastrategi. Sirkul\u00e6r \u00f8konomi st\u00e5r h\u00f8yt p\u00e5 dagsordenen. 2) Behovet for en ombrukssentral; Kommunen har ikke i tilstrekkelig grad vektlagt at rammevilk\u00e5rene for byggebransjen stiller krav om, og bel\u00f8nner, ombruk av byggematerialer i det gr\u00f8nne skiftet. Klager viser til den \u00f8kte bruken som gjenspeiles i byggebransjen herunder kommunen selv. Saksnummer KLAGE-2023/14911 Side 2 av 8 3) Gr\u00f8nn strategi; Kommunen har ikke vektlagt kommunens egen Gr\u00f8nn strategi. Deler av innholdet i denne refereres i klagen. 4) Tidsaspektet; Tidsaspektet m\u00e5 vektlegges og det vises til at Bergen Kommune har erkl\u00e6rte klimakrise i juni 2019. Det vises til kommunens gr\u00f8nne strategi og behov for \u00e5 handle n\u00e5. 5) Nabovarsling; Kommunen har ikke i tilstrekkelig grad vektlagt at tiltaket er nabovarslet i henhold til kravene pbl \u00a7 21-3 f\u00f8rste ledd og det er ikke innkommet merknader fra naboer. Innspill fra andre enn naboer utenfor frist skal ikke vektlegges jf. Plan- og bygningsloven. 6) Trafikk; Kommunens vurdering av endret trafikkmengde i forhold til regulert form\u00e5l er ikke riktig. Tiltaket vil ikke medf\u00f8re \u00f8kt trafikk fordi en ombrukssentral vil gi mindre trafikk enn et ridesenter. Kommunen har ikke i tilstrekkelig grad hensyntatt at trafikken i Hamreveien er betydelig redusert etter at nye E39 har \u00e5pnet. Veien fra E39 /R\u00e5dalen til Hamreveien ble betydelig oppgradert i forbindelse med utbyggingen. 7) Gjenbruk av tomten; Kommunen har ikke i tilstrekkelig grad vektlagt at hele arealet er ferdig opparbeidet med lovlig avkj\u00f8rsel og full infrastruktur (vann, avl\u00f8p, elektrisk etc). Tomten er ferdig planert. Det kreves ikke ytterligere inngrep i naturen. Kommunen har ikke tatt hensyn til at det er en betydelig tomtemangel i Bergen kommune og at det ikke er sannsynlig \u00e5 finne en alternativ planert tomt p\u00e5 30-40 m\u00e5l i avsatte l/L omr\u00e5der i kommunen. 8) Beliggenhet; Hamreveien 250 er ca. 5 km fra E39 og 580 og har gode veiforbindelser b\u00e5de til bydelene i Bergen, omkringliggende kommuner og regionene s\u00f8r etter hvert n\u00e5r Kyststamvegen videreutvikles. Ombruksentral vil bli etablert i n\u00e6romr\u00e5det til BIR / Ragn Sells / Fana Stein og Gjenvinning sine virksomheter i R\u00e5dalen med muligheter for samarbeid for \u00e5 redusere avfallsmengden gjennom \u00f8kt ombruk. Disse forhold er ikke vektlagt i tilstrekkelig grad. 9) KPA 2018; Alternativ bruk av Hamreveien 250 ble sv\u00e6rt godt utredet av kommunens egen fagavdeling i forbindelse med KPA 2018 som anbefalte eiendommen omregulert til r\u00e5stoffutvinning: lukket steinuttak fra Fanafjellet med etterbruk som deponi av lettere forurensete masser. Helt frem til 4 m\u00e5neder f\u00f8r KPA ble vedtatt viste reguleringskartet for H250 n\u00e6ringsvirksomhet p\u00e5 H250 og ikke idrett. Etter omfattende protester fra n\u00e6romr\u00e5det mot steinknuseverk og deponi, besluttet politikerne \u00e5 g\u00e5 mot sin egen fagavdeling og opprettholde idrettsform\u00e5let. Fagavdelingen hadde gjort en grundig vurdering av omreguleringen og det var ikke innsigelser verken fra Fylket, Statens vegvesen eller andre offentlige etater. 10) Pilot og dispensasjon; Kommunen har ikke i tilstrekkelig grad vektlagt at det s\u00f8kes om en dispensasjon for en periode p\u00e5 fire \u00e5r og at det i denne perioden skal utarbeides en reguleringsplan. Det s\u00f8kes alts\u00e5 ikke om et varig tiltak. Det vil ikke gjennomf\u00f8res ytterligere naturinngrep, og etablering av infrastruktur (haller og kontorbrakke) kan enkelt reverseres. I klagen er det kommentarer til merknader og uttalelser som er innkommet. Vi viser til klagen i sin helhet om dette. Det vises til klagen i sin helhet. 3. Vurdering av klagen 3.1 Vedr\u00f8rende innkomne merknader, vilk\u00e5r i pbl \u00a7 21-3 om nabovarsling. Klager viser til at det er ikke er fremsatt merknader fra naboer og at innspill fra andre enn naboer skal ikke vektlegges jf. krav i pbl \u00a7 21-3 f\u00f8rste ledd. Det f\u00f8lger av \u00a7 21-3 nabovarsel at; Saksnummer KLAGE-2023/14911 Side 3 av 8 \u00abF\u00f8r s\u00f8knad sendes inn, skal naboer og gjenboere varsles av s\u00f8ker hvis ikke disse skriftlig har meddelt at de ikke har merknader til s\u00f8knaden. I varselet skal det gis melding om at mulige merknader m\u00e5 v\u00e6re kommet til s\u00f8ker innen en frist p\u00e5 minst 2 uker etter at varselet er sendt og grunnlagsmaterialet for s\u00f8knaden er gjort tilgjengelig.....\u00bb Vi viser ellers til prinsippet i Forvaltningslovens \u00a7 17 der det f\u00f8lger at; \u00abForvaltningsorganet skal p\u00e5se at saken er s\u00e5 godt opplyst som mulig f\u00f8r vedtak treffes.\u00bb Vi legger til grunn at pbl \u00a7 21-3 fastsl\u00e5r plikt for s\u00f8ker \u00e5 varsle naboer slik at de kan komme med merknader og slik sett opplyse saken. Det f\u00f8lger av saken at s\u00f8ker har gjennomf\u00f8rt nabovarsling jf. lovens krav. Selv om naboer ikke har inngitt merknader innen 2 uker s\u00e5 er det ikke hjemmel for \u00e5 avvise merknader innkommet etter 2 ukers frist. S\u00e5 lenge det kommer inn relevante opplysninger innen det tas stilling til s\u00f8knad om tiltaket s\u00e5 m\u00e5 forvaltningsorganet vurdere disse sammen med saken jf. fvl \u00a7 17. Vi viser ellers til Norsk lovkommentar ved Jan Fridthjof Bernt \u00abEn slik frist kan normalt ikke anses som preklusiv \u2013 alts\u00e5 slik at parten er fullstendig avsk\u00e5ret fra \u00e5 komme med nye opplysninger og anf\u00f8rsler etter dette tidspunkt, jf. bestemmelsen i \u00a7 34 andre ledd om at klageinstansen kan ta hensyn til nye omstendigheter og kan ta opp forhold som ikke er ber\u00f8rt klageren. Men hvis parten oversitter fristen, vil hun kunne risikere at vedtak er truffet f\u00f8r innsigelsen er fremsatt...\u00bb Eiendommene som har sendt inn merknader er gnr 96 bnr 187 (Trond Losvik), gnr 90 bnr 214 (Bengt Haugs\u00f8en), gnr 96 bnr 657 (H\u00e5kon Tryti Nilssen), gnr 96 bnr 188 (Jon-K\u00e5re Hansen), gnr 96 bnr 109 (Birthe og K\u00e5re Kildal), Vi viser til eiendommene som har merknader og disses beliggenhet i forhold til tiltaket (med unntak av merknad fra Anders Nygaard, ukjent adresse); Saksnummer KLAGE-2023/14911 Side 4 av 8 Vi legger i klageomgang til grunn at de innsendte merknader ikke kan avskj\u00e6res selv om merknadshaverne ikke direkte er naboer. Ut fra tiltakets innhold vil det v\u00e6re naturlig \u00e5 definere et st\u00f8rre omr\u00e5de av eiendommer som gjenboere. Vi tiltrer vurderingene i avslagsvedtaket som legger til grunn at; \u00abTiltaket avviker sterkt fra regulert arealform\u00e5l og vi har forst\u00e5else for at n\u00e6rmilj\u00f8et reagerer p\u00e5 det. Det er positivt for klimaet at det etableres en ombrukssentral for byggevarer, men etter v\u00e5rt syn m\u00e5 dette tiltaket inng\u00e5 i en reguleringsplan dersom det skal etableres p\u00e5 oms\u00f8kte eiendom. Vi viser ellers til vedtaket og dispensasjonsvurderingen i punkt 3.9.\u00bb 3.2 Dispensasjoner I KPA 2018 vises eiendommen som tiltaket oms\u00f8kes p\u00e5 som idrettsanlegg. I reguleringsplanen er eiendommen regulert til idrett \u2013 ridesenter. Tiltaket kommer i strid med arealform\u00e5let i plan fordi det s\u00f8kes \u00e5 etablere ombrukssentral. Det er s\u00f8kt om dispensasjon fra arealform\u00e5let idrett-senter. Tiltaket kommer videre i strid med KPA 2018 \u00a7 6.2.2 byggegrense mot vassdrag, fordi deler av tiltaket ligger n\u00e6rmere enn 20 meter fra vassdrag. Denne s\u00f8knaden er ikke behandlet i vedtaket, men er forel\u00f8pig vurdert i begrunnelsen i avslaget. Det er videre s\u00f8kt om dispensasjon fra rekkef\u00f8lgekravet i reguleringsplanenes \u00a7 1.2 som sier at det skal opparbeides trafikksikker gangforbindelse fra Fanafjellsvegen til eiendommen. Denne s\u00f8knaden er heller ikke behandlet i vedtaket, men er forel\u00f8pig vurdert i begrunnelsen i avslaget. Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl, kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. 3.2.1 Dispensasjon fra arealform\u00e5l idrett \u2013 ridesenter. Tiltaket kommer i strid med arealform\u00e5let idrett-ridesenter i plan fordi det s\u00f8kes \u00e5 etablere ombrukssentral. Avslagsvedtaket legger til grunn at vilk\u00e5rene for \u00e5 gi dispensasjon ikke er oppfylt. Klager anf\u00f8rer at vilk\u00e5rene er oppfylt. Hensynet bak arealform\u00e5let er at det skal etableres idrett-ridesenter p\u00e5 eiendommen. Avslagsvedtaket har gjengitt s\u00f8kers begrunnelse for dispensasjon. Det er gitt f\u00f8lgende begrunnelse i avslaget i forhold til dispensasjon fra form\u00e5let idrett-ridesenter; \u00abTiltaket kommer i strid med arealform\u00e5let idrett-ridesenter og det m\u00e5 vurderes om tiltaket tilsidesetter hensynet bak bestemmelsen. Det er s\u00f8kt om dispensasjon fra bestemmelsen med en tidshorisont p\u00e5 4 \u00e5r. Selv om dispensasjonen er s\u00f8kt midlertidig, vil det etter v\u00e5rt syn v\u00e6re Saksnummer KLAGE-2023/14911 Side 5 av 8 uheldig \u00e5 avvike s\u00e5 mye fra reguleringsplanen. En reguleringsplan er blitt til gjennom en omfattende planprosess der offentlige myndigheter, grunneiere og andre ber\u00f8rte parter har f\u00e5tt anledning til \u00e5 fremme sine synspunkt i prosessen frem mot reguleringsvedtaket. Dersom eiendommen skal benyttes til ombrukssentral, m\u00e5 det utarbeides en ny reguleringsplan hvor flere parter kan involvere seg i reguleringsvedtaket. I en slik prosess vil det avdekkes hvilken p\u00e5virkning tiltaket vil ha for omgivelsene, om det b\u00f8r plasseres et annet sted eller om det m\u00e5 gj\u00f8res tiltak p\u00e5 eiendommen for \u00e5 gj\u00f8re ulempene mindre for omgivelsene. Vestland fylkeskommune som er vegeier forbi eiendommen, peker ogs\u00e5 p\u00e5 at det b\u00f8r utarbeides en ny plan for tiltaket. Vestland fylkeskommune uttalelse (utdrag): N\u00e5r det gjeld arealf\u00f8rem\u00e5let var dette opphaveleg LNF f\u00f8r det vart regulert til idrett \u2013 ridesenter grunna press for \u00e5 finne eigna omr\u00e5da til dette f\u00f8rem\u00e5let. I etterkant har det vore gjeve mellombels dispensasjon for riggplass i samband med E39-prosjektet. I kva grad det er hensiktsmessig \u00e5 leggje til rette for ein permanent endra bruk til oms\u00f8kte tiltak i dette omr\u00e5det, stiller vi oss tvilande til. B\u00e5de tiltaket i seg sj\u00f8lv, drifta og trafikkmengda og -typen dette medf\u00f8rer har konsekvensar utover det eit ridesenter vil ha og m\u00e5 vurderast i det f\u00f8lgjande. Seksjon for strategi, utvikling og utredning (SUU) skrev f\u00f8lgende i en uttalelse datert 30.06.23. (utdrag) Omr\u00e5det er avsatt til idrettsform\u00e5l i kommuneplanens arealdel og er regulert til ridesport. Ridesenteret er ikke blitt realisert enda, men det vil gj\u00f8res et arbeid med avklaringer rundt videre bruk til idrettsform\u00e5l i hovedrullering av Idrettsplan i 2028 dersom det ikke blir realisert ridesenter p\u00e5 tomten. S\u00e5ledes vil en midlertidig dispensasjon for ombrukssentral frem til 2028 kunne godkjennes dersom Fana Ryttersportklubb ikke skal realisere et ridesenter f\u00f8r det. En avklaring med Fana Ryttersportklubb m\u00e5 eventuelt dere gjennomf\u00f8re f\u00f8r det kan gies en midlertidig dispensasjon. Det er generelt satt av lite areal til videreutvikling av idrettsanlegg i Bergen s\u00f8r. Derfor vil vi ikke fraskrive dette omr\u00e5de til idrettsform\u00e5l, selv om Fana Ryttersportklubb eventuelt ikke skal etablere ridesenter p\u00e5 tomten. Som nevnt over, vil man da ta stilling til den videre bruken til idrettsform\u00e5l ved hovedrulleringen av Idrettsplanen i 2028, eller i arbeidet med rullering av kommuneplanens arealdel. Det er generelt satt av lite areal til videreutvikling av idrettsanlegg i Bergen s\u00f8r, og SUU vil derfor ikke fraskrive eiendommen til idrettsform\u00e5l. En ny vurdering av eiendommen vil skje gjennom rullering av idrettsplanen i 2028 eller i arbeidet med rullering av kommuneplanens arealdel. Vi syns det er positivt med en ombrukssentral for byggevarer, men et s\u00e5 stort avvik fra reguleringsplanen m\u00e5 gj\u00f8res gjennom en ny reguleringsplan hvor flere parter kan bli involvert. Det legges ogs\u00e5 vekt p\u00e5 at n\u00e6rmilj\u00f8et har en klar forventning om at eiendommen skal benyttes til idrett-ridesenter og at et s\u00e5 stort avvik m\u00e5 derfor g\u00e5 gjennom en reguleringsplan. Tiltaket vurderes til \u00e5 vesentlig tilsidesette hensynet bak arealform\u00e5let i reguleringsplanen.\u00bb Vi tiltrer vurderingene i klageomgang. Klager anf\u00f8rer tidsaspektet. Vi kan ikke se at tidsaspektet er s\u00e5 kritisk at ikke det er tid til \u00e5 gjennomf\u00f8re en reguleringsendring. Vi vurderer at anf\u00f8rselen ikke kan tillegges s\u00e6rlig vekt. I hvilken grad tiltaket vil endre trafikkforhold er et av elementene som b\u00f8r bli vurdert og avklart ved en reguleringsendring. Dette gjelder b\u00e5de type trafikk og mengde. Vi fastholder at temaet m\u00e5 anses \u00e5 ikke v\u00e6re tilstrekkelig utredet og avklart i byggesaken. Tiltaket vil medf\u00f8re trafikk og trafikksikkerhet er et viktig tema her under hvilke tilkomstveier som tiltaket vil fremme bruk av. Vi p\u00e5peker at ogs\u00e5 veieier anbefaler reguleringsplan. Saksnummer KLAGE-2023/14911 Side 6 av 8 At tomten har god beliggenhet vurderes ogs\u00e5 som et element som kan medf\u00f8re at tiltaket gir trafikk\u00f8kning ut over eiendommens fastsatte bruk i plan. Vi kan derfor i utgangspunktet ikke se at beliggenhet styrker grunnlaget for \u00e5 gi dispensasjon. Alle de nevnte forhold som vi fastholder og vurderer vesentlig tilsidesetter arealform\u00e5let kan ikke oppveies av at det dreier seg om gjenbruk av en tomt som i utgangspunktet har p\u00e5 plass infrastruktur. Sp\u00f8rsm\u00e5let som framg\u00e5r, er nettopp hvordan det nye endrede tiltaket p\u00e5virker disse forhold. Alt i alt er det flere temaer som vil bli mangelfullt vurdert ved en dispensasjon. Vi p\u00e5peker at tiltaket som oms\u00f8kes er omfattende. De forholdene som et nytt form\u00e5l vil p\u00e5virke vil skje med en gang tiltaket iverksettes og at det s\u00f8kes om tidsbegrenset dispensasjon vil s\u00e5ledes ikke redusere eventuelle virkninger. Vi kan heller ikke se at det forutg\u00e5ende planarbeidet gir svar p\u00e5 det som det n\u00e5 s\u00f8kes om i forhold til mulige konsekvenser, da dette gjaldt en helt annen type tiltak. Klager har kommentert uttalelser som foreligger i saken. Klager viser blant annet til uttalelse fra Vestland Fylkeskommune som anf\u00f8res \u00e5 v\u00e6re for generell og sp\u00f8rrende uten konkrete standpunkt, Vi legger til grunn at dette viser at det er en rekke sp\u00f8rsm\u00e5l den endrede bruken tar opp og som b\u00f8r utredes ved en reguleringsendring. Vi fastholder at tiltaket vil medf\u00f8re at hensynet bak bestemmelsen om arealform\u00e5l i gjeldende plan vil bli vesentlig tilsidesatt. Vi kan ikke se at de forhold som klager anf\u00f8rer er uriktig vektlagt i vurderingen som er gjort i avslagsvedtaket. Vi viser videre til at avslaget har vurdert at fordelene ikke er klart st\u00f8rre enn ulempene. Det f\u00f8lger av avslagsvedtaket at; \u00abFordelene ved \u00e5 dispensere fra arealform\u00e5let er at byggen\u00e6ringen for en ombrukssentral for brukte byggevarer som kan gjenbrukes, noe som er bra for klimaet. Ulempen er at oms\u00f8kte tiltak avviker sterkt fra regulert arealform\u00e5l og at offentlige myndigheter, grunneiere og andre ber\u00f8rte parter ikke f\u00e5r anledning til \u00e5 fremme sine synspunkt i prosessen. Etter en samlet vurdering vil ikke fordelene v\u00e6re klart st\u00f8rre enn ulempene.\u00bb Vi viser til at vilk\u00e5rene i pbl \u00a7 19-2 er kumulative og fordi hensynet bak form\u00e5let vurderes \u00e5 v\u00e6re vesentlig tilsidesatt s\u00e5 vil ikke fordel versus ulempevurdering endre resultat. Vi viser i alle tilfelle at fordelene er at tiltakshaver slipper reguleringsendring og f\u00e5r brukt tomten og gjennomf\u00f8rt tiltaket. Vi ser ogs\u00e5 at det er knyttet opp fordeler i forhold til at det opprettes gjenbruksstasjon. Vi er uenig med at flere av elementene som beskrives som fordeler er tungtveiende i forhold til ulempene. Vi viser til at avviket er vesentlig og at flere temaer ikke er avklart. Vi vurdere at et endret tiltak vil kunne iverksettes innen rimelig tid ogs\u00e5 ved en reguleringsendring. Vi fastholder avslagsvedtakets konklusjon om at fordelen ikke er klart st\u00f8rre enn ulempene. 3.2.2 Dispensasjoner som ikke er behandlet: 3.2.2.1 Byggegrense langs vassdrag Avslaget har gitt f\u00f8lgende forel\u00f8pige vurdering; \u00abTiltaket kommer i strid med kommuneplanens \u00a7 6.2.2 byggegrense langs vassdrag. Saksnummer KLAGE-2023/14911 Side 7 av 8 I denne konkrete saken er vi positive til en dispensasjon fra byggegrensen langs vassdrag. Eiendommen er planert ut og vassdraget er lagt i r\u00f8r under eiendommen, vi kan ikke se at rubbhallene som plasseres p\u00e5 ferdig planert terreng skal p\u00e5virke biologisk mangfold i elven eller allmennhetens tilgang til elven. Vi stiller oss positive til dispensasjon fra kommuneplanens \u00a7 6.2.2 byggegrense langs vassdrag, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne.\u00bb Vi tiltrer vurderingene i klageomgang. 3.2.2.2 Rekkef\u00f8lgekrav i reguleringsplan Avslaget har gitt f\u00f8lgende forel\u00f8pige vurdering; \u00abTiltaket kommer i strid med reguleringsplanens \u00a7 1.2 som sier at det skal opparbeides trafikksikker gangforbindelse fra Fanafjellsvegen til oms\u00f8kte eiendom. I denne konkrete saken er vi positive til en dispensasjon fra rekkef\u00f8lgekravet fordi en ombrukssentral i hovedsak vil ha bes\u00f8kende som kommer med kj\u00f8ret\u00f8y. Et ridesenter ville hatt behov for et fortau da kundene i st\u00f8rre grad benytter seg av sykkel/g\u00e5ing eller buss. Vestland fylkeskommune var ogs\u00e5 positive til en dispensasjon fra rekkef\u00f8lgekravet i denne saken. Vi stiller oss positive dispensasjon fra reguleringsplanens \u00a7 1.2 rekkef\u00f8lgekrav, men siden et er gitt avslag p\u00e5 annet grunnlag er det ikke hensiktsmessig \u00e5 innvilge denne.\u00bb Vi tiltrer vurderingene i klageomgang. 4. Konklusjon Avslagsvedtak datert 12.07.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over avslag 5. Avslag p\u00e5 s\u00f8knad 6. Tilleggsopplysninger 7. Byantikvarens uttalelse 8. Uttalelse fra Bymilj\u00f8etaten 9. Uttalelse fra Vestland Fylkeskommune 10. Uttalelse fra Riksantikvaren 2013 11. Tegninger 12. S\u00f8knad med vedlegg 13. Merknader Saksnummer KLAGE-2023/14911 Side 8 av 8 "
}