{
  "dokument_id": "817df11a-e657-5b5d-b18a-4536fbbed0e7",
  "doc_type": "case_presentation",
  "kommune": 5501,
  "tittel": "S\u00f8knad om permisjon fra verv som folkevalgt - Marta Hofs\u00f8y",
  "url": "https://innsyn.tromso.kommune.no/application/getMoteDokument?dokid=2001575444",
  "tekst": "Arkivsaksnr. 24/00348-1 Saksbehandler Rebekka Ringholm Saksgang M\u00f8tedato Formannskapet S\u00f8knad om permisjon fra verv som folkevalgt - Marta Hofs\u00f8y Kommunedirekt\u00f8rens innstilling til vedtak: Marta Hofs\u00f8y innvilges midlertidig fritak fra sine verv som folkevalgt i perioden fra og med 4. mars 2024 og ut desember 2024. Mari Enoksen Hult Gry Caroline Dons Konstituert kommunedirekt\u00f8r Konstituert direkt\u00f8r, stab for organisasjon 1 Hva saken gjelder Behandling av s\u00f8knad om fritak fra verv som folkevalgt i Troms\u00f8 kommune fra Marta Hofs\u00f8y. Saksutredning Marta Hofs\u00f8y er valgt inn i kommunestyret i Troms\u00f8 for perioden 2023 til 2027. Hun har s\u00f8kt om fritak fra sine verv som folkevalgt grunnet graviditet og foreldrepermisjon. Hofs\u00f8y er medlem i kommunestyret, formannskapet og valgstyret samt leder for helse- og velferdsutvalget. Hun er varamedlem til kommunalt r\u00e5d for mennesker med nedsatt funksjonsevne, administrasjonsutvalget, kommune- og byutviklingsutvalget, oppvekst- og utdanningsutvalget, klageutvalget og milj\u00f8-, idrett-, kultur- og samfunnsutviklingsutvalget. Kommuneloven \u00a7 7-9 andre ledd lyder som f\u00f8lger: \u00abHvis en folkevalgt ikke kan ivareta vervet sitt uten at det f\u00f8rer til vesentlig ulempe for han eller henne, kan kommunestyret eller fylkestinget etter s\u00f8knad frita den folkevalgte for vervet midlertidig eller for resten av valgperioden.\u00bb Vilk\u00e5ret for \u00e5 gi fritak er at den folkevalgte ikke kan utf\u00f8re sine plikter i vervet uten at det f\u00f8rer til vesentlig ulempe. Dersom Hofs\u00f8y f\u00e5r fritak, kan kommunestyret velge settemedlemmer til vervene hun f\u00e5r fritak fra etter kommunelovens \u00a7 7-11. Konklusjon Det anbefales at Marta Hofs\u00f8y innvilges midlertidig fritak fra sine verv som folkevalgt i perioden hun har s\u00f8kt om. Vedtakskompetanse Formannskapet Vedlegg 2 "
}