{
  "dokument_id": "5ffd8efe-7975-53f2-b58b-d99a6cfdd1f5",
  "doc_type": "case_attachment",
  "kommune": 4601,
  "tittel": "Klagers merknad til fagetatens notat.",
  "url": "https://bergen.kommune.no/politikere-utvalg/api/fil/bk360/9913665/Klagers-merknad-til-fagetatens-notat-",
  "tekst": " V\u00e5r referanse: 15456- NKI Byr\u00e5dsavdelingen for byutvikling Ansvarlig advokat: Nina Kibsgaard Postboks 7700 Dokumentnummer: 91226 5020 BERGEN E-post: byutvkling@bergen.kommune.no Bergen, 19. februar 2024 GBNR. 109/25 \u2013 FLESLANDSVIKA 62 \u2013 MERKNAD TIL FAGNOTAT 1 INNLEDNING Vi viser til Plan- og bygningsetatens fagnotat av 26. januar 2024. P\u00e5 vegne av klager inngir vi med dette merknader til fagnotatet. 2 FAGETATENS BEGRUNNELSE 2.1 Privatisering Plan- og bygningsetaten skriver i sitt fagnotat p\u00e5 side tre f\u00f8lgende: \u00abOmr\u00e5dene vest for fritidsboligen gir utsikt mot sj\u00f8en og er ubebygddet LNF-omr\u00e5de. Videre er det registrert krigshistoriske kulturminne nedenfor.\u00bb Det st\u00e5r i tillegg at \u00abFagetaten anser derfor at omr\u00e5det har en allmenn interesse, og tiltak som kan bidra med \u00e5 privatisere tilkomsten til LNF omr\u00e5det mot sj\u00f8en og kulturminner skal unng\u00e5s.\u00bb Vi viser for f\u00f8rste til at Byantikvaren har gitt en positiv uttalelse til tiltaket, da de vurderer at tiltaket ikke vil ber\u00f8re krigsminnet, jf. uttalelse av 11. desember 2023. For det andre, er vi uenig i at oms\u00f8kte tiltak vil bidra til \u00f8kt privatisering. Vi viser til at terrengforholdene gj\u00f8r at allmennheten m\u00e5 bruke eksisterende gangvei frem til hytten, passere tett rundt hyttens nordre hj\u00f8rne, dvs. gjennom hagen til hytten, for \u00e5 komme frem til krigsminnene og stupet ned mot sj\u00f8en. Denne situasjonen vil ikke endres som f\u00f8lge av tiltaket. I tillegg viser vi til at Plan- og bygningsetaten ikke har vektlagt at den planlagte veien ligger p\u00e5 en boligeiendom helt frem hytteeiendommen. Det er alts\u00e5 ikke tale om et brukervennlig friluftsomr\u00e5de, men et areal som er regulert og faktisk brukt til bebyggelse og som ligger i enden av Fleslandsvika 60 sin hage. Omr\u00e5det er allerede privatisert og tiltaket medf\u00f8rer ikke \u00f8kt privatisering, slik Plan- og bygningsetaten har konkludert med. Vi finner grunn til \u00e5 igjen p\u00e5peke at det er andre ruter som gir minst like god eller bedre tilkomst til krigsminnene og sj\u00f8en \u2013 ruter hvor det ikke er n\u00f8dvendig g\u00e5 helt inntil eksisterende bebyggelse p\u00e5 gbnr. 109/25 eller gbnr. 109/290. Som vist til i klagen, er det en sti nord\u00f8st for hytten ned til sj\u00f8en. Alternativt er det bilvei frem til Fleslandsvika 48, hvor det er godt turterreng mellom Fleslandvika 46 og 48, som er meget egnet som tilkomst til krigsminnene og sj\u00f8en. Se figur 1. Figur 1 \u2013 Tilkomst til krigsminnene og sj\u00f8en mellom Fleslandvika 46 g 48 Vi mener at Plan- og bygningsetatens vurdering er gjort p\u00e5 et for generelt grunnlag, og at det ikke er tatt tilstrekkelig hensyn til de stedlige forholdene. Den faktiske situasjonen er en vesentlig annen enn det som fremkommer p\u00e5 kommunens kart og flyfoto. Som f\u00f8lge av dette anmodet klager om at det ble gjennomf\u00f8rt synfaring, uten \u00e5 f\u00e5 geh\u00f8r for dette. Vi finner det derfor n\u00f8dvendig \u00e5 gjenta v\u00e5r anmodning om synfaring overfor byr\u00e5dsavdelingen og eventuelt Utvalget for milj\u00f8 og byutvikling, dersom saken g\u00e5r videre til UMBY. 2.2 Adkomst og parkering Plan- og bygningsetaten skriver p\u00e5 side fire i fagnotatet at det er flere fritidsboliger i omr\u00e5det som ikke har adkomstvei, og at det ikke anses som n\u00f8dvendig med adkomstvei til fritidsboligen. Videre forutsetter Plan- og bygningsetaten at hytten som ble etablert f\u00f8r 1950, hadde \u00aben l\u00f8sning for parkering i n\u00e6rheten av hytten\u00bb. 2 Til orientering s\u00e5 har hytten rett til biloppstillingsplass der den oms\u00f8kte veien begynner \u2013 det er 45 meter med ujevn topografi og vanskelig terreng fra parkeringsplassen frem til hytten. Hytten har klart den vanskeligste tilkomsten fra vei blant alle hyttene i omr\u00e5det. P\u00e5 grunn av trappene og topografien, er det ikke mulig \u00e5 komme til med verken trilleb\u00e5rer, barnevogn eller rullestol, fra dagens parkeringsplass til hytten. Dette vanskeliggj\u00f8r bruken av hytten. Det er uansett mer i tr\u00e5d med dagens standard \u00e5 ha atkomstvei med bil frem til hytten. Dette vil ogs\u00e5 \u00f8ke brukervennligheten til hytten for b\u00e5de de yngste og de eldste. Avslutningsvis viser vi til at det kun er to hytter i umiddelbar n\u00e6rhet som ikke har adkomstvei for bil. Dette ble p\u00e5pekt i klagen og vi viser til utredningen der. Fagetaten notat er feil p\u00e5 dette punkt. 2.3 Tiltakenes omfang Tiltaket er prosjektert med minst mulig bruk av skj\u00e6ringer og terrenginngrep \u2013 det er ikke brukt mer enn det som absolutt m\u00e5 til for \u00e5 kunne gjennomf\u00f8re tiltaket. Videre viser vi til at tiltaket er prosjektert med naturmur og slikt tilpasset sine naturlige omgivelser. I tillegg, etter at grantr\u00e6rne ble hugget ned for omtrent ti \u00e5r siden, er de viltvoksene tr\u00e6rne nedenfor den oms\u00f8kte veien, allerede h\u00f8yere enn niv\u00e5et for veien og vil derfor skjuler vei, skj\u00e6ringer og mur. Tiltaket fremst\u00e5r mer omfattende og inngripende p\u00e5 tegningene enn det ferdig opparbeidede tiltaket vil v\u00e6re. Tegningene viser at det er planlagt planering av 170 m2. Dette vil ikke v\u00e6re mulig da store deler av omr\u00e5det er for bratt for planering. Deler av det markerte omr\u00e5det for planering, vil kun bli brukt i byggeperioden, og vil bli tilbakef\u00f8rt til naturtomt etter byggingen. Som f\u00f8lge av dette er det reelle planerte arealet kun omtrent 100 m2. Dersom kommunen mener at omfanget av tiltaket er for stort, kan kommunen gi tillatelse p\u00e5 vilk\u00e5r om at tiltaket blir redusert. Klager er, innenfor rimelighetens grenser, innstilt p\u00e5 \u00e5 etterkomme eventuelle vilk\u00e5r. 2.4 VA-anlegg If\u00f8lge Plan- og bygningsetaten inneholder s\u00f8knaden ikke tilstrekkelig opplysninger til \u00e5 vurdere oms\u00f8kte VA-anlegg opp mot de n\u00f8dvendige dispensasjonss\u00f8knadene. Klager har dokumentert: - den planlagte traseen - plasseringen av septiktank og slamavskiller - at septiktanken skal v\u00e6re nedgravd og ikke synlig - at slamavskiller skal v\u00e6re nedgravd og tildekket forskriftsmessig og ikke synlig - at tiltaket f\u00f8res i borer\u00f8r gjennom boretras\u00e9 i fjell og fra utl\u00f8pet videre i sj\u00f8ledning med lodd ut til -15 meter kote/dybde - at tiltaket ikke vil p\u00e5virke dyrelivet i sj\u00f8en - vedlagt utslippstillatelse fra Bergen Vann av 14. februar 2023 3 - vedlagt forh\u00e5ndsuttalelse fra Bergen Havn av 24. januar 2023 - dette b\u00f8r, etter v\u00e5r oppfatning, v\u00e6re tilstrekkelig til \u00e5 vurdere s\u00f8knaden 3 OPPSUMMERING Med bakgrunn i ovenst\u00e5ende bes det om at Byr\u00e5dsavdelingen for milj\u00f8, klima og byutvikling tar klagen av 11. januar 2024 til f\u00f8lge, og gir dispensasjon fra Kommuneplanens areadel 2018 \u00a7 3, \u00a7 6.1.1 og \u00a7 31.1 til etablering av adkomstvei og parkeringsplass med tilh\u00f8rende terrenginngrep, skj\u00e6ringer og murer samt etablering av VA-anlegg som oms\u00f8kt. Dersom det er behov for ytterligere opplysninger, kan undertegnede kontaktes. Med vennlig hilsen Ryger Advokatfirma AS \u00d8YSTEIN THANH NGUYEN Advokat ong@ryger.no 4 "
}