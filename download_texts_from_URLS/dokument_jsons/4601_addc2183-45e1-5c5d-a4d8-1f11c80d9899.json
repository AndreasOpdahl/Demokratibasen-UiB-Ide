{
  "dokument_id": "addc2183-45e1-5c5d-a4d8-1f11c80d9899",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/10551381/Klage",
  "tekst": " KLAGE VEDR\u00d8RENDE AVSLAG P\u00c5 BYGGESAK MED REFERANSE NUMMER: BYGG-2023/15494-14 Jeg viser til avslag p\u00e5 byggesak, og vil med dette informere om at jeg er uenig i konklusjonen for avslaget og vil i det f\u00f8lgende redegj\u00f8re for mitt syn i saken: I avslaget henvises det til at plan- og bygningsetaten kan gi n\u00f8dvendig veiledning for interessene p\u00e5 en best mulig m\u00e5te og jeg vil herved be om \u00e5 f\u00e5 slik veiledning. Fint om dere kan gi tilbakemelding p\u00e5 tidspunkt for n\u00e5r en slik veiledning kan gjennomf\u00f8res. Som dere kjenner til har jeg en god del reisevirksomhet og h\u00e5per derfor at dere kan gi alternative datoer for en slik veiledning. Jeg forst\u00e5r det slik at man ogs\u00e5 har rett til \u00e5 se sakens dokumenter, noe jeg vil be om for \u00e5 f\u00e5 en forst\u00e5else for plan- og bygningsetaten avgj\u00f8relse i saken. Mine argumenter i denne klagen er basert p\u00e5 hvordan jeg forst\u00e5r regelverket og gjennomgang av mediadekning i tilsvarende saker. I den grad jeg har misforst\u00e5tt saksbehandlingen, \u00f8nsker jeg som sagt kommunens veiledning og detaljerte referanser til gjeldende regelverk. I avslaget vises det blant annet til plan og bygningsloven paragraf 29- 2. Denne loven handler hovedsakelig om at tiltaket m\u00e5 ha minst mulig konsekvenser for helse, milj\u00f8, jordvern, sikkerhet og tilgjengelighet. Helse: Det foreligger en rekke artikler vedr\u00f8rende opplevelsen av \u00e5 bli urettferdig behandlet og byggesaker som bidrar til \u00e5 \u00f8delegge private eiendommer langs strandsonen. Dette er uten tvil en helsemessig stor belastning for de som blir p\u00e5virket av dette. I tillegg er det er ogs\u00e5 en stor psykisk belastning. Dette g\u00e5r igjen utover familieforhold, arbeidsplasser og overbelastning av helsevesenet som allerede har begrenset kapasitet. Slik vi ser det finnes det ingen helsemessige gevinster p\u00e5 \u00e5 gi dette avslaget. Vi kan heller ikke se at plan- og bygningsetaten har gitt noen argumenter for disse helsemessige gevinstene og vil derfor be plan- og bygningsetaten dokumentere hvilken helsemessig gevinst avslaget av en slik byggesak gir. Det er vel naturlig at dette blir dokumentert fra fagpersoner innen helsefaget slik at uttalelsene blir troverdige. Vi har et nettverk av helsespesialister som ikke ser noe som helst helsegevinst i avslaget. Hvis ikke en slik faglig begrunnelse kan gis, ber vi om at dette argumentet fra plan- og bygningsetaten frafalles. Milj\u00f8et: Kommunen argumenterer for at det er en milj\u00f8messig gevinst for dette avslaget. Det refereres blant annet til mulige begrensninger for padlere. Jeg er selv en habil padler og padler mye i dette omr\u00e5det. Omr\u00e5det bygges\u00f8knaden gjelder, vil ikke p\u00e5virke padlere i noen som helst grad og det er i tillegg flere omr\u00e5der bare 10 meter fra tiltaket med lange strandlinjer og god tilkomst for padlere. Om en padler \u00f8nsker \u00e5 g\u00e5 i land, kan strandlinjene benyttes. (For \u00e5 visualisere dette, inviteres dere gjerne med p\u00e5 padletur, og det vil da v\u00e6re tydelig hva som fakta i saken.) Hvis man padler 3 minutter til, er det nye kilometervis med strandlinjer som padlere kan benytte. Jeg er selv ganske mye i omr\u00e5det om sommeren og ser aldri sjelden at padlere benytter seg av disse mulighetene. For oss som har kjent med padling, er derfor dette et argument uten verdi. Jeg vil derfor be plan- og bygningsetaten fremskaffe en troverdig dokumentasjon og utredning p\u00e5 hvorfor disse f\u00e5 meterne relatet til det tiltaket er vesentlig for padlere. I tillegg argumenterer bymilj\u00f8etaten at terrassedekket strekker seg ut i sj\u00f8en ?? Dette er ikke tilfelle, og argumentet i avslaget b\u00f8r derfor frafalles. Dette er omhandlet i s\u00f8knaden, men om man \u00f8nsker en forklaring videre p\u00e5 dette, er det bare \u00e5 ta kontakt s\u00e5 kan vi vise bilder og video. Det argumenteres videre med at tiltaket kan ha negative konsekvenser for hekke og leveomr\u00e5de for sj\u00f8fugl. Tilfeldighetene gj\u00f8r at jeg kjenner en ornitolog som er spesialist p\u00e5 fugler og d argumentet til plan- og bygningsetaten avvises fra fagspesialistene. Det samme gjelder for henvisningen til ulike konsekvenser for tjeld, fiskem\u00e5ke, makrellterne, storskarv, teist, svartand og sj\u00f8orre. Jeg \u00f8nsker at plan- og bygningsetaten argumenterer saklig for sitt syn i saken p\u00e5 en faglig og troverdig m\u00e5te. Neste argument er at det kan f\u00e5 konsekvenser for kamskjell, dette er ogs\u00e5 uforst\u00e5elig da vi ikke har informasjon om noen kamskjell som vokser p\u00e5 land. H\u00e5per plan- og bygningsetaten kan utdype sin argumentasjon med fagfolk som kan belyse plan- og bygningsetaten sin konklusjon. Jeg kan heller ikke se at kommunen har vurdert milj\u00f8messige konsekvenser ved fjerning av eksisterende tiltak. Fjerning av det eksisterende tiltak vil medf\u00f8re forurensning, mulig vannforurensning. I tillegg vil mulig utslipp av kjemikalier og st\u00f8y forurensning kunne p\u00e5virke og forstyrre lokalsamfunnet. Dette vil ha negative helseeffekter p\u00e5 mennesker og dyr, det vil ogs\u00e5 medf\u00f8re avfallsh\u00e5ndtering. Alt anleggsarbeid av denne typen er mulig skadelig for milj\u00f8et, dette punktet kan selvsagt utredes videre, men konklusjonen vil v\u00e6re lik. Hvilke milj\u00f8messige positive effekter dette tiltaket har med \u00e5 bli fjernet, er ikke beskrevet av plan- og bygningsetaten. Vi \u00f8nsker derfor at dette punktet blir tatt opp til ny vurdering. Jordvern: Jeg tror det er enighet om at dette punktet ikke er aktuelt for tiltaket. Sikkerhet: Det er hevet over enhver tvil at det \u00e5 jobbe med anleggsarbeid er en sikkerhetsmessig utfordring. Dette er et omr\u00e5de vi jobber med som fagspesialister og alle vet at denne typen arbeid med kan medf\u00f8re personskader, eksponering av kjemikalier, mulige kuttskader etc. og dette kan det f\u00e5 v\u00e6re en alvorlig sikkerhetsmessig utfordring. Vi kan ikke se at plan- og bygningsetaten har noe gode argumenter for at sikkerheten vil bedres ved \u00e5 fjerne dette tiltaket. Tvert imot er det beste for sikkerheten og godkjenner tiltaket. Vi ber derfor om at dette argumentet evalueres p\u00e5 nytt, slik at tiltaket kan godkjennes. Tilgjengelighet: Det oms\u00f8kte tiltaket vil ikke redusere tilgjengeligheten for allmenn ferdsel, det finnes ingen argumenter for dette, det vil tvert i mot bli bedre tilkomst. Det argumenteres ogs\u00e5 for at det er satt opp et gjerde rundt deler av eiendommen, kravet i skj\u00f8tet er at hele eiendommen skal gjerdes inn. Dette b\u00f8r vi kanskje gj\u00f8re?? Uansett, vi kan ikke se at dette er hensyntatt i saksbehandlingen. S\u00e5 vidt jeg kjenner til, foreligger der ingen avgj\u00f8relser p\u00e5 eiendommen som gj\u00f8r at gjerdet ikke skal settes opp slik som skj\u00f8te beskriver. Fint om dere kan sende dokumentasjon p\u00e5 om det har v\u00e6rt tatt noen avgj\u00f8relser relatert til skj\u00f8te som eier ikke kjenner til. Vil vil derfor be om en ny vurdering av dette argumentet, slik at oms\u00f8kte tiltak kan godkjennes. DEFINISJONER: Vi viser til at plan- og bygningsetaten definerer tiltaket som brygge. Vi vedlegger i denne sammenheng den offisielle definisjonen p\u00e5 brygge, det er: Brygge er en brolignende platformkonstruksjon langs land eller fra land og ut i vannet, brukt som fort\u00f8yningssted for st\u00f8rre eller mindre fart\u00f8yer. Store brygger kalles gjerne kai. Plan- og bygningsetaten har i denne sammenhengen en annen definisjon enn de offisielle. Jeg vil be om en bakgrunn for denne definisjonen da det ikke er mulig \u00e5 legge til med b\u00e5t langs den oms\u00f8kte plattingen. Igjen ber vi om ny saksbehandling basert p\u00e5 korrekte uavhengige akt\u00f8rer, slik at tiltaket kan godkjennes. PLANSTATUS: Planstatus var gjennomg\u00e5tt i forbindelse med s\u00f8knaden om bygging av n\u00f8st og det ble da lovet av kommunen at justeringer av havneomr\u00e5det skulle korrigeres fram til hj\u00f8rnet av eiendommen. Dette ser man i ettertid ikke er blitt utf\u00f8rt, men vi h\u00e5per at ogs\u00e5 muntlige avtaler kan overholdes. Det er urimelig \u00e5 la havneomr\u00e5det slutte midt p\u00e5 min eiendom, og dette tilsier at det er feil p\u00e5 kartene i denne sammenheng. HISTORISKE FAKTA: Da jeg ble bedt om \u00e5 sende inn s\u00f8knad p\u00e5 dette tiltaket benyttet jeg meg av advokat og r\u00e5d fra en arkitekt. Dette var grunnet tidspress og det faktum at jeg var mye p\u00e5 reise og hadde ikke anledning til \u00e5 sette meg inn i det omfattende regelverket som gjelder strandsonesaker. Det viser seg at ettertid at dette kanskje ikke var en korrekt avgj\u00f8relse. Det ble blant annet ikke formidlet at planering av omr\u00e5det fra 60 tallet er i samsvar med tiltaket det s\u00f8kes om. I denne sammenheng vises det til vedlagte flyfoto fra 1970 som tydelig viser en planering i samsvar med tiltaket. Dette er dessverre ikke hensyntatt i denne s\u00f8knaden. Den gangen var det ikke s\u00f8knadsplikt for slike tiltak, og jeg ber derfor om at dette blir tatt i betraktning slik at tiltaket kan godkjennes. Se vedlagte flyfoto. Visuelle kvaliteter: N\u00e5r det gjelder visuelle kvaliteter mener plan- og bygningsetaten at rivning av eksisterende tiltak vil gi bedre visuell kvalitet. Dette er det ingen andre som forst\u00e5r. Jeg legger derfor ved noen bilder av hvordan det vil bli ved rivning og hvordan det ser ut i dag. Jeg tror at de fleste vil se at dagens l\u00f8sning har en sv\u00e6rt mye bedre visuell kvalitet enn det rivningen til taket vil medf\u00f8re. Om \u00f8nskelig kan jeg bygge opp med naturstein foran tiltaket og eventuelt legge jord opp p\u00e5 plattingen i stedet og plante med gress. Vi im\u00f8teser plan og bygningsetatens argumentasjon i denne sammenheng. Vi mener derfor at det visuelle uttrykket er mye bedre i dagens situasjon enn ved et revet tiltak, og ber derfor plan og bygningsetaten om \u00e5 revurderer sin konklusjon relatert til dette. Annet: Avslaget viser blant annet til avslag fra statsforvalteren, dette avslaget (brevet) er ikke vedlagt. Jeg ber derfor om at plan- og bygningsetaten oversender kopi av brevet. Likhet for loven: Vi viser til en rekke saker som er godkjent og som er av et betydelig st\u00f8rre omfang enn v\u00e5rt tiltak. Det finnes en rekke saker i omr\u00e5de, noen av disse sakene/eiendommene er: 107/216: Her er hytten utvidet med flere titalls kvadrat, og omr\u00e5dene n\u00e6rt sj\u00f8 planert i stort omfang. Alt er blitt godkjent uten s\u00f8knad. Dette skj\u00f8nner nabolaget lite av, og de utf\u00f8rte tiltakene er minst 10 ganger s\u00e5 stort som mitt oms\u00f8kte tiltak. Vil derfor be om at ogs\u00e5 v\u00e5rt tiltak blir godkjent. Denne eiendommen er ogs\u00e5 sv\u00e6rt privatisert med bommer osv, dette uten anmerkning. 107/471: Godkjent stor dobbel garasje uten s\u00f8knad. 107/249: Godkjent uthus uten s\u00f8knad. 107/190: Godkjent brygge uten s\u00f8knad. 106/10: Saken er referert til i media, og eier har n\u00e5 vunnet rettsak og f\u00e5tt godkjent store kaianlegg. 209/52: Saken er referert til i media, og de folkevalgte har n\u00e5 akseptert at store deler av kaianlegg beholdes. Alt dette er tiltak som er utf\u00f8rt i ettertid av mitt tiltak, og som eksempel er omfattende byggearbeider p\u00e5 eiendom 107/216 godkjent uten s\u00f8knad. Dette er uforst\u00e5elig for oss som har eiendom i n\u00e6romr\u00e5de, og vi \u00f8nsker at plan og bygningsetaten forklarer \u00e5rsaken til dette da tiltaket er betydelig mer omfattende en det oms\u00f8kte tiltaket p\u00e5 v\u00e5r eiendom. Dette er ikke rettferdig saksbehandling og ikke slik et demokrati skal fungere og vi opplever det er et vesentlig brudd om likebehandling. Forst\u00e5else av regelverket: Det oms\u00f8kte tiltaket er egentlig kun en terrengjustering og det er ikke enkelt \u00e5 se om dette er s\u00f8knadspliktig. Noen av byggingeni\u00f8rene jeg kjenner til ville sagt at tiltaket ikke engang er s\u00f8knadspliktig og det er ikke enkelt \u00e5 forst\u00e5 hva som kreves av s\u00f8knader i en slik sammenheng. Det ble ogs\u00e5 tatt kontakt med en i byggesak i forbindelse med sikringen av fronten for at ikke massene skulle skli ut og slik jeg forst\u00e5r ham, var ikke dette tiltaket s\u00f8knadspliktig. Vi h\u00e5per at argumentene gj\u00f8r at dere tar en ny vurdering i saken og at tiltaket blir godkjent for \u00e5 sikre milj\u00f8, sikkerhet og helse. Vennligst ta kontakt med undertegnede, fortrinnsvis p\u00e5 telefon ved eventuelle sp\u00f8rsm\u00e5l eller avklaringer. Det hadde ogs\u00e5 v\u00e6rt fint om plan og bygningsetaten kan gi en oversikt over hva som kan v\u00e6re akseptabelt i denne saken. Dette for \u00e5 sikre en optimal l\u00f8sning for alle parter og slippe en ny s\u00f8knadsprosess som bare vil belaste partene un\u00f8dvendig. Med vennlig hilsen Geir Gorm Olsen Mail: ggo@vtcoffshore.no Tlf: 91518570 "
}