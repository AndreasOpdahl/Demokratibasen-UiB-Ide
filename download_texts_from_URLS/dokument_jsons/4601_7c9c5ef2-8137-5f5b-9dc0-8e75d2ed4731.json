{
  "dokument_id": "7c9c5ef2-8137-5f5b-9dc0-8e75d2ed4731",
  "doc_type": "case_attachment",
  "kommune": 4601,
  "tittel": "Innstilling-vedtak-Statusmelding-for-hjemmebaserte-tjenester-2023",
  "url": "https://bergen.kommune.no/politikere-utvalg/api/fil/bk360/10922966/Innstilling-vedtak-Statusmelding-for-hjemmebaserte-tjenester-2023",
  "tekst": "Statusmelding for hjemmebaserte tjenester 2023 Utvalg for helse og sosial behandlet saken i m\u00f8tet 05.06.2024 sak 63/24 og avga f\u00f8lgende innstilling: Bystyret tar Statusmelding for hjemmebaserte tjenester 2023 til orientering. Utvalg for helse og sosials behandling Eva Synn\u00f8ve Hagewick Steigen (A) ba om \u00e5 f\u00e5 sin habilitet vurdert. Steigen (A) er ansatt som avdelingsleder for aktivitetssentre for hjemmeboende eldre og for omsorgsboliger, som nevnes eksplisitt i saksdokumentene. N\u00e5r det gjelder ansettelsesforhold og vurdering av habilitet reguleres dette direkte av koml. \u00a7 11-10 annet ledd. Det er ikke Enhet for aktivitet og mestring som har forberedt saken og det foreligger s\u00e5ledes ikke inhabilitet etter \u00a7 11.10. Vurdering av habilitet foretas ellers av forvaltningslovens \u00a7 6. Steigen (A) har ikke oppgitt at hun har \u00f8konomiske eller \u00f8vrige direkte interesser knyttet til utfallet av behandlingen av saken. P\u00e5 bakgrunn av forslaget som ble fremmet, fant utvalg for helse og sosial Eva Synn\u00f8ve Hagewick Steigen (A) var habil til \u00e5 delta i behandlingen av saken. F\u00f8lgende representanter tok ordet: Diane A. Berbain (SV), Andrea Nesvik Voss (MDG), Eva Synn\u00f8ve Hagewick Steigen (A), Bj\u00f8rn-Frode Schjelderup (H), Karl Strydom Eidesund (H) Merknader fremsatt i utvalget: Diane A. Berbain (SV) fremsatte p\u00e5 vegne av SV f\u00f8lgende merknad: P\u00e5 bakgrunn av vedtak i sak 194/21, ber bystyret at byr\u00e5det presenterer synspunktene fra de tillitsvalgte i denne og kommende statusmeldinger Eva Synn\u00f8ve Hagewick Steigen (A) fremsatte p\u00e5 vegne av Eldrer\u00e5det f\u00f8lgende merknad: Bystyret vil spesielt understreke byr\u00e5dets vurdering av de store omsorgsutfordringer i \u00e5rene som kommer, og ber om at byr\u00e5det legger fram konkrete l\u00f8sninger p\u00e5 kort og lengre sikt, og da i en egen sak til bystyret. Eva Synn\u00f8ve Hagewick Steigen (A) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknader: Merknad 1 Det h\u00f8ye antallet avvik p\u00e5 legemiddelh\u00e5ndtering m\u00e5 f\u00f8lges opp. Merknad 2 Hjemmebaserte tjenester m\u00e5 ha fokus p\u00e5 h\u00f8rselskompetanse og de ansatte m\u00e5 kunne bist\u00e5 med enkel sjekk av h\u00f8reapprater, som filterskift, batteriskift og funksjonstest. Votering: Innstillingen ble tiltr\u00e5dt enstemmig. Merknad fra SV, fremsatt av Diane A. Berbain (SV) fikk 7 stemmer (A, SV, MDG, R). Merknad fra Eldrer\u00e5det, fremsatt Eva Synn\u00f8ve Hagewick Steigen (A) av fikk 7 stemmer (A, SV, MDG, R). Merknad 1-2 fra Kommunalt r\u00e5d for personer med funksjonsnedsettelse, fremsatt av Eva Synn\u00f8ve Hagewick Steigen (A), fikk 8 stemmer (A, SV, MDG, KrF, R) Byr\u00e5det behandlet saken i m\u00f8tet 16.05.2024 sak 144/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5det og utvalgets innstilling er likelydende. 2 "
}