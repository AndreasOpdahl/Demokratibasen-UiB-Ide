{
  "dokument_id": "938cad54-62cc-51c1-8e5b-389fc3e883a3",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra STATSFORVALTAREN I VESTLAND",
  "url": "https://bergen.kommune.no/politikere-utvalg/api/fil/bk360/10999708/Horingsinnspill-fra-STATSFORVALTAREN-I-VESTLAND",
  "tekst": " V\u00e5r dato: V\u00e5r ref: 21.08.2024 2024/9362 Deres dato: Deres ref: 2024/93669 BERGEN KOMMUNE Saksbehandler, innvalgstelefon Postboks 7700 Torgeir Flo, 5557 2146 5020 BERGEN Arve Meidell, 5557 2110 Janne Listhaug, 5557 2139 Jorunn Fotland, 5557 2269 Eirik Brynjelsen, 5557 2170 Bergen kommune \u2013 uttalelse til h\u00f8ring av planstrategi for Bergen kommune 2023-2027 med planprogram for kommuneplanens samfunnsdel, og varsel om oppstart av arbeid med kommuneplanens samfunnsdel Vi viser til brev fra Bergen kommune datert 18.06.2024 med h\u00f8ring av planstrategi for Bergen kommune for perioden 2023-2027, planprogram for kommuneplanens samfunnsdel og oppstart av arbeid med kommuneplanens samfunnsdel. Kommunen skal i l\u00f8pet av det f\u00f8rste \u00e5ret av valgperioden vedta kommunal planstrategi. Statsforvalteren ser positivt p\u00e5 at kommunen n\u00e5 starter opp denne prosessen. I planstrategien skal det som kjent tas stilling til om kommuneplanens samfunnsdel og arealdel skal revideres helt eller delvis, eller om gjeldende overordnede planer skal videref\u00f8res. Vedtaket skal gj\u00f8res med bakgrunn i de utfordringene kommunen har som samfunn og organisasjon, og hvilken politikk det nye kommunestyret \u00f8nsker \u00e5 f\u00f8re. I tillegg kan kommunen ta opp andre planoppgaver som skal prioriteres i valgperioden jf. \u00a7 10-1 i plan- og bygningsloven. Overordnede f\u00f8ringer, bla. gitt ved nasjonale forventninger som har betydning for kommunens planbehov, vil v\u00e6re tema. Videre vil utviklingstrekk og kommunens utfordringer og erfaringer med gjeldende kommuneplan v\u00e6re aktuelt \u00e5 vurdere mht. planbehov og omfang p\u00e5 revisjon av overordnede planer. Det fremg\u00e5r av h\u00f8ringsdokumentene at Bergen kommune har som ambisjon \u00e5 f\u00e5 mer effektiv planlegging og en tydelig r\u00f8d tr\u00e5d gjennom plansystemet noe som vil gi konsekvenser b\u00e5de for innretning av kommuneplanens samfunnsdel, omfanget av den tematiske planleggingen, hvordan kommunen kobler planniv\u00e5ene sammen, og hvordan samfunnsplanleggingen og den \u00f8konomiske planleggingen skal bli bedre integrert. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/11 Videre vil h\u00f8ringsutkastet av planstrategi 2023-2027 beskrive prinsipper for samfunnsplanleggingen i valgperioden, og hvilke utviklingsgrep som m\u00e5 tas for \u00e5 f\u00e5 en mer fremtidsrettet planlegging. Det fremg\u00e5r videre at kommunen understreker at hensikten med planstrategien er \u00e5 prioritere planoppgavene og sikre politisk styring med planleggingen slik at den tilpasses behovet og ikke gj\u00f8res mer omfattende enn n\u00f8dvendig. If\u00f8lge kommunen vil planstrategi for valgperioden 2023\u20132027 legge opp til \u00e5 styrke koblingen av samfunnsdelen til valgperiodene, noe som krever raskt vedtak av samfunnsdelen i valgperioden for at samfunnsdelen skal gi reelle f\u00f8ringer for den \u00f8vrige planleggingen. I tillegg er det n\u00f8dvendig \u00e5 ta en gjennomgang av hvordan den tematiske planleggingen skal videreutvikles, noe som omtales i denne planstrategien. I planstrategien for valgperioden 2023\u20132027 er f\u00f8lgende overordnede planoppgaver prioritert: \u2022 Revisjon av kommuneplanens samfunnsdel \u2022 Revisjon av kommuneplanens arealdel \u2022 Gjennomgang av den tematiske planbeholdningen, med sikte p\u00e5 \u00e5 videreutvikle plansystemet med f\u00e6rre og mer tverrg\u00e5ende tematiske planer Etter vedtak av ny planstrategi vil byr\u00e5det g\u00e5 gjennom gjeldende styrende dokumenter med tanke p\u00e5 n\u00f8dvendige justeringer. Gjennomgang av de deler av plansystemet som gjelder arealplanleggingen vil bli vurdert som del av planprosessen for kommuneplanens arealdel. I byr\u00e5dets forslag til planstrategi legges det opp til \u00e5 b\u00e5de rullere kommuneplanens samfunnsdel og arealdel. If\u00f8lge kommunen vil en for \u00e5 sikre en effektiv planprosess n\u00f8dvendig \u00e5 ha en god funksjonsdeling mellom samfunnsdelen og arealdelen. Det legges derfor opp til at arealkonsekvenser, herunder langsiktig arealstrategi, ikke h\u00e5ndteres i samfunnsdelen. Samfunnsdelens form\u00e5l skal v\u00e6re \u00e5 sette langsiktige m\u00e5l for samfunnsutviklingen (samfunnsm\u00e5l) og peke p\u00e5 de viktigste satsingsomr\u00e5dene i valgperioden. Statsforvalteren merker seg at arealstrategi ikke h\u00e5ndteres i samfunnsdelen. Vi vil imidlertid peke p\u00e5 at plan- og bygningsloven er et av de viktigste redskapene kommunen har for \u00e5 f\u00f8lge opp sentrale b\u00e6rekraftsm\u00e5l. En m\u00e5 unng\u00e5 at fokuset p\u00e5 effektivitet g\u00e5r p\u00e5 bekostning av mulighetene og ansvaret kommunen har for \u00e5 sikre en helhetlig samfunns- og arealplanlegging. Statsforvalteren tar ellers de skisserte strategiske valgene til etterretning. Nedenfor f\u00f8lger mer utfyllende merknader til de samfunnsomr\u00e5der som Statsforvalteren har ansvar for \u00e5 f\u00f8lge opp p\u00e5 vegne av regjeringen. Byutvikling Statsforvalteren i Vestland vil her vise til at Bergen kommune allerede har lagt et godt grunnlag ved de gjeldende overordnede planene, b\u00e5de samfunnsdel og arealdel. Vi vil forvente at kommunen videref\u00f8rer de store linjer fra disse planene, og at det gjerne tas et skritt videre i den retning som disse overordnede planene klart signaliserte; g\u00e5-byen, fremtidsrettet, gr\u00f8nn, kompakt og trygg for \u00e5 Side: 3/11 nevne noen av satsingsomr\u00e5dene. Vi vil i tillegg ogs\u00e5 peke p\u00e5 strandsonen, hvor naturmangfoldet og allmennhetens interesser etter v\u00e5rt syn m\u00e5 sikres bedre i kommende planprosesser. Som nevnt over b\u00f8r nasjonale forventninger til regional og kommunal arealplanlegging st\u00e5 sentralt i arbeidet med ny planstrategi. Disse b\u00f8r gjerne sees som et minstem\u00e5l for hvilken ambisjon Bergen kommune b\u00f8r ha for sin overordnede planlegging i de neste 4 \u00e5r, s\u00e6rlig sett p\u00e5 bakgrunn av den betydelige endringen i overordnet planlegging kommunen gjennomf\u00f8rte ved siste planrevisjon. Kommuneplankartet ble da relativt kraftig strammet inn mht. omfanget p\u00e5 avsatte arealer til fremtidig boligutbygging. I samsvar med statlig arealplanpolitikk, regionale f\u00f8ringer for planlegging og Byvekstavtale ble et st\u00f8rre areal (7000 daa) avsatt til boligform\u00e5l i tidligere kommuneplaner tatt ut og endret til LNF-omr\u00e5der. Vi mener at kommunen som et f\u00f8rste skritt, ved dette grepet, svarte ut nasjonale m\u00e5l om arealn\u00f8ytralitet, noe som kommunestyret ogs\u00e5 har satt seg som m\u00e5l. Kommunen har en god boligreserve basert p\u00e5 vedtatte reguleringsplaner. Bergen skiller seg imidlertid ut mht. den h\u00f8ye andel eneboligbebyggelse i forhold til andre byer som Oslo og Trondheim. Bergen ligger derfor bakp\u00e5, sett i forhold til de andre storbyene, mht. \u00e5 bygge den tette og milj\u00f8vennlige g\u00e5-byen, slik gjeldende samfunnsplan ga f\u00f8ringer om. Et sentralt tema i byutviklingen er m\u00e5lene i byvekstavtalen. S\u00e6rlig m\u00e5let om 0-vekst i biltrafikken kan bli en utfordring, sett i lys av dels utbygd, under utbygging og planlagt utbygging av firefeltsveier p\u00e5 innfarts\u00e5rene fra nabokommunene i s\u00f8r, vest, nord og \u00f8st. Som godt dokumentert vil \u00f8kt veikapasitet f\u00f8re til \u00f8kt biltrafikk hvis ikke det gjennomf\u00f8res nye tiltak. Statens vegvesen i sin byutredning for Bergensregionen fastslo at \u00f8kt veiprising og restriksjoner p\u00e5 parkering var eneste virkemidler som hadde effekt til \u00e5 m\u00f8te slike utfordringer p\u00e5 sikt. Strandsonen/sj\u00f8fronten Statsforvalteren vil kort nevne utfordringer kommunen har med hensyn til \u00e5 ivareta det nasjonale strandsonevernet. Gjennom v\u00e5r l\u00f8pende saksbehandling av plan- og bygningslovsaker i kommunen merker vi oss det presset det er p\u00e5 strandsonen i alle bydelene i kommunen. Etter merknader fra Statsforvalteren ble kommunens forslag til arealplankart og planbestemmelser (KPA 2010 og 2018) betydelig endret. Dette var et merkbart skritt i riktig retning, men mye gjenst\u00e5r. Statsforvalteren vil i denne sammenheng minne om at kommunen s\u00f8kte om \u00e5 bli flyttet opp i kategori 1 ved revisjon av de statlige planretningslinjer for differensiert forvaltning av strandsonen langs sj\u00f8. En slik anmodning m\u00e5 tolkes som at kommunen erkjenner at strandsonen i Bergen er under et s\u00e6rlig h\u00f8yt press for nedbygging og privatisering slik det er rundt Oslofjorden. Kommunen m\u00e5 derfor n\u00e5, etter v\u00e5rt syn ta aktive skritt i sin planlegging for \u00e5 sikre de gjenv\u00e6rende naturverdiene og allmenne interessene i strandsonen. Dette kan bla. gj\u00f8res gjennom \u00e5 fortsette arbeidet med \u00e5 detaljere arealform\u00e5let i 100m beltet, utarbeide reguleringsplaner i kommunal regi og i enkelte tilfeller ved ekspropriasjon der allmennhetens interesser trumfer de private. Arbeidet med \u00e5 ta strandsonen og sj\u00f8fronten tilbake til allmennheten b\u00f8r startes opp der det er ekstra stort press som strandsonen/sj\u00f8fronten i Fana, Ytrebygda og Bergenhus. Vi har forventninger om at kommunen i sin samfunns- og arealplanlegging belyser og styrer utviklingen i en b\u00e6rekraftig retning p\u00e5 dette omr\u00e5det. Folkehelse Ny folkehelseoversikten for Bergen kommune ligger som grunnlag for arbeidet med planstrategien. If\u00f8lge folkehelseloven skal kommunen videre fastsette overordnede m\u00e5l og strategier i Side: 4/11 kommuneplaner, for \u00e5 m\u00f8te folkehelseutfordringene som kommer frem i oversikten, og sette i verk tiltak. Sosial utjevning i helseforskjeller er sentralt i folkehelseloven, og i de nasjonale forventningene heter det blant annet at samfunns- og arealplanleggingen blir brukt som virkemiddel for \u00e5 utjevne forskjeller, forebygge levek\u00e5rsutfordringer og sikre en sosial balansert utvikling gjennom boligbygging, lokalisering av teknisk og sosial infrastruktur og offentlige tjenester. Kunnskapsgrunnlaget og planstrategien drar frem de vedvarende og store sosiale forskjellene i befolkningen, som den viktigste folkehelseutfordringen for Bergen. I tillegg endringer i befolkningssammensetning, utenforskap, ensomhet og psykisk uhelse hos barn og unge. Det er store levek\u00e5rsforskjeller mellom bydelene i Bergen der noen omr\u00e5der har st\u00f8rre utfordringer med utenforskap, lav livskvalitet og ensomhet. Vi mener at folkehelseutfordringene blir l\u00f8ftet p\u00e5 en tydelig m\u00e5te, og det er positivt at planstrategien og kunnskapsgrunnlaget l\u00f8fter sosial b\u00e6rekraft og menneskelige behov i samfunnsplanleggingen og -utviklingen p\u00e5 en tydelig m\u00e5te. Det er sentralt at dette blir tatt med inn samfunnsdelen til kommuneplanen med tydelige m\u00e5l og strategier. Barn og unge Barn og unge skal ha muligheter og utfordringer som gir en meningsfull oppvekst, uten omsyn til bolig og sosial og kulturell bakgrunn, jf. Rikspolitiske retningslinjer for barn og planlegging. Barn og unge m\u00e5 ogs\u00e5 ha et godt tjenestetilbud (barnehager, skoler, idrettsanlegg, infrastruktur). Dette gjelder ogs\u00e5 m\u00f8teplasser, uteareal og tilgang til gr\u00f8nne omr\u00e5der n\u00e6r barnehager, skoler og andre institusjoner. Planstrategien tar opp voksende utenforskap med \u00f8kning i ungdomskriminalitet og ensomhet, som et av risikoomr\u00e5dene som m\u00e5 jobbes med. I tillegg psykisk uhelse hos barn og unge som en folkehelseutfordring. I tillegg at kommunen m\u00e5 ha \u00f8kt oppmerksomhet p\u00e5 gode oppvekstvilk\u00e5r og utfoldelsesmuligheter der folk bor. I videre planarbeid er det viktig at barn og unge f\u00e5r mulighet til \u00e5 f\u00e5 frem sine synspunkt, \u00f8nsker, behov og blir inkludert p\u00e5 sine egne premisser. Barn og unge er viktige informanter til hvordan areal blir brukt, og \u00abbarnetr\u00e5kk\u00bb kan v\u00e6re et godt verkt\u00f8y til registrering. Kommunen kan ogs\u00e5 gjennomf\u00f8re sp\u00f8rreunders\u00f8kinger eller egne m\u00f8ter med barne- og ungdomsgrupper. Vi viser ogs\u00e5 til veileder om barn og unge i plan og byggesak. Gode oppvekstmilj\u00f8 kan ogs\u00e5 sees i sammenheng med styrket arbeid med forebygging og tidlig innsats. Barnevernsloven viser til at kommunen skal fremme gode oppvekstvilk\u00e5r gjennom tiltak for \u00e5 forbygge at barn og unge blir utsatt for omsorgssvikt eller utvikler atferdsproblem, og m\u00e5 s\u00f8rge for \u00e5 samordne tjenestetilbudet til barn og familier. Videre skal kommunestyret selv vedta en plan for det forebyggende arbeidet i kommunen, etter barnevernsloven \u00a7 15-1. Vi g\u00e5r ut ifra at tematikken er eller blir l\u00f8ftet i en eller flere av planene til kommunen. Aldersvennlig samfunnsplanlegging og universell utforming Endringer i befolkningssammensetning er en av utfordringene som planstrategien peker p\u00e5, sammen med at mange eldre bor i boliger som ligger spredt og ikke er tilpasset livsl\u00f8psstandard. Satsingen med aldersvennlige samfunn er videref\u00f8rt i den nye \u00abFellesskap og meistring \u2013 Bu trygt heime\u00bb, og handler blant annet om boligtilpassing, inkluderende og tilgjengelige n\u00e6rmilj\u00f8 som byr til fysisk og sosial aktivitet og m\u00f8ter mellom generasjoner. Side: 5/11 For \u00e5 lykkes med inkludering og deltakelse i hele befolkningen er det behov for e l\u00f8ft som fremmer tilgjengelighet for alle i lokalsamfunnet. Her er universell utforming en forutsetning for \u00e5 oppn\u00e5 like muligheter for \u00e5 delta i fysisk og sosial aktivitet, forebygge ensomhet og bidra til god folkehelse og livskvalitet p\u00e5 tvers av generasjoner. Det videre planarbeidet b\u00f8r ha oppmerksomhet p\u00e5 disse temaene. Kompetanse- og rekrutteringsplanlegging Planstrategien peker p\u00e5 flere eldre pleietrengende, samtidig som antall yrkesaktive faller. Samtidig l\u00f8fter den betydelige rekrutteringsutfordringer. Langsiktig og helskaplig planlegging knytt til kapasitet, kompetanse og kvalitet i tjenestene er n\u00f8dvendig for \u00e5 sikre faglig forsvarlige tjenester. Vi ser at Bergen har en strategisk rekrutteringsplan. Konvensjonen for personer med nedsatt funksjonsevne (CRPD) Vi vil ogs\u00e5 vise til FN-konvensjonen om rettene til mennesker med nedsatt funksjonsevne (CRPD). Kommunene skal jobbe aktivt for \u00e5 n\u00e5 likestilling for personer med nedsatt funksjonsevne. \u00c5 bygge opp kompetansen p\u00e5 CRPD, og arbeidet med \u00e5 oppfylle rettene til personer med funksjons- nedsetting, krever forankring og prioritering. \u00c5 integrere CRPD i overordna planverk, kan bidra til \u00e5 sikre n\u00f8dvendig forankring. Samfunnssikkerhet og beredskap Statsforvalteren ser fortsatt et stort behov for at kommunene har mer oppmerksomhet p\u00e5 samfunnssikkerhetsarbeidet. Det gjelder ogs\u00e5 i kommunale planprosesser etter plan- og bygningsloven da det er der man legger grunnlaget for et godt samfunnssikkerhets- og beredskapsarbeid. I s\u00e5 m\u00e5te er planstrategien, og ikke minst kommuneplanens samfunnsdel, sentrale dokument \u00e5 forankre dette arbeidet i. Det er nettopp her kommunen kan gj\u00f8re greie for utfordringer, strategiske valg og prioriteringer. Vi viser i s\u00e5 m\u00e5te til Kommunal- og moderniseringsdepartementets rundskriv H-5/18 samfunnssikkerhet i planlegging og byggesaksbehandling som sier noe om minimumsforventninger til den kommunale planstrategien. Der st\u00e5r det bl.a.: \u00abPlanstrategien b\u00f8r beskrive utviklingstrekk, utfordringer og strategiske valg tilknyttet samfunnssikkerhet jf. plan- og bygningsloven \u00a7 10-1. I den kommunale planstrategien b\u00f8r kommunen ta stilling til behovet for \u00e5 revidere helhetlig ROS-analyse og overordnet beredskapsplan etter sivilbeskyttelsesloven med tilh\u00f8rende forskrift. Kommunen kan i planstrategien ogs\u00e5 prioritere \u00e5 utarbeide en egen kommunedelplan for samfunnssikkerhet. For eksempel kan helhetlig ROS-analyse utarbeides som en kommunedelplan. Plan for oppf\u00f8lging kan utgj\u00f8re handlingsdel til en slik plan. I den kommunale planstrategien b\u00f8r kommunen ta stilling til hvilke gjeldende arealplaner som b\u00f8r revideres ut fra hensynet til samfunnssikkerhet. Kunnskap om nye risiko- og s\u00e5rbarhetsforhold, eller andre forhold som det tidligere ikke har v\u00e6rt tilstrekkelig kunnskap om, kan gi behov for \u00e5 revidere planer. S\u00e6rlig vil slik kunnskap kunne tilf\u00f8res ved kommunens utarbeidelse og oppdatering av helhetlig ROS- analyse, jf. sivilbeskyttelsesloven og tilh\u00f8rende forskrift om kommunal beredskapsplikt. Etter forskrift om kommunal beredskapsplikt \u00a7 3 bokstav b) har kommunen plikt til \u00e5 vurdere om forhold som er avdekket i helhetlig ROS-analyse b\u00f8r integreres i planer og prosesser etter plan- og bygningsloven.\u00bb Vi viser ogs\u00e5 til regjeringens forventninger i kapittel 6 \u00abSamfunnssikkerhet og beredskap\u00bb i \u00abNasjonale forventninger til regional og kommunal planlegging 2023\u20132027\u00bb. Side: 6/11 Slik vi vurderer det, s\u00e5 fremst\u00e5r omtalen av samfunnssikkerhet og beredskap i den kommunale planstrategien som b\u00e5de hensiktsmessig og oversiktlig. Vi savner likevel en vurdering av utfordringer og strategiske valg knyttet til virksomhetsbasert risiko, og videre en oversikt over arealplaner som av samfunnssikkerhetsmessige \u00e5rsaker b\u00f8r revideres. Boligsosial planlegging I den nye loven om kommunane sitt ansvar p\u00e5 det bustadsosiale feltet, er kravene til kommunene skjerpet n\u00e5r det gjelder boligsosiale hensyn i planlegging. I \u00a7 5 andre ledd heter det at kommunen skal ha en oversikt over behovet for b\u00e5de ordin\u00e6re og tilpassede boliger for vanskeligstilte p\u00e5 boligmarkedet. Oversikten skal inng\u00e5 som grunnlag for kommunen sitt arbeid med planstrategien. En dr\u00f8fting av kommunen sitt boligsosiale arbeid b\u00f8r ogs\u00e5 inng\u00e5 i strategien. For eksempel kan Bustadsosial monitor og Husbanken sitt digitale system for kommunale utleieboliger, Kobo, v\u00e6re med p\u00e5 \u00e5 hjelpe kommunene til \u00e5 ha en slik oversikt. Vi vil ogs\u00e5 vise til \u00abAlle trenger et trygt hjem. Nasjonal strategi for den sosiale boligpolitikken (2021- 2024)\u00bb. Strategien legger vekt p\u00e5 f\u00f8lgende innsatsomr\u00e5de: Prioriterte innsatsomr\u00e5de: 1. Ingen skal v\u00e6re boligl\u00f8se 2. Barn og unge skal ha gode boforhold 3. Personer med nedsett funksjonsevne skal p\u00e5 lik linje med andre kunne velge hvor og hvordan de bor Statsforvalteren vil peke p\u00e5 at det er positivt at Bergen kommune har vedtatt oppstart av Temaplan for det boligsosiale feltet, jfr. Byr\u00e5dssak 1171/24. Konkrete innspill til h\u00f8ringen om planstrategi: \u27a2 Som f\u00f8lge av krav i den boligsosiale loven, som er nevnt over, kan gjerne behovet for ordin\u00e6re og tilpassede boliger til vanskeligstilte komme tydligere fram i planstrategien, fordelt p\u00e5 de fire m\u00e5lgruppene som er prioritert i den gjeldende strategien for sosial boligpolitikk \u00abAlle trenger et trygt hjem (2021-2024), o lavinntekts barnefamilier o utviklingshemmede o personer med rusproblem og psykiske lidinger o eldre \u27a2 Bergen kommune har relativt mange uten bolig. Tallet var 402 uten bolig ved forrige nasjonale kartlegging som var i 2020. Dette utgj\u00f8r mer enn dobbelt s\u00e5 mange per 1000 innbyggere som landsgjennomsnittet (NIBR rapport 2021:10). Det er derfor naturlig \u00e5 dr\u00f8fte hvordan kommunen skal n\u00e5 m\u00e5let om at ingen skal v\u00e6re uten bolig, b\u00e5de sett opp mot kommunens egen melding om oppstart av Temaplan for det boligsosiale feltet, strategien for sosial boligpolitikk, den nye boligmeldingen (Meld. St. 13, 2023-2024), og FNs b\u00e6rekraftsm\u00e5l 030. \u27a2 Bergen har relativt mange barn i lavinntektsfamilier som leier og bor trangt. Tallet i 2023 er 1688, som er 0,5 prosentpoeng over landsgjennomsnittet (SSB, boforholdsstatistikken). Det er naturlig \u00e5 dr\u00f8fte hvordan kommunen skal redusere dette tallet, mellom annet ved hjelp av startl\u00e5net. Side: 7/11 \u27a2 Bergen kommune har ogs\u00e5 relativt mange uf\u00f8re som bor hjemme med foreldra. Tallet i 2023 er 962, som er 0,2 prosentpoeng over landsgjennomsnittet. (SSB, boforholdsstatistikken). En del av disse er trolig utviklingshemma. Det er naturlig \u00e5 dr\u00f8fte hvordan kommunen skal tilby bolig til denne gruppen, og hvordan de p\u00e5 lik linje med andre skal kunne velge hvor og hvordan de skal bo. Jamf\u00f8r ogs\u00e5 \u00ab FN-konvensjonen om retter til mennesker med nedsatt funksjonsevne (CRPD)\u00bb konvensjon-om-rettighetene-til-mennesker-med-nedsatt- funksjonsevne.pdf (regjeringen.no) \u27a2 Som resten av landet vil Bergen kommune f\u00e5 et betydelig \u00f8kning i antall eldre over 80 \u00e5r fremover. If\u00f8lge hovedalternativet til SSB ligger det an til en \u00f8kning p\u00e5 86% flere eldre over 80 \u00e5r fra 2022 til 2040. Det er naturlig at planstrategien viser en oversikt over behovet for tilpassa boliger til eldre, og dr\u00f8fter hvordan kommunen kan legge til rette for aldersvennlige boliger til denne gruppen. Side: 8/11 Side: 9/11 Landbruk og jordvern H\u00f8ringsutkastet til planstrategi fremst\u00e5r i overveiende grad fokusert p\u00e5 en hurtigst mulig revisjon av kommuneplanen, og er lite konkret p\u00e5 andre, tematiske planer, fagplaner o.a. som utdyper og danner kunnskapsgrunnlag for f.eks. landbruk og jordvern (landbruksplan, n\u00e6ringsplaner, arealstrategier el). Kommunen vil at planstrategi og kommuneplan skal bli mer \u00aboverordnet\u00bb, men samtidig ogs\u00e5 redusere planbeholdningen, noe som kan gi liten plass til kunnskapsgrunnlag og strategisk planlegging innen fag- og n\u00e6ringsrelevante tema, som f.eks. n\u00e6ring og arealforvaltning, men formodentlig skyver dette til handlingsplanniv\u00e5. N\u00e5r det gjelder arealforvaltning, herunder jordverninteresser, forsterkes inntrykket ved at kommunen legger opp til at arealkonsekvenser, herunder langsiktig arealstrategi, ikke skal h\u00e5ndteres i samfunnsdelen, selv om dette er anbefalt fra Kommunal- og distriktsdepartementet. Dette vil sterkt svekke sammenhengen mellom ny samfunns- og arealdel, og muligheten til systematisk \u00e5 kunne f\u00f8lge opp egne og nasjonale m\u00e5l om f.eks. redusert nedbygging av jordbruksarealer. KDD p\u00e5peker riktignok at en arealstrategi ogs\u00e5 kan utarbeides som et selvstendig dokument basert p\u00e5 eksisterende samfunnsdel eller i arbeidet med kommunens planstrategi, men siden kommunen p\u00e5peker spesielt at arealstrategi ikke er lovp\u00e5lagt, reiser det sp\u00f8rsm\u00e5l om Bergen, som kanskje eneste kommune i fylket, har tenkt \u00e5 utarbeide ny arealdel uten en langsiktig arealstrategi som f\u00f8rende bindeledd fra kommuneplanens samfunnsdel. Dette var for s\u00e5 vidt tilfelle i gjeldende kommuneplan ogs\u00e5, der hverken samfunnsdel eller arealdel omfattet uttalte arealstrategier, og der jordbruk og jordvern ikke var nevnt. Der var noen uspesifiserte m\u00e5l om \u00e5 ta vare p\u00e5 landbruket som n\u00e6ring og jordbruksarealene som gr\u00f8ntomr\u00e5der, m\u00e5l som da heller ikke vist seg effektive for \u00e5 begrense nedbyggingen, snarere tvert imot. Det er \u00e5 forvente at eventuell manglende, konkrete arealstrategier ogs\u00e5 i framtiden vil gj\u00f8re det problematisk \u00e5 systematisk kunne ivareta s\u00e6rskilte og nasjonale arealinteresser som jordvern, naturtap osv. Jordvern Planstrategien er gjerne ikke det plandokumentet der kommunene fokuserer mest p\u00e5 landbruket, men Bergen har s\u00e6rskilte utfordringer n\u00e5r det gjelder b\u00e5de framtidig landbruksutvikling og kommunens ansvar for jordvernet. Kommunen rapporterte i \u00e5rene 2015-22 omdisponering av i snitt 71 daa jordbruksareal/\u00e5r i Kostra, med en \u00f8kende trend til 115 daa i 2021 og 2022 (25-30 % av alt omdisponert jordbruksareal i Vestland fylke). Faktisk utgjorde omdisponert jordbruksareal anslagsvis 30-50 % av nytt byggeland i Bergen i disse \u00e5rene. Kommunen p\u00e5peker selv at den er blant de 10 kommunene i Norge som bygger ned mest jordbruksareal. Omdisponeringsraten i Bergen er langt h\u00f8yere enn det kommunen burde holde seg innenfor (eventuelt satt som kommunalt jordvernm\u00e5l) om man skal bidra til m\u00e5loppn\u00e5ing for nasjonalt jordvernm\u00e5l mot 2030 (Oppdatert jordvernstrategi i Prop. 121 S (2022-2023) (Om jordbruksoppgjeret 2023), og nytt, regionalt jordvernbrev fra Statsforvalteren i Vestland, under utarbeidelse), og langt fra kommunens eksisterende m\u00e5l om arealn\u00f8ytralitet innen 2030. Statsforvalteren beregner at Bergens relative \u00abandel\u00bb av nasjonalt jordvernm\u00e5l (maks. 2.000 daa omdisponert/\u00e5r) tilsvarer mellom 5 og 105 daa \u00e5rlig, dersom fordelt etter hhv. jordbruksareal og befolkning. Som storby har man selvf\u00f8lgelig store utviklingsbehov, men ogs\u00e5 mye st\u00f8rre muligheter for effektiv arealbruk enn alle andre kommuner i fylket, s\u00e5 p\u00e5 veien mot arealn\u00f8ytralitet burde man i hvert fall ha m\u00e5l om \u00e5 omdisponere i den lavere enden av dette spekteret. Departementene oppfordrer kommunene til \u00e5 utarbeide lokale jordvernstrategier og sette egne, lokale jordvernm\u00e5l. Det er ut fra planstrategi og planprogram vanskelig \u00e5 se at Bergen kommune legger opp til tiltak som faktisk kan redusere omdisponeringstakten i kommunen. Om kommunen Side: 10/11 skal kunne redusere den sv\u00e6rt omfattende nedbyggingen av dyrket mark og sikre fortsatt fungerende jordbruks- og kulturlandskap ogs\u00e5 i framtiden, m\u00e5 man fram mot oppstart av arbeidet med kommuneplanens arealdel gj\u00f8re et betydelig stykke arbeid med \u00e5 framskaffe kunnskapsgrunnlag, herunder detaljert arealregnskap og konsekvensutredning av eksisterende, framtidige byggeform\u00e5l p\u00e5 jordbruksareal som man vurderer \u00e5 videref\u00f8re i ny arealdel. Dette som grunnlag for \u00abvask\u00bb av kommuneplanen for den minst arealeffektive nedbyggingen av jordbruksareal, for siling av nye innspill i planprosessen, og for \u00e5 finne l\u00f8sninger for \u00e5 avgrense nedbygging av dyrket mark til det mest n\u00f8dvendige og arealeffektive. Utover sikring i plan og arealpolitikk har kommunen ogs\u00e5 andre verkt\u00f8y for jordvern og landbruksutvikling som burde forankres i plan og forarbeider. Varsel om skj\u00f8tsel og h\u00e5ndheving av driveplikt er f\u00f8rstelinjen for jordvernet. Gode rutiner for rapportering mellom planetat og landbrukskontor er avgj\u00f8rende for b\u00e5de rapportering av omdisponering av jordbruksareal i Kostra, l\u00f8pende statistikk over omdisponering til bruk for vurdering av jordvernkonsekvens i l\u00f8pende saksbehandling, og ikke minst for kontinuerlig ajourf\u00f8ring i AR5, som vil lette saksbehandlingen b\u00e5de i enkeltsaker og i plan. N\u00e6ringsutvikling i landbruket Ved siden av arealforvaltningen er det spesielt kommunens rolle som f\u00f8rstelinje for n\u00e6ringsutvikling som er viktig for fremtiden til landbruksn\u00e6ringen og jordbruksarealene i kommunen. Bergen er, med knappe 30.000 daa dyrket mark (full- og overflatedyrket, samt innmarksbeite), blant de 12-13 st\u00f8rste landbrukskommunene i fylket m\u00e5lt i jordbruksareal (NIBIO Arealbarometer 2023). Derimot er kun 52 % av jordbruksarealene i drift (s\u00f8kt produksjonstilskudd), noe som tilsier at halvparten av kommunens jordbruksareal ikke blir holdt i hevd og st\u00e5r i fare for \u00e5 gro igjen, eller bli utsatt for et stadig \u00f8kende utbyggingspress, med p\u00e5f\u00f8lgende jordtap senere. M\u00e5lt i sysselsetting og verdiskaping er landbruket en relativt marginal n\u00e6ring i byen, men det er den n\u00e6ringen som forvalter st\u00f8rst arealer, i form av natur- og kulturlandskap. I praksis er det kun et hundretalls mennesker som driver og tar vare p\u00e5 jordbruksarealene i kommunen. Her gjenst\u00e5r kun 8 melkebruk (2023), med en snittbesetning 30 % under fylkessnittet, de fleste dermed med usikre muligheter for framtidig utvikling og drift, samt et tilsvarende antall storfekj\u00f8ttprodusenter. Et 80- talls sauehold med dr\u00f8yt 2.500 vinterf\u00f4ret sau st\u00e5r for drift av estimert halvparten av grovforarealet og det meste av inn- og utmarksbeite som fortsatt er i drift. Dette er det grunnlaget man har \u00e5 arbeide med for \u00e5 sikre drift av jordbruksarealene og ivaretakelse av kulturlandskapet for fremtiden, og det b\u00f8r v\u00e6re en overkommelig oppgave for \u00e5 sikre kommunen sine relativt store jordbruksressurser. Oppsummering Bergen kommune som storby har fremdeles store utfordringer, bla. annet n\u00e5r det gjelder byutvikling og boligsosial utvikling. Statsforvalteren \u00f8nsker lykke til med strategiarbeidet og utforming av ny samfunnsdel. Om \u00f8nskelig bidrar vi gjerne til den videre prosessen i kommunen. Med hilsen Christian Rekkedal Egil Hauge landbruksdirekt\u00f8r seksjonsleder Dokumentet er elektronisk godkjent Side: 11/11 "
}