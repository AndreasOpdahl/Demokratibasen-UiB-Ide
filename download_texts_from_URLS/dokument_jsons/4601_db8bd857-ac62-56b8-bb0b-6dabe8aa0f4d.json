{
  "dokument_id": "db8bd857-ac62-56b8-bb0b-6dabe8aa0f4d",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 37/25, Representantforslag fra Ingrid Nergaard Fjeldstad (V) og Mailiss Solheim-\u00c5kerblom (R) om felleshager i byggeprosjektet og parsellhager",
  "url": "https://bergen.kommune.no/politikere-utvalg/api/fil/bk360/12050053/Innstilling-vedtak-Representantforslag-fra-Ingrid-Nergaard-Fjeldstad-V-og-Mailiss-Solheim-Akerblom-R-om-felleshager-i-byggeprosjektet-og-parsellhager",
  "tekst": "Representantforslag fra Ingrid Nergaard Fjeldstad (V) og Mailiss Solheim-\u00c5kerblom (R) om felleshager i byggeprosjektet og parsellhager Bergen bystyre behandlet saken i m\u00f8tet 29.01.2025 sak 37/25 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Ingrid Nergaard Fjeldstad (V), Chris J\u00f8rgen Knudsen R\u00f8dland (H). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av A, V og R f\u00f8lgende alternative forslag i 2 punkt: 1. Bergen bystyret mener at alle bergensere som \u00f8nsker det skal f\u00e5 mulighet til \u00e5 dyrke sin egen mat. Det er viktig fra et beredskapsperspektiv. 2. Ved rullering av KPA skal en forsterkning av \u00a7 10.7 vurderes med form\u00e5l om at der det er mulig skal det tilrettelegges for urban dyrkning. Votering: Alternativt forslag punkt 1 fra A, V og R fremsatt av Mailiss Solheim-\u00c5kerblom (R), fikk 30 stemmer (A, SV, MDG, V, R), og var dermed falt. Alternativt forslag punkt 2 fra A, V og R fremsatt av Mailiss Solheim-\u00c5kerblom (R), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt med 37 stemmer (H, FrP, BL, INP, KrF, Sp, PP). Utvalg for milj\u00f8 og byutvikling behandlet saken i m\u00f8tet 05.12.2024 sak 420/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillers forslag til vedtak: Ved rullering av KPA skal det vurderes hvordan dyrkningsarealer kan legges inn som reguleringsbestemmelser i boligprosjekter. "
}