{
  "dokument_id": "bd153b80-4410-5b79-86e8-5c0272cdf7fa",
  "doc_type": "case_attachment",
  "kommune": 4601,
  "tittel": "Supplering av klage datert 08.11.2024",
  "url": "https://bergen.kommune.no/politikere-utvalg/api/fil/bk360/12360559/Supplering-av-klage-datert-08-11-2024",
  "tekst": "From: \"Sindre S\u00f8rg\u00e5rd\" <sindre@byggsoker.no> Sent: Wed, 6 Nov 2024 20:00:09 +0100 To: \"Postmottak planogbygg\" <postmottak.planogbygg@bergen.kommune.no> Subject: KLAGE-2024/16537 - Innspill ifb. klagebehandlingen Categories: Bl\u00e5 kategori Hei, Viser til innsendt klage i denne saken, sendt inn av Ryger Advokatfirma AS, og for \u00f8vrig saken i sin helhet. Grunnen til at vi tar kontakt, er fordi tematikken om tolkning av reguleringsplaner, herunder om inntegnede oppriss av bygninger og eiendomsgrenser er juridisk bindende, var et tema under \u00abByggesaksdagene 2024\u00bb, som ble holdt forrige uke. Dette arrangementet er etter hva jeg har forst\u00e5tt, s\u00e6rlig tilsiktet saksbehandlere i fra kommunene det ganske land, og det er et uttalt m\u00e5l om \u00e5 f\u00e5 en felles forst\u00e5else og tolkning av regelverket, som i sin tur vil gj\u00f8re s\u00f8knadsbehandlingen b\u00e5de enklere og mer effektiv, og ikke minst riktig. Derfor ber jeg dere om \u00e5 vurdere punktet om dispensasjon fra plankartet s\u00e6rlig n\u00f8ye i denne saken. I klagen er det rettslige utgangspunktet og konklusjoner for det meste oppsummert, mens det i saksgangen for \u00f8vrig har blitt sendt inn mer omfattende dokumentasjon som dr\u00f8fter dette. S\u00e6rlig redegj\u00f8relsen som ble sendt inn 16.07.24 i delesaken, DELE-2024/13572, b\u00f8r tas med i deres vurderinger f\u00f8r saken sendes videre til politisk behandling. For her dr\u00f8ftes flere momenter som tas opp i foredraget om dette i Byggesaksdagene 2024, blant annet hvilken plan- og bygningslov reguleringsplanen er hjemlet i, at man m\u00e5 vurdere hver sak konkret m.m. Etter en ny vurdering valgte seksjon for deling og seksjonering \u00e5 se bort fra kravet om dispensasjon, som de f\u00f8rst hadde krevd, akkurat som de fortsatt krever i byggesaken. Denne redegj\u00f8relsen fra delesaken ble sendt inn i byggesaken sammen med F6_Supplerende redegj\u00f8relse og \u00f8vrig dokumentasjon 18.09.24. Det jeg vil frem til er at det er viktig for oss at hele bildet rundt akkurat denne tematikken kommer frem n\u00e5r dere behandler klagesaken, og utarbeider et fagnotat. Alle momentene i klagen er naturligvis viktige for oss, men i og med at dette er en relativ ny m\u00e5te \u00e5 tenke/tolke rettsvirkning av reguleringsplaner p\u00e5, s\u00e5 forventer vi at det tas h\u00e5nd om p\u00e5 en grundig og rett m\u00e5te. Det handler om hensynet til forutberegnelighet, eiendomsrett, og i slike saker som dette, til og med legalitetsprinsippet. Det er tydeligvis et aktuelt tema, siden det ble tatt opp p\u00e5 Byggesaksdagene, og som Direktoratet for byggkvalitet, Sivilombudet og Kommunal- og distriktsdepartementet \u00f8nsker \u00e5 fremheve, for at kommuner og saksbehandlere skal ha en felles forst\u00e5else av gjeldende regelverk. Vennlig hilsen Sindre S\u00f8rg\u00e5rd CK Nor Bygg AS Byggesaksr\u00e5dgiver sindre@byggsoker.no | (+47) 940 68 120 post@byggsoker.no Personvern "
}