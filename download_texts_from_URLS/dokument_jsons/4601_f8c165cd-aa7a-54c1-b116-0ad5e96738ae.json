{
  "dokument_id": "f8c165cd-aa7a-54c1-b116-0ad5e96738ae",
  "doc_type": "case_minutes",
  "kommune": 4601,
  "tittel": "Saksprotokoll , 07022024, Sak 22/24, Forvaltningsrevisjon av Bergen legevakt",
  "url": "https://bergen.kommune.no/politikere-utvalg/api/fil/bk360/9890483/Innstilling-vedtak-Forvaltningsrevisjon-av-Bergen-legevakt",
  "tekst": "Forvaltningsrevisjon av Bergen legevakt Eldrer\u00e5det behandlet saken i m\u00f8tet 07.02.2024 sak 22/24 og fattet f\u00f8lgende vedtak: F\u00f8lgende brev sendes til utvalg for helse og sosial Merknad 1 Bydelslegevaktene b\u00f8r ogs\u00e5 revideres Merknad 2 Det m\u00e5 bli st\u00f8rre fokus p\u00e5 \u00e5 f\u00e5 bedre responstid p\u00e5 telefon Begrunnelse for merknader: Eldrer\u00e5det er overrasket over at man i en forvaltningsrevisjon av Bergen legevakt har begrenset seg til \u00e5 bare vurdere den sentrale legevakten. Bergen har tre bydelslegevakter, som betjener en stor del av den bergenske befolkningen og dersom man skal vurdere legevakttilbudet i Bergen b\u00f8r man se p\u00e5 den samlede legevakten. Eldrer\u00e5det mener at det er mange utfordringer med bydelslegevaktene, som burde v\u00e6rt med i denne forvaltningsrevisjonen. Det er bekymringsfullt at man ikke klarer \u00e5 f\u00e5 en god nok responstid p\u00e5 legevakten og dette er et punkt i revisjonen som m\u00e5 f\u00f8lges opp. "
}