{
  "dokument_id": "35d8e81d-1c5d-5c96-91e3-961068d5d6f2",
  "doc_type": "case_presentation",
  "kommune": 5501,
  "tittel": "Oppnevning av faste m\u00f8tefullmektiger til forliksr\u00e5det for perioden 2025-2028",
  "url": "https://innsyn.tromso.kommune.no/application/getMoteDokument?dokid=2001906851",
  "tekst": "Arkivsaksnr. 24/12611-4 Saksbehandler Rebekka Ringholm Saksgang M\u00f8tedato Formannskapet 03.12.2024 Kommunestyret 18.12.2024 Oppnevning av faste m\u00f8tefullmektiger til forliksr\u00e5det for perioden 2025-2028 Kommunedirekt\u00f8rens innstilling til vedtak: Troms\u00f8 kommune velger f\u00f8lgende personer som faste m\u00f8tefullmektiger til forliksr\u00e5det for perioden 2025-2028: 1. 2. 3. 4. 5. 6. 7. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Kommunestyret oppnevner minst sju faste m\u00f8tefullmektiger for forliksr\u00e5det for i perioden 2025- 2028, i henhold til Tvisteloven \u00a7 6-7, sjette ledd, og Tvistelovsforskriften \u00a7 3. Saksutredning I henhold til Tvisteloven \u00a7 6-7, sjette ledd, og Tvistelovsforskriften \u00a7 3 skal det oppnevnes et utvalg av faste m\u00f8tefullmektiger for forliksr\u00e5det. En part som ikke har plikt til \u00e5 m\u00f8te personlig i forliksr\u00e5det kan m\u00f8te ved en prosessfullmektig. Som prosessfullmektig kan partene for eksempel bruke advokat og autorisert advokatfullmektig, inkassobevillingshaver med inkassooppdrag for saken, ansatt eller annen person med tilknytning til n\u00e6ringsvirksomhet saken gjelder, ektefelle eller samboer, slektning i rett opp- eller nedstigende linje eller s\u00f8sken. En part kan ogs\u00e5 benytte et medlem av utvalget av faste m\u00f8tefullmektiger. Det er medlemmer til dette utvalget kommunestyret oppnevner i denne saken. Tvistelovsforskriften \u00a7 3 gir bestemmelser om antall m\u00f8tefullmektiger, deres kvalifikasjoner og godtgj\u00f8ring mv. Fra Tvistelovsforskriften \u00a7 3, f\u00f8rste ledd: Ved hvert forliksr\u00e5d skal det v\u00e6re et utvalg av faste m\u00f8tefullmektiger for forliksr\u00e5det. Medlemmene av utvalget oppnevnes av kommunen for inntil fire \u00e5r av gangen. Antall medlemmer i utvalget m\u00e5 tilpasses saksmengden i forliksr\u00e5det og kommunens innbyggertall. Som et minimum skal det v\u00e6re 3 medlemmer i utvalget. I kommuner med mer enn 25 000 innbyggere skal det v\u00e6re minst 5 medlemmer i utvalget. Kommuner med mer enn 50 000 innbyggere skal ha et utvalg med minst 7 medlemmer, og i kommuner med mer enn 90 000 innbyggere skal utvalget ha minst 10 medlemmer. I Troms\u00f8 kommune skal det alts\u00e5 velges minst sju medlemmer til utvalget. Fra Tvistelovsforskriften \u00a7 3, andre ledd: Som fast m\u00f8tefullmektig kan oppnevnes enhver person som er over 25 \u00e5r med alminnelig god samfunnsmessig kunnskap og som godt behersker skriftlig og muntlig norsk spr\u00e5k. Medlemmer i utvalget skal i forbindelse med oppnevningen gj\u00f8res kjent med at de i den enkelte sak skal v\u00e6re uavhengig av andre interesser enn partens, slik at deres handlinger ikke p\u00e5virkes av uvedkommende hensyn, herunder egne interesser. Fra Tvistelovsforskriften \u00a7 3, tredje ledd: Maksimal godtgj\u00f8ring til m\u00f8tefullmektig tilsvarer maksimalsatsen for m\u00f8tegodtgj\u00f8ring i henhold til tvisteloven \u00a7 6-13 f\u00f8rste ledd bokstav c og bokstav e. Godtgj\u00f8ringen dekkes av vedkommende part. Konklusjon Kommunedirekt\u00f8ren anbefaler at kommunestyret oppnevner et utvalg av minst sju m\u00f8tefullmektiger i tr\u00e5d med bestemmelsene i Tvistelovsforskriften \u00a7 3. Vedtakskompetanse Kommunestyret 2 Vedlegg 3 "
}