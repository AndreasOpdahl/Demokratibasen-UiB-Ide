{
  "dokument_id": "5d9870f3-f251-5928-b05d-acbe95736679",
  "doc_type": "case_attachment",
  "kommune": 4601,
  "tittel": "Bilag 4 - Prisbestemmelser",
  "url": "https://bergen.kommune.no/politikere-utvalg/api/fil/bk360/11020890/Bilag-4-Prisbestemmelser",
  "tekst": "Bilag 4 - Prisbestemmelser Bilag 4 - Prisbestemmelser 3.0 Revidert 25.08.2024 23.45.44 Bilag 4 - Prisbestemmelser Innholdsfortegnelse 1 Pris 2 Prisregulering 2.1 Rett til prisregulering 2.2 Tidspunkt for prisregulering 2.3 Indeks og formel for prisregulering 2.4 Virkning av prisregulering 2.5 Endring av indeks 3.0 Revidert 25.08.2024 23.45.44 Bilag 4 - Prisbestemmelser 1 Pris Detaljert prisoversikt fremg\u00e5r av Bilag 4A Prisskjema. Prisene er eksklusive merverdiavgift. Prisene inkluderer alle andre gebyrer og vederlag, som fakturagebyr, reisekostnader, fraktkostnader, administrasjonsgebyr, toll, avgifter og tilsvarende. Endringer i valutakurser, utover det som blir fanget opp av en eventuell prisindeks, er Leverand\u00f8rens risiko. 2 Prisregulering 2.1 Rett til prisregulering Prisene i denne avtalen kan kreves regulert \u00e5rlig av begge parter. Prisregulering m\u00e5 kreves med minimum 30 dagers skriftlig varsel forut for prisreguleringstidspunktet angitt i eget punkt nedenfor. Den part som krever prisregulering er ansvarlig for \u00e5 sende varsel, samt utarbeide grunnlaget for prisreguleringen. Begge parter kan kreve et m\u00f8te vedr\u00f8rende prisreguleringen. Varsel om slikt m\u00f8te m\u00e5 fremsettes samtidig med utsending av krav om prisregulering eller senest 7 dager etter mottak av slikt krav. Krav om prisregulering ansees godtatt med mindre innsigelser er fremmet innen 7 dager f\u00f8r reguleringstidspunktet, forutsatt at kravet er sendt innen fristene angitt ovenfor. Dersom prisregulering ikke kreves innen angitte frister, bortfaller ikke retten til \u00e5 kreve prisregulering. For krav sendt etter fristene angitt ovenfor kan nye priser tidligst gj\u00f8res gjeldende 30 kalenderdager etter at varsel om prisregulering er mottatt. Opprinnelig reguleringstidspunkt legges til grunn for utregning av nye priser, herunder niv\u00e5 for relevant indeks. Neste \u00e5rs reguleringstidspunkt forskyves ikke i slike tilfeller. 2.2 Tidspunkt for prisregulering Tidspunkt for regulering regnes med utgangspunkt i dato for oppstart av avtalen, 01.01.2025. F\u00f8rste reguleringstidspunkt er 12 m\u00e5neder etter avtalens oppstartsdato, andre reguleringspunkt 24 m\u00e5neder etter avtalens oppstartsdato og tilsvarende fremover s\u00e5 lenge avtalen varer. 2.3 Indeks og formel for prisregulering Prisene skal reguleres p\u00e5 bakgrunn av f\u00f8lgende indeks: Konsumprisindeks for varer og tjenester, etter leveringssektor (tabell 11117) Tjenester hvor arbeidskraft dominerer. Endringer i valutakurser utover det som blir fanget opp av aktuell prisindeks er Leverand\u00f8rens risiko. Prisregulering skal skje ved hjelp av f\u00f8lgende reguleringsformel: p1 = p0 + ( p0 x ( ( i1 - i0 ) / i0) ) p1 = Prisen som skal betales (eksklusive mva). p0 = Basispris (eksklusive mva), det vil si tilbudspris ved f\u00f8rste regulering og pris fra forrige prisendring ved p\u00e5f\u00f8lgende reguleringer. i0 = Indeks verdi ved tidspunktet basisprisen er fra. Ved f\u00f8rste regulering vil dette v\u00e6re siste kjente indeks f\u00f8r tilbudsfristens utl\u00f8p (startindeks). Ved \u00f8vrige reguleringer vil dette v\u00e6re forrige i1. i1 = Indeks verdi ved tidspunktet prisjustering skal skje. Indeksverdien for startindeks (i0 ved f\u00f8rste regulering):Tabell 11117: Konsumprisindeks for varer og tjenester, Tjenester hvor arbeidskraft dominerer.. D ikk j ld i l i f ll j 3.0 Revidert 25.08.2024 23.45.44 Bilag 4 - Prisbestemmelser Dersom ikke annet er sagt, gjelder samme prisregulering for alle varer og tjenester som er underlagt avtalen. Dersom det skjer endringer i merverdiavgift eller andre avgifter som f\u00e5r p\u00e5virkning p\u00e5 indeksen p\u00e5 en m\u00e5te som gir et feilaktig bilde p\u00e5 faktisk prisutvikling, skal det tas hensyn til slike endringer p\u00e5 det aktuelle reguleringstidspunktet. 2.4 Virkning av prisregulering Prisreguleringen f\u00e5r virkning for alle bestillinger foretatt p\u00e5 eller etter dato for prisregulering. Alle avrop foretatt f\u00f8r dagen prisreguleringen tar til \u00e5 gjelde skal leveres til prisen som gjaldt p\u00e5 avropstidspunktet. Dette selv om levering skal skje etter tidspunktet for ny prisregulering. Dersom det skjer endringer i merverdiavgift eller andre avgifter som f\u00e5r p\u00e5virkning p\u00e5 indeksen p\u00e5 en m\u00e5te som gir et feilaktig bilde p\u00e5 faktisk prisutvikling, skal det tas hensyn til slike endringer p\u00e5 det aktuelle reguleringstidspunktet. 2.5 Endring av indeks Dersom oppgitt indeks ikke lenger er tilgjengelig eller oppdatert, skal partene avtale ny relevant indeks. Dette b\u00f8r gj\u00f8res etter r\u00e5d fra SSB. 3.0 Revidert 25.08.2024 23.45.44 "
}