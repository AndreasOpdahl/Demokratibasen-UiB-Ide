{
  "dokument_id": "1501c3ca-12f4-5d4c-9ada-870a6c073efd",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Fana. Gnr. 40, Bnr. 71 m. fl., M\u00e5rdalen",
  "url": "https://bergen.kommune.no/politikere-utvalg/api/fil/bk360/11135619/Fagnotat-offentlig-ettersyn-Fana-Gnr-40-Bnr-71-m-fl-Mardalen",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: Saksnummer Saksbehandler: Saksbehandler Dato: Dato Klikk eller trykk her for \u00e5 skrive inn tekst. Forslag til detaljregulering\u2013 offentlig ettersyn Fana. Gnr. 40, bnr.71 m.fl. M\u00e5rdalen 33 arealplan-ID 71100000 Om planforslaget Multiconsult foresl\u00e5r p\u00e5 vegne av Peab Eiendomsutvikling AS detaljregulering for et omr\u00e5de i M\u00e5rdalen p\u00e5 Skjold i Fana bydel. Figur 1: Oversiktsbilder. Planomr\u00e5det er markert i gr\u00f8nn. Intensjonen med planforslaget er \u00e5 fortette en branntomt. Planforslaget legger opp til \u00e5 etablere 12 boenheter fordelt p\u00e5 to leilighetsbygg. Bygget i \u00f8st er planlagt i fire etasjer med felles parkeringsanlegg i underetasjen, mens bygget i vest vil best\u00e5 av tre etasjer. Planomr\u00e5det ligger mellom sm\u00e5husbebyggelse med eneboliger og Skjold borettslag best\u00e5ende av boligblokker p\u00e5 hovedsakelig tre etasjer. I kommuneplanens arealdel (KPA2018) ligger planomr\u00e5det innenfor byfortettingssone. Planomr\u00e5det omfattes av veist\u00f8y \u2013 gul og r\u00f8d sone. I vest inng\u00e5r er en liten del av planomr\u00e5det av hensynssone H570 historiske jernbanetras\u00e9er; Osbanetraseen. Deler av Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN planomr\u00e5det omfattes av reguleringsplanene Fana. Gnr. 40. Bnr. 964, Skjold arealplan-ID: 3110000, vedtatt 1972, Fana/Ytrebygda. Bybane i bergen og fremkommelighetstiltak for buss p\u00e5 strekningen Nesttun \u2013 R\u00e5dal arealplan-ID 19170000, vedtatt 2008, og Fana. Gnr 40 bnr 1714 mfl., Osbanen og Fanavegen, sykkelstamveg Bergen, delstrekning 2 Arealplan-ID: 62870000, vedtatt 2018. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 05.10.2022. Komplett planforslag til behandling ble mottatt 30.05.2024. Gjennom planprosessen har forslagsstiller avholdt to m\u00f8ter med Skjold borettslag. Merknader til kunngj\u00f8ring og varsling av oppstart Til varsel om oppstart ble det mottatt 3 private merknader og 9 uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 04.01.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Samferdsel: Nabo bekymret for fremmedparkering, maks 0,6 p-plasser pr enhet, rekkef\u00f8lgekrav for trafikksikkerhetstiltak, st\u00f8tte til foresl\u00e5tt adkomstvei, konsekvenser av \u00f8kt trafikk m\u00e5 utredes, anbefaler andre trafikksikringstiltak enn gatetun, m\u00e5 tilrettelegge for \u00f8kt bruk av sykkel. Naboer \u00f8nsker ikke \u00f8kt trafikk eller endring p\u00e5 adkomstveien. \u2022 Renovasjon: Avfallsl\u00f8sning b\u00f8r vurderes samlet for et st\u00f8rre omr\u00e5de, lift-o-mat anbefales. \u2022 Plangrense: Plangrense overlapper plan for sykkelstamveg. Utbygging m\u00e5 skje p\u00e5 \u00f8vre niv\u00e5 slik at ikke sykkelstamveg blir ber\u00f8rt. \u2022 Kulturmilj\u00f8: omfattes av hensynssone H570 for bevaring av kulturmilj\u00f8, historisk jernbane, m\u00e5 se konsekvensene av tiltaket for et samlet kulturmilj\u00f8. \u2022 Natur: Naturkartlegging for \u00e5 unders\u00f8ke bevaringsverdige tr\u00e6r, naboer og offentlig h\u00f8ringsinstanser \u00f8nsker bevaring av eksisterende vegetasjon, sikre god terrengtilpassing. \u2022 Plangrep: M\u00e5 utformes slik at prosjektet bindes sammen med eksisterende boligomr\u00e5de, fokus p\u00e5 sosial b\u00e6rekraft, variert st\u00f8rrelse p\u00e5 boliger. Naboer ber om at byggeh\u00f8yde er maks 3 etasjer. Gangveier, lekeplasser, gr\u00f8ntomr\u00e5der og parkeringsplasser p\u00e5 borettslagets eiendom er forbehold borettslaget. Vurdering av planforslaget Plan- og bygningsetaten (PBE) kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangs behandling). Saksnummer PLAN-2022/20672 Side 2 av 11 Form\u00e5l Planen regulerer boliger, i form av leiligheter, samt n\u00f8dvendig infrastruktur og uteareal. Det er ikke vurdert behov for at denne plansaken skal avsette areal til frivillighet, kultur og idrettsaktiviteter. Utforming Tomten som skal bebygges er kupert og terrengformen har v\u00e6rt f\u00f8rende for hvordan bebyggelsen har blitt tilpasset tomten. I s\u00f8r er det en kolle med vegetasjon. Prosjektet bygger seg delvis inn i den, og ivaretar tomtens h\u00f8ydeforskjeller. I innledende stedsanalyse var bebyggelsen planlagt som ett volum. Etter tilbakemeldinger fra PBE og byarkitekten foresl\u00e5s bebyggelsen delt i to volumer. Volumene er planlagt med ulik h\u00f8yde, og imellom dem skal det etableres felles uteoppholdsareal. Nye gangforbindelser skissert i den innledende stedsanalysen er ivaretatt i det foreliggende planforslaget. Figur 2: Illustrasjon av bebyggelsen sett fra nord I bestemmelsene er det sikret en rekke kvaliteter i prosjektet. Det er utarbeidet en arkitektonisk redegj\u00f8relse, som er retningsgivende for utforming og materialvalg. Material- og fargebruk skal sikre variasjon, og at volumene fremst\u00e5r som enkeltbygg som omkringliggende eneboliger. Bebyggelsen skal hovedsakelig best\u00e5 av tre med innslag av platekledning i tilknytning til fasadefelt, mens sokkelen i bygget i vest, skal utformes i mur. Deler av sokler skal v\u00e6re inntrukket for \u00e5 skape tydelige kantsoner mellom felles og privat uteareal. Det er illustrert inntrukne ballkonger, men bestemmelsene \u00e5pner opp for at disse kan krages ut av bygningskroppen. PBE vurderer at bebyggelsen er godt tilpasset omkringliggende omgivelser. Det er sikret mange gode kvaliteter i bestemmelsene. Vi \u00f8nsker imidlertid at prosjektet sikrer bedre gr\u00f8nne kvaliteter, herunder vegetasjon p\u00e5 tak, vegetasjon langs nabo i nord og langs det \u00f8stlige byggets sokkeletasje. I det videre arbeidet m\u00e5 ogs\u00e5 omfanget av platekledning defineres tydeligere i bestemmelsene. N\u00e5r det gjelder balkonger vurderer vi at utformingen m\u00e5 forholde seg til planens illustrasjoner, det m\u00e5 sikres at det kun tillates inntrukne balkonger. Det \u00f8stlige byggets fasade mot M\u00e5rdalen fremst\u00e5r noe monoton sammenlignet med resten av prosjektet. Den rette fasaden mot gaten st\u00e5r i stil til det arkitektoniske Saksnummer PLAN-2022/20672 Side 3 av 11 uttrykket til blokkene i Skjold borettslag. Bestemmelse 3.1.2.e legger opp til noe variasjon i fasadene: \u00abFasadenes helhetsuttrykk skal utformes med noe variasjon for \u00e5 unng\u00e5 et monotont fasadeuttrykk\u00bb. Vi \u00f8nsker innspill p\u00e5 om denne fasaden burde gis mer spill enn det som er sikret i planen, eller om man skal holde p\u00e5 uttrykket som er tilpasset \u00f8vrig blokkbebyggelse i omr\u00e5det. Byggeh\u00f8yder Bygg A, i \u00f8st, som henvender seg mot Skjold borettslag planlegges i fire etasjer, hvor underetasjen er felles parkeringsanlegg. Planforslaget har tatt tilf\u00f8lge byarkitekten og PBE sitt innspill om inntrukket fjerde etasje i nord p\u00e5 bygg A. Dette er gjort for \u00e5 redusere h\u00f8ydevirkning, samt for \u00e5 tilpasse seg sm\u00e5husbebyggelsen i nord. Fra gateplan vil bygg A oppleves som tre og en halv etasje. Bygg B, i vest, som henvender seg mot vegetasjon og sm\u00e5husbebyggelse, planlegges i tre etasjer. Fra g\u00e5rdsrommet mellom bebyggelsen vil bygget oppleves som to etasjer. Figur 3: Snitt vist fra \u00f8st-vest I plankartet er byggeh\u00f8yden til bygg A regulert til kote + 77 og + 73,5 hvor det er inntrukket etasje. Bygg B reguleres til byggeh\u00f8yde kote + 74 og + 70,5. Gaten M\u00e5rdalen ligger p\u00e5 kote + 63. Planomr\u00e5det ligger utenfor stedsanalysen til Skjold. I KPA2018 er det ikke stilt krav om maks byggeh\u00f8yde i byfortettingssonen, men den skal tilpasses lokale forhold og stedets s\u00e6rpreg. PBE vurderer at prosjektet er tilpasset terrenget og nabobebyggelsen p\u00e5 en god m\u00e5te. I plankartet og annet planmateriale, er det satt maks byggeh\u00f8yder (BH). PBE har tidligere hatt praksis for bruk av byggeh\u00f8yder. BH er ikke i henhold til veileder Grad av utnytting. Maks gesims- og m\u00f8neh\u00f8yde m\u00e5 derfor benyttes. Til 2.gangsbehandling m\u00e5 planmaterialet oppdateres i henhold til dette. Utnyttelse Etter KPA skal grad av utnytting i byfortettingssonen gis ut fra krav til byromstruktur, byggeh\u00f8yde og uteareal. Planforslaget regulerer en utnyttelse p\u00e5 % BRA =92 %. PBE vurderer at planens utnyttelsesgrad er i henhold til overordnede f\u00f8ringer. I bestemmelsene st\u00e5r det at planens hensikt er \u00e5 regulere til ca. 12 boenheter, til andre gangs behandling m\u00e5 det sikres at dette er maks antall tillatt boenheter. Saksnummer PLAN-2022/20672 Side 4 av 11 Byggegrenser I plankartet er det noe fleksibilitet n\u00e5r det kommer til plassering av bebyggelse, se forslag til byggegrense og regulert h\u00f8yde i figur 4. En sentral problemstilling gjennom planprosessen har v\u00e6rt ivaretakelse av deler av kollen i s\u00f8r og en naturlig overgang mellom terreng og bygg. Dette er ikke tilstrekkelig ivaretatt i planforslaget slik byggegrensen er foresl\u00e5tt. For \u00e5 im\u00f8tekomme v\u00e5r tidligere anbefaling m\u00e5 byggegrensen justeres slik at den samsvarer med \u00abregulert h\u00f8yde\u00bb (planlagt bygg i \u00f8st) i plankartet. Vi \u00f8nsker ogs\u00e5 at det ses p\u00e5 muligheter for \u00e5 flytte bygget i \u00f8st lenger nord, sammenfallende med byggegrensen. I bestemmelsene m\u00e5 det sikres at det ikke tillates inngrep i resterende del av kollen som ikke inng\u00e5r i byggegrensen. Videre m\u00e5 det sikres at det ikke tillates synlige skj\u00e6ringer etter byggegrop, og at overgangen mellom terreng og bygg skal v\u00e6re naturlig. Figur 4: Utsnitt av plankart. Byggegrense er markert med lange stiplede linjer, og bebyggelsen med korte stiplede linjer. Uteoppholdsareal I byfortettingssonen er det i KPA krav om minst 40 m2 uteoppholdsareal per boenhet, hvor maks 50% kan legges p\u00e5 tak/altan og minimum 50% skal utformes som felles areal. Arealkravet til KPA er sikret i bestemmelsene, samt at alle boenheter skal ha noe privat uteareal. Viser til kap. 5.5 uteoppholdsareal i planbeskrivelsen, her g\u00e5r det frem at planforslaget kan overg\u00e5 minste arealkravet i KPA. N\u00e5r det gjelder utforming er det sikret i bestemmelsene at fellesarealet skal ha fokus p\u00e5 \u00e5 skape et variert og bredt tilbud for alle aldersgrupper og at 100m2 skal settes av til sm\u00e5barnslekeplass. PBE vurderer det positivt at planen har sikret privat uteoppholdsareal til alle boenhetene, selv om det ikke kreves i KPA. Med bakgrunn i tomtens frodige preg, b\u00f8r det vurderes om lekeplassen skal utformes som en naturlekeplass, hvor det naturlige terrenget ivaretas. Det m\u00e5 sikres i bestemmelsene at det ikke tillates fallunderlag i gummi/plast. Privat uteareal for Saksnummer PLAN-2022/20672 Side 5 av 11 boenheter p\u00e5 bakkeplan m\u00e5 hovedsakelig skjermes med vegetasjon, og dette m\u00e5 sikres i bestemmelsene. Det er utf\u00f8rt en st\u00f8ykartlegging i planarbeidet. Rapporten viser at noen av balkongene i bygget i vest f\u00e5r st\u00f8y tilsvarende gul sone. Det vises ogs\u00e5 til arkitektonisk redegj\u00f8relse for dette. Det fremkommer ikke tydelig hvor mye av privat areal som eventuelt kommer i st\u00f8ysonen. Til andre gangs behandling m\u00e5 det tydeliggj\u00f8res at st\u00f8ykrav til uteoppholdsareal er tilfredsstilt. Gangforbindelser S\u00f8r for tomten, er det i dag en snarvei/gangforbindelse. Den g\u00e5r fra M\u00e5rdalen til Skjoldst\u00f8len, og gir planomr\u00e5det en raskere kobling til knutepunktet Skjold, hvor det i dag er blant annet bybanestopp, skole og kirke. Snarveien reguleres i plankartet som f_GG. I illustrasjonsplan er det vist gangareal p\u00e5 motsatt side av renovasjonspunktet, som ikke er sikret i planen. Vi ber om at denne sikres i bestemmelsene. Det m\u00e5 bli et tydelig skille mellom myke og harde trafikanter. Vi mener det er tilstrekkelig at den blir opparbeidet med et annet dekke. Utformingen av denne kan diskuteres i det videre planarbeidet. Figur 5: Illustrasjonsplan. Gangareal markert med r\u00f8d ring. Samferdsel Adkomstvei og trafikksikkerhet Planomr\u00e5det har adkomst fra Fv. 582 Fanavegen via privat vei M\u00e5rdalen som g\u00e5r gjennom Skjold borettslag. Fra parkeringsplassen og frem til planomr\u00e5det er det lagt opp til blandet trafikk, uten fortau, med fartsgrense p\u00e5 30 km/t. Veibredden gjennom borettslaget ligger mellom 3,5 \u2013 4m. I planprosessen er adkomst og trafikksikkerhet blitt diskutert. Det er utarbeidet en trafikkanalyse som vurderer ulike adkomstl\u00f8sninger til planomr\u00e5det. Den konkluderer med at det er mest hensiktsmessig \u00e5 videref\u00f8re dagens adkomstvei. Videre sier den at det fra Skjold borettslags parkeringsplass og frem til planomr\u00e5det m\u00e5 vurderes trafikksikringstiltak. Saksnummer PLAN-2022/20672 Side 6 av 11 Trafikkanalysen legger til grunn at hver boenhet genererer 3,5 bilturer daglig, som tilsvarer en \u00f8kning i \u00c5DT p\u00e5 42. \u00d8kning i trafikk fra Fanavegen til parkeringsplassen vurderes \u00e5 ha mindre innvirkning p\u00e5 trafikksituasjonen, mens fra parkeringsplassen og forbi blokkene vil den v\u00e6re mer merkbar. Som trafikksikkerhetstiltak anbefaler trafikkanalysen \u00e5 omgj\u00f8re denne veien til gatetun og anlegge m\u00f8teplasser. I uttale til oppstartsvarselet anbefalte bymilj\u00f8etaten \u00e5 se p\u00e5 andre l\u00f8sninger enn gatetun. De p\u00e5pekte at m\u00f8teplasser er tiltak for bilister, ikke for g\u00e5ende. Skjold borettslag kom ogs\u00e5 med merknad til oppstart, hvor det p\u00e5pekes at de ikke \u00f8nsker endring av veien som tilh\u00f8rer borrettslaget. Planforslaget \u00f8ker vegbredde i kurve for deler av eksisterende vei tilh\u00f8rende borettslaget. Planen utvider ogs\u00e5 veien f_v3 for \u00e5 etablere snuareal for renovasjonskj\u00f8ret\u00f8y. Veiutvidelsen er hovedsakelig p\u00e5 egen tomt. Planforslaget legger opp til en lavere parkeringsdekning enn utgangspunktet til trafikkanalysen, noe som inneb\u00e6rer en mindre belastning p\u00e5 eksisterende vegnett enn analysesituasjonen, som tok utgangspunkt i \u00e9n bil per boenhet. Med prosjektets parkeringsdekning vil veien f\u00e5 en \u00f8kning i \u00c5DT p\u00e5 25. PBE slutter seg til valgt adkomstvei til prosjektet. Vi etterlyser imidlertid en bedre redegj\u00f8relse i planmaterialet for hvorfor man ikke har im\u00f8tekommet anbefalingene til trafikkanalysen om \u00e5 regulere til gatetun, eventuelt andre trafikksikringstiltak. Vi \u00f8nsker innspill p\u00e5 trafikksikkerhet i h\u00f8ringsperioden. Parkering I bestemmelsene er det sikret minimum 2,5 sykkelparkeringsplasser per 100 m2 BRA. De skal etableres lett tilgjengelig innend\u00f8rs i parkeringskjeller og/eller i kombinasjon med sykkelparkeringsplasser ute. I tilknytning til sykkelparkeringen skal det sikres mulighet for sykkelvogner/lastesykler og tilrettelegges for lading. For biler legges det opp til en parkeringsdekning p\u00e5 0,6 plasser per 100 m2 bolig, som tilsvarer 7 plasser. Det foresl\u00e5s at parkering l\u00f8ses i felles parkeringsanlegg under bakken, med nedkj\u00f8ring inn under leilighetsblokken i \u00f8st. Parkeringsdekningen er i henhold til f\u00f8ringer for byfortettingssone i KPA2018. Parkeringsdekning for bil har blitt diskutert i planprosessen. Til oppstart kom nabo med merknad om at planforslaget ikke m\u00e5 medf\u00f8re fremmedparkering. Tomten har gode forbindelser til sykkelnettet og har gangavstand til bybanestoppene Skjold og M\u00e5rdalen. If\u00f8lge Google tar det 7 og 12 minutter \u00e5 g\u00e5 til bybanestoppene M\u00e5rdalen og Skjold. Snarveien som reguleres i planforslaget vil redusere reisetid til sistnevnte holdeplass. Planomr\u00e5det har ogs\u00e5 kort avstand (maks 1 km) til b\u00e5de barneskole og flere barnehager. Vi vurderer derfor at det er riktig at planforslaget har en parkeringsdekning i det nedre sjiktet av KPA. Parkeringsdekningen vurderes \u00e5 v\u00e6re i henhold til overordnede f\u00f8ringer hvor gange, sykkel og kollektivtransport skal v\u00e6re den foretrukne reisem\u00e5ten. Renovasjon Renovasjonsanlegg (felt RA) er planlagt ved adkomstomr\u00e5det til boligprosjektet. Planlagt renovasjonsl\u00f8sning er nedgravd beholderl\u00f8sning med hydraulisk lift/lift-o-mat. Denne l\u00f8sningen er valgt da det kun er 12 boenheter som skal etableres og fordi det anbefales at s\u00f8ppel hentes av samme renovasjonsbil som kj\u00f8rer der i dag, ettersom adkomstveien er s\u00e5rbar for tungtrafikk. Renovasjonsanlegget legger opp til beholdere for restavfall, papir/papp, plast og matavfall. Denne l\u00f8sningen inkluderer ikke glass- og metallemballasje, dette m\u00e5 kastes p\u00e5 BIR\u2019s n\u00e6rmeste returpunkt er ved Dyrhaugen 56, s\u00f8r for planomr\u00e5det. Saksnummer PLAN-2022/20672 Side 7 av 11 Barn og unges interesser Det er ikke oppgitt at planomr\u00e5det er brukt av barn og unge i dag. Kommunen har ingen barnetr\u00e5kkregistreringer for omr\u00e5det. Det legges opp til at utearealene i planforslaget skal ha et bredt og variert tilbud for alle aldersgrupper, og bestemmelse 3.1.2.l sikrer sm\u00e5barnslekeplass med minst tre lekeapparater. Planforslaget regulerer eksisterende gr\u00f8ntomr\u00e5de til uteareal, f_UTE1 (gnr.40 bnr. 969). Det er ikke tenkt tiltak utover dagens bruk. PBE vurderer det som positivt for barns lek at arealet forblir gr\u00f8nt. Skole- og barnehagedekning Planomr\u00e5det ligger i gangavstand til b\u00e5de barneskole og barnehager. Planomr\u00e5det ligger innenfor opptaksomr\u00e5de Skjold for barneskole og Sl\u00e5tthaug for ungdomsskole. Skolene ligger henholdsvis 900m og ca. 2km unna planomr\u00e5det. N\u00e6rmeste barnehager er Skjoldtun (600m), Skjold (900m) og Skjoldlia (1km), avstander er beregnet uten bruk av snarveien (f_GG). I planbeskrivelsen vurderes barnehage- og skoledekningen i omr\u00e5det til \u00e5 ha god kapasitet. If\u00f8lge barnehagebruksplanen 2022-2023 vil det oppst\u00e5 overkapasitet p\u00e5 barnehageplasser i forhold til antall barn bosatt i skolekretsen Skjold. I skolebruksplanen 2021-2030 fremg\u00e5r det at Sl\u00e5tthaug skole har behov for rehabilitering og at det er avsatt midler til utredning og prosjektering av ungdomsskolen. Generelt i Fana bydel forventes det en liten nedgang i elevtall frem mot 2030. Naturmangfold Tomten som skal fortettes er ubebygd og best\u00e5r av vegetasjon. I KPA2018 er det registrert \u00f8kologisk korridor \u00f8st for planomr\u00e5det (ca.80 m unna). Det er utarbeidet en naturmangfoldsrapport til planforslaget. Den viser at den bratte skr\u00e5ningen i vest inneholder stedegen natur, inkludert den r\u00f8dlistede arten ask (EN-sterkt truet), hvor flere tr\u00e6r trolig er rammet av askesyke, samt en hul eik som er beskyttet av forskrift. P\u00e5 befaring er det registrert flere fremmede skadelige arter. Det ble ogs\u00e5 observert fersk hjorteekskrement, samt en del vanlige fuglearter i planomr\u00e5det. Vurdering etter naturmangfoldsloven (nml) \u00a78-12 \u00a7 8 \u2013 kunnskapsgrunnlaget Nml sier at offentlige beslutninger som ber\u00f8rer naturmangfold skal bygge p\u00e5 et kunnskapsgrunnlag som st\u00e5r i forhold til sakens karakter og risiko for skade p\u00e5 naturmangfoldet. I forbindelse med planforslaget er det utarbeidet en naturmangfoldsrapport, hvor det er gjennomf\u00f8rt befaring av biolog. PBE har diskutert naturmangfoldsrapporten med BME p\u00e5 bakgrunn av at planomr\u00e5det er befart sent i vekstsesongen (28.september). Det ble avklart at rapporten gir tilstrekkelig kunnskap om naturmangfoldet i planomr\u00e5det. PBE vurderer at registeringer gjort p\u00e5 befaringen gir et godt bilde p\u00e5 situasjonen, og tiltak kan planlegges p\u00e5 bakgrunn av foreliggende kunnskapsgrunnlag \u00a7 9 \u2013 f\u00f8re-var-prinsippet Nml stiller krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Foreligger en risiko, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. Kunnskapsgrunnlaget vurderes \u00e5 v\u00e6re tilstrekkelig. Det er sikret i bestemmelsene at det f\u00f8r anleggsarbeidet skal utarbeides en milj\u00f8oppf\u00f8lgingsplan som tar for seg tiltak for \u00e5 unng\u00e5 skade p\u00e5 dyreliv, Saksnummer PLAN-2022/20672 Side 8 av 11 h\u00e5ndtering av fremmedarter og ivaretaking av hul eik og verdifull vegetasjon. PBE ser til naturmangfoldsrapporten som sier det b\u00f8r utf\u00f8res supplerende kartlegging av fremmedarter innenfor vekstsesongen, n\u00e6rt anleggsstart. Vi ber om at dette sikres i bestemmelsene. \u00a7 10 \u2013 \u00d8kosystemtiln\u00e6rming og samlet belastning Nml sier at p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for. Etablering av boliger p\u00e5 en ubebygd tomt vil medf\u00f8re belastning for \u00f8kosystemet. Prosjektet bidrar til bit-for-bit nedbygging av natur. Det verdifulle naturomr\u00e5det i vest og den hule eiken vil ikke bli direkte ber\u00f8rt av tiltaket. I plankartet er det regulert inn hensynssone for \u00e5 verne om de verdifulle tr\u00e6rne, samt buffersone. Den \u00f8kologiske korridoren \u00f8st for planomr\u00e5det vil ikke bli direkte ber\u00f8rt av tiltaket, men vil bli noe svekket ved at tilgjengelig natur n\u00e6r korridoren reduseres. \u00a7 11 - Kostnadene ved milj\u00f8forringelse skal b\u00e6res av tiltakshaver Nml krever at tiltakshaver selv skal b\u00e6re kostnadene ved \u00e5 hindre eller begrense tiltakets naturskader. Det oppgis i naturmangfoldsrapporten at tiltakshaver er kjent med dette. \u00a7 12 \u2013 Milj\u00f8forsvarlige teknikker og driftsmetoder Nml sier at for \u00e5 unng\u00e5 eller begrense skade p\u00e5 naturmangfoldet skal det tas utgangspunkt i driftsmetoder, teknikk og lokalisering som gir beste samfunnsmessige resultater. Det er utarbeidet bestemmelser for hensynssonene i kartet, som verner verdifull natur og sikrer at eventuelle tiltak skal gj\u00f8res i samr\u00e5d med relevant gr\u00f8nnfaglig ekspertise, samt at det skal lages en milj\u00f8oppf\u00f8lingsplan til anleggsfasen. I naturmangfoldsrapporten fremkommer det flere anbefalinger til tiltak. Vi ber om at disse anbefalingene konkretiseres ytterligere i bestemmelsene. Vi \u00f8nsker ogs\u00e5 at det sikres at det ikke er tillatt med oppstart av spengingsaktivitet i hekketiden. St\u00f8y Planomr\u00e5det ligger innenfor gul og r\u00f8d st\u00f8ysone (veist\u00f8y) i KPA2018. Det er derfor gjennomf\u00f8rt st\u00f8yfaglig vurdering for planforslaget. St\u00f8yrapporten viser at bygget i vest vil f\u00e5 st\u00f8y p\u00e5 fasaden n\u00e6rmest vei, tilsvarende gul st\u00f8ysone. Det er planlagt st\u00f8yskjerm ved det nordlige hj\u00f8rnet av bygget, som vil gi lydniv\u00e5 tilsvarende stille side p\u00e5 fasaden mot nord for f\u00f8rste etasje. I andre og tredje etasje er fasaden i gul sone, med st\u00f8y opptil 60 (Lden). Bygget har ellers stille side mot \u00f8st. Bygget i \u00f8st vil ha lydniv\u00e5 tilsvarende stille side p\u00e5 alle fasader. KPA2018 sier at grenseverdiene gitt i T-1442 tabell 3, kan fravikes dersom kriterier i KPA \u00a7 22.2 oppfylles. Her st\u00e5r det at minimum halvparten av oppholdsrom og minst ett soverom skal ha minst ett vindu som kan \u00e5pnes mot stille side. Dette er sikret i bestemmelse i planen. Det er ogs\u00e5 sikret at leilighetene skal v\u00e6re gjennomg\u00e5ende. St\u00f8y p\u00e5 uteoppholdsareal omtales under \u00abuteoppholdsareal\u00bb. Klimaavtrykk Planforslagets klimagassberegning viser at det er transport i drift som er den st\u00f8rste utslippsfaktoren. Rapporten konkluderer at prosjektet oppn\u00e5r 16% utslippsreduksjon, sammenlignet med Direktoratet for forvaltning og \u00f8konomistyring sine referanseverdier for boligblokk. I klimanorm er det kategoriene \u00abmaterialer\u00bb og \u00abenergi\u00bb som f\u00e5r d\u00e5rligst score. Vi vurderer at prosjektet har sikret bestemmelser som bidrar til \u00e5 begrense utslipp, blant annet ved lav parkeringsdekning og ved bruk av tre som hovedmateriale for utforming av Saksnummer PLAN-2022/20672 Side 9 av 11 bebyggelsen. Vi \u00f8nsker likevel at prosjektet sikrer flere gr\u00f8nne kvaliteter, se avsnitt \u00abutforming\u00bb. Vi oppfordrer ogs\u00e5 at det vurderes ytterligere tiltak, som solenergianlegg p\u00e5 tak og utslippsfri anleggsplass. Vann og avl\u00f8p Det vises til VA-rammeplan datert 19.04.2024, planlagt situasjon for VA vises i vedlegg GH101. Bergen Vann har kommet med merknad til VA-rammeplanen. De skriver \u00abVannkummer i tilknytning til borehullstras\u00e9 skal ha kj\u00f8rbar tilkomst. Disse arealene b\u00f8r sikres med egne hensynssoner i reguleringsplanen\u00bb. Plankartet har ikke p\u00e5f\u00f8rt hensynssone, men ut fra vedlagte VA-kart vurderer vi at vannkummer har kj\u00f8rbar tilkomst. Vi ber om innspill fra Bergen Vann om dette ikke anses som l\u00f8st. Kulturmilj\u00f8/kulturminner Planomr\u00e5dets vestredel omfattes av hensynssone H570 \u2013 historiske jernbanetras\u00e9er (Osbanetras\u00e9en). I dag er tras\u00e9en gang- og sykkelvei mellom Nesttun og Kalandsvatnet. Utbyggingsomr\u00e5det ligger p\u00e5 et plat\u00e5 over tras\u00e9en, og vil derfor ikke ber\u00f8re hensynssonen. Figur 6: Til venstre: Utklipp av plankart - jernbanetras\u00e9en markert med hensynssone til venstre for planomr\u00e5det. Til h\u00f8yre: Rester av enebolig p\u00e5 tomten. Det er utarbeidet kulturminnedokumentasjon til planforslaget. Den viser at det ikke er registrert automatisk fredede eller vernede objekt i planomr\u00e5det. Tomten er en branntomt, hvor det tidligere stod en enebolig fra 1956. PBE vurderer at hensynet til kulturmilj\u00f8 er ivaretatt i planforslaget. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. detaljregulering, Fana. Gnr. 40, bnr.71 m.fl. M\u00e5rdalen 33, arealplan-ID 71100000 vist p\u00e5 plankart, datert 07.06.2024 b. Tilh\u00f8rende reguleringsbestemmelser, datert 17.06.2024 Etat Saksnummer PLAN-2022/20672 Side 10 av 11 Plan- og bygningsetaten Avdelingsleder Aslaug Aalen Etatsdirekt\u00f8r Tarje Iversen Wanvik Dette dokumentet er godkjent elektronisk. Vedlegg: Plankart datert 07.06.2024 Reguleringsbestemmelser datert 17.06.2024 Planbeskrivelse datert 28.05.2024 Merknadsskjema datert 04.01.2024 Illustrasjonsplan datert 19.12.2023 Snitt og oppriss datert 10.01.2024 Arkitektonisk redegj\u00f8relse datert 05.06.2024 Sol- og skyggeillustrasjoner datert 14.12.2023 ROS-analyse datert 04.01.2024 VA-rammeplan datert 19.04.2024 Bergen Vanns uttale til VA-rammeplan datert 22.05.2024 Trafikkanalyse datert 27.03.2021 Kulturminnedokumentasjon datert 28.02.2024 Byantikvaren sin tilbakemelding til kulturminnedokumentasjon datert 28.02.2024 St\u00f8yrapport datert 01.11.2023 Renovasjonsteknisk plan datert 04.01.2024 Uttale fra BIR datert 12.01.2024 Stedsanalyse datert 16.12.2021 Naturmangfoldsrapport datert 02.11.2023 Klimagassberegning datert 11.01.2024 Klimanorm Perspektiver og Fotomontasje datert 15.01.2024 Oversiktsplan datert 19.12.2023 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20672 Saksnummer PLAN-2022/20672 Side 11 av 11 "
}