{
  "dokument_id": "95d8f93c-e0cb-5f95-beaa-aec19cbc9e88",
  "doc_type": "case_presentation",
  "kommune": 4601,
  "tittel": "Bergenhus, gnr. 165, bnr. 190, Markeveien 12. Klage over avslag p\u00e5 s\u00f8knad om bruksendring fr\u00e5 n\u00e6ring til bustad ",
  "url": "https://bergen.kommune.no/politikere-utvalg/api/fil/bk360/11802387/Framstilling-Bergenhus-gnr-165-bnr-190-Markeveien-12-Klage-over-avslag-pa-soknad-om-bruksendring-fra-naering-til-bustad-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/180111-7 Bergenhus, gnr. 165, bnr. 190, Markeveien 12. Klage over avslag p\u00e5 s\u00f8knad om bruksendring fr\u00e5 n\u00e6ring til bustad Kva saka gjeld: Ryger advokatfirma AS v/ adv. \u00d8ystein Thanh Nguyen, klagar p\u00e5 vegner av tiltakshavar Anne Lisbeth Gj\u00f8v\u00e5g, over vedtak datert 04.11.2024, avslag p\u00e5 s\u00f8knad om bruksendring fr\u00e5 n\u00e6ring/sportsbod til bustadeining. Ansvarleg s\u00f8kjar er Din Boligs\u00f8knad AS. Avslagsheimlar er: - KPA 2018 \u00a7 22 bokstav a og b (st\u00f8y), - Pbl. \u00a7 29-5 (tekniske krav), jf. TEK17 \u00a7 12-2, 3. ledd (tilgjenge) og \u00a7 12-7 (krav til utforming). Plansituasjon: Eigedomen ligg i byfortettingssone BY1. KDP Sentrum viser eigedomen som bustadomr\u00e5de/spesialomr\u00e5de bevaring. Reguleringsplan nr. 7340000, vedtatt 1993, viser eigedomen som bustad/spesialomr\u00e5de bevaring. Gatefoto nedanfor til venstre viser den aktuelle fasaden mot Jon Sm\u00f8rs gate, innramma med r\u00f8dt. Utklipp nede til h\u00f8gre viser tenkt situasjonsplan vedlagt s\u00f8knaden, med inngang b\u00e5de fr\u00e5 trapp i Jon Sm\u00f8rs gate og fr\u00e5 parkeringsanlegg i 2. etasje. Utklipp nedanfor viser revidert planteikning, vedlagt klagen, der inngang fr\u00e5 parkeringsanlegget er stengt/gjenbygd og omgjort til teknisk rom. 1 St\u00f8yrapport fr\u00e5 Norconsult datert 13.06.2024 viser at fasadest\u00f8y vil bli 67 desibel, som tilsvarer raud sone. Nabomerknader: Marie Thauland Wall\u00f8e Hildegard (gnr. 165, bnr. 210) har etterspurt kva etasje s\u00f8knaden gjeld. Klagaren sine merknader: Klagaren meiner at fagetaten har misforst\u00e5tt n\u00e5r dei hevdar at tiltaket er i strid med Teknisk forskrift TEK 17 \u00a7 12-7 om krav til utforming av rom og opphaldsareal. Planteikninga vedlagt s\u00f8knaden var ei skisse og ikkje ei endeleg detaljert planl\u00f8ysing. Klagaren hevdar at det ikkje er mogleg \u00e5 oppfylle krav til trinnfri tilkomst d\u00e5 inngangen til bustaden m\u00e5 vere via Jon Sm\u00f8rs gate, der tilkomsten er via trapp. I dei reviderte teikningane er tilkomsten til badet l\u00f8yst utan trapp. Klagaren meiner vidare at vilk\u00e5r for \u00e5 dispensere fr\u00e5 KPA 2018 \u00a7 22.2 om st\u00f8y, er oppfylt. Byr\u00e5det viser til klagen i sin heilskap. Fagetaten si vurdering og tilr\u00e5ding: Fagetaten viser til at teikningar som er \u00abrelevante for tiltaket\u00bb skal f\u00f8lgje s\u00f8knad om rammel\u00f8yve, jf Saksbehandlingsforskrifta (SAK10) \u00a7 6-4. Fagetaten kan ikkje ta til f\u00f8lgje klagaren sine merknader om at kommunen har lagt til grunn feile f\u00f8resetnader, og viser til at det er s\u00f8kjaren sj\u00f8lv som har levert desse opplysningane. Det er s\u00f8kjaren sj\u00f8lv som ber ansvaret for \u00e5 levere opplysningane som er \u00abn\u00f8dvendige for \u00e5 vise at tiltaket oppfyller krav gitt i eller med hjemmel i plan- og bygningsloven\u00bb, jf. SAK 10 \u00a7\u00a7 12-1 og 12-2. Fagetaten viser til at n\u00e5r s\u00f8knaden har gitt opplysningar om at tiltaket ikkje oppfyller slike krav, har kommunen sitt vedtak om avslag vore korrekt, jf. pbl. \u00a7\u00a7 21-2 og 21- 4. Fagetaten viser til s\u00f8knaden, der det framg\u00e5r at tiltaket f\u00e5r tilkomst b\u00e5de fr\u00e5 garasje, og fr\u00e5 trapp p\u00e5 framsida av bygget. S\u00f8kjar har bedt om unntak fr\u00e5 kravet til trinnfri tilkomst. I vedtaket er dette avsl\u00e5tt d\u00e5 det har framst\u00e5tt som mogleg \u00e5 lage trinnfri tilkomst via garasje. Det framg\u00e5r og at tilkomsten til bad er l\u00f8yst med trapp, slik at funksjonane i leilegheita ikkje er \u00e5 rekne som \u00abtilgjengelig p\u00e5 inngangsplanet\u00bb, jf. TEK17 \u00a7 12-2 (3), utan at det er s\u00f8kt om unntak for dette tilh\u00f8vet. Fagetaten tar ikkje stilling til endringar i klageomgangen. Ved ei eventuell omgjering m\u00e5 det takast stilling til om det kan innvilgast unntak fr\u00e5 TEK17 \u00a7 8-5 vedr. trinnfri tilkomst etter pbl. \u00a7 31-4, i lys av endringane som er presenterte. 2 Den oms\u00f8kte bueininga har ikkje tilgang p\u00e5 stille side, og har fasadest\u00f8y opp til 67 dB. Grenseverdi for raud sone er 65 dB. Klagaren har vist til at leilegheita f\u00e5r balansert ventilasjon og lydisolerande vindauge, som gir eit akseptabelt innvendig st\u00f8yniv\u00e5, og avgrensar behovet for lufting gjennom vindauge. Fagetaten viser til at desibelskalaen ikkje er line\u00e6r, og at st\u00f8ybelastninga blir dobla for kvar tredje desibels auke. Ei overskriding p\u00e5 to desibel framst\u00e5r dermed som betydeleg, s\u00e6rleg n\u00e5r leilegheita ikkje f\u00e5r tilgang p\u00e5 ei stille side. KPA \u00a7 22.2 krev at halvparten av opphaldsrom og i alle fall eitt soverom m\u00e5 ha tilgang til stille side. Ved denne s\u00f8knaden er det ingen opphaldsrom eller soverom som har tilgang til stille side. Ein f\u00e5r alts\u00e5 risiko for ubehageleg st\u00f8ybelastning i alle bustaden sine opphaldsrom. Fagetaten vurderer d\u00e5 at omsyna bak f\u00f8resegna blir tilsidesett i vesentleg grad, jf. pbl. \u00a7 19-2, andre ledd. Fagetaten har forst\u00e5ing for at s\u00f8kjar vil implementere tiltak som gir gode inneklimaverdiar for bustaden, s\u00e5 lenge vindauga er lukka. F\u00f8resegna i KPA 2018 \u00a7 22.2 tar likevel h\u00f8gde for at ogs\u00e5 utand\u00f8rs lydniv\u00e5 mot fasaden m\u00e5 vere tilfredsstillande, slik at bukvalitetane blir tilfredsstillande ogs\u00e5 ved lufting gjennom vindauge. Omsynet til eit godt bumilj\u00f8 blir dermed vesentleg tilsidesett ved ein dispensasjon jf. pbl. \u00a7 19-2. Fagetaten tilr\u00e5r \u00e5 oppretthalde vedtaket. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r \u00e5 oppretthalde fagetaten sitt vedtak. Byr\u00e5det viser til at dei aktuelle f\u00f8resegnene i saka skal sikre gode bumilj\u00f8 og motverke etablering av bustader som kan medf\u00f8re d\u00e5rleg bukvalitet og i verste fall helseskade. Byr\u00e5det har lagt avgjerande vekt p\u00e5 at den oms\u00f8kte bustaden er utsett for st\u00f8y som tilsvarer raud sone og at bustaden ikkje har ei stille side. I KPA 2018 \u00a7 22.2, bokstav a, framg\u00e5r det at grenseverdiar for st\u00f8y kan fr\u00e5vikast dersom det blir dokumentert gjennom st\u00f8yfagleg utgreiing at f\u00f8lgjande kriterier er oppfylte: Byr\u00e5det viser til fagnotatet og stiller seg i det vesentlege bak det som framg\u00e5r der, b\u00e5de med omsyn til saksbehandling og realiteten i saka. Etaten har, korrekt nok, lagt til grunn dokumentasjonen som var lagt ved s\u00f8knaden, jf. pbl \u00a7 21-2 der f\u00f8lgjande framg\u00e5r av f\u00f8rste ledd: \u00abS\u00f8knad om tillatelse skal v\u00e6re skriftlig og undertegnet av tiltakshaver og s\u00f8ker. S\u00f8knaden skal gi de opplysninger som er n\u00f8dvendige for at kommunen skal kunne gi tillatelse til tiltaket. Det skal framg\u00e5 av s\u00f8knaden om det s\u00f8kes om dispensasjon\u00bb, I klagerunden er det lagt fram andre opplysningar; inngang mot garasjeanlegget er stengt og det er gjort tilpassingar innomhus for \u00e5 im\u00f8tekome krav i Teknisk forskrift. Det framg\u00e5r av forvaltningslova \u00a7 34, andre ledd, at klageinstansen kan ta omsyn til nye omstende, herunder dei synspunkt som klagaren kjem med. Byr\u00e5det ser at det kan vere grunnlag for \u00e5 vurdere dispensasjon fr\u00e5 krav til trinnfri tilkomst i eit eldre bevaringsverdig bygg av denne typen, midt i sentrum. Tilkomst via garasjeanlegget utan sluse verkar heller ikkje som ei god l\u00f8ysing i utgangspunktet, det kan m.a. stillast sp\u00f8rsm\u00e5l ved branntryggleiken. Byr\u00e5det meiner likefullt at dei nye opplysningane ikkje gir grunnlag for \u00e5 gi klagen medhald. Tiltaket krev uansett framleis dispensasjon fr\u00e5 KPA \u00a7 22.2 om st\u00f8y. 3 Som p\u00e5peikt av fagetaten er 67 desibel ei vesentleg overskriding av grenseverdi for gul sone. Sj\u00f8lv om det ved st\u00f8yisolering kan oppn\u00e5ast innand\u00f8rs st\u00f8yniv\u00e5 klart under gjeldande krav (jf. st\u00f8yrapporten fr\u00e5 Norconsult), vil det ikkje vere mogleg \u00e5 im\u00f8tekome krava i KPA \u00a7 22.2. Krava i KPA \u00a7 22.2 er \u00abskal\u00bb-f\u00f8resegner som dermed m\u00e5 praktiserast strengt, slik byr\u00e5det tolkar det. Om dispensasjon: Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Byr\u00e5det viser til f\u00f8lgjande fr\u00e5 det p\u00e5klaga vedtaket p\u00e5 side 6, som byr\u00e5det stiller seg bak: \u00abHensynet bak kommuneplanens bestemmelse om st\u00f8y vil v\u00e6re \u00e5 sikre en styring av utbygging i omr\u00e5der med st\u00f8ybelastning. Ved \u00e5 stille krav til en \u00f8vre grense for st\u00f8y og lydniv\u00e5 p\u00e5 eiendommer med st\u00f8yf\u00f8lsom bebyggelse, vil en forebygge st\u00f8ybelastning som kan p\u00e5virke folks helse og trivsel.\u00bb Vidare p\u00e5 side 7 i vedtaket: \u00abI denne konkrete saken vil st\u00f8ybelastningen for den nye boenheten p\u00e5virke bokvaliteten p\u00e5 en slik m\u00e5te at hensynet til folks helse og trivsel p\u00e5virkes negativt. Manglende innfrielse av krav til soverom og oppholdsrom mot stille side, samt et st\u00f8yniv\u00e5 opp mot 67 dB p\u00e5 boenhetens eneste frie fasade vurderes \u00e5 medf\u00f8re en stor forringelse av bokvaliteten.\u00bb (---) Fordelene ved \u00e5 dispensere fra st\u00f8ykravet vurderes til at tiltakshaver kan utnytte lokalet sitt bedre enn i dag og at det kommer ny boenhet i et sentralt omr\u00e5de. Ulempene vil v\u00e6re d\u00e5rlig bokvalitet p\u00e5 grunn av planl\u00f8sning og st\u00f8y.\u00bb Byr\u00e5det legg til grunn at dei omsyn som ligg bak KPA \u00a7 22.2 vil bli vesentleg tilsidesett ved ein dispensasjon. Med tanke p\u00e5 den forringa bukvaliteten vil fordelane ved ein dispensasjon heller ikkje vere klart st\u00f8rre enn ulempene, slik byr\u00e5det vurderer det. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 04.11.2024 blir halde oppe. Klagen blir ikkje tatt til f\u00f8lgje. Dato: 21. januar 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. 4 Vedlegg: Fagetaten sitt notat datert 03.12.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 04.11.2024 5. Klage datert 20.11.2024 6. St\u00f8yrapport datert 13.06.2024 7. Dispensasjonss\u00f8knad 8. Nabomerknader 9. Tegninger 5 "
}