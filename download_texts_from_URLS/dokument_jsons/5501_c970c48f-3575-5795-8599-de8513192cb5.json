{
  "dokument_id": "c970c48f-3575-5795-8599-de8513192cb5",
  "doc_type": "case_presentation",
  "kommune": 5501,
  "tittel": "Fastsettelse av valgdager i Troms\u00f8 kommune for valg 2025",
  "url": "https://innsyn.tromso.kommune.no/application/getMoteDokument?dokid=2001739776",
  "tekst": "Arkivsaksnr. 24/09947-1 Saksbehandler Rebekka Ringholm Saksgang M\u00f8tedato Formannskapet 11.06.2024 Kommunestyret 19.06.2024 Fastsettelse av valgdager i Troms\u00f8 kommune for valg 2025 Kommunedirekt\u00f8rens innstilling til vedtak: Valgting ved stortings- og sametingsvalget i Troms\u00f8 kommune avholdes s\u00f8ndag 7. september 2025 og mandag 8. september 2025 ved alle stemmemottak i kommunen. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Kommunestyret skal ta stilling til om det skal avholdes \u00e9n eller to valgdager for stortings- og sametingsvalget i 2025. Kongen i statsr\u00e5d har fastsatt at valgdagen er mandag 8. september 2025, men valgloven \u00a7 9-1 fjerde ledd \u00e5pner for at kommunestyret selv kan bestemme at det p\u00e5 ett eller flere steder i kommunen skal holdes valg ogs\u00e5 s\u00f8ndagen f\u00f8r valgdagen. Samlet omtales disse to valgdagene som valgting. Saksutredning Stortingsvalg skal holdes i alle kommuner p\u00e5 den samme mandagen i september m\u00e5ned i det siste \u00e5ret av hver stortingsperiode, jamf\u00f8r valglovens \u00a7 9-1 f\u00f8rste ledd. Kongen i statsr\u00e5d fastsetter valgdagen, jamf\u00f8r valglovens \u00a7 9-1 tredje ledd. 3. mai ble valgdagen for det kommende stortingsvalget og sametingsvalget fastsatt til mandag 8. september 2025. Jamf\u00f8r lov om Sametinget og andre samiske rettsforhold (Sameloven) \u00a7 2-3 tredje ledd skal valg til Sametinget avholdes p\u00e5 samme dag som stortingsvalg. Valgloven \u00a7 9-1 fjerde ledd \u00e5pner for at kommunestyret selv kan bestemme at det p\u00e5 ett eller flere steder i kommunen skal holdes valg ogs\u00e5 s\u00f8ndagen f\u00f8r valgdagen. Kommunestyret skal ta stilling til om det skal avholdes \u00e9n eller to valgdager for stortings- og sametingsvalget i 2025. Avgj\u00f8relsen om hvorvidt det skal avholdes \u00e9n eller to valgdager i Troms\u00f8 kommune m\u00e5 sees i sammenheng med kapasiteten i de tilgjengelige valglokalene. Kommunen har over flere \u00e5r avholdt todagers valgting, og tabellen under viser hvordan trafikken av bes\u00f8kende fordeler seg over de to valgdagene i 2023: Antall Antall Antall Antall Antall timer timer Stemmekrets Valglokale velgere velgere velgere \u00e5pningstid \u00e5pningstid s\u00f8ndag mandag totalt s\u00f8ndag mandag 4,0 0001 Sentrum R\u00e5dhuset 12,0 918 3 243 4 142 Bjerkaker 4,0 0002 Bjerkaker 12,0 920 1 685 2 604 barneskole 0004 4,0 Langnes skole 12,0 655 1 264 1 918 Mortensnes 0006 Stakkevollan 4,0 12,0 387 748 1 136 Stakkevollan skole 4,0 0007 Hamna Hamna skole 12,0 510 910 1 401 0008 Kval\u00f8ysletta 4,0 12,0 670 1 346 2 010 Kval\u00f8ysletta skole 4,0 0009 Kaldfjord Kaldfjord skole 12,0 640 1 142 1 779 0010 4,0 Tromstun skole 12,0 710 1 487 2 189 Tromsdalen 4,0 0012 Kroken Kroken skole 12,0 614 1 174 1 773 4,0 0015 Reinen Reinen skole 12,0 428 933 1 359 0018 Lakselvbukt 4,0 9,0 80 88 165 Lakselvbukt grendehus/skole 2 4,0 0019 Ramfjord Ramfjord skole 12,0 183 325 505 0021 4,0 Vikran skole 9,0 49 83 128 Malangshalv\u00f8ya Brensholmen 4,0 0025 Sommar\u00f8y 9,0 126 116 239 skole 4,0 0026 Kattfjord Kattfjord skole 9,0 55 42 94 4,0 0029 Vengs\u00f8y Vengs\u00f8y skole 5,0 16 27 43 0033 K\u00e5rvik 4,0 9,0 40 47 87 Ringvass\u00f8y ungdomshus Skal man g\u00e5 bort fra \u00e5 avholde valget over to dager m\u00e5 man regne med at valglokalene som er \u00e5pne mandag 8. september vil motta flere velgere enn tidligere. P\u00e5gangen i valglokalene p\u00e5 mandagen er st\u00f8rst p\u00e5 ettermiddags- og kveldstid. Valglokalene som er planlagt per i dag er ikke dimensjonert for \u00e5 romme flere valgavlukker og registeringsstasjoner. Dermed er det vanskelig \u00e5 \u00f8ke kapasiteten til \u00e5 ta imot flere velgere samtidig. I de store, sentrumsn\u00e6re valglokalene i 2023 var det k\u00f8dannelse og stor p\u00e5gang av velgere b\u00e5de s\u00f8ndag og mandag. \u00c5 samle valgting til \u00e9n dag vil med stor sannsynlighet inneb\u00e6re \u00f8kt k\u00f8dannelse og \u00f8kt arbeidsbelastning for valgmedarbeiderne p\u00e5 jobb. Det anses derfor som lite hensiktsmessig \u00e5 gjennomf\u00f8re valgting med \u00e9n valgdag i kretsene med mer enn 500 bes\u00f8kende. I tillegg gjennomf\u00f8res det i l\u00f8pet av v\u00e5ren og sommeren 2024 en kartlegging av alle valglokalene i kommunen for \u00e5 im\u00f8tekomme nye lovkrav til universell utforming av valglokaler. Per n\u00e5 utf\u00f8res denne kartleggingen med utgangspunkt i lokalene fra 2023. \u00c5 finne alternative lokaler med \u00f8kt publikumskapasitet vil medf\u00f8re forsinkelser i dette kartleggingsarbeidet. N\u00e5r det gjelder kretsene med under 500 bes\u00f8kende vil det antagelig v\u00e6re tilstrekkelig med plass i lokalene, men \u00e5 samle valgting p\u00e5 \u00e9n dag vil etter administrasjonens vurdering bety at man m\u00e5 skalere opp bemanningen p\u00e5 mandag 8. september. Forskjellene i kostnader ved \u00e9n- og todagersvalg handler i hovedsak om l\u00f8nnsmidler. Det vil alts\u00e5 v\u00e6re lite rom for \u00e5 spare inn budsjettmidler ved \u00e5 avholde valgting over \u00e9n dag i de sm\u00e5 stemmekretsene. Konklusjon Kommunedirekt\u00f8ren anbefaler at valgting ved stortings- og sametingsvalget i Troms\u00f8 kommune avholdes s\u00f8ndag 7. september 2025 og mandag 8. september 2025 ved alle stemmemottak i kommunen. Vedtakskompetanse Kommunestyret Vedlegg 3 "
}