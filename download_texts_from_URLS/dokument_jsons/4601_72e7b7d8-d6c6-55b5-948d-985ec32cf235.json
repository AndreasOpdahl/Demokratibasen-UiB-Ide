{
  "dokument_id": "72e7b7d8-d6c6-55b5-948d-985ec32cf235",
  "doc_type": "case_attachment",
  "kommune": 4601,
  "tittel": "Fagnotat datert 11. november 2024 - Kong Oscars gate 24-26, byROMMET - S\u00f8knad om ny alminnelig skjenkebevilling for alkoholholdig drikk gruppe 1-3 inne og utend\u00f8rs frem til 30.09.2028",
  "url": "https://bergen.kommune.no/politikere-utvalg/api/fil/bk360/11438519/Fagnotat-datert-11-november-2024-Kong-Oscars-gate-24-26-byROMMET-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-og-utendors-frem-til-30-09-2028",
  "tekst": " cc_Virksomhet Til Fagnotat BNKI - stab V\u00e5r referanse: 2024/135727-9 Saksbehandler: Bent Eirik Lund\u00f8 Fra Dato: 11. november 2024 Avsender Fagnotat datert 11. november 2024 - Kong Oscars gate 24-26, byROMMET - S\u00f8knad om ny alminnelig skjenkebevilling for alkoholholdig drikk gruppe 1-3 inne og utend\u00f8rs frem til 30.09.2028 Kontor for skjenkesaker mottok 3. september 2024 s\u00f8knad om ny alminnelig skjenkebevilling for alkoholholdig drikk gruppe 1-3, gjeldene for inne og ute areal, ved byROMMET, Kong Oscars gate 24-26. Stedet beskrives som et spisested/kultursted der 60 % av omsetning vil komme fra salg av mat. Bevillingss\u00f8ker er Byrommet AS, org. nr. 933 677 729 Totalt oms\u00f8kt skjenkeareal er 859 kvm, der uteservering utgj\u00f8r 215 kvm. Fagetatens anbefaling: A. 1. S\u00f8knad om alminnelig skjenkebevilling for alkoholholdig drikk gruppe 1-3, inne og ute areal, ved byROMMET, Kong Oscars gate 24-26, innvilges. Bevillingshaver er Byrommet AS, org. nr. 933 677 729 2. Styrer for skjenkebevillingen er Steinar Kristoffersen, f. 19.11.60 Stedfortreder for styrer er Thomas Ottesen, f. 05.11.73 3. Bevillingen er til et spisested/kultursted Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering. Det er ikke tillatt med skjenking ved arrangementer som i hovedsak er rettet mot barn og familier. Vilk\u00e5ret gjelder, i slike tilfeller, for arrangementsomr\u00e5det. 4. Totalt oms\u00f8kt skjenkeareal er 859 kvm, der uteservering utgj\u00f8r 215 kvm. B. Bevillingen gis for bevillingsperioden frem til 30.09.2028. C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av brukstillatelsen fra bygningsmyndighetene 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: 1. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn 2. at Bymilj\u00f8etaten har godkjent uteserveringen med eventuelle innretninger p\u00e5 offentlig areal 3. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. E. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 182/24 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.24 og i tr\u00e5d med kommunal praksis. S\u00d8KER: Skjenkestedets navn: byROMMET S\u00f8knaden gjelder: Alminnelig skjenkebevilling for alkoholholdig drikk gruppe 1-3, gjeldende for inne og ute areal Bevillingshaver: Byrommet AS, org. nr. 933 677 729 Type virksomhet: Spisested/Kultursted Styrer: Steinar Kristoffersen, f. 19.11.60 Stedfortreder for styrer: Thomas Ottesen, f. 05.11.73 Skjenkeareal: Totalt oms\u00f8kt skjenkeareal er 859 kvm, der uteservering utgj\u00f8r 215 kvm. Politiets uttalelse: Politiet har ikke merknader til s\u00f8knaden eller vandelsvurderingene. Sosialtjenestens uttalelse: Etat for sosiale tjenester har ingen spesielle merknader til s\u00f8knaden. Om driftskonseptet: \u00abBergen kommune ga 8. mars 2024 rammetillatelse til bruksendring av 1. etasje i Kong Oscars gate 26 (697m2 BRA) fra verksted til kulturform\u00e5l. Arealet er sammen med deler av arealet i nr. 24 (vist i kart) under utvikling til kulturarenaen byROMMET som er planlagt \u00e5pnet med Pepperkakebyen 2024 l\u00f8rdag 16. november 2024. P\u00e5 hele arealet som er vist i kartet skal byROMMET hel\u00e5rlig tilby vekslende kulturelle og andre aktiviteter og arrangementer inne og ute. Lokalene skal til tider ogs\u00e5 leies ut til m\u00f8ter, selskap etc. Det er ikke tenkt at det skal kunne skjenkes alkohol n\u00e5r det i perioder og til tider foreg\u00e5r aktivitet som i hovedsak retter seg inn mot hele familien, dvs. ogs\u00e5 barn, for eksempel p\u00e5 dagtid i Pepperkakebyens \u00e5pningstider. Ved arrangmenter der barn er prim\u00e6r m\u00e5lgruppe vil det ikke bli skjenket i arrangementsomr\u00e5det. S\u00f8keren, byROMMET AS, skal ha ansvar for servering og skjenking p\u00e5 hele det oms\u00f8kte arealet, vist i kartet. P\u00e5 arealet skal det etableres et fast, hel\u00e5rlig serveringstilbud med inntil ca. 40 sitteplasser i arealet som er vist med stiplet oransje strek i kartet. For dette arealet oms\u00f8kes tillatelse til skjenking uavhengig av hvilken aktivitet som foreg\u00e5r i andre deler av arealene. Meny/mat-tilbud For dette arealet vil mat-tilbudet kunne variere bla. avhengig av sesong fra en \u00abfast\u00bb enkel dagmeny med enkel br\u00f8dmat, wraps og salater. Til tider, til b\u00e5de \u00e5pne og lukkede arrangementer, vil det ogs\u00e5 kunne bli servert middagsretter som i all hovedsak vil blir tilbrakt (catering). Fra dette arealet er det tenkt at man skal kunne kj\u00f8pe alkoholholdig drikke som man kan ta med seg til andre deler av arealet, blant annet til utearealet, der alkohol skal kunne inntas sittende eller st\u00e5ende, f.eks. under en utend\u00f8rskonsert kun med st\u00e5plasser. Det oms\u00f8kes alts\u00e5 tillatelse til at ogs\u00e5 \u00f8vrig innen- og utend\u00f8rs areal kan benyttes til skjenking, dog begrenset avhengig av hvilken aktivitet som foreg\u00e5r i arealene. M\u00e5lgrupper vil alts\u00e5 v\u00e6re vekslende gjennom \u00e5ret, uken og d\u00f8gnet. Interi\u00f8r vil for det oransje-stiplede arealet og utend\u00f8rs-arealet v\u00e6re lett flyttbare bord og stoler. For \u00f8vrig vil st\u00f8rre deler av arealet til tider kunne bli utstyrt med flere mobile bord og stoler, f.eks. p\u00e5 dager da ettersp\u00f8rsel etter bord og sitteplasser er spesielt stor, f.eks. p\u00e5 17. mai. Type sted kan etter det ovennevnte best betegnes som et fleksibelt kultur- /arrangements- areal. Antall \u00e5rsverk/antall ansatte vil variere sterkt etter i og hvilken aktivitet som foreg\u00e5r i arealene. I perioder n\u00e5r man bygger opp eller ned en utstilling eller annen aktivitet vil det kunne v\u00e6re et f\u00e5tall personer som er beskjeftiget med servering, dvs. til tider kun 1 person. Mens det p\u00e5 dager med sjelden h\u00f8y aktivitet vil kunne v\u00e6re anslagsvis 6-12 personer som jobber med servering. Arealer (m2) Arealene som det s\u00f8kes skjenkebevilling for er totalt p\u00e5 ca. 642m2 innend\u00f8rs og ca. 215m2 utend\u00f8rs. \u00c5pningstider byROMMET er tenkt \u00e5 skulle v\u00e6re \u00e5pent hele \u00e5ret, bortsett fra 1. juledag. Normal \u00e5pningstid vil v\u00e6re mandag - s\u00f8ndag kl 9.00 \u2013 24.00. Det s\u00f8kes likevel om alminnelig bevilling. Vi s\u00f8ker om skjenkebevilling for fire \u00e5r om gangen, i f\u00f8rste omgang 2024-2027. byROMMET AS er et heleid datterselskap av Bergen Sentrum AS.\u00bb Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Foreliggende s\u00f8knad gjelder skjenkebevilling til et spisested/sted for arrangementer med oppgitt matomsetning p\u00e5 60 %. I kommunens retningslinjer, kap. 4.7, vedtatt av Bergen bystyre 19. juni 2024 i sak 182/24, fremg\u00e5r f\u00f8lgende: \u00abSkjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. spisesteder som har lukketid tidligere enn kl. 22.00 kan likevel innvilges skjenkebevilling.\u00bb Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. Det skal knyttes kommentar til vilk\u00e5ret om at det ikke skal skjenkes ved arrangementer rettet mot barn og familier. Dette er gjort med bakgrunn i retningslinjer for tildeling av salgs- og skjenkebevillinger i Bergen kommune for perioden 2024-2028, kapittel 4, 6. ledd 2. setning: \u00abDet skal tas hensyn til barn og unge i forbindelse med tildeling av bevilling.\u00bb Bergen bystyre har vedtatt egne retningslinjer til tildeling av tillatelser til uteserveringer. De inneholder blant annet f\u00f8lgende bestemmelser: \u00abKap. 8 TILLATELSER TIL UTESERVERING 8.1 Det er ikke tillatt med musikk eller underholdning ved bruk av elektrisk anlegg/ h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene. Musikk eller underholdning m\u00e5 ikke v\u00e6re slik at det er til vesentlig sjenanse eller ulempe for dem som bor eller oppholder seg i omr\u00e5det hvor uteserveringen foreg\u00e5r. 8.2 Fremkommeligheten og de trafikale forhold skal v\u00e6re gode etter etablering av uteserveringen. Bredde til fri ferdsel avgj\u00f8res etter en konkret vurdering, og den skal v\u00e6re minimum 3 meter. Menyskilt, navneskilt, blomsterkasser og andre innretninger i forbindelse med uteserveringen skal ikke plasseres utenfor serveringsarealets avgrensing. Unntak kan gj\u00f8res i omr\u00e5der med liten ferdsel. 8.3 Tillatelsene til uteservering gjelder for det areal som er oppgitt i vedtaket. Tillatelsen gjelder det driftskonsept som er oppgitt i s\u00f8knaden. Vedtak p\u00e5 innvilget uteservering gis under forutsetning av at det til enhver tid foreligger leieforhold med grunneier for arealet. 8.4 Skjenkearealet p\u00e5 uteserveringen m\u00e5 v\u00e6re klart avgrenset mot det arealet som ikke er skjenkeareal. Bymilj\u00f8etaten godkjenner vilk\u00e5r og avgrensing p\u00e5 offentlig areal. F\u00f8lgende avgrensinger godtas: Metallgjerder i lengre seksjoner som ikke er grunnfaste i kombinasjon med t\u00f8y eller tau, eller andre l\u00f8sninger som sikrer behovet for avgrensing og flyttbarhet. Avgrensing p\u00e5 offentlig grunn skal fjernes n\u00e5r de ikke er i bruk.\u00bb Den oms\u00f8kte uteserveringen har beliggenhet i tilknytning til skjenkestedet. Ut fra innkommet s\u00f8knad samt tegninger og beliggenhet, kan vi ikke se at uteserveringen vil v\u00e6re til sjenanse for n\u00e6romr\u00e5det. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, ute areal, ved byROMMET, Kong Oscars gate 24-26, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Skjenkebevillingen utend\u00f8rs kan imidlertid kun benyttes dersom bevillingshaver innehar gyldig leiekontrakt med grunneier for uteservering p\u00e5 det oms\u00f8kte omr\u00e5det. Dersom slik leiekontrakt ikke foreligger, kan tillatelsen til skjenking p\u00e5 omr\u00e5det ikke benyttes. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}