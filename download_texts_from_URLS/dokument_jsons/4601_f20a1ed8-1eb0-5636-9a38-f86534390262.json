{
  "dokument_id": "f20a1ed8-1eb0-5636-9a38-f86534390262",
  "doc_type": "case_minutes",
  "kommune": 4601,
  "tittel": "Saksprotokoll RBA, 07052025, Sak 20/25, Saksfremlegg RBA - Fana, Gnr. 12, Bnr. 263 mfl., Fantoftvegen,  Reguleringsplan",
  "url": "https://bergen.kommune.no/politikere-utvalg/api/fil/bk360/12744716/Innstilling-vedtak-Saksfremlegg-RBA-Fana-Gnr-12-Bnr-263-mfl-Fantoftvegen-Reguleringsplan",
  "tekst": "Saksfremlegg RBA - Fana, Gnr. 12, Bnr. 263 mfl., Fantoftvegen, Reguleringsplan R\u00e5det for byforming og arkitektur (RBA) behandlet saken i m\u00f8tet 07.05.2025 sak 20/25 og fattet f\u00f8lgende vedtak: R\u00e5det viser til sin forrige uttalelse i saken av 27.05.2020 der det p\u00e5pekes at \u00abselv om intensjonene med fortetting langs kollektivknutepunkter p\u00e5 et overordnet plan p\u00e5 mange m\u00e5ter er gode, er det en fare for at en velment fortettingsstrategi kan f\u00f8re til en uforsvarlig fortetting. Sett i lys av den nye kommuneplanen, \u00f8nsker R\u00e5det \u00e5 stille sp\u00f8rsm\u00e5l ved hvor mye utbygging det er plass til i dette omr\u00e5det i forhold til de stedlige kvalitetene som en fremtidig utbygging skal ivareta. N\u00e5r det gjelder \u00e5 oppn\u00e5 et vitalt byliv p\u00e5 bakkeplan, kan en overetablering av boliger ha negative virkninger for stedskvalitet og livet p\u00e5 bakkeplan. Kollektivknutepunkter med h\u00f8y utbyggingsgrad m\u00e5 utvikles til steder med bydelskvaliteter. Et bybanestopp og en matbutikk som p\u00e5 Fantoft er ikke nok. H\u00f8y grad av utbygging krever m\u00f8testeder og n\u00e6ringsaktiviteter som skaper liv p\u00e5 bakkeplan. Her kunne eksempelvis hagesenteret med godt markedspotensial i tillegg til annen n\u00e6ringsaktivitet ha v\u00e6rt integrert i den nye bebyggelsen\u00bb. Planforslaget b\u00e6rer preg av b\u00e6rer preg av at det ikke har v\u00e6rt arbeidet nok med innpasning av nytt bygningsvolum i et etablert nabolagsomr\u00e5de med typologier i en annen skala enn det som det nye planforslaget medf\u00f8rer. Dette inneb\u00e6rer at det framst\u00e5r som en mekanisk og kvantitativ tilpasning som ikke gir noe tilbake til stedet. Konkret ser R\u00e5det at det ikke har v\u00e6rt arbeidet nok med \u00e5 forme bygningskroppene med tanke p\u00e5 \u00e5 lage gode utearealer som kan v\u00e6re en sosial arena for nabolaget. Fasaden mot \u00f8st ligger for n\u00e6r veibanen til at man f\u00e5 opprettet gode kantsoner, og R\u00e5det st\u00f8tter fagetatens innstilling om at planforslaget har en for h\u00f8y bebyggelse, og at kvaliteten p\u00e5 utomhusplanleggingen er ikke god nok. Foresl\u00e5tte Byggegrenser i plankart mot Fantoftvegen Foresl\u00e5tte volum sikret i plankart (byggegrenser og h\u00f8yder) Byggegrensene sikret i plankart til 2. g behandling RBA deler fagetatens bekymring om at de foresl\u00e5tte byggegrensene p\u00e5 plankartet \u00e5pner opp for en bebyggelse som er for massiv og heller ikke reflekterer forskjellen i typologi mellom boligbebyggelsen mot nord og rekkehusbebyggelsen mot s\u00f8r, i tillegg til at passasjen mellom disse volumene blir for smal. RBA st\u00f8tter fagetaten i deres \u00f8nske om byggegrenser som sikrer en tilstrekkelig bredde p\u00e5 uterommet mellom bebyggelsen. Siden dette uterommet f\u00e5r en lengde p\u00e5 opp mot 60 meter, b\u00f8r bredden v\u00e6re p\u00e5 minst 12 meter, og utformes p\u00e5 en m\u00e5te som inviterer folk inn i uteomr\u00e5dene. R\u00e5det stiller ogs\u00e5 sp\u00f8rsm\u00e5l ved h\u00f8ydeangivelsen i plankart og illustrasjonsplanen, der rekkehus/ lavblokk i s\u00f8r er regulert med 3 etasjer i plankart og maksimal h\u00f8yde kote +75, blokkbebyggelsen i \u00f8st har h\u00f8yde p\u00e5 4 etasjes bygg kote +77, og maksimal h\u00f8yde p\u00e5 5 etasjer kote +81. Dette \u00e5pner opp for \u00e5 tillate bygg p\u00e5 med 9,5 meter h\u00f8yde for rekkehus/lavblokk, og med 11,5 meter h\u00f8yde for blokkbebyggelsen mot s\u00f8r, som kun 2 inneb\u00e6rer en to meters forskjell p\u00e5 maks koteh\u00f8yde p\u00e5 rekkehusene i 3 etasjer og blokkbebyggelsen p\u00e5 4 etasjer. Slik h\u00f8ydene er angitt og rekkehusene/ lavblokken utformet med den h\u00f8yeste delen mot uteoppholdsarealene vil den ogs\u00e5 skyggelegge uteoppholdsarealene mellom bebyggelsen store deler av dagen. Snitt av foresl\u00e5tt bebyggelse. R\u00e5det er ogs\u00e5 bekymret for bokvalitetene i planforslaget n\u00e5r det gjelder h\u00f8yden p\u00e5 blokkbebyggelsen mot nord med tanke p\u00e5 hva dette vil bety for bebyggelsen bak i form av tap av sol og utsyn. Plankonsulent har sendt inn materiale p\u00e5 solforhold etter ny bebyggelse, og argumenter med at mye av soltapet kommer fra L\u00f8vstakken. R\u00e5det finner at dette ikke er en holdbar argumentasjon siden det ikke bare handler om sol, men ogs\u00e5 om den umiddelbare n\u00e6rheten den planlagte blokken f\u00e5r mot eksisterende bebyggelse mot nord. Her kommer den nye bebyggelsen sv\u00e6rt tett p\u00e5 romlig, og medf\u00f8rer tap av utsikt langt oppover i etasjene. Selv om h\u00f8yden p\u00e5 blokkbebyggelsen er redusert fra 6 til 5 etasjer er dette ikke tilstrekkelig, og RBA st\u00f8tter fagetatens innstilling om at h\u00f8ydene ytterligere m\u00e5 reduseres, og at deler av toppetasjen m\u00e5 trekkes inn fra gesims. Planforslagets prinsipp om valg av rekkehusbebyggelse som typologi mot eksisterende boligomr\u00e5det mot s\u00f8r er positivt, men som illustrert volum fremst\u00e5r den mer som en sammenhengende blokkbebyggelse, som ogs\u00e5 mangler vinduer p\u00e5 langsidene. Det b\u00f8r utformes bestemmelser som regulerer en variasjon i h\u00f8ydene p\u00e5 rekkehusbebyggelsen slik at denne fremst\u00e5r som mer variert. RBA viser til det n\u00e6rliggende og nylig vedtatte reguleringsplanen \u00c5rstad, Gnr. 13, Bnr. 996 mfl., Storetveitvegen, der man har oppn\u00e5dd en mer vellykket stedstilpasning ved valg av en rekkehustypologi med varierte h\u00f8yder mot den etablerte eneboligbebyggelsen bak. RBA viser til sin uttalelse av 27.05.202 om at \u00abdet i kommuneplanen settes det konkrete krav til kvaliteter som nye planer og tiltak skal oppfylle, blant annet hvordan ny bebyggelse kan utformes slik at den tilpasses omgivelsene i h\u00f8yde og volum. I planens illustrasjoner vises 3 det blokker i opptil 4-5 etasjer mot Fantoftvegen som vil endre dennes karakter, og vanskeliggj\u00f8re en god overgang til den villapregede eneboligstrukturen lenger vest. RBA foresl\u00e5r at bebyggelsen reduseres i h\u00f8yde, og at den i hovedsak utformes i 2-3 etasjer, og noen steder kan g\u00e5 opp til 4 etasjer mot veien\u00bb. R\u00e5det vurderer det slik at planforslaget ikke f\u00f8lger de forpliktelsene som ligger i KPA sin bestemmelse \u00a7 26.1.1 Sentrumskjerne og byfortettingssone om at \u00abOmr\u00e5dene skal utvikles med h\u00f8y tetthet og kvalitet, basert p\u00e5 stedets s\u00e6rpreg\u00bb. R\u00e5det kan anbefale ikke planforslaget som fremlagt. 4 "
}