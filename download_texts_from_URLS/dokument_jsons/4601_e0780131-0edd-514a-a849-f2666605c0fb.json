{
  "dokument_id": "e0780131-0edd-514a-a849-f2666605c0fb",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 18.06.2024",
  "url": "https://bergen.kommune.no/politikere-utvalg/api/fil/bk360/10612810/Framstilling-Horingssaker-til-forretningsutvalget-18-06-2024",
  "tekst": " Forretningsutvalget Saksframstilling V\u00e5r referanse: 2023/257837-116 Saksbehandler: Anette Hatlemark Drabl\u00f8s H\u00f8ringssaker til forretningsutvalget 18.06.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - endring av forskrift om fredning av bygninger og anlegg i Landsverneplan for Forsvaret. 2. H\u00f8ring - forslag til lov om statens kommisjon for partnerdrap 3. H\u00f8ring- forslag til ny rettshjelpforskrift, endringer i sal\u00e6rforskriften og enkelte andre forskrifter og forslag til mindre endringer i tvangsfullbyrdelsesloven Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - endring av forskrift om fredning av bygninger og anlegg i Landsverneplan for Forsvaret Riksantikvaren sender med dette forslag om endring av forskrift om fredning av bygninger og anlegg i landsverneplan for Forsvaret p\u00e5 h\u00f8ring. Endringen omfatter flere objekter hvor det foresl\u00e5s oppheving eller differensiering av status for fredning. I tillegg til en justering av fredningsomfang har Riksantikvaren i dialog med Forsvarsbygg rettet opp feil og uklarheter i omfangene. I Vestland fylke inneb\u00e6rer endringene at fredning oppheves for tre bygninger i Wallemsviken (Laksev\u00e5g). Bystyredirekt\u00f8r kan ikke se at saken inneholder prinsipielle politiske avveininger og anbefaler derfor at byr\u00e5det avgir et ev. h\u00f8ringssvar p\u00e5 vegne av Bergen kommune. H\u00f8ringsfrist er 1.august 2024. 1 2. H\u00f8ring - forslag til lov om statens kommisjon for partnerdrap Justis- og beredskapsdepartementet har sendt p\u00e5 h\u00f8ring forslag til lov om statens kommisjon for partnerdrap. Forslaget f\u00f8lger opp en av anbefalingene fra partnerdrapsutvalget i NOU 2020:17 Varslede drap? om \u00e5 etablere en permanent og uavhengig unders\u00f8kelseskommisjon for partnerdrap. Form\u00e5let med kommisjonens arbeid skal v\u00e6re \u00e5 forebygge drap og voldshendelser som beg\u00e5s av n\u00e5v\u00e6rende eller tidligere partnere ved \u00e5 bidra til \u00f8kt fenomenkunnskap i offentlig virksomhet og til \u00e5 identifisere forbedringspunkter i forebyggingen av partnervold og partnerdrap. Departementet vurderer at opprettelse av en slik kommisjon vil v\u00e6re egnet for \u00e5 vurdere h\u00e5ndteringen av slike saker p\u00e5 systemniv\u00e5, og vurderer at kommisjonens arbeid vil kunne danne grunnlag for viktig kompetanseheving og bedre samhandling p\u00e5 tvers av etater. Lovforslaget om statens kommisjon for partnerdrap inneholder bestemmelser om kommisjonens form\u00e5l, organisering og oppgaver, herunder om kommisjonens publisering av anonymiserte rapporter og tilr\u00e5dninger. Det foresl\u00e5s ogs\u00e5 bestemmelser om utlevering av taushetsbelagte opplysninger til kommisjonen, kommisjonens taushetsplikt og behandling av personopplysninger. Videre foresl\u00e5s det enkelte saksbehandlingsregler for kommisjonens unders\u00f8kelser. Bystyredirekt\u00f8ren vurderer at forslaget kan ha elementer av prinsipiell karakter og inneb\u00e6re politiske avveininger. Ettersom h\u00f8ringsfristen er 15. august 2024, hvor en eventuell uttalelse ikke rekker utvalgs- eller bystyrebehandling, anbefales det likevel at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. august 2024. 3. H\u00f8ring- forslag til ny rettshjelpforskrift, endringer i sal\u00e6rforskriften og enkelte andre forskrifter og forslag til mindre endringer i tvangsfullbyrdelsesloven Justis- og beredskapsdepartementet har sendt p\u00e5 h\u00f8ring et notat med forslag til ny rettshjelpforskrift, endringer i sal\u00e6rforskriften og enkelte andre forskrifter og forslag til mindre endringer i tvangsfullbyrdelsesloven. Fordi de materielle endringene er av et vesentlig omfang, og det ville v\u00e6rt behov for \u00e5 gj\u00f8re strukturelle og spr\u00e5klige endringer i hele forskriften fra 2005, mener departementets at det er mest hensiktsmessig \u00e5 gi en ny forskrift. I forskriften foresl\u00e5r departementet reguleringer som er n\u00f8dvendige for at den nye modellen skal kunne tre i kraft. Forslagene i h\u00f8ringsnotatet er delt i tre deler: 1. Forslag til ny rettshjelpforskrift 2. Endringer i sal\u00e6rforskriften 3. N\u00f8dvendige justeringer som f\u00f8lge av at rettshjelperordningen opph\u00f8rer n\u00e5r advokatloven settes i kraft Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 26. august 2024. 2 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring av endring av forskrift om fredning av bygninger og anlegg i Landsverneplan for Forsvaret\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - forslag til lov om statens kommisjon for partnerdrap\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring- forslag til ny rettshjelpforskrift, endringer i sal\u00e6rforskriften og enkelte andre forskrifter og forslag til mindre endringer i tvangsfullbyrdelsesloven\u00bb p\u00e5 vegne av Bergen kommune. Dato: 13. juni 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}