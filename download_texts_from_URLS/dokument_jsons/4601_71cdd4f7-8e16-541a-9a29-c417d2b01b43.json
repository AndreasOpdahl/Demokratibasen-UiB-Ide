{
  "dokument_id": "71cdd4f7-8e16-541a-9a29-c417d2b01b43",
  "doc_type": "case_attachment",
  "kommune": 4601,
  "tittel": "Uttalelse fra BaneNOR",
  "url": "https://bergen.kommune.no/politikere-utvalg/api/fil/bk360/10052811/Uttalelse-fra-BaneNOR",
  "tekst": " INTERN Side: 1 / 3 Notat Til: Planforvaltning, Mona Kristin Boge / Region S\u00f8r-Vest Fra: Ingvild Kirkevik / Portef\u00f8lje Vest Telefon: +4748051753 Dato: 07.12.2023 Saksref.: 202318347-2 Kopi til: Eivind Farestveit Larsen / Portef\u00f8lje Vest, Lars Rugtvedt / Fag Region S\u00f8r-Vest, Marte H\u00f8ye Thorsen / Portef\u00f8lje Vest, Ove Andre Algr\u00f8y / Godstrafikk Vurdering etter jernbaneloven \u00a7 10 - Sikringsgjerde godsterminalen og mobilitetspunkt Som del av Nyg\u00e5rdstangen \u2013 Bergen \u2013 Fl\u00f8en (NBF) er det utf\u00f8rt en mulighetsstudie for gr\u00f8nn utforming og tilf\u00f8ring av estetiske kvaliteter til omr\u00e5det godsterminalen i Bergen. Ambisjonen er at godsterminalen skal oppgraderes med et gr\u00f8nt uttrykk som ivaretar terminalens merkevare som b\u00e6rekraftig. Arbeidet har blant annet resultert i to tiltak som skal utf\u00f8res av Bane NOR v/utbyggingsprosjekt NBF, og som omtales nedenfor som sikringsgjerde og mobilitetspunkt. Sikringsgjerde og mobilitetspunkt plasseres n\u00e6rmere enn 30 meter fra n\u00e6rmeste spors midt. Siden tiltaket gjennomf\u00f8res av Bane NOR SF selv og anses \u00e5 v\u00e6re \u00abmindre tiltak\u00bb, skal det i stedet for dispensasjon fra jbl. \u00a7 10 foreligge en vurdering og dokumentasjon p\u00e5 at jernbanelovens intensjon er ivaretatt. Det foretas intern avklaring med Fagsjef og Planforvaltning ved at notatet sendes p\u00e5 godkjenningsflyt i Saksrom. Tiltakene er s\u00f8knadspliktig etter plan- og bygningsloven \u00a7 20-1. Sikringsgjerde I forbindelse med byggingen av Bybanen ved Bergen godsterminal ble det i 2020 til 2021 oppf\u00f8rt midlertidige sikringsgjerder. Sikringsgjerdene er plassert mellom terminalomr\u00e5det og Bybanen samt mot tilgrensende gangvei. Deler av strekningen med sikringsgjerder var en reetablering av gjerder som m\u00e5tte rives under anleggsarbeidene, og delvis en supplering med nye strekninger. Sikringsgjerdet best\u00e5r av et 2-2,7 meter h\u00f8yt flettverkgjerde. Stolpene i sikringsgjerdene er i galvanisert st\u00e5l med gr\u00f8nt flettverk mellom. Sikringsgjerdene er tegnet inn som eksisterende sikringsgjerde i den vedlagte tegningen NBF- 10-O-10003.pdf - Plantegning sikringsgjerde. De midlertidige sikringsgjerdene n\u00e5 skal oms\u00f8kes til permanente sikringsgjerder, Situasjonsplan 3. For \u00e5 oppfylle bestemmelser i reguleringsplanen Bergenhus gnr 166 bnr 952 mfl., Bergen godsterminal Nyg\u00e5rdstangen med plannummer: 64820000 (kraftdato: 21.06.2017) s\u00f8kes det \u00e5 tilf\u00f8re visuelle og gr\u00f8nne kvaliteter til sikringsgjerdene, Situasjonsplan 2. Det fremkommer av reguleringsplanbestemmelser og av uttalelser fra Byarkitekten og R\u00e5det for byforming og arkitektur at det er \u00f8nskelig med fokus p\u00e5 estetiske kvaliteter og beplantning. For \u00e5 im\u00f8tekomme dette planlegges det \u00e5 sette plantekasser inntil sikringsgjerdet. L\u00f8sningen er videre beskrevet i tegningene; NBF-10-O-10001.pdf - Design plantekasse, NBF-10-O- 10002.pdf - Oppriss sikringsgjerde, NBF-10-O-10003.pdf - Plantegning sikringsgjerde og NBF- INTERN INTERN Side: 2 / 3 10-O-10004.pdf - Visualisering sikringsgjerde. Langs sikringsgjerdet p\u00e5 siden mot godsterminalen ved Lungeg\u00e5rdskaien plasseres det plantekasser enkeltst\u00e5ende i seks grupperinger. Hver gruppering best\u00e5r av to til fire plantekasser (tilsvarer fra 2.7 til 5.7 m. med mellomrom mellom plantekassene). Variasjon i bredde og mellomrom mellom plantekassene skaper et spennende uttrykk sett fra avstand. Klatreplantene vil gi tilbake til byrommet p\u00e5 n\u00e6rt hold og kommer ikke i konflikt med viktige siktlinjer. Plantekasser er planlagt langs sikringsgjerder hvor det ellers ikke er eksisterende gr\u00f8nnstruktur. Plantekassene plasseres der hvor de ikke kommer i konflikt med frisiktsone, sikkerhet og drift av godsterminalen. Det er avtalt med Terminal at tiltaket er akseptabelt, og at de vil st\u00e5 ansvarlig for drift og vedlikehold. Tiltaket er vurdert til \u00e5 v\u00e6re av \u00abmindre karakter\u00bb og til \u00e5 ivareta hensynene bak jernbaneloven. Sikkerhet etter gjeldende teknisk regelverk vil bli ivaretatt Figur 1: utsnitt fra tegning NBF-10-O-10004.pdf - Visualisering sikringsgjerde med plantekasser. Mobilitetspunkt Terminalen har en ambisjon om mer milj\u00f8vennlig persontransport internt p\u00e5 terminalen for ansatte, samt mellom terminal og andre lokasjoner/ hoteller i Bergen. Bane NOR v/utbyggingsprosjekt NBF skal som en del av elektrifisering av driften p\u00e5 terminalen bestille tre stykk mobilitetspunkt som skal plasseres ut p\u00e5 terminalen, i henhold til vedlagt Situasjonsplan 1. Mobilitetspunktene skal bidra til bedre milj\u00f8, b\u00e6rekraft og HMS for Nyg\u00e5rdstangen godsterminal, gjennom reduksjon av direkteutslipp, samt fokus p\u00e5 tiltak som fremmer god folkehelse. Mobilitetspunktene skal tilby el- sykkelparkering, b\u00e5de for terminalens egne delesykler, samt ansattes private sykler. Enhetene skal v\u00e6re flyttbar for \u00e5 ivareta godsterminalens behov for \u00e5 legge til rette for utvidelse av administrasjonsbygg, samt senere endringer p\u00e5 terminalomr\u00e5det. Mobilitetspunktenes ytre m\u00e5l vil v\u00e6re; 6,1 meter lang, 2,5 meter bred og inntil 3 meter h\u00f8y avhengig av valgt takkonstruksjon. Mobilitetspunktene utformes som en container med \u00e5pen langside eller som en containerbunn med takoverbygg eller leskur. Mobilitetspunktene vil inneholde 5-8 sykkelparkeringer med lademulighet, sitteareal og plantekasser. Takene p\u00e5 mobilitetspunktene er planlagt utformet med gr\u00f8nne tak. L\u00f8sningene er beskrevet i tegning NBF-10-O-10005\u2013 Plan og snitt mobilitetspunkt administrasjonsbygg og NBF-10-O-10006 \u2013 Plan og snitt mobilitetspunkt ved spor. INTERN INTERN Side: 3 / 3 Figur 2: utsnitt fra tegning NBF-10-O-10007.pdf \u2013 Visualisering mobilitetspunkt Det er avtalt med Terminal at tiltaket er akseptabelt, og at de vil st\u00e5 ansvarlig for drift og vedlikehold. Tiltaket er vurdert \u00e5 ivareta hensynene bak jernbaneloven. Sikkerhet etter gjeldende teknisk regelverk vil bli ivaretatt. Med vennlig hilsen Eivind Farestveit Larsen Prosjektsjef NBF Utbygging vest INTERN "
}