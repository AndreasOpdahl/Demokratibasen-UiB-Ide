{
  "dokument_id": "0d3d42b3-6113-5e98-a96e-acb7c5dd7eeb",
  "doc_type": "case_attachment",
  "kommune": 5501,
  "tittel": "Vedlegg 44. St\u00f8y",
  "url": "https://innsyn.tromso.kommune.no/application/getMoteDokument?dokid=2002009756",
  "tekst": "Deres ref. V\u00e5r ref. Saksbehandler Dato PLAN-22/02635-81 Ola Aronsen 20.02.2025 +47 48003638 Notat KPA 2024 - St\u00f8y Behandling av st\u00f8y i kommuneplanens arealdel (KPA) St\u00f8y bidrar til redusert velv\u00e6re og trivsel og p\u00e5virker helsen til mennesker. En stor andel av befolkningen opplever helseplager som f\u00f8lge av st\u00f8y. Form\u00e5let med retningslinjen for behandling av st\u00f8y i arealplanlegging er \u00e5 legge til rette for en langsiktig arealdisponering og planlegging av det fysiske milj\u00f8 som fremmer trivsel og bokvalitet, forebygger helsekonsekvenser av st\u00f8y, samt ivaretar og utvikler gode lydmilj\u00f8er og stille omr\u00e5der. Arealplanlegging og forebyggende tiltak er de viktigste verkt\u00f8y for \u00e5 n\u00e5 disse m\u00e5lsettingene og forhindre at flere blir plaget av st\u00f8y. Gjeldende bestemmelser i KPA ang\u00e5ende st\u00f8y m\u00e5 revurderes. Flere forhold som har betydning for behandlingen av st\u00f8y i overordnet planlegging i Troms\u00f8 har endret seg siden vedtak av gjeldende KPA: \u2022 ny retningslinje for behandling av st\u00f8y i arealplanlegging (T-1442/2021) tr\u00e5dte i kraft 11.06.2021 med ny veileder \u2022 redusert befolkningstilvekst og begrenset forventninger til framtidig befolkningsvekst \u2022 utvidelse av r\u00f8d og gul flyst\u00f8ysone Generelt T-1442/2021 anbefaler at f\u00f8lgende bestemmelser tas med i kommuneplanens arealdel: \u2022 st\u00f8y skal utredes i henhold til anbefalingene i T-1442 ved planlegging av og s\u00f8knad om ny st\u00f8yf\u00f8lsom bebyggelse, st\u00f8yende anlegg eller virksomhet \u2013 tas med i bestemmelsene \u2022 grenseverdiene og kvalitetskriteriene i T-1442 skal legges til grunn \u2013 tas med i bestemmelsene \u2022 sikre tilstrekkelig st\u00f8rrelse p\u00e5 stille uteoppholdsareal \u2013 tas med i bestemmelsene \u2022 st\u00f8yniv\u00e5et i avsatte stille omr\u00e5der skal ikke \u00f8ke \u2013 tas med i bestemmelsene, men det endres p\u00e5 avsatte stille omr\u00e5der, se beskrivelse nedenfor T-1442/2021 vektlegger tre kvalitetskriterier: \u2022 tilfredsstillende st\u00f8yniv\u00e5 innend\u00f8rs \u2013 dette ivaretas i TEK17 \u2022 tilgang til egnet uteoppholdsareal med tilfredsstillendende st\u00f8yniv\u00e5 \u2013 TEK17 stiller krav til st\u00f8yniv\u00e5, men ikke st\u00f8rrelsen p\u00e5 arealet. Bestemmelse i kommuneplanens arealdel sikrer tilstrekkelig stille uteoppholdsareal, samtidig som det fastsettes mulighet for avvik fra kravet i gul flyst\u00f8ysone og hensynssone som \u00e5pner for utbygging i r\u00f8d st\u00f8ysone. \u2022 stille side \u2013Bestemmelser i kommuneplanens arealdel sikrer tilgang til stille side Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Omr\u00e5der avsatt til stille omr\u00e5der Retningslinje om behandling av st\u00f8y i arealplanlegging poengtere at det er spesielt viktig \u00e5 sikre stille natur- og rekreasjonsr\u00e5der i by og fortettingsomr\u00e5der. I gjeldende KPA er det i hovedsak gravlunder som er avsatt til stille omr\u00e5der og mange av disse er plassert i st\u00f8yutsatte omr\u00e5der. Det er og har v\u00e6rt et stort utbyggingspress i Troms\u00f8. P\u00e5 fastlandet og p\u00e5 Kval\u00f8ya er det generelt god tilgang til rekreative omr\u00e5der som ikke er st\u00f8yutsatte. P\u00e5 Troms\u00f8ya er det i lite grad tilgang til st\u00f8rre rekreative omr\u00e5der som ikke er st\u00f8yutsatt, samtidig som at det er p\u00e5 Troms\u00f8ya det er den st\u00f8rste andel av innbyggere som bor i st\u00f8yutsatte omr\u00e5der. Derfor b\u00f8r det v\u00e6re fokus p\u00e5 \u00e5 sikre de stille omr\u00e5der i de viktigste rekreasjonsomr\u00e5der p\u00e5 Troms\u00f8ya. Det vurderes \u00e5 v\u00e6re Telegrafbukta, Folkeparken, Prestvannet og Charlottenlund. I tillegg til disse omr\u00e5der vil videref\u00f8res omr\u00e5dene Sommerlyst skole, Troms\u00f8 gravlund og Elvestrand gravlund som stille omr\u00e5der, da disse er i stille omr\u00e5der. Stille omr\u00e5der angis i plankart og i temakart for st\u00f8y med bestemmelser om at ved ny eller vesentlig utvidelse av st\u00f8yende virksomhet eller anlegg skal lokalisering og utforming sikre at st\u00f8yp\u00e5virkningen i stille omr\u00e5der forblir uendret eller dempes. Omr\u00e5der som ikke er egnet til ny st\u00f8yf\u00f8lsom bebyggelse Retningslinje T-1442/2021 angir at kommunen p\u00e5 kommuneplanniv\u00e5 har ansvaret for \u00e5 avklare hvilke omr\u00e5der som er og ikke er egnet for ny st\u00f8yf\u00f8lsom bebyggelse. R\u00f8d st\u00f8ysone er som utgangspunkt ikke egnet for st\u00f8yf\u00f8lsomme bruksform\u00e5l og gul st\u00f8ysone er en vurderingssone. Det skilles mellom \u00f8vre og nedre gul st\u00f8ysone. Det angis at det er vanskeligere \u00e5 f\u00e5 til effektive skjermingstiltak i \u00f8vre gul st\u00f8ysone. I tillegg angis det at flyst\u00f8y har en annen karakter enn annen st\u00f8y fra samferdsel og at flyst\u00f8yen er vanskeligere at skjerme fordi flyst\u00f8yen kommer ovenfra og at fly ikke f\u00f8lger faste tras\u00e9er. Ved overlappende st\u00f8ysoner skal den samlede st\u00f8ybelastning ligge til grunn for vurderingen av om et omr\u00e5de er egnet for nye st\u00f8yf\u00f8lsomme bruksform\u00e5l. Det kan v\u00e6re negative samspillseffekter mellom st\u00f8y og luftforurensning som \u00f8ker risikoen for negative helseeffekter. Dersom det er tvil om et omr\u00e5de er egnet for st\u00f8yf\u00f8lsomme bruksform\u00e5l b\u00f8r dette avklares p\u00e5 kommuneplanniv\u00e5. I vurderingen b\u00f8r det inng\u00e5 blant annet en vurdering av st\u00f8yniv\u00e5et, om det er flere st\u00f8ykilder, muligheten for \u00e5 bygge stille side, om omr\u00e5det er utsatt for luftforurensning, om utbygging er i tr\u00e5d med statlige planretningslinjer for arealbruk og mobilitet om det finnes andre egnede utbyggingsomr\u00e5der. Jevnf\u00f8r retningslinje om behandling av st\u00f8y i arealplanlegging b\u00f8r utbygging av st\u00f8yf\u00f8lsomme bruksform\u00e5l i r\u00f8d st\u00f8ysone ikke tillates utenfor prioriterte sentrum- og utviklingsomr\u00e5der angitt i KPA og selv i prioriterte sentrums- og utviklingsomr\u00e5der b\u00f8r omr\u00e5dene der det \u00e5pnes for utbygging i r\u00f8d st\u00f8ysone avgrenses. Dersom det \u00e5pnes for st\u00f8yf\u00f8lsombebyggelse i r\u00f8d st\u00f8ysone m\u00e5 utstrekning av utbyggingsarealer fremkomme tydelig av KPA. Troms\u00f8 har siden vedtak av gjeldende KPA av 29.03.2017 opplevdd en redusert befolkningstilvekst og befolkningsframskrivinger forventer ogs\u00e5 en redusert tilvekst i forhold til ved vedtak av gjeldende KPA. Det vurderes at med utgangspunkt i forventet befolkningsvekst kan behovene til st\u00f8yf\u00f8lsomme arealform\u00e5l dekkes uten \u00e5 ta i bruk omr\u00e5der i r\u00f8d flyst\u00f8ysone, samt omr\u00e5der i \u00f8vre flyst\u00f8ysone som i tillegg har flere st\u00f8ykilder og luftforurensing. I 2019 leverte Sintef en ny st\u00f8yberegning for Troms\u00f8 lufthavn Langnes med forlenget rullebane. I forbindelse med denne st\u00f8yrapport er det utarbeidet nye st\u00f8ysone kart der b\u00e5de r\u00f8d og gul flyst\u00f8ysone utvides. 2 Troms\u00f8 har i forbindelse med flere nylig vedtatte eller p\u00e5g\u00e5ende reguleringsprosesser for bolig opplevd at det er vanskelig \u00e5 f\u00e5 til tilfredsstillende st\u00f8yforhold, s\u00e6rlig i flyst\u00f8ysone. Dette har medf\u00f8rt innsigelser og langvarige reguleringsprosesser. Med utgangspunkt i ny T-1442/2021 og begrenset forventning til befolkningstilvekst b\u00f8r det ikke \u00e5pnes for en generell utbygging av nye st\u00f8yf\u00f8lsomme bruksform\u00e5l i r\u00f8dst\u00f8ysone som det er tilfellet i gjeldende KPA. I Langnesomr\u00e5det er det i mange omr\u00e5der overlappende fly- og vegst\u00f8ysoner samt luftforurensingssoner. Det har gjennom flere planprosesser vist seg vanskelig \u00e5 f\u00e5 til tilfredsstillende st\u00f8yforhold. Ved rullering av KPA anbefales det gj\u00f8res nye vurderinger i forhold til st\u00f8y som tar utgangspunkt i: \u2022 ny T-1442/2021 \u2022 begrenset forventning til befolkningstilvekst \u2022 utvidelse av r\u00f8d og \u00f8vre gul flyst\u00f8ysone Det anbefales at Langnesomr\u00e5det ikke angis som et prioritert sentrum- eller utviklingsomr\u00e5de der det \u00e5pnes for nye st\u00f8yf\u00f8lsomme bruksform\u00e5l i r\u00f8d st\u00f8ysone eller i \u00f8vre gul flyst\u00f8ysone der det er overlapp med vegst\u00f8ysoner og luftforurensningssone. P\u00e5 den bakgrunn anbefales det i tillegg at avsatt boligomr\u00e5de som ikke er regulert ovenfor Ringvegen n\u00e6ringspark (115/2 m.fl.) som ligger i r\u00f8d flyst\u00f8ysone tas ut av ny KPA. Vurdering av bruk av hensynssone H290 som \u00e5pner opp for bygging i r\u00f8d st\u00f8ysone Langs Stakkevollvegen og i sentrum vil ikke hensynssone H290 bli brukt i KPA. Dette fordi det for et omr\u00e5de bare skal gjelde en plan etter PBL \u00a711 til enhver tid. Stakkevollvegen og sentrum er begge omfattet av hver sin kommunedelplan som fortsatt skal v\u00e6re gjeldende. Dersom disse revideres vil det v\u00e6re aktuelt \u00e5 vurdere bruk av hensynssone H290. I forbindelse med revisjon av KPA er det utviklet ny senterstruktur med tre bydelssentre, hhv. Slettatorget, Tromsdalen og Kroken. I KPA stilles det krav til felles planlegging gjennom omr\u00e5deregulering av hvert enkelt omr\u00e5de. Intensjonen med omr\u00e5deregulering er \u00e5 legge til rette for et l\u00f8ft av bydelssenterne og samtidig styrke b\u00e6rekraftig utvikling. Det er \u00f8nskelig \u00e5 etablere bydelspark og torg for \u00e5 styrke uterommene. Bydelssenterne skal fortettes og ha h\u00f8y utnytting. Bydelssenterne ligger ogs\u00e5 n\u00e6rt plassert sentrale kollektivlinjer. Det vurderes at bruk av hensynssone H290, som \u00e5pner opp for st\u00f8yf\u00f8lsom bebyggelse i r\u00f8d st\u00f8ysone, vil v\u00e6re hensiktsmessig \u00e5 bruke i to av bydelsentrene, nemlig Kroken og Slettatorget. Det vil gi mer fleksibilitet i utvikling av disse. I forrige h\u00f8ringsversjon av KPA var hensynssone H290 brukt to plasser i Tromsdalen, ved Solstrandvegen overfor Pyramiden kj\u00f8pesenter og vest for E8 ved Strandbyen som var fremtidig utbyggingsomr\u00e5de. Begge disse hensynssonene tas n\u00e5 ut. Ved Solstrandvegen er reguleringsplan 1877 n\u00e5 vedtatt, der st\u00f8yutredning viser boliger ikke er omfattet av r\u00f8d st\u00f8ysone. Bruk av hensynssone H290 i KPA vil derfor v\u00e6re overfl\u00f8dig for dette omr\u00e5det. Omr\u00e5det vest for E8 avsatt til fremtidig boligbygging, omtalt som Strandbyen, vil n\u00e5 tas ut av ny h\u00f8ringsversjon til KPA. Hensynssone H290 vil da ogs\u00e5 tas ut. Ved Slettatorget vil hensynssonen H290 benyttes p\u00e5 begge sider av Eidvegen. Ensidig st\u00f8yp\u00e5virkning gj\u00f8r det mulig \u00e5 f\u00e5 til stille side. 3 I Kroken vil hensynssonen benyttes p\u00e5 begge sider av Troms\u00f8ysundvegen og p\u00e5 \u00f8stsiden av Anton Borchs veg og B A L\u00f8volds veg. Ensidig st\u00f8yp\u00e5virkning gj\u00f8r det mulig \u00e5 f\u00e5 til stille side. Dagens kunnskapsgrunnlag viser en begrenset utbredelse av r\u00f8d st\u00f8ysone, hvilket tilsier at det er mulig \u00e5 unng\u00e5 etablering av st\u00f8yf\u00f8lsom bebyggelse i r\u00f8d st\u00f8ysone. I forbindelse med omr\u00e5deregulering for omr\u00e5det m\u00e5 st\u00f8yutredning vurdere konsekvensene for st\u00f8y ved utbygging av n\u00e6ringsarealene i T\u00f8nsvika. Kvalitetskriterier i st\u00f8ysoner I revidert KPA settes det opp kvalitetskriterier for st\u00f8yf\u00f8lsomme arealform\u00e5l i st\u00f8ysoner som skal v\u00e6re oppfylt. Da det er vanskelig \u00e5 f\u00e5 til tilfredsstillende st\u00f8yforhold p\u00e5 uteoppholdsareal i gul flyst\u00f8ysone og r\u00f8d st\u00f8ysone stilles det s\u00e6rskilte lempede kvalitetskrav til uteoppholdsareal i disse omr\u00e5dene 4 "
}