{
  "dokument_id": "f690d736-13f0-52b8-aeda-070808a5327a",
  "doc_type": "case_presentation",
  "kommune": 4601,
  "tittel": "H\u00f8ring av strategi for rehabilitering",
  "url": "https://bergen.kommune.no/politikere-utvalg/api/fil/bk360/12169222/Framstilling-Horing-av-strategi-for-rehabilitering",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2025/05090-12 Saksbehandler: Ragnhild Hvoslef Kr\u00fcger H\u00f8ring av strategi for rehabilitering Hva saken gjelder: Byr\u00e5det har sendt strategi for rehabilitering p\u00e5 h\u00f8ring. KRPF behandlet oppstartssak for strategien i m\u00f8te 3. januar 2023 og sendte f\u00f8lgende innspill I informasjonen ble det sagt at man denne gangen lager en strategi heller enn en handlingsplan fordi tillits- og faglighetsreformen tilsier at det er den enkelte ansatte som, sammen med bruker, skal finne de gode tiltakene for \u00e5 sikre en god rehabilitering. Dette virker fornuftig. Det er likevel viktig at det legges opp til en god prosess n\u00e5r strategien skal spres ut i organisasjonen slik at den enkelte ansatte f\u00e5r mulighet til \u00e5 sette seg inn i den og bruke den p\u00e5 en god m\u00e5te. KRPF har tidligere v\u00e6rt bekymret for at det i tillits- og faglighetsreformen ble satt av for liten tid til faglig p\u00e5fyll og arbeid i f\u00f8rstelinjetjenesten og vil ogs\u00e5 her understreke at dette setter st\u00f8rre krav til den enkelte ansatte og at de m\u00e5 f\u00e5 den n\u00f8dvendige tiden til \u00e5 gj\u00f8re dette arbeidet. Eldrer\u00e5det behandlet oppstartssak for strategien i m\u00f8te 4. januar 2023 og sendte f\u00f8lgende innspill: Eldrer\u00e5det meiner dette er ei viktig sak, og vil spesielt understreka premissane i strategien. R\u00e5det har ein merknad: Vi vil stryka ordet \u00abeventuelt\u00bb i setninga: \u00abRehabilitering forutsetter stor grad av brukermedvirkning og eventuelt samarbeid med p\u00e5r\u00f8rende.\u00bb Eldrer\u00e5det viser til at ikkje alle eldre har p\u00e5r\u00f8rande, og det m\u00e5 koma fram p\u00e5 annan m\u00e5te enn den nemnde setninga. Strategien var f\u00f8rste gang p\u00e5 h\u00f8ring i mai 2024. KRPF behandlet denne h\u00f8ringen i m\u00f8te 14. mai 2024 og sendte f\u00f8lgende h\u00f8ringsinnspill Det er viktig med klart spr\u00e5k. Her er det lange setninger med uendelig mange komma. Eksempel p\u00e5 side 5 og 7. IP og koordinator. Her b\u00f8r man styrke koordinatortjenesten. For \u00e5 f\u00e5 en god IP m\u00e5 en ha en god koordinator. 1 Planen har lite fokus p\u00e5 unge voksne. Det er s\u00e6rdeles viktig \u00e5 ha fokus p\u00e5 de unge i et rehabiliteringsl\u00f8p slik at de kan mestre sine utfordringer, b\u00e5de n\u00e5r det gjelder skole, arbeid og det sosiale liv. Her har nok Bergen Kommune en lang vei \u00e5 g\u00e5 f\u00f8r de ser viktigheten av at denne gruppen blir satt s\u00f8kelyset p\u00e5. Helsefellesskapet er ikke nevnt i planen. Kommunen b\u00f8r ta aktivt del i helsefellesskapet for \u00e5 oppn\u00e5 et godt samarbeid p\u00e5 tvers av sektorer. Slik som man n\u00e5 legger opp til rehabiliteringsprosessen f\u00e5r den enkelte bruker hjelp i bolker/ rehabilitering i en periode og s\u00e5 f\u00e5r de et opphold f\u00f8r de blir tatt inn igjen. For personer som har en kronisk lidelse eller store senskader med mer er dette en sv\u00e6rt d\u00e5rlig l\u00f8sning. All forskning tilsier at personer som har en kronisk lidelse trenger rehabilitering av en varig karakter gjennom livet for at de skal fungere i alle livets faser s\u00e5 lenge som overhodet mulig. Men s\u00e5 lenge det ikke blir satt av tilstrekkelig med ressurser og midler vil rehabiliteringen i Bergen kommune bli sv\u00e6rt d\u00e5rlig for de gruppene som trenger dette mest. Intensjonen er nok god. Hvordan skal dette l\u00f8ses? KRPF har kjempet gjennom flere \u00e5r for at antall fysioterapeuter med driftstilskudd skal \u00f8kes uten \u00e5 bli h\u00f8rt og her ligger nok deler av l\u00f8sningen Eldrer\u00e5det behandlet denne h\u00f8ringen i m\u00f8te 15. mai 2024 og sendte f\u00f8lgende innspill Eldrer\u00e5det har ingen konkrete merknader til innholdet i planen, men vil gjerne komme med en tilbakemelding om spr\u00e5k og form. Generelt mener eldrer\u00e5det at det er for mange overordnete strategier i kommunens planer og at man i st\u00f8rre grad b\u00f8r komme med konkrete handlingsplaner som viser hvilke tiltak man \u00f8nsker \u00e5 sette i verk. Denne strategien er ogs\u00e5 sv\u00e6rt lang og i overkant akademisk med mange referanser. Eldrer\u00e5det mener at man i st\u00f8rre grad b\u00f8r klare \u00e5 skrive for et generelt publikum med kortere planer og klarere spr\u00e5k Strategien er n\u00e5 sendt p\u00e5 h\u00f8ring igjen og r\u00e5dene kan velge \u00e5 komme med h\u00f8ringsinnspill. Forslag til vedtak: Strategi for rehabilitering 2025-2031 tas til orientering Dato: 26. februar 2025 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak H\u00f8ringsutkast 2 "
}