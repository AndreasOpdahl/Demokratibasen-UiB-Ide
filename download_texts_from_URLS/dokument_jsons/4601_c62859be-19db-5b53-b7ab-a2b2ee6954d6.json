{
  "dokument_id": "c62859be-19db-5b53-b7ab-a2b2ee6954d6",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 348/24, Representantforslag fra Ann Jorun Hillers\u00f8y (INP) om tryggere skolevei ved Kaland skole",
  "url": "https://bergen.kommune.no/politikere-utvalg/api/fil/bk360/11271073/Innstilling-vedtak-Representantforslag-fra-Ann-Jorun-Hillersoy-INP-om-tryggere-skolevei-ved-Kaland-skole",
  "tekst": "Representantforslag fra Ann Jorun Hillers\u00f8y (INP) om tryggere skolevei ved Kaland skole Bergen bystyre behandlet saken i m\u00f8tet 02.10.2024 sak 348/24 og fattet f\u00f8lgende vedtak: Bystyret viser til merknad 12 i bystyresak 176/24, hvor bystyret ba byr\u00e5det om \u00e5 unders\u00f8ke kostnader knyttet til trafikksikrende tiltak ved Kaland skole, og komme tilbake til dette i Handlings- og \u00f8konomiplan. Bystyret ber byr\u00e5det f\u00f8lge opp vedtaket p\u00e5 egnet m\u00e5te. Bergen bystyres behandling F\u00f8lgende representanter tok ordet: Kathrine Algr\u00f8y Dahle (A), Lillian Blom (SV), Didrik Lexau (INP), Joel Ysteb\u00f8 (KrF), Kjartan Moi Andreassen (Sp). Forslag fremsatt i bystyret: Kjartan Moi Andreassen (Sp) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag: Bystyret viser til merknad 12 i bystyresak 176/24, hvor bystyret ba byr\u00e5det om \u00e5 unders\u00f8ke kostnader knyttet til trafikksikrende tiltak ved Kaland skole, og komme tilbake til dette i Handlings- og \u00f8konomiplan. Bystyret ber byr\u00e5det f\u00f8lge opp vedtaket p\u00e5 egnet m\u00e5te. Lillian Blom (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det vurdere forslaget opp mot gjeldende trafikksikkerhets prioriteringer og innarbeide det i kommunens trafikksikkerhetsplan. Joel Ysteb\u00f8 (KrF) fremsatte p\u00e5 vegne av KrF f\u00f8lgende alternative forslag i 3 punkt: 1. Bystyret ber byr\u00e5det om \u00e5 s\u00f8rge for at veien inn til skolen utbedres med belysning, fortau og to felt. 2. Bystyret ber byr\u00e5det om \u00e5 s\u00f8rge for bedret belysning p\u00e5 hele omr\u00e5det rundt skolen og for at hjertesoneskilt og droppsoneskilt fungerer etter hensikten. 3. Bystyret ber byr\u00e5det \u00e5 samarbeide med Vestland Fylkeskommune om \u00e5 senke farten p\u00e5 FV583 utenfor skolen til 40 km/ t og gj\u00f8re gangfeltene opph\u00f8yde. Votering: Alternativt forslag punkt 1-3 fra KrF, fremsatt av Joel Ysteb\u00f8 (KrF) fikk 21 stemmer (A, V, R, KrF) og var dermed falt. Innstillingen fikk 0 stemmer. Alternativt forslag fra SV, fremsatt av Lillian Blom (SV) fikk 32 stemmer (A, SV, MDG, V, R, KrF) og var dermed falt. Alternativt forslag fra H, FrP, BL, INP, Sp og PP, fremsatt av Kjartan Moi Andreassen (Sp) ble vedtatt med 37 stemmer (H, FrP, BL, INP, KrF, Sp, PP). Bergen bystyre behandlet saken i m\u00f8tet 04.09.2024 sak 297/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 19.06.2024 sak 238/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 08.05.2024 sak 159/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 25.04.2024 sak 123/24 og avga f\u00f8lgende innstilling: Bystyret ber byr\u00e5det om \u00e5 prioritere trafikksikkerhet og tiltak som kan bedre dette ved Kaland Skole og vurdere bevilgning under behandling av revidert budsjett i 2024. Dersom det er \u00f8konomisk \u00e5pning for det ber bystyret om at byr\u00e5det iverksetter alle de tiltak som anses som hensiktsmessig, med spesielt fokus p\u00e5 en mulig utbedring av enfeltsvei til en tofeltsvei med fortau p\u00e5 strekningen mellom Osvegen og skolens parkerings- og hjertesone. Forslagstillers forslag til vedtak: 1. Bystyret ber byr\u00e5det om \u00e5 s\u00f8rge for at veien inn til skolen utbedres med belysning, fortau og to felt. 2. Bystyret ber byr\u00e5det om \u00e5 s\u00f8rge for bedret belysning p\u00e5 hele omr\u00e5det rundt skolen og for at hjertesoneskilt og droppsoneskilt fungerer etter hensikten. 3. Bystyret ber byr\u00e5det \u00e5 samarbeide med Vestland Fylkeskommune om \u00e5 senke farten p\u00e5 FV583 utenfor skolen til 40 km/ t og gj\u00f8re gangfeltene opph\u00f8yde. 2 "
}