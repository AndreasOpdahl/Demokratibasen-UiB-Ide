{
  "dokument_id": "c25f9d3b-d7df-5e38-af20-4228cf9b7666",
  "doc_type": "case_presentation",
  "kommune": 5501,
  "tittel": "Sykefrav\u00e6r pr februar 2025",
  "url": "https://innsyn.tromso.kommune.no/application/getMoteDokument?dokid=2002054048",
  "tekst": "Arkivsaksnr. 25/06930-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 08.05.2025 Administrasjonsutvalget 16.05.2025 Sykefrav\u00e6r pr februar 2025 Kommunedirekt\u00f8rens innstilling til vedtak: Utvalget tar sykefrav\u00e6r pr februar 2025 til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Presentasjon av sykefrav\u00e6rsstatistikken for februar 2025 Saksutredning Sykefrav\u00e6ret for februar 2025 er \u00f8kt med 1,1 prosentpoeng sammenlignet med februar 2024. Korttidsfrav\u00e6ret er p\u00e5 4,4%. en \u00f8kning p\u00e5 0,2 prosentpoeng fra forrige m\u00e5ned, mens langtidsfrav\u00e6ret er p\u00e5 8,46%, en \u00f8kning p\u00e5 0,61 prosentpoeng forrige m\u00e5ned for februar 2025. De samme tallene for februar 2024 er henholdsvis 4,05% og 7,71%. I tabellen nedenfor vises sykefrav\u00e6rstallet totalt for januar 2024 og 2025, samt tallene for hver enkelt avdeling og stab, rundet opp til n\u00e6rmeste desimaltall: Februar 2024 Februar 2025 Troms\u00f8 kommune 11,8% 12,9% Kommunedirekt\u00f8r 6% 2% Stab for organisasjon 7,7% 9,2% Avdeling for oppvekst, utdanning og kultur 12,2% 12,5% Avdeling for helse og omsorg 12,8% 14,8% Avdeling for bymilj\u00f8 8,8% 9,8% Vi er midt i influensasesongen, og det har v\u00e6rt mye frav\u00e6r grunnet dette. Derimot ser vi at det er langtidsfrav\u00e6ret som \u00f8ker mest. I tillegg er det mange andre virus som florerer i Troms\u00f8 per tiden, og vi kan forvente en \u00f8kning i korttidsfrav\u00e6ret de neste m\u00e5nedene. Langtidsfrav\u00e6ret er fortsatt v\u00e5r st\u00f8rste utfordring og som gir st\u00f8rst belastning p\u00e5 arbeidsmilj\u00f8et og tjenesteproduksjon i Troms\u00f8 kommune. Seksjon for barnehage sier at deres fokus i 2025 har v\u00e6rt oppf\u00f8lging av ansatte med gjentagende eller langvarig frav\u00e6r. De har ogs\u00e5 hatt bistand fra Nav Arbeidslivssenter, bedriftshelsetjenesten og ekspertbistand i enkeltsaker. Fallgruvene som rapporteres er ved bemanningsproblemer. N\u00e5r man ikke har nok bemanning, bruker faglederne mye tid p\u00e5 \u00e5 v\u00e6re vikar. Dermed blir det ikke tid for personaloppf\u00f8lging som gj\u00f8r at man ikke f\u00e5r sykmeldte ansatte tilbake p\u00e5 jobb tidligere, som danner en ond sirkel med mer bemanningsproblemer. Disse utfordringene er gjenkjennbart fra andre deler av tjenesteomr\u00e5dene til Troms\u00f8 kommune, og mange ledere rapporterer om utfordringer med prioritering av tid til ledelse n\u00e5r det er sykefrav\u00e6r. Alle avdelinger og staber har \u00f8kt sitt frav\u00e6r med unntak av kommunedirekt\u00f8rens stab. Seksjon for barnehage og kultur st\u00e5r for den st\u00f8rste reduksjonen, mens seksjon for velferd, arbeid og inkludering, helsetjenester og seksjon for habilitering st\u00e5r for den st\u00f8rste \u00f8kningen. I l\u00f8pet av v\u00e5ren har Troms\u00f8 kommune hatt sykefrav\u00e6r og HMS arbeid i fokus, og enhet for kompetanse, organisasjonsutvikling og l\u00f8nn har organsiert flere kurs i blant annet sykefrav\u00e6r, arbeid og psykisk helse, n\u00e6rv\u00e6r, systematisk HMS arbeid og vold og trusler. Det er ogs\u00e5 arrangert ledernettverksm\u00f8ter der blant annet medarbeiderunders\u00f8kelsen og ny IA-avtale har v\u00e6rt tema.Tilbakemeldingen fra tjenesten er at kursene er b\u00e5de ettertraktet, viktig og etterlyst, s\u00e6rlig frokostm\u00f8tene i Ledernettverket. Konklusjon Sykefrav\u00e6ret i Troms\u00f8 kommune er \u00f8kende. Noe av grunnen er at vi er midt i infuensasesongen, men det er langtidsfrav\u00e6ret som \u00f8ker mest. 2 Vedtakskompetanse Arbeidsmilj\u00f8utva\u00f8get Administrasjonsutvalget Vedlegg Sykefrav\u00e6r feb 25 3 "
}