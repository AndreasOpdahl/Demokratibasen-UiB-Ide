{
  "dokument_id": "68647737-670e-5403-9841-2ac0213ee71e",
  "doc_type": "case_presentation",
  "kommune": 4601,
  "tittel": "Oppnevning av styremedlemmer til Eviny AS - ny sak som erstatter sak 1138.1/24",
  "url": "https://bergen.kommune.no/politikere-utvalg/api/fil/bk360/10595018/Framstilling-Oppnevning-av-styremedlemmer-til-Eviny-AS-ny-sak-som-erstatter-sak-1138-1-24",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-126 Oppnevning av styremedlemmer til Eviny AS - ny sak Hva saken gjelder: Byr\u00e5det fattet f\u00f8lgende vedtak 21.05.2024 i sak 1138.1/24: \u00abP\u00e5 vegne av Bergen kommune foresl\u00e5s f\u00f8lgende oppnevnt til styret for Eviny AS: \u00d8istein Andresen, styreleder Hilde Dr\u00f8nen, styremedlem Birgitte Munch, varamedlem Egil Herman Sjursen, varamedlem\u00bb I etterkant trakk \u00d8istein Andresen sitt kandidatur. I denne saken legges det frem nytt forslag til styremedlemmer til Eviny AS. Forslag til varamedlemmer vil byr\u00e5det komme tilbake til p\u00e5 et senere tidspunkt. Vedtaket i sak 1138.1/24 utg\u00e5r dermed i sin helhet. Selskapets form\u00e5l er iht. vedtektene \u00a7 2 produksjon, overf\u00f8ring, distribusjon og omsetning av energi samt annen virksomhet knyttet til disse omr\u00e5dene. Styret best\u00e5r av 12 medlemmer med personlige varamedlemmer, hvorav 8 velges av generalforsamlingen, og 4 velges av de ansatte, jf. vedtektene \u00a7 8. Funksjonstiden for styret er 2 \u00e5r. Styremedlemmer fungerer inntil nytt medlem er valgt. I denne saken foresl\u00e5r Bergen kommune 2 styremedlemmer hvorav den ene som styreleder. Styreleder: Karl Erik Kjelstad (1967) Karl Erik Kjelstad har omfattende styreleder- og ledererfaring, og har siden 1998 arbeidet i Aker-systemet hvor han i dag er CEO for b\u00f8rsnoterte Akastor ASA. Kjelstad kommer fra Bergen og er utdannet sivilingeni\u00f8r fra NTNU. Han har styreerfaring fra en lang rekke selskaper, og er blant annet styreleder i AS Backe, nestleder i styret i Aker Carbon Capture ASA og styremedlem i Norconsult ASA i dag. Hilde Dr\u00f8nen (1961) \u2013 styremedlem. Hilde Dr\u00f8nen har siden 2005 v\u00e6rt CFO i DOF Group ASA. Hun har de siste 30 \u00e5rene hatt ulike lederstillinger i M\u00f8gster-gruppen og i DOF-gruppen. Dr\u00f8nen har omfattende erfaring fra 1 styrearbeid, og har blant annet v\u00e6rt styremedlem i Statkraft fra 2014-2020. Dr\u00f8nen har en mastergrad i \u00f8konomistyring og finans fra Handelsh\u00f8yskolen BI, og har ogs\u00e5 en MBA i strategisk ledelse fra NHH. Kommunens eiermyndighet i aksjeselskaper ut\u00f8ves formelt gjennom generalforsamlingen. Byr\u00e5det oppnevner forslag til kandidater. Av kommunens eierskapsmelding kap. III \u00abKrav til et godt eierskap\u00bb - prinsipp 5 f\u00f8lger: \u00abStyresammensetningen skal kjennetegnes av kompetanse, kapasitet og mangfold ut fra det enkelte selskaps form\u00e5l og egenart\u00bb. Videre fremg\u00e5r av prinsipp 8 at \u00abBystyremedlemmer, byr\u00e5der og politiske r\u00e5dgivere skal ikke velges inn i styrene i aksjeselskap og kommunale foretak av habilitetshensyn.\u00bb De foresl\u00e5tte kandidatene har ikke slike verv. Kravet til kj\u00f8nnsbalanse i styrer i aksjeselskaper f\u00f8lger av kommuneloven \u00a7 21-1 om Representasjon av begge kj\u00f8nn i styret som lyder: \u00abReglene i aksjeloven \u00a7 20-6 om representasjon av begge kj\u00f8nn i styret gjelder p\u00e5 tilsvarende m\u00e5te for aksjeselskaper der kommuner og fylkeskommuner til sammen eier minst 2/3 av aksjene\u00bb. Byr\u00e5dsleders vurdering og anbefaling/konklusjon: Byr\u00e5dsleder anbefaler byr\u00e5det \u00e5 foresl\u00e5 Karl Erik Kjelstad oppnevnt som styreleder og Hilde Dr\u00f8nen som medlem til styret for Eviny AS. Styresammensetningen vurderes \u00e5 oppfylle krav til at sittende medlemmer av bystyret og byr\u00e5det ikke skal ha styreverv i selskaper eid av kommunen, samt aksjelovens krav til representasjon av begge kj\u00f8nn i styrer. Videre vurderes ogs\u00e5 krav til kompetanse, kapasitet og mangfold ut fra selskapets form\u00e5l og egenart, slik det er nedfelt i kommunens eierskapsmelding \u00e5 v\u00e6re ivaretatt. Vedtakskompetanse: Byr\u00e5dets fullmakter vedtatt av Bergen bystyre 27. november 2024 i sak 462/24 pkt.\u00a7 2-13 Kommunale foretak, aksjeselskaper, interkommunale selskaper og andre samarbeidsformer 2.13.1. Byr\u00e5det ivaretar kommunens rett etter aksjeloven \u00a7 5-2 til \u00e5 delta p\u00e5 generalforsamlingen i kommunens aksjeselskaper, og foresl\u00e5r kommunens styrekandidater i aksjeselskapene. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. P\u00e5 vegne av Bergen kommune foresl\u00e5s f\u00f8lgende oppnevnt til styret for Eviny AS: Karl Erik Kjelstad, styreleder Hilde Dr\u00f8nen, styremedlem 2. Byr\u00e5dets vedtak i sak 1138.1/24 oppheves. Dato: 18. desember 2024 Christine B. Meyer Byr\u00e5dsleder Dokumentet er godkjent elektronisk. 2 "
}