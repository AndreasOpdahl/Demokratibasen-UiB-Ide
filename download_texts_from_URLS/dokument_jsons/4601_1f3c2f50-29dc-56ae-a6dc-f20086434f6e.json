{
  "dokument_id": "1f3c2f50-29dc-56ae-a6dc-f20086434f6e",
  "doc_type": "case_attachment",
  "kommune": 4601,
  "tittel": "\u00c5rstad. Gnr 161 bnr 1039, Strimmelen. S\u00f8knad om utvidet bruk av avkj\u00f8rsel. Vedtak fra Bymilj\u00f8etaten.",
  "url": "https://bergen.kommune.no/politikere-utvalg/api/fil/bk360/10376606/Arstad-Gnr-161-bnr-1039-Strimmelen-Soknad-om-utvidet-bruk-av-avkjorsel-Vedtak-fra-Bymiljoetaten-",
  "tekst": " Bymilj\u00f8etaten STRIMMELEN BORETTSLAG V\u00e5r referanse: 2023/167639-18 Strimmelen 18 Saksbehandler: Malin Ramm Seljenes 5097 BERGEN Dato: 3. mai 2024 Deres ref.: \u00c5rstad. Gnr 161 bnr 1039, Strimmelen. S\u00f8knad om utvidet bruk av avkj\u00f8rsel. Vedtak fra Bymilj\u00f8etaten. Bymilj\u00f8etaten viser til anmodning om vedtak etter veglova mottatt 22.04.2024, vedr\u00f8rende utvidet bruk av etablert avkj\u00f8rsel fra kommunal veg; Strimmelen, til ovennevnte eiendom. Tiltaket gjelder s\u00f8knad om bruksendring fra n\u00e6ring til 5 boenheter. Den aktuelle eiendommen er regulert i reguleringsplan nr. 10610000. Avkj\u00f8rsel er uregulert. Vedtak I henhold til delegert fullmakt og med hjemmel i veglova \u00a7\u00a7 40 og 43 kan Bymilj\u00f8etaten godkjenne utvidet bruk av avkj\u00f8rselen p\u00e5 f\u00f8lgende vilk\u00e5r: - Avkj\u00f8rselen med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker uten hensyn til hvem som har bygget eller bekostet avkj\u00f8rselen. - Frisiktsonen skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Frisiktsonen kan ikke benyttes som permanent parkeringsareal. - Godkjenningen gjelder alene for avkj\u00f8rselens tilknytning til den kommunale vegen. Dersom privat veg skal benyttes m\u00e5 det innhentes n\u00f8dvendig tillatelse fra grunneier/veglag. Det samme gjelder dersom bruken skulle fordre andre privatrettslige tillatelser. - Godkjenningen gjelder for inntil 5 nye boenheter. - Tiltaket medf\u00f8rer ikke etablering av flere biloppstillingsplasser. - Utf\u00f8rende m\u00e5 ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57), samt godkjent arbeidsvarslingsplan, f\u00f8r arbeid p\u00e5 eller ved kommunal veg kan starte opp, dersom dette er aktuelt. Klagerett, varighet og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Se vedlagt orientering om klage for ytterligere opplysninger. Dersom arbeidet med avkj\u00f8rselen ikke er satt i gang innen tre \u00e5r etter at tillatelsen er gitt faller vedtaket bort, jf. veglova \u00a7 40 fjerde ledd. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Kopi av Bymilj\u00f8etatens vedtak m\u00e5 vedlegges sakspapirene i forbindelse med byggesaksbehandlingen. Vil du klage p\u00e5 vedtaket i denne (2023/167639) saken? Med hilsen Bymilj\u00f8etaten Anne Grethe Fosse Selseng - Seksjonsleder Malin Ramm Seljenes - Saksbehandler Dokumentet er godkjent elektronisk. Kopi til: PBE Juss og tilsyn - Juridisk (Arbeidssted) - Daniel Holm\u00e5s Aalerud, BBU - Seksjon forvaltning og samhandling (Arbeidssted) - Marthine Helvig Side 2 av 2 "
}