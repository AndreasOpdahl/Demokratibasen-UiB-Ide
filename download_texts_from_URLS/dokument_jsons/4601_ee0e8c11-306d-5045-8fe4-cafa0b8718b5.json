{
  "dokument_id": "ee0e8c11-306d-5045-8fe4-cafa0b8718b5",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren",
  "url": "https://bergen.kommune.no/politikere-utvalg/api/fil/bk360/10013326/Uttalelse-fra-Byantikvaren",
  "tekst": " Byantikvaren Til Intern korrespondanse PBE Byggesak S\u00f8r (Arbeidssted) v/Eirik V\u00e5r referanse: 2023/117780-25 Haukanes Aasheim Saksbehandler: Mette Torslett Dato: 17. november 2023 Fra Byantikvaren Byantikvarens uttalelse, gnr/bnr 82/76, Hamrevegen 3, nytt verkstedsbygg Vi viser til oversendelse av sak BYGG-2023/13678 med anmodning om uttale. Saken gjelder S\u00f8knad om tillatelse til oppf\u00f8ring av verkstedsbygg for biler Byantikvarens tilbakemelding Vi anbefaler en bearbeiding av prosjektet, spesielt med henblikk til materialitet, uttrykk og takform. Vi frar\u00e5der tiltaket slik det foreligger. Kulturmilj\u00f8faglig vurdering Eiendommen ligger innenfor hensynssone bevaring kulturmilj\u00f8 h570, Kalandsvannet, \u00a7 35.5: Kulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk Fellestrekk for disse hensynssonene er at de representerer verdifulle kulturlandskap med stor verdi, og med stor tidsdybde. Forhistoriske gravhauger, eldre ferdsels\u00e5rer som postveier og jernbanetras\u00e9er, husmannsplasser, eldre g\u00e5rdstun med tilh\u00f8rende strukturer og krigsminner er representert i mange av hensynssonene. For hensynssonen er det gitt retningslinjer: Tiltak innenfor hensynssonene m\u00e5 ivareta viktige kulturhistoriske strukturer, g\u00e5rdstun og annen eldre bebyggelse, steingarder, bakkemurer, jordkjellere , vannoverf\u00f8ringssystemer og dammer/stemmer krigsminner, historiske ferdsels\u00e5rer etc. Det s\u00f8kes om oppf\u00f8ring av et verkstedsbygg. Bygningen har en enkel rektangul\u00e6r form, flatt tak og har f\u00e5tt et \u00abgrafisk\u00bb fasadeuttrykk med en kombinasjon av umalt trepanel og glass/metall (?) Det foreligger ingen arkitektonisk redegj\u00f8relse for valg av materialitet, form eller arkitektonisk uttrykk s\u00e5 langt vi kan se. Omr\u00e5dene rundt Kalandsvannet er i endring, det er flere nybygg etablert i senere tid som i st\u00f8rre eller mindre grad er tilpasset kulturlandskapet. Byantikvaren mener at det er viktig ved nyetableringer \u00e5 ivareta og/eller styrke kulturlandskapet ved etablering av nybygg. Dette gj\u00f8res ved \u00e5 tilpasse seg og fors\u00f8ke \u00e5 harmonisere med den kulturhistoriske bebyggelsesstrukturen (sm\u00e5hus, g\u00e5rdstun/jordbrukets bygninger), b\u00e5de n\u00e5r det gjelder typologi, men ogs\u00e5 material- og formuttrykk. Nybygget som oms\u00f8kes bryter i for stor grad med kulturmilj\u00f8et og vil fremst\u00e5 som fremmed i dette milj\u00f8et. Vi anbefaler en bearbeiding av prosjektet, spesielt med henblikk til materialitet, uttrykk og muligens takform. N\u00e5r det gjelder s\u00f8knad om dispensasjon fra plankrav, har vi ingen motforestilling til at dette gis, forutsatt at prosjektet bearbeides iht. kommentarer over. Men n\u00e5r det gjelder s\u00f8knad om dispensasjon fra arealform\u00e5l, ber vi PBE vurdere om hvorvidt \u00f8nsket form\u00e5ls konsekvenser for arealbruk vil v\u00e6re i konflikt med bevaring av gr\u00f8nne verdier, dvs. tilst\u00f8tende kulturlandskap for eiendommen. Det er mye parkering vist p\u00e5 situasjonsplanen og det er ikke beskrevet materialitet for dekket eller hvilket dekke som finnes der i dag. Sakset fra s\u00f8knad, dokument 20 Med hilsen Byantikvaren Johanne Gillow - leder Mette Torslett - saksbehandler Dokumentet er godkjent elektronisk. Kopi: "
}