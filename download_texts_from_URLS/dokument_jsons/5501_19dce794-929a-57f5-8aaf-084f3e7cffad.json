{
  "dokument_id": "19dce794-929a-57f5-8aaf-084f3e7cffad",
  "doc_type": "case_attachment",
  "kommune": 5501,
  "tittel": "M\u00f8tereferat TRINT 12.05.2016 - IT-support",
  "url": "https://innsyn.tromso.kommune.no/application/getMoteDokument?dokid=2001955637",
  "tekst": "M\u00d8TEREFERAT Unntatt offentlighet Offl. \u00a7 14 Tilstede: Jens Ingvald Olsen, finansbyr\u00e5d Frode S\u00e4ipaj\u00e4rvi, leder IT-tjenesten Tonje Hofs\u00f8y, rektor TRINT Olga Goldfain, styremedlem TRINT P\u00e5l Julius Skogholt, styremedlem TRINT Elisabeth Utheim, styreleder TRINT Forfall: Referent: JIO M\u00f8tedato: 12.mai IT-support Troms\u00f8 internasjonale skole (TRINT) Bakgrunnen for m\u00f8tet var brev fra TRINT datert 27.04.16 der det ble henvist til varsel fra Datahjelpa i Troms\u00f8 kommune om at IT-support skolen hadde mottatt fra Troms\u00f8 kommune ville bli avviklet ved avslutning av skole\u00e5ret 2015/16. Grunnlaget for dette var vedtaket som ble gjort i kommunestyresak 115/14 om at vedtaket gjaldt for 2014. Vedtaket var ogs\u00e5 i samsvar med innstillinga til vedtak. \u00ab1. Troms\u00f8 International School gis et driftstilskudd for 2014 til en verdi av 1.5 mill. kr fra Troms\u00f8 kommune. Dette dekkes ved: - 1,25 mill. kr fra disposisjonsfondet - 250 000 kr i IT-l\u00f8sninger som programvare, tr\u00e5dl\u00f8se basestasjoner, lisenser, PC og support. 2. Troms\u00f8 kommune skal \u00f8ke sin representasjon i stiftelsens styre til to styremedlemmer.\u00bb I brevet fra TRINT ble det ogs\u00e5 vist til at den mottatte IT-supporten hadde grunnlag i saksframlegget i kommunestyresak 115/14 2014. De hadde tolket saksframlegget til at det skulle gis en \u00e5rlig st\u00f8tte. Videre ble det vist til at denne IT-supporten var og er avgj\u00f8rende bidrag til en drift i balanse, og sikrer en s\u00f8ml\u00f8s kontakt mellom l\u00e6rere og elever, samt gitt tilgang p\u00e5 administrativ programvare og annet IT-behov. Finansbyr\u00e5den presenterte flere problemstillinger av prinsipiell karakter som har betydning for IT-support fra Troms\u00f8 kommune til TRINT. Blant annet at TRINT er Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 2 en sj\u00f8lstendig juridisk person, at det er flere private skoler (og barnehager) \u2013 vil de kunne p\u00e5berope urettmessig forskjellsbehandling? Videre sp\u00f8rsm\u00e5l om lisensrettigheter, IT-sikkerhet osv. Representanter for TRINT fremholdt den viktige betydninga IT-supporten har for drifta av TRINT, at kommunen er en av stifterne, at saksframlegget i k-sak 115/14 beskrev \u00e5rlig support og at IT-tjenesten har viktig \u00f8konomisk betydning for skolens drift. Det ble enighet om at IT-supporten fortsetter p\u00e5 dagens niv\u00e5 ogs\u00e5 neste skole\u00e5r. Det skal tidlig p\u00e5 h\u00f8sten 2016 startes arbeid for avtalemessig klarhet og juridisk sikkerhet for en eventuell fortsettelse, utover skole\u00e5ret 2016/17, av IT-support fra Troms\u00f8 kommune til TRINT. I dette arbeidet skal det ogs\u00e5 gj\u00f8res en beregning av det faktiske \u00f8konomiske bidraget fra Troms\u00f8 kommune en IT-supportavtale vil inneb\u00e6re. Dette blant annet for \u00e5 ta kostnadene ved en eventuell avtale inn i \u00f8konomiplanbehandlinga. Med vennlig hilsen Jens Ingvald Olsen finansbyr\u00e5d "
}