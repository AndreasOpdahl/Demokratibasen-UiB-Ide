{
  "dokument_id": "73ad0dd5-b9f7-578e-bbec-c3d0dcf1d9a3",
  "doc_type": "case_attachment",
  "kommune": 4601,
  "tittel": "Fagnotat datert 02.04.2024",
  "url": "https://bergen.kommune.no/politikere-utvalg/api/fil/bk360/10177717/Fagnotat-datert-02-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12121-3 (Arbeidssted) Saksbehandler: Daniel Holm\u00e5s Aalerud Dato: 02.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 191/73/0/0 \u00c5samyrane 271. Klage p\u00e5 midlertidig rammetillatelse, bruksendring, LAR-Klinikk Ansvarlig s\u00f8ker Se Arkitektur AS p\u00e5 vegne av tiltakshaver CEV Nyborg AS Hvem klager? v/ brev datert 22.03.2024. Riving av 37m2 BRA, tilbygg over to etasjer, 280m2 BRA, tilbygg av Tiltaket trapperom 11 m2 BRA, fasadeendringer, bruksendring fra kontor til tjenesteyting og innsetting av heis. Vedtak datert 04.03.2024 gir midlertidig rammetillatelse samt Vedtaket dispensasjoner fra KPA2018 \u00a7 3.1 samt 6.2.2 jf. pbl. \u00a7 19-2(1). Tillatelsen har en varighet p\u00e5 5 \u00e5r. KPA2018 som Byfortettingssone (BY), innenfor hensynssonene Vei st\u00f8y \u2013 R\u00f8d sone, Vei st\u00f8y \u2013 Gul sone. Planstatus KDP \u00c5sane, vist som Erverv. PlanID 3580000, regulert til Forretningsomr\u00e5de. (plan vedtatt 1973). Det vises ikke til konkrete forhold ved tillatelsen, men framsettes at planprosessen for eiendommen har p\u00e5g\u00e5tt lenge med usikker Klagegrunner realiseringsdato, videre vises det til at \u00f8nsket l\u00f8sning kan gi milj\u00f8vennlig gjenbruk av bygget. Behov for ytterligere Nei saksbehandling ved eventuell omgj\u00f8ring Vedtak datert 04.03.2024 opprettholdes. Klagen tas ikke til f\u00f8lge. Anbefalt vedtak Subsidi\u00e6rt, dersom klagen tas til f\u00f8lge, anbefales det at dispensasjonen gj\u00f8res midlertidig, men uten fastsatt tidsavgrensning jf. pbl. \u00a7 19-3(1) f\u00f8rste setning, slik at denne kan tilbakekalles ved realisering av omr\u00e5deplanen. Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tiltaket fikk midlertidig tillatelse den 04.03.2024, vedtaket er p\u00e5klaget ved brev datert 22.03.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bymilj\u00f8etaten har gitt uttalelse datert 20.02.2024. Bymilj\u00f8etaten vil ikke frar\u00e5de dispensasjoner som oms\u00f8kt under forutsetning av at hensynet til kantvegetasjon er ivaretatt. Vi gj\u00f8r oppmerksom p\u00e5 at Statsforvalteren i Vestland ikke er forelagt s\u00f8knaden for uttalelse, da de etter endrede rutiner f.o.m 01.01.2024 ikke lengre \u00f8nsker dispensasjonss\u00f8knader til uttalelse, men \u00f8nsker vedtak i slike saker til klagevurdering. 2. Om klagen Klagen viser til at tiltaket er oms\u00f8kt med permanent varighet. Det stilles sp\u00f8rsm\u00e5l ved om midlertidigheten er hensiktsmessig sett ut fra at planprosessen for omr\u00e5det har p\u00e5g\u00e5tt sv\u00e6rt lenge, med usikker realiseringshorisont. Videre vises det til at ombruk av bygget kan gi positive milj\u00f8virkninger. Klagen inneholder ogs\u00e5 en redegj\u00f8relse fra leietaker, Helse Bergen, som \u00f8nsker \u00e5 etablere LAR-klinikk i bygget. Det framkommer her at en tidshorisont p\u00e5 inntil 5 \u00e5r f\u00f8rer til at prosjektet ikke lengre kan realiseres. Det gis en beskrivelse av tiltaket, samt en redegj\u00f8relse for hvordan tomten er godt egnet for \u00e5 svare til brukergruppens behov. Det vises til klagen i sin helhet. 3. Vurdering av klagen Bakgrunnen for at dispensasjonene er gitt med midlertidig varighet, er at det p\u00e5g\u00e5r planarbeid for eiendommen i PlanID 62360000, omr\u00e5deplan for Nyborg. I omr\u00e5deplanen som er til behandling er bygget som tiltaket befinner seg i avmerket som forutsatt revet ved plangjennomf\u00f8ringen. Dette vil si at byggene m\u00e5 fjernes for at planen skal kunne gjennomf\u00f8res som den n\u00e5 foreligger. Tiltaket krever dispensasjon fra plankrav jf. KPA2018 \u00a7 3.1. Kommunen har vurdert at vilk\u00e5rene for \u00e5 dispensere jf. pbl. \u00a7 19-2(2) er innfridd, s\u00e5fremt dispensasjonen gis med vilk\u00e5r om tidsavgrensning jf. pbl. \u00a7 19-2(1) jf. \u00a7 19-3. Dispensasjonene fra plankravet vil da ikke gi en situasjon som hindrer gjennomf\u00f8ringen av de planene som alt er under arbeid for omr\u00e5det, hvilket avdemper behovet for en s\u00e6rlig planavklaring for det oms\u00f8kte tiltaket. Planforslaget er lagt ut til h\u00f8ring i alternativer, hvor ett avsetter eiendommen til sentrumsform\u00e5l, et annet til bolig/forretning/kontor. Se alternativene illustrert under. Realiseringen av begge de alternative l\u00f8sningene forutsetter at eksisterende bebyggelse rives. Saksnummer KLAGE-2024/12121 Side 2 av 5 Bestemmelsen i \u00a7 3.1 inneb\u00e6rer at eiendommen ikke kan benyttes som oms\u00f8kt uten noen ny reguleringsplan, siden den eksisterende reguleringsplanen er vedtatt f\u00f8r plan- og bygningsloven av 1985 tr\u00e5dte i kraft. Utgangspunktet er alts\u00e5 at planer som er vedtatt f\u00f8r plan- og bygningsloven av 1985 ikke gir noen berettiget forventning om \u00e5 oppn\u00e5 byggetillatelse der hvor tiltaket treffes av oppramsingen i KPA2018 \u00a7 3.1. Vilk\u00e5ret om midlertidighet er inntatt for \u00e5 hindre at et dispensasjonsvedtak skal gi forhold som underminerer det p\u00e5g\u00e5ende planarbeidet. Dette er et vilk\u00e5r som har saklig sammenheng med bestemmelsen det dispenseres fra, og som hensyntatt utgangspunktet om at byggeretten etter gjeldende plangrunnlag er helt avsk\u00e5ret for slike tiltak ved KPA2018 \u00a7 3.1 ikke kan anses vesentlig tyngende. Vi har forst\u00e5else for at midlertidighet kan v\u00e6re til hinder for \u00e5 gjennomf\u00f8re tiltaket. Det alminnelige utgangspunktet er imidlertid at slike tiltak som saken her gjelder skal v\u00e6re avklart gjennom reguleringsplan f\u00f8r de kan finne sted. Dispensasjonen fra dette utgangspunktet aktualiserer behovet for \u00e5 finne en l\u00f8sning som ivaretar hensynene bak plankravet, alts\u00e5 til en bred og helhetlig avklaring av arealbruken i et omr\u00e5de. Siden reguleringsplaner ikke f\u00e5r virkning ovenfor igangv\u00e6rende virksomheter, ville en permanent tillatelse st\u00e5 i fare for \u00e5 gi en varig arealbruk som hindre realiseringen av omr\u00e5deplanen som n\u00e5 er under arbeid. Klagersiden peker til at videre bruk av bygget vil v\u00e6re milj\u00f8vennlig sammenlignet med \u00e5 rive. Dette er nok riktig, men er ikke ilagt vesentlig vekt her. Dagens bygg et er industribygg, som ikke har \u00f8nsket utforming og beskaffenhet for videreutviklingen av omr\u00e5det. Det vises til utsnittet av den forel\u00f8pige illustrasjonsplanen til planforslaget t.h. Her ser man at ambisjonen er en vesentlig endring av bebyggelsesstrukturen i omr\u00e5det, med sikte p\u00e5 Saksnummer KLAGE-2024/12121 Side 3 av 5 \u00e5 skape et bedre bo- og n\u00e6ringsmilj\u00f8 med gode uteoppholdsarealer, og gode forbindelser mot kollektivtilbud. En videref\u00f8ring av dagens bebyggelsesstruktur ville v\u00e6re til hinder for realisering av et slikt plangrep, og ville ikke kunne tillates p\u00e5 permanent basis uten \u00e5 komme i vesentlig motstrid med hensynene som plankravet bygger p\u00e5. Klagersiden viser til at arbeidet med omr\u00e5deplanen for \u00c5sane har p\u00e5g\u00e5tt lenge. Dette ble f\u00f8rst startet opp i 2013, med offentlig ettersyn i 2019. Tidsbruken m\u00e5 sees i sammenheng med at planen legger opp til en transformasjon av omr\u00e5det samtidig med planleggingen av bybanen. Tiltakseiendommen ligger med regulert bybanestopp. Se kartutsnittet under, sammen med illustrasjon fra det p\u00e5g\u00e5ende arbeidet med omr\u00e5deplanen som viser planlagt bebyggelsesstruktur i omr\u00e5det. Det eksisterende tiltaket er ikke uforenelig med den bruken av omr\u00e5det som er under planlegging, men det eksisterende bygget som tiltaket knytter seg til kan ikke bli st\u00e5ende gjennom en framtidig realiseringsfase for planarbeidet. Dersom det ble gjennomf\u00f8rt en egen reguleringsplan for eiendommen 191/86 ville man ha anledning til \u00e5 ta hensyn til eiendommens beskaffenhet sett opp mot \u00f8nsket utvikling i omr\u00e5det. N\u00e5r det s\u00f8kes med dispensasjon fra plankravet kan fagetaten ikke se at dette kan innvilges p\u00e5 permanent basis uten \u00e5 komme i vesentlig motstrid med hensynet til en helhetlig avklaring av arealbruken i omr\u00e5det. 4. Konklusjon Vedtak datert 04.03.2024 opprettholdes. Klagen tas ikke til f\u00f8lge. Subsidi\u00e6rt, dersom klagen tas til f\u00f8lge, anbefales det at dispensasjonen gj\u00f8res midlertidig, men uten fastsatt tidsavgrensning jf. pbl. \u00a7 19-3(1) f\u00f8rste setning, slik at denne kan tilbakekalles ved realisering av omr\u00e5deplanen. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 04.03.2024 5. Klage datert 22.03.2024 med vedlegg 6. Dispensasjonss\u00f8knad 7. Uttale fra Bymilj\u00f8etaten datert 20.02.2024 Saksnummer KLAGE-2024/12121 Side 4 av 5 8. Tegninger Saksnummer KLAGE-2024/12121 Side 5 av 5 "
}