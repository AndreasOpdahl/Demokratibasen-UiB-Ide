{
  "dokument_id": "f2fa8770-ec59-5be9-b445-5f5f91c560b0",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 3 fra Christian Haugen (FRP) om tiltak for trygghet i offentlige rom: 'Ask for Angela' i Bergen - Utvalg for helse og sosial",
  "url": "https://bergen.kommune.no/politikere-utvalg/api/fil/bk360/11805296/Svar-pa-skriftlig-sporsmal-nr-3-fra-Christian-Haugen-FRP-om-tiltak-for-trygghet-i-offentlige-rom-Ask-for-Angela-i-Bergen-Utvalg-for-helse-og-sosial",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/193785-3 Bystyrets kontor v/ Helene Margrete Halse Saksbehandler: Heidi Beate Fagerbakke Aasen Dato: 22. januar 2025 Fra Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 3 fra Christian Haugen (FRP) om tiltak for trygghet i offentlige rom: 'Ask for Angela' i Bergen - Utvalg for helse og sosial Representanten Christian Haugen (FRP) har den 30.12.2024 sendt inn f\u00f8lgende skriftlige sp\u00f8rsm\u00e5l: Under utvalget til helse og sosial sin studietur i mai 2024 fikk vi h\u00f8re om prosjektet Angela i UK. Et prosjekt for \u00e5 avverge og hjelpe mennesker som opplever truende og ubehagelig atferd i offentlige rom. Tiltaket benytter ordet \u00abAngela\u00bb som et kodeord i blant annet serveringsbransjen som kunder kan benytte seg av dersom de er i en truende situasjon hvor de opplever \u00e5 v\u00e6re i risiko for vold og/eller overgrep. Home - Ask For Angela. I Trondheim kommune har de n\u00e5 startet opp et tilsvarende prosjekt i norsk utgave, og prosjektet har startet \u00e5 markedsf\u00f8re tiltaket i sosiale medier. Sp\u00f8rsm\u00e5l til byr\u00e5den: Er dette noe sosialbyr\u00e5den vil se n\u00e6rmere p\u00e5 sammen med kulturbyr\u00e5den om b\u00f8r innf\u00f8res i Bergen? Svar fra byr\u00e5den: Byr\u00e5det mener det er viktig \u00e5 jobbe med tiltak for \u00e5 avverge og hjelpe mennesker som kan v\u00e6re i truende situasjoner og i risiko for vold og overgrep. \u00abSp\u00f8r etter Angela\u00bb er et samarbeidsprosjekt mellom Nok. Trondheim og Trondheim kommune for \u00e5 forebygge vold og overgrep gjennom en tryggere utelivsbransje. Bergen kommune er kjent med at Nok. Bergen har tatt initiativ til \u00e5 kartlegge behovet for et tiltak som \u00abSp\u00f8r etter Angela\u00bb i Bergen og i disse dager utreder hvordan tiltaket best kan organiseres her. Sosialbyr\u00e5den og kulturbyr\u00e5den mener det er av interesse \u00e5 h\u00f8re mer om prosjektet etter utredelsen. Bergen kommune har tidligere koordinert et lignende prosjekt med bredere nedslagsfelt for en tryggere og mer mangfoldig kultur- og utelivsbransje. Prosjektet ble kalt \u00abTryggere rom\u00bb og sprang ut av Plan for deltakelse og mangfold i kunst- og kulturfeltet 2021-2030. M\u00e5let med prosjektet var \u00e5 skape trygge rom for alle, uavhengig av diskrimineringsgrunnlag, p\u00e5 kulturarenaer, serveringssteder, klubber og festivaler gjennom blant annet oppl\u00e6ring til ansatte og ledere. Prosjektet ble etter 2022 videref\u00f8rt av Musikkontoret Brak under navnet Bedre Rom. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}