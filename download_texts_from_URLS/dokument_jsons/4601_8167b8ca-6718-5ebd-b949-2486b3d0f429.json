{
  "dokument_id": "8167b8ca-6718-5ebd-b949-2486b3d0f429",
  "doc_type": "case_attachment",
  "kommune": 4601,
  "tittel": "Fagnotat datert 22.11.2017",
  "url": "https://bergen.kommune.no/politikere-utvalg/api/fil/bk360/7436129/Fagnotat-datert-22-11-2017",
  "tekst": "BERGEN KOMMUNE Byutvikling/Plan- og bygningsetaten Fagnotat Saksnr.: 200700127/273 Saksbeh.: VIME Til: Byr\u00e5dsavdeling for byutvikling Fra: Plan- og bygningsetaten Dato: 22.11.2017 KLAGE P\u00c5 VEDTAK: Bergenhus gnr 164 bnr 923 Foreningsgaten 3. Bruksendring m.m. Nabo Steinar Aagesen (hjemmelshaver til gnr. 164 bnr. 793) Hvem klager? S\u00f8knad om riving og flytting av yttervegg i tr\u00e5d med vilk\u00e5r satt i Tiltaket vedtak av 20.01.17, endret planl\u00f8sning i plan 6 og 7, og redusering av antall boenheter fra 39 til 37. Det ble gitt tillatelse til endring i vedtak datert 15.05.17. Vedtaket Eiendommen er uregulert. I kommunedelplan (KDP) Sentrum fra 2001 er den p\u00e5 plankart 2 vist som bygning med h\u00f8y antikvarisk Planstatus verdi, og p\u00e5 plankart 4 som blandet sentrumsform\u00e5l. I Kommuneplanens arealdel (KPA) er den vist som sentrumsform\u00e5l. Klager anf\u00f8rer i hovedsak at det er viktig \u00e5 reagere mot ulovlig Klagegrunner opptreden og at bygget ikke m\u00e5 v\u00e6re h\u00f8yere enn m\u00f8ne p\u00e5 eget bygg, alternativt at bygget ikke kommer n\u00e6rmere nabogrense enn 4meter. Det er ikke behov for ytterligere saksbehandling ved eventuell Behov for ytterligere omgj\u00f8ring. saksbehandling ved eventuell omgj\u00f8ring Tillatelse til endring datert 15.05.17 opprettholdes. Klagen Anbefalt vedtak tas ikke til f\u00f8lge. PLAN- OG BYGNINGSETATEN Ulf S\u00e6terdal - avdelingssjef Mette Svanes - etatsdirekt\u00f8r Brevet er elektronisk signert og har derfor ingen underskrift. 1. Om saken 1.1. Historikk I s\u00f8knad datert 15.02.07 ble det s\u00f8kt om rammetillatelse til bruksendring fra kontor til boligform\u00e5l med i alt 39 boenheter og p\u00e5bygg. S\u00f8knaden ble avsl\u00e5tt i vedtak datert 30.01.09. Avslaget ble p\u00e5klaget av ansvarlig s\u00f8ker Fortunen AS v/Nils Manns\u00e5ker i brev datert 27.04.09. Klagen ble behandlet av Komite for milj\u00f8 og byutvikling i m\u00f8te den 21.10.10 under sak 487- 10 og klagen ble tatt til f\u00f8lge. Det ble gitt tillatelse til oms\u00f8kte tiltak og innvilget dispensasjon fra avstand til nabogrense og KDP Sentrum \u00a7 4.3 om tomteutnyttelse. Rammetillatelse p\u00e5 vilk\u00e5r ble utstedt 01.02.11. Det ble i s\u00f8knad datert 20.12.12 s\u00f8kt om endring av rammetillatelsen p\u00e5 vilk\u00e5r av 01.02.11 for fire konkrete forhold, og for disse ble det ble gitt tillatelse til endring i vedtak datert 21.05.13. Etter korrespondanse mellom bygningsmyndighetene og ansvarlig s\u00f8ker samt befaring med Tilsyn p\u00e5 byggeplassen, ble det oms\u00f8kt nye konkrete endringer av rammetillatelsen p\u00e5 vilk\u00e5r datert 01.02.11. I vedtaket datert 05.11.14 ble det gitt tillatelse til noen av de oms\u00f8kte endringene mens andre ble avsl\u00e5tt. Vedtaket ble p\u00e5klaget og Fylkesmannen opphevet vedtaket i sin avgj\u00f8relse av 08.08.16. S\u00f8knaden ble derfor behandlet p\u00e5 nytt og det ble fattet et nytt vedtak den 20.01.17, som er under klagebehandling. Det er siden s\u00f8kt om ytterligere to endringer som det er gitt tillatelse til i henholdsvis vedtak av 28.04.17 og 15.05.17, og disse vedtakene er ogs\u00e5 p\u00e5klaget av nabo Steinar Aagesen. Begge disse klagene er under behandling, og det er det siste av de to endringsvedtakene som er under behandling her. P\u00e5 bakgrunn av dato for den opprinnelige s\u00f8knaden som endringss\u00f8knaden er direkte knyttet til behandles saken etter bestemmelsene i plan- og bygningsloven fra 1985 i henhold til pbl. \u00a734-4 Overgangsbestemmelser for byggesaksdelen jfr. veiledningen til byggesak. N\u00e5r det gjelder behandling av dispensasjonss\u00f8knad foreligger det ikke overgangsbestemmelser, slik at de behandles etter pbl. av 2008 kap. 19. 1.2. Opplysninger av vesentlig betydning for behandling av klagen Det er foretatt nabovarsling i samsvar med bestemmelsene i plan- og bygningsloven \u00a7 94 nr. 3, og det er innkommet merknader i saken fra nabo Steinar Aagesen. Merknadene omhandler i hovedsak at avstand fra nabogrense for trappehus krever dispensasjon, det er uakseptabelt \u00e5 flytte yttervegg til nabogrensen, rekkverk p\u00e5 takterrasse m\u00e5 flyttes inn 4 meter for \u00e5 redusere innsyn, tiltakets \u00f8kte h\u00f8yde kan ikke godkjennes og det f\u00f8rer til at bygget tar lys og utsikt samt gj\u00f8r det umulig \u00e5 bruke egen pipe. Byantikvaren fikk i forbindelse med opprinnelig s\u00f8knad oversendt saken til uttalelse. Det fremg\u00e5r av uttalelsen datert 26.07.07 at Byantikvaren var negativ til oppl\u00f8ft av eksisterende takflate mot bakg\u00e5rd, men hadde ingen innvendinger mot tiltak mot bakg\u00e5rd s\u00e5 fremt de ble holdt under eksisterende gesims. Ved senere s\u00f8knader om endringer er det ikke innhentet ny uttalelse fra Byantikvaren. 2 I forbindelse med klagen er det anmodet om oppsettende virkning, noe som ikke ble tatt til f\u00f8lge, jf. brev datert 09.06.17. Behandling av denne klagen b\u00f8r ses i sammenheng med klage p\u00e5 vedtak av 20.01.17 og vedtak av 28.04.17 i samme sak, som oversendes samtidig i egne fagnotat. 2. Om klagen Kommunen mottok den 06.06.17 klage fra nabo Steinar Aagesen p\u00e5 tillatelse til endring datert 15.05.17. Klagen er ogs\u00e5 en supplering til tidligere innsendt klage p\u00e5 vedtak av 20.01.17. Klager anf\u00f8rer at KDP Sentrum \u00a7 4.1 og \u00a7 4.3 kommer til anvendelse i tillegg til KPA pkt. 6, pkt. 20-9 og pkt. 23-1. Videre anf\u00f8res det at de mange endringsvedtak hensynstar og tilgodeser at byggverket allerede er ferdigstilt. Klager anf\u00f8rer at det er viktig \u00e5 reagere mot ulovlig opptreden for \u00e5 opprettholde respekten for plan- og bygningsloven og viser til Rt. 2002 s. 209. Klager vil ikke at h\u00f8yden p\u00e5 bygget skal bli h\u00f8yere enn m\u00f8ne p\u00e5 eget bygg, alternativt at bygget ikke kommer n\u00e6rmere nabogrense enn 4 meter, eventuelt ikke n\u00e6rmere enn 3 meter fra egen pipe. I klagen opplyses det at klager har gjort fors\u00f8k p\u00e5 \u00e5 formalisere forpliktelsen til tiltakshaver om eventuelle avb\u00f8tende tiltak for \u00e5 sikre at pipen kan brukes, uten at det har f\u00f8rt frem. Tilsvar til klagen fra Advokatfirmaet Harris DA p\u00e5 vegne av tiltakshaver ble mottatt den 23.06.17. Det p\u00e5pekes at det i klagen er fremsatt en rekke anf\u00f8rsler som gjelder andre deler av tiltaket enn det som vedtaket av 15.05.17 omfatter, og disse vil ikke bli kommentert. N\u00e5r det gjelder avstanden mellom pipe og p\u00e5bygg vises det til de vurderinger som er gjort i vedtak av 20.01.17. En ytterligere tilbaketrekning vil inneb\u00e6re at trappeatkomsten/r\u00f8mningstrapp til takterrassen m\u00e5 rives, en l\u00f8sning som vil v\u00e6re negativt for b\u00e5de bruk og sikkerhet for beboerne og dette vil ikke st\u00e5 i rimelig forhold til det man eventuelt vil oppn\u00e5 av bedre lysforhold i bakg\u00e5rd. N\u00e5r det gjelder bruk av pipen er det dokumentert gjennom korrespondanse med brannvesenet at bruken fortsatt er lovlig og at det er mulig med avb\u00f8tende tiltak dersom det skulle vise seg at trekkforholdene blir d\u00e5rligere. Tiltakshaver har i s\u00f8knaden bekreftet at han p\u00e5tar seg \u00e5 gjennomf\u00f8re eventuelle n\u00f8dvendige tiltak for \u00e5 sikre tilfredsstillende trekkforhold, og dette bekreftes p\u00e5 nytt. Det er imidlertid ikke aktuelt \u00e5 signere en privatrettslig avtale fremlagt av klager da avtaleutkastet g\u00e5r vesentlig lenger enn behovet for \u00e5 ivareta trekkforholdene. Det vises til klagen og tilsvaret i sin helhet. 3. Vurdering av klagen Saken gjelder f\u00f8lgende tiltak; - Riving av yttervegg og flytting av denne i flukt med trapphus i tr\u00e5d med vilk\u00e5ret satt i vedtak av 20.01.17. - Endret planl\u00f8sning i plan 6 og 7 3 - Redusering av antall boenheter fra 39 til 37 Det fremg\u00e5r av klagen mottatt 06.06.17 at den i tillegg til \u00e5 gjelde klage p\u00e5 vedtak av 15.05.17, ogs\u00e5 er en supplering til tidligere innsendt klage p\u00e5 vedtak av 20.01.17. Dette b\u00e6rer anf\u00f8rslene preg av da de i hovedsak er rettet mot tiltak som ble oms\u00f8kt og behandlet i vedtaket datert 20.01.17 og ikke de tiltak som er behandlet i vedtak av 15.05.17. Det er ingen av anf\u00f8rslene som er knyttet til endring i planl\u00f8sning eller redusering av antall boenheter. Klagen er i sitt innhold rettet mot de tiltak som ble behandlet i vedtaket av 20.01.17, herunder byggets h\u00f8yde og avstand til nabogrense. Oms\u00f8kte flytting av yttervegg i flukt med trappehuset er en direkte konsekvens av vilk\u00e5ret som ble satt i vedtaket av 20.01.17, og avstand til nabogrense, herunder avstand til pipe, er forhold som ble utf\u00f8rlig behandlet i den forbindelse. Det vises derfor til de vurderinger som er gjort ved klagebehandlingen i fagnotat datert 20.11.17. Klager anf\u00f8rer at det er viktig \u00e5 reagere mot ulovlig opptreden og viser til Rt. 2002 s. 209. I Rt. 2002 s. 209 ble oms\u00f8kt legalisering av utf\u00f8rt tiltak avsl\u00e5tt og eier ble ilagt p\u00e5legg om riving og tilbakef\u00f8ring. Vurderingstemaet var i hovedsak domstolens kompetanse til \u00e5 pr\u00f8ve forelegg gitt i medhold av plan- og bygningsloven. Da dette ikke er et tema i denne saken anses det ikke relevant \u00e5 g\u00e5 n\u00e6rmere inn p\u00e5 denne avgj\u00f8relsen utover \u00e5 kommentere at bygningsmyndighetene ved flere anledninger har gitt stoppordre og p\u00e5pekt ulovlig utf\u00f8rte tiltak som det p\u00e5 lik linje med andre i samme situasjon blir gitt anledning til \u00e5 oms\u00f8ke, f\u00f8r eventuelle mer inngripende tiltak iverksettes. Klager anf\u00f8rer videre at fors\u00f8k p\u00e5 \u00e5 formalisere avtale om avb\u00f8tende tiltak for \u00e5 sikre at pipen kan brukes, ikke er kommet i stand. Dette er imidlertid et privatrettslig anliggende som bygningsmyndighetene ikke er part i. Det vises for \u00f8vrig til at det i tilsvaret til klagen bekreftes at tiltakshaver vil p\u00e5ta seg \u00e5 gjennomf\u00f8re eventuelle tiltak for \u00e5 sikre bruk av pipen. Det vises for \u00f8vrig til de vurderinger som er gjort i vedtaket av 15.05.17, som opprettholdes i sin helhet. 4. Konklusjon P\u00e5 bakgrunn av ovenst\u00e5ende anbefales ikke klagen tatt til f\u00f8lge. Vedlegg: 1. Situasjonskart 2. Oversiktsfoto 3. Situasjonsplan 4. Tegninger 5. Tilsvar p\u00e5 klage 6. Klage med vedlegg 7. Tillatelse til endring 8. Nabomerknad med tilsvar 4 "
}