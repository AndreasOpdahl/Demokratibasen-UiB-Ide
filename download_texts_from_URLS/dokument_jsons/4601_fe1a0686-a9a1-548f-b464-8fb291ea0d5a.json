{
  "dokument_id": "fe1a0686-a9a1-548f-b464-8fb291ea0d5a",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11685154/Soknad",
  "tekst": " Bergen kommune V\u00e5r ref. 21052 Plan- og bygningsetaten Bergen 03.07.2024 REDEGJ\u00d8RELSE TIL S\u00d8KNAD OM RIVNING FOR L\u00c5VE P\u00c5 GNR. 122 BNR. 635, BJ\u00d8RNDALSBAKKEN 11. For eiendommen gnr. 122 bnr. 635, Bj\u00f8rndalsbakken 11 s\u00f8kes det om rivning av eksisterende l\u00e5ve. L\u00e5ven p\u00e5 g\u00e5rden i Bj\u00f8rndalsbakken 11 har v\u00e6rt i d\u00e5rlig stand i lengre tid. L\u00e5ven har v\u00e6rt planlagt revet for p\u00e5 sikt \u00e5 erstattes av bygg med samme bygningsvolum som kan utvikles i tr\u00e5d med reguleringsplan; jmf bestemmelse \u00a75.2 om Bevaringsverdig G\u00e5rdstun. ...Eksisterende l\u00f8e tillates revet under forutsetning av at det f\u00f8res opp et nybygg som ivaretar plassering, volum og formspr\u00e5k til dagens l\u00f8e... Under en ekstremv\u00e6rperiode ifjor h\u00f8st startet l\u00e5ven \u00e5 rase sammen, og der er forel\u00f8pig gjort kortsiktige sikringstiltak fra tiltakshaver og en del innvendige materialer er fjernet. Det er stor fare for at hele l\u00e5ven skal rase videre, s\u00e6rlig dersom det kommer ekstremv\u00e6r. Det s\u00f8kes derfor om \u00e5 rive l\u00e5ven. Eiendommer er i kommuneplanen KPA 2018 avsatt til LNRF areal for n\u00f8dvendige tiltak for landbruk og reindrift og g\u00e5rdstilknyttet n\u00e6ringsvirksomhet basert p\u00e5 g\u00e5rdens ressursgrunnlag. OPUS BERGEN AS +47 55 21 41 50 Nordre N\u00f8stekaien 1 post@opus.no Org.nr.: 921 610 602 mva N-5011 Bergen www.opus.no Bankgiro nr.: 5205.06.69157 Eiendommen har i reguleringsplan 4601_1600000 reguleringsform\u00e5l Landbruk og Spesialomr\u00e5de med form\u00e5l Bevaringsomr\u00e5de I reguleringsbestemmelse \u00a75.2 er for Bevaringsverdig g\u00e5rdstun, er omr\u00e5det avsatt til spesialomr\u00e5de for g\u00e5rdstun der den kulturhistoriske verdi skal bevares. L\u00e5ven tillates revet med forutsetning at det f\u00f8res opp nybygg som ivaretar plassering, volum og formspr\u00e5k til dagens l\u00e5ve, se utklipp fra reguleringsbestemmelse. Vi planlegger for et nytt bygg som erstatning for l\u00e5ven p\u00e5 samme plassering med samme utstrekning og volum som tidligere og i tr\u00e5d med reguleringsform\u00e5let. Av sikkerhetsmessige hensyn s\u00f8ker vi om rivning f\u00f8rst da det haster \u00e5 f\u00e5 revet l\u00e5ven for \u00e5 hindre at bygningsmassen faller sammen og skader noen. Eksisterende garasje og uthus som ogs\u00e5 er i d\u00e5rlig forfatning er milj\u00f8kartlagt samtidig med l\u00e5ven. Det s\u00f8kes ikke om rivning av disse n\u00e5, da tiltakshaver \u00f8nsker \u00e5 sette byggene istand. Garasje og uthus vil sees i sammenheng med gjenoppbygging av bygningsvolum p\u00e5 eiendommen senere. 2 S\u00f8knad om rivning er nabovarslet uten merknader. Det vil bli sendt egen s\u00f8knad med tilh\u00f8rende nabovarsling n\u00e5r det skal bygges et nybygg p\u00e5 eiendommen som erstatning for l\u00e5ven. Siden s\u00f8knaden gjelder rivning, ser vi ikke det som n\u00f8dvendig \u00e5 redegj\u00f8re for parkering, st\u00f8y, avstander etc. Bergen kommune har v\u00e6rt p\u00e5 eiendommen og sett p\u00e5 l\u00e5ven siden den er i teknisk d\u00e5rlig stand og har gitt en uttalelse om at ulovlighet avsluttes. Tiltakshaver vil selv st\u00e5 ansvarlig for utf\u00f8relse av rivningsarbeidet. Tiltakshaver har ellers utarbeidet milj\u00f8kartlegging av bygningsmassen. Avfall vil bli sortert og kj\u00f8rt til godkjent mottak av tiltakshaver, og denne delen av tomten vil bli planert. Se ellers vedlagt erkl\u00e6ring som selvbygger. Med vennlig hilsen Elin Vetaas Sivilarkitekt Opus Bergen AS 3 Til Bergen kommune Deres ref. BYGG 2024/14811 V\u00e5r ref. 21052 Plan og bygningsetaten Bergen 02.09.2024 TILLEGGSOPPLYSNIGNER TIL RIVNINGSS\u00d8KNAD SAMT REDEGJ\u00d8RELSE TIL S\u00d8KNAD OM OPPF\u00d8RING AV NYBYGG SOM ERSTATNING FOR RIVNING FOR L\u00c5VE P\u00c5 NR. 122 BNR. 635, BJ\u00d8RNDALSBAKKEN 11. For eiendommen gnr. 122 bnr. 635, Bj\u00f8rndalsbakken 11 er det s\u00f8kt om rivning av eksisterende l\u00e5ve, og der er sendt nabovarsel som del av rivningss\u00f8knad. Bergen kommune har bedt om tilleggsopplysninger i saken, og de uttaler at kommunen kan avsl\u00e5 riving dersom det ikke foreligger vedtak om nytt tiltak og der er mulighet \u00e5 omgj\u00f8re s\u00f8knaden til rammetillatelse for \u00e5 kunne sette vilk\u00e5r om igangsetting for nybygg f\u00f8r man kan gi igangsetting for rivning. Kommunen har vurdert at der er behov for dispensasjon fra \u00a75.2 Bevaring av g\u00e5rdstun dersom det ikke er s\u00f8kt om nybygg. Vi \u00f8nsker derfor \u00e5 omgj\u00f8re s\u00f8knaden til s\u00f8knad om rammetillatelse og s\u00f8ker med dette samtidig om nybygg p\u00e5 tomten som erstatning for l\u00e5ven som skal rives. Svar p\u00e5 tilleggsopplysninger Ang Selvbygger: L\u00e5ven er p\u00e5 eiendommen, men har ikke fungert som driftsbygning de 15 siste \u00e5rene etter at den for 15 \u00e5r siden ble underkjent fra Bergen kommune som driftsbygning pga sin tilstand og fordi den ikke tilfredsstilte krav til plass og tilkomst for dyrehold. N\u00e5v\u00e6rende eier overtak eiendommen i 2015 etter far til en av eierne. L\u00e5ven har fungert som uthus i hele eiertiden til eier, og eier har ikke hatt husdyrhold eller g\u00e5rdsdrift p\u00e5 eiendommen. Tomten som l\u00e5ven og g\u00e5rdshus st\u00e5r p\u00e5 er fraskilt som egen eiendom gnr 122, bnr 635 og er ikke lenger en del av g\u00e5rden p\u00e5 bnr 1. Siden der hverken er g\u00e5rdsdrift eller annen n\u00e6ringsvirksomhet og n\u00e6ringsinntekt p\u00e5 eiendommen, s\u00e5 ser tiltakshaver det som sv\u00e6rt krevende dersom Etat for n\u00e6ring og landbruk vurderer at bygget fortsatt anses som en driftsbygning og at et ansvarlig foretak skal forest\u00e5 riving av l\u00e5ven. Rivekostnader, asbestsanering og avfallsh\u00e5ndtering utf\u00f8rt av et foretak tilsvarer en halv \u00e5rsl\u00f8nn, og dette er sv\u00e6rt mye for en privat\u00f8konomi som ikke har n\u00e6ringsinntekter p\u00e5 eiendommen. Vi ber derfor om at tiltakshaver godkjennes som selvbygger til rivearbeidet p\u00e5 egen eiendom, da l\u00e5ven i realiteten er et stort uthus. OPUS BERGEN AS +47 55 21 41 50 Nordre N\u00f8stekaien 1 post@opus.no Org.nr.: 921 610 602 mva N-5011 Bergen www.opus.no Bankgiro nr.: 5205.06.69157 Dokumentasjon p\u00e5 byggets st\u00f8rrelse, fasade og plantegninger Der finnes ikke tegninger fra da l\u00e5ve-bygget ble bygget p\u00e5 1960-tallet. Tiltakshaver har laget en oversikt og beskrivelse av bygget med bilder og tekst. Se vedlagt dokument. Uttale fra andre/ evt vedtak om nytt tiltak Bergen kommune skriver i sitt dokument fra 09.07.24 ang\u00e5ende Behov for tilleggsopplysninger, at kommunen etter uttale fra andre faginstanser kan vurdere om det kan gis tillatelse til riving, og kommunen ser p\u00e5 muligheten til \u00e5 avsl\u00e5 riving dersom det ikke foreligger vedtak om nytt tiltak jf. Pbl. \u00a731-5. Det vises til at det er mulig \u00e5 gj\u00f8re s\u00f8knaden om til rammetillatelse for \u00e5 kunne sette vilk\u00e5r om igangsettelse for nybygg, f\u00f8r man kan gi igangsettelse for riving. I reguleringsplan er eiendommen i \u00a75.2 avsatt til spesialomr\u00e5de for g\u00e5rdstun. Eksisterende l\u00f8e tillates revet under forutsetning av at det f\u00f8res opp et nybygg som ivaretar plassering, volum og formspr\u00e5k til dagens l\u00f8e. Bygningene p\u00e5 g\u00e5rden tillates modernisert/ombygget under forutsetning av at g\u00e5rdstunet bevares som struktur og at omr\u00e5det beholder sitt opprinnelige preg. Ved utvendige bygningsmessige endringer eller nybygging/ombygging skal en vektlegge at m\u00e5lestokk, takform, fasader, materialvalg og utforming av vinduer/d\u00f8rer mest mulig opprettholder det opprinnelige preget. Vi har vurdert dette punktet og har forst\u00e5else for at Bergen kommune \u00f8nsker at bestemmelse \u00a75.2 i reguleringsplanen ang\u00e5ende l\u00e5ven skal f\u00f8lges, og at det dermed sikres at det vil bygges et bygg med tilsvarende volum og formspr\u00e5k dersom l\u00e5ven skal rives. Med bakgrunn i dette s\u00f8kes det om nybygg samtidig med s\u00f8knad om rivning. Evt dispensasjon fra \u00a75.2 Vi har sammen med tiltakshaver arbeidet med tegninger for nybygg som erstatning for l\u00e5ven parallelt med rivningss\u00f8knaden. P\u00e5 grunn av l\u00e5vens tilstand og sammenrasing i fjor h\u00f8st, valgte vi \u00e5 sende inn s\u00f8knad om rivning separat da det haster \u00e5 sikre og f\u00e5 fjerne l\u00e5ven f\u00f8r man g\u00e5r mot en ny h\u00f8st og vinter. Vi sender n\u00e5 inn tegninger for nybygg sammen med tilleggsopplysningene slik at s\u00f8knad om rivning vil v\u00e6re i tr\u00e5d med reguleringsbestemmelse om at det m\u00e5 s\u00f8kes om nybygg samtidig. Vi ber derfor om at s\u00f8knaden omgj\u00f8res til s\u00f8knad om rammetillatelse som ogs\u00e5 gjelder nybygg. Nybygget er nabovarslet. Det vil redegj\u00f8res for tiltaket lenger ned i dette dokumentet. Vi anser det da ikke som n\u00f8dvendig \u00e5 s\u00f8ke om dispensasjon fra \u00a75.2. NYTT TILTAK SOM ERSTATNING FOR L\u00c5VE I reguleringsbestemmelse \u00a75.2 er for Bevaringsverdig g\u00e5rdstun, er omr\u00e5det avsatt til spesialomr\u00e5de for g\u00e5rdstun der den kulturhistoriske verdi skal bevares. I henhold til reguleringsbestemmelse tillatelse l\u00e5ven revet med forutsetning at det f\u00f8res opp nybygg som ivaretar plassering, volum og formspr\u00e5k til dagens l\u00e5ve. I reguleringsplan ID_16000000 er eiendommen avsatt til Landbruksomr\u00e5de L1. 2 Vi planlegger for et nybygg som erstatning for l\u00e5ven samt gjenoppbygging av garasje og uthus p\u00e5 samme plassering og med samme utstrekning, formspr\u00e5k og volum som tidligere bygg og tiltaket vil v\u00e6re i tr\u00e5d med reguleringsform\u00e5let og reguleringsplanen. Eksisterende l\u00e5ve, silo og garasje ble bygget p\u00e5 60-tallet av dav\u00e6rende eier av g\u00e5rden og l\u00e5ven ble underkjent av Bergen kommune som driftsbygning for ca 15 \u00e5r siden pga tilstand og siden l\u00e5ven ikke tilfredsstilte krav til areal/plass og tilkomst for husdyr. L\u00e5ven har i dag sv\u00e6rt d\u00e5rlig tilstand og fare for \u00e5 rase sammen. Det gamle g\u00e5rdshuset ble bygget i 1975 og n\u00e5v\u00e6rende hovedhus ble bygget i 1990 og har senere blitt kraftig modernisert. Eiendommen ble fradelt fra resten av g\u00e5rdsbruket i 2015. Der er i henhold til reguleringsplan viktig \u00e5 ivareta g\u00e5rdstunet. Vi mener at bygningene i seg selv ikke har s\u00e6rskilt kulturhistorisk verdi da de er nyere bygninger, men samlet vil bebyggelsen vise den kulturhistoriske epoken som har v\u00e6rt p\u00e5 eiendommen. G\u00e5rdstunet vil bli ivaretatt med oms\u00f8kt tiltak ved at bygningsplassering og g\u00e5rdsrom blir beholdt men oppgradert kvalitetsmessig. Nybygg i samme utstrekning som l\u00e5ve vil skape flere ulike utvendige g\u00e5rdsrom som g\u00e5rdstun for b\u00e5de privat og felles uteareal for nybygget og eksisterende bygg p\u00e5 tomten. Dette vil ivareta hensynet i reguleringsbestemmelsen. Arealer nybygg Nybygget vil fungere som en firemannsbolig og inneholde 4 utleiebaserte leiligheter og et lite n\u00e6ringslokale i underetasje. Garasje og uthus/ boder bygges opp igjen med samme utstrekning som f\u00f8r. Totalt ca 300m2 BOA / 330 m2 BRA for boligdel pluss ca 114m2 BRA n\u00e6ringsareal pluss fellesareal og boder og garasje. Plassering av bygget vil v\u00e6re p\u00e5 samme plassering som tidligere som vist og i tr\u00e5d med reguleringsplan. Plassering og avstander Siden utstrekning og plassering av bygget er regulert inn i reguleringsplanen med samme plassering som l\u00e5vebygg i dag, er det s\u00e5ledes regulert og bestemt at det skal v\u00e6re bygg med denne utstrekning her. Vi vurderer derfor at det ikke er n\u00f8dvendig med dispensasjon for avstand til vei. Avstander til nabogrense, nabobygg og vei er vist p\u00e5 situasjonsplan. St\u00f8y Eiendommen ligger i hensynsone St\u00f8y i kommuneplan. I forhold til st\u00f8y er det i reguleringsplan ikke vist hensynssone for st\u00f8y eller satt st\u00f8ykrav for oms\u00f8kt eiendom. Trolig vil deler av uteareal ikke tilfredsstille generelle st\u00f8ykrav for uteoppholdsareal uten st\u00f8yskjerming og bygget vil f\u00e5 st\u00f8ykrav til enkelte av vinduene. Rekkverk vil ha tette st\u00f8yreduserende flater. De fleste soverom er plassert p\u00e5 stille side. I henhold til reguleringsbestemmelse er det en forutsetning at det skal bebygges her som erstatning for l\u00e5ven som rives, slik at dette vil eventuelt g\u00e5 p\u00e5 bekostning av st\u00f8ykrav. Der vil bli utf\u00f8rt st\u00f8yfaglig vurdering f\u00f8r man skal igangsette tiltaket. 3 Parkering og sykkelparkering Parkering for bygget vil v\u00e6re p\u00e5 eksisterende parkeringsplass p\u00e5 \u00f8stside av eiendommen. Sykkelparkering vil v\u00e6re innvendig i boder i bygg eller utenfor bygget for boligdel og utenfor bygg for n\u00e6ringsdel. Der er tatt utgangspunkt i Bergen kommune sin parkeringsnorm i KPA 2018 der det beregnes 0,8 biler og 2,5 sykler pr 100m2 bolig BRA og 15biler og 12 sykler pr 1000m2 BRA n\u00e6ring. Dette gir totalt 2,64 p-plasser til boligdel og 1,71 p-plasser til n\u00e6ringsdel = 4,35 plasser = 5 p-plasser. Det trengs 8,25 sykler for boligdel og 1,37 sykler for n\u00e6ringsdel = 9,6 = 10 sykkelparkeringsplasser totalt. Uteoppholdsarealer Der er balkonger p\u00e5 8,1 m2 til hver boenhet med gode solforhold. Leiligheter over to plan har i tillegg r\u00f8mningsbalkonger p\u00e5 3,2 m2. Ellers er der felles opparbeidede utearealer p\u00e5 ca 119 m2 i tillegg til felles gr\u00f8ntarealer rundt bygget og g\u00e5rdstunet. P\u00e5 balkonger er der tett st\u00f8ydempende glassrekkverk. Uteoppholdsarealer vil f\u00e5 gode sol- og utsynsforhold. Vei og VA Oms\u00f8kt tiltak ligger p\u00e5 en allerede opparbeidet eiendom der det er gitt avkj\u00f8rings- tillatelse til eiendommen, og bygget og eiendommen er tilknyttet eksisterende VA- anlegg. I dag er det en opparbeidet parkeringsplass med flere p-plasser tilknyttet l\u00e5ven og nedre del av eiendom, den samme parkeringsplass med samme utstrekning skal benyttes til oms\u00f8kt bygg. Selv om bygget vil endre bruk, s\u00e5 anser vi avkj\u00f8ringstillatelse som gitt og sikret for bygget. Det vil bli s\u00f8kt til VA-etat i forbindelse med s\u00f8knad om igangsetting av tiltaket. Arkitektur, estetikk og kvalitet Byggets arkitektur tar utgangspunkt i formspr\u00e5k, fargebruk og materialvalg i den eksisterende l\u00e5ven og det arkitektoniske uttrykket er en moderne fortolkning av bygningsvolumet som n\u00e5 f\u00e5r en annen bruk. Arkitektonisk er formspr\u00e5ket basert p\u00e5 klassisk g\u00e5rds-struktur med saltaksform p\u00e5 bygningen og bygningsvolumet er tilpasset den st\u00f8rrelse som l\u00e5vebygningen hadde. \u00c5pninger i fasade er inspirert av store l\u00e5ved\u00f8rer og der er vist fasadefelt som gir assosiasjoner til lemmer ved vindusd\u00f8rer. \u00d8vrige vinduer er vist sm\u00e5. Vinduer har et moderne formspr\u00e5k for \u00e5 tilh\u00f8re v\u00e5r moderne tidsepoke. Der vil prim\u00e6rt benyttes treverk i konstruksjoner og fasader. Fargebruk med en dempet r\u00f8dfarge har tatt hensyn til tidligere farge p\u00e5 l\u00e5ven. Energibruk Bygget vil bli utformet etter TEK17 i forhold til energikrav. Som et kompakt bygg med mindre leiligheter, vil bygget f\u00e5 lav energibruk. Tilgjengelighet 4 Alle leiligheter er tilrettelagt for universell utforming p\u00e5 hovedplan. Brann og r\u00f8mning Det er brannkonsulent tilknyttet prosjektet. Der vil bli utarbeidet brannkonsept til s\u00f8knad om igangsettingstillatelse. Bygget vil f\u00e5 utfellbare r\u00f8mningsstiger med mulighet for r\u00f8mning fra balkonger i loftsetasje. Fra de \u00f8vrige etasjer er det mulighet for direkte r\u00f8mning til terreng. Nabovarsling S\u00f8knad om nytt tiltak som erstatning for l\u00e5vebygget er nabovarslet. Der har ikke kommet merknader fra naboer. Dersom det er sp\u00f8rsm\u00e5l vennligst ta kontakt med Opus Bergen AS ved Elin Vetaas elin.vetaas@opus.no. Med vennlig hilsen Elin Vetaas Sivilarkitekt Opus Bergen AS 5 "
}