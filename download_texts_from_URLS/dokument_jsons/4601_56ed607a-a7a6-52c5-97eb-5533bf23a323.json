{
  "dokument_id": "56ed607a-a7a6-52c5-97eb-5533bf23a323",
  "doc_type": "case_attachment",
  "kommune": 4601,
  "tittel": "Vedlegg 6 b Oppsummering etter befaring publikumsareal NAV Bergenhus 17.06.24",
  "url": "https://bergen.kommune.no/politikere-utvalg/api/fil/bk360/11118209/Vedlegg-6-b-Oppsummering-etter-befaring-publikumsareal-NAV-Bergenhus-17-06-24",
  "tekst": "Sikkerhetsvurdering av mottaket ved NAV Bergenhus Befaring ble gjennomf\u00f8rt 17. juni 2024. Deltakere: Gitle Lunde, kommunal enhetsleder NAV Bergenhus Erlend Eik\u00e5s, Samfunnssikkerhetens hus, Bergen kommune Kjersti Voll, Seniorr\u00e5dgiver etat for sosiale tjenester, Bergen kommune Cathrine Gangst\u00f8e, HMS-koordinator NAV fylkeskontor Vestland Endre Homlong, Sikkerhetskoordinator NAV fylkeskontor Vestland Innledning Vi har gjort v\u00e5re vurderinger p\u00e5 bakgrunn av kravene og anbefalingene i Standard for trygge brukerm\u00f8te, kapittel 3, Tekniske og fysiske sikkerhetstiltak. Standarden beskriver overordnede krav for \u00e5 forebygge og h\u00e5ndtere vold og trusler mot ansatte i NAV. Kravene baserer seg p\u00e5 gjeldende lov og forskrift, i hovedsak arbeidsmilj\u00f8loven (AML) og de fire forskriftene til AML samt NAV-loven. side 1 Standard for trygge brukerm\u00f8ter Ved utforming, innredning og endringer av NAVs lokaler, skal det tas s\u00e6rlig hensyn til risikoen for at ansatte kan utsettes for vold og trusler, for eksempel behov for \u00e5 dele inn lokalene i soner/omr\u00e5der med adgangskontroll. I veileder til Standarden er f\u00f8lgende punkt satt til vurdering: \u2022 Adgangskontroll mellom omr\u00e5der for publikum og omr\u00e5der for ansatte (soneinndeling \u2013 ytre og indre sone). \u2022 Forsvarlige r\u00f8mningsveier/evakueringsmuligheter. Vurder hvor r\u00f8mningsveien f\u00f8rer. \u2022 Vurder hensiktsmessig slagretning og plassering av d\u00f8rer. \u2022 L\u00e5sesystemer p\u00e5 d\u00f8rer i publikumsmottak og i r\u00f8mningsvei for \u00e5 sikre ulike rom og rask evakuering ved behov. \u2022 Vurder barriere mellom ansatte og bruker i samtalerom. \u2022 Vurder plassering av funksjoner i forhold til hverandre slik at ansatte har forsvarlig r\u00f8mningsvei. \u2022 Vurder m\u00f8blering av funksjoner i publikumsomr\u00e5det. \u2022 Vurder dette med innsyn i samtalerom. \u2022 Vurder blindsoner i omr\u00e5der for publikum. \u2022 Ved skrankefunksjon, vurder oversikt over publikumsomr\u00e5det fra skranke og r\u00f8mningsvei for ansatte i denne funksjonen. \u2022 Vurder type glass i publikumsarealer som sikrer at ansatte kan sikres mot glass-splinter (laminert og herdet glass). \u2022 For nyanskaffelser av NAV-kontor vurder om publikumsomr\u00e5det b\u00f8r ligge p\u00e5 bakkeplan. \u2022 Vurder egen personalinngang der dette er mulig. \u2022 S\u00f8rge for sikre r\u00f8mningsveier inn i \u00abSikker sone\u00bb. \u2022 Vurdere innleie av vakthold. \u2022 Sikre at publikumsomr\u00e5der inkludert m\u00f8terom er ryddige for \u00e5 kunne oppdage skjulte gjenstander og holde oversikten. \u2022 Risikovurder kontorets utforming, for eksempel om der er mulig \u00e5 kj\u00f8re inn med bil, eventuelt sette opp kj\u00f8ret\u00f8ysperrer p\u00e5 bakkeplan. \u2022 Vurder mulighet til \u00e5 l\u00e5se inngangsd\u00f8r til kontoret med \u00ablockdownknapp\u00bb. \u2022 Vurder hvilken type system for tilkalling av hjelp/assistanse, eksempelvis alarmknapper (faste eller b\u00e6rbare). Vurder hvilken type system for tilkalling av hjelp/assistanse, eksempelvis alarmknapper (faste eller b\u00e6rbare). \u2022 Sikre at det er et system for \u00e5 respondere p\u00e5 utl\u00f8st alarm. \u2022 Rutiner for hvem som skal gj\u00f8re hva under ulike type hendelser. \u2022 Vurder fargevalg i publikumsomr\u00e5der \u2022 Vurder st\u00f8rrelse p\u00e5 funksjoner i publikumsomr\u00e5det. \u2022 Vurder \u00e5 fjerne l\u00f8se gjenstander i publikumsomr\u00e5det. \u2022 Vurder rutiner for plassering av bes\u00f8kende sine vesker, sekker m.m. i samtalerom \u2022 Vurder typer av l\u00e5sesystemer \u2022 Vurder typer av d\u00f8rer \u2022 Vurder alarm- og varslingssystemer \u2022 Lag gode rutiner for h\u00e5ndtering av u\u00f8nskede hendelser i og utenfor kontoret 2 Publikumsmottak NAV Bergenhus Inngangsparti/personalinngang/adgangskontroll Det er felles inngangsparti p\u00e5 huset for brukere, ansatte og ansatte fra andre virksomheter i bygget. Ansatte kan benytte seg av trappel\u00f8p for evakuering, men vi forst\u00e5r det slik at ansatte benytter felles inngangsparti som personalinngang. Det er ikke mulig for NAV \u00e5 l\u00e5se av hele bygget, men NAV har mulighet for \u00e5 l\u00e5se av inngangsd\u00f8r inn til mottak. Kontoret er ikke utstyrt med \u00ablockdownknapp\u00bb. Det er adgangskontroll mellom omr\u00e5der for publikum og omr\u00e5der for ansatte. Vurdering: I et stort sentrumskontor vil vi anbefale egen personalinngang. Dette g\u00e5r p\u00e5 flere ting bla at brukere kan oppholde seg i trappel\u00f8p ogs\u00e5 utenfor \u00e5pningstider for kontoret og trygg ankomst for ansatte til og fra kontoret. NAV mottar med jevne mellomrom trusler, det kan v\u00e6re seg bombetrussel og mot kontoret i sin helhet. Det b\u00f8r derfor v\u00e6re p\u00e5 plass en mulighet for \u00e5 stenge av kontoret og bygget ved denne typen trusselsituasjoner. Utfyllende kommentar fra SSH: Manuelle meldere for brann b\u00f8r flyttes vekk fra publikums soner. Det er utallige eksempler p\u00e5 at misforn\u00f8yde brukere utl\u00f8ser alarmen i bygget og evakuerer hele bygget i lang tid. Det er ikke et krav at disse skal st\u00e5 i publikumssoner og kan med enkelthet flyttes. Det er rettssaler og andre store akt\u00f8rer i bygget som p\u00e5virkes av disse hendelsene og de utl\u00f8ser et stort apparat av n\u00f8dtjenester som rykker ut. Disse hendelsene har stor konsekvens og er sv\u00e6rt kostbare. Inkluderingssenteret p\u00e5 Land\u00e5s er 18 000m2 med 3000 elever og mange hundre ansatte og vi har fjernet alle manuelle meldere fra \u00e5pne publikumsomr\u00e5der og jobber ogs\u00e5 med \u00e5 f\u00e5 dette til i andre bygg. Det eksisterer bruk av TVO/ITV (kamera), men brukes ikke p\u00e5 en god m\u00e5te. For mye ikke kvalifisert personell med tilganger, innleide vektere b\u00f8r bruke systemet aktivt. Tiltaket er bra for tidlig varsling av fare og kontroll p\u00e5 inngangspartier i 2.etg og i hovedinngang. 3 Publikumsomr\u00e5de/ventesone NAV sitt publikumsmottak er i 2 etg. Innenfor d\u00f8ren er det en k\u00f8ordner der bruker trekker k\u00f8lapp. Det er ulike \u00e5pningstider for NAV kommune og NAV Stat, s\u00e5 ansatte som betjener mottak varierer fra 2-4 ansatte + 1 vekter. Stort venteomr\u00e5de, 9 samtalerom for planlagte brukerm\u00f8ter 1 til 1, og 3 samtalerom for st\u00f8rre/ to i samtale m\u00f8ter og 1 h\u00f8ysikkerhets samtalerom. 6 publikums PCer fordelt p\u00e5 to omr\u00e5der. Ventesone med stoler er plassert forbi skrankene, men publikum kan st\u00e5 eller vandre over alt i hele publikumsomr\u00e5det. Arealet har flere blindsoner. Det er videooverv\u00e5king med flere kameraer med opptak i mottaket. Kameraoverv\u00e5kning er mulig \u00e5 se for 5-6 ledere, samt ansatte i skrankefunksjon. Vurdering: Arealet er stort og fremst\u00e5r som uoversiktlig. Bla er det tekniske rom midt i arealet som skaper blindsoner sammen med mange l\u00f8se ledninger og synlig ventilasjonsanlegg gir et uoversiktlig og uryddig inntrykk. N\u00e5v\u00e6rende videooverv\u00e5kning vil ikke kunne klare \u00e5 fange opp alle blindsoner. Det er heller ingen ansatte som monitorerer skjermbildene. Utfyllende kommentar fra SSH: Ett av kameraene var flyttet p\u00e5 slik at det filmet inn i veggen. Slike avvik blir ikke oppdaget n\u00e5r systemet ikke er i bruk eller forvaltes av ansvarlige Det anbefales at vekter har en mye mer aktiv rolle enn i dag der vekter enten sitter p\u00e5 en stol, eller g\u00e5r runder i lokalet. Vekter b\u00f8r bruke ITV/TVO aktivt. Tilganger til overv\u00e5king b\u00f8r begrenses s\u00e5 mye som mulig, med f\u00e5 brukere. All aktivitet i videoprogrammet skal v\u00e6re brukerstyrt med brukertilganger og loggf\u00f8res. 4 Skrankefunksjon: Det er fire skranker som er plassert i publikumsomr\u00e5de som et eget rom. Dette er hev-senke pulter med pleksiglass p\u00e5 toppen og pleksiglass-vegg som skiller hver \u00abb\u00e5s\u00bb. Det er mulig \u00e5 se inn i skrankeomr\u00e5det fra flere sider av rommet. Ogs\u00e5 inn p\u00e5 PC skjermene til ansatte. Det er to muligheter for r\u00f8mningsvei fra skrankefunksjonen som begge f\u00f8rer ut i publikumsomr\u00e5det. Vurdering: Ansatte som jobber i skranken har ikke oversikt over hele publikumsomr\u00e5det. Som nevnt er det innsyn fra publikumomr\u00e5det fra flere sider og p\u00e5 PC-skjermene de bruker og r\u00f8mningsveier for ansatte f\u00f8rer ut i publikumsomr\u00e5det. Arbeidsforholdene fremst\u00e5r som krevende da det er de, sammen med vekter, som mottar og h\u00e5ndterer alarm fra samtalerom. Ved utl\u00f8st alarm m\u00e5 skrankevakt f\u00f8rst lese av hvor alarmen g\u00e5r, deretter m\u00e5 p\u00e5g\u00e5ende samtale avsluttes og den/de ansatte m\u00e5 g\u00e5 gjennom publikumsomr\u00e5det for \u00e5 komme til samtalerom/alarmsted. Ansatte som skal hjelpe til p\u00e5 alarmsituasjoner st\u00e5r i s\u00e5rbare og potensielt farlige situasjoner n\u00e5r de m\u00e5 komme til fra publikumsomr\u00e5det. Alt dette ved at publikum hele tiden vil kunne observere den/de ansatte. Dette tenker vi er en un\u00f8dvendig belastning og kunne v\u00e6rt ivaretatt ved en annen fysisk utforming og l\u00e5sesystemer, b\u00e5de i fht arbeidsforhold og sikker r\u00f8mningsvei. De ansatte som st\u00e5r i skranken har et tynt pleksiglass skille, som p.t. ikke t\u00e5ler en fysisk p\u00e5kjenning, mellom seg og brukeren. Det er ingen prinsipiell forskjell p\u00e5 om pleksiglasset hadde v\u00e6rt sterkere og riktig dimensjonert. En gjerningsperson kan ogs\u00e5 ta seg inn i skrankemilj\u00f8et under pulten. 5 Samtalerommene: Alle samtalerom har r\u00f8mningsvei til neste samtalerom og ender ut i publikumsomr\u00e5det. R\u00f8mningsd\u00f8rene kan ikke l\u00e5ses etter seg om en m\u00e5 r\u00f8mme. Samtalerommene er m\u00f8blert med pult med PC skjerm, og stol til bruker og en ansatt p\u00e5 hver side av pulten. Hvert rom har mulighet for alarmering ved alarmknapp under pult. Det er innsyn i alle samtalerom fra publikumsomr\u00e5det. Det er ulikt om pulter kan flyttes/skubbes p\u00e5 i de ulike samtalerommene. Det samme gjelder om PC skjermer er skrudd fast eller ikke. P\u00e5 den ene siden av publikumsomr\u00e5det g\u00e5r r\u00f8mningsveier til h\u00f8yre og p\u00e5 den andre siden til venstre. H\u00f8ysikkerhets-samtalerommet har heldekkende glass mellom ansatt og bruker. Vurdering: Samtalerommene fremst\u00e5r som trange. Det er en lite hensiktsmessig barriere mellom ansatte og bruker i fht r\u00f8mningsvei og det er vanskelig \u00e5 se at det er en reel r\u00f8mningsmulighet. En forutsetning for r\u00f8mning er tid til \u00e5 reagere. Uten barrierer er ikke n\u00f8dvendigvis r\u00f8mningsd\u00f8rer et fullgodt tiltak. Det vil ikke v\u00e6re tid for ansatte \u00e5 komme seg unna en potensielt farlig bruker. Klarer ansatte \u00e5 komme seg til neste rom vil det da bli en \u00abkatt og mus lek\u00bb. Og faktisk ikke mulig for ansatt \u00e5 komme seg til sikker sone uten at bruker kan ta ansatt igjen. Det blir oppgitt under befaring at r\u00f8mningsveier aldri har blitt brukt. Dette er forenlig med v\u00e5rt inntrykk da denne type r\u00f8mningsveier uansett ikke ville fungert og ansatte potensielt ville st\u00e5tt i en meget ubehagelig situasjon. Vi anbefaler at r\u00f8mningsveier har hensiktsmessig l\u00e5sesystem og g\u00e5r til sikker sone. H\u00f8ysikkerhets-samtalerommet fremst\u00e5r trangt og klaustrofobisk. Det ble opplyst at det sjeldent eller aldri ble brukt. Det er heller ikke gode inngangsd\u00f8rer for ansatte til rommet. Om det oppst\u00e5r en u\u00f8nsket tilsiktet hendelse i h\u00f8yrisikorommet vil gjerningspersonen/trusselen kunne forflytte seg ut i publikumsarealet og kan n\u00e5 andre brukere og ansatte, som ogs\u00e5 er beskrevet vedr\u00f8rende alle samtalerom. En pult med klaff er ikke en barriere som kj\u00f8per ansatte tid til \u00e5 r\u00f8mme. Det hindrer kun urealistiske trusler, som for eksempel en person i rullestol som ikke har kapasitet til \u00e5 utgj\u00f8re en reell trussel. 6 Alarmer og vekter Kontoret har to ulike alarmer. En intern og en ekstern. Den eksterne er en Securitas alarm og g\u00e5r til byvekter (Securitas omr\u00e5devakthold). De eksterne alarmene henger i rommet med skrankene. Samtalerommene har fastmontert alarm som g\u00e5r til de som jobber i skrankene/vekter. Ved utl\u00f8st alarm m\u00e5 ansatt/vekter komme til fra \u00abbruker-siden\u00bb/publikumsmottaket. Kontoret har en vekter i hele \u00e5pningstiden alle dager. Vekter har egen stol ved inngangen og skal g\u00e5 rundt i lokalene. Vekter har ikke tilgang til skjermbilder fra videokameraene. Vurdering: \u00abByvekter\u00bb er Securitas omr\u00e5devakt/sykkelvekter som rykker ut p\u00e5 alarmer fra n\u00e6ringslivet i omr\u00e5det, men ogs\u00e5 som st\u00f8tte til andre egne vektere p\u00e5 stasjon\u00e6re oppdrag, slik som vekteren p\u00e5 NAV. Det oppgis at de trener mye p\u00e5 alarmsituasjoner, og vi registrer at kravet om at ansatte skal ha mulighet for \u00e5 alarmere/p\u00e5kalle hjelp er ivaretatt. Vekterens rolle b\u00f8r bli mye mer aktiv men tydelig skilt fra tjenesten som leveres. Vekteren b\u00f8r ogs\u00e5 ha en sikker arbeidsplass/stasjon, en stol p\u00e5 gangen er ikke tilfredsstillende. Man har ikke tilrettelagt for vekterens arbeidssituasjon, det b\u00f8r man n\u00e5r man har fast vekter. Om man er redd for trusler som knivangrep m.m. b\u00f8r det ogs\u00e5 (100%) klart fremkomme i instruksen til privat sikkerhetstjenesteleveranse at verneutstyr som knivsikker vest og hansker er p\u00e5krev i oppdragsl\u00f8sningen. Vekteren b\u00f8r ogs\u00e5 v\u00e6re skikket/kvalifisert/erfaren og det b\u00f8r s\u00e5 langt det er mulig v\u00e6re fast personell. Her har bestilleren et ansvar overfor leverand\u00f8ren. Vekters arbeidsstasjon i mottaket Oppsummering V\u00e5r vurdering er at publikumsomr\u00e5det ved NAV Bergenhus, med tilh\u00f8rende samtalerom og skrankefunksjon, ikke oppfyller krav i Standard for trygge brukerm\u00f8ter. For \u00e5 im\u00f8tekomme kravene vil det kreve en total renovering av n\u00e5v\u00e6rende areal. Dette st\u00f8ttes uforbeholdent av SSH. 7 "
}