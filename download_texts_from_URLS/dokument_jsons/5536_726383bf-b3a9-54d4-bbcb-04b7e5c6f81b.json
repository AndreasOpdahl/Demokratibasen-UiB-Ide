{
  "dokument_id": "726383bf-b3a9-54d4-bbcb-04b7e5c6f81b",
  "doc_type": "meeting_agenda",
  "kommune": 5536,
  "tittel": "Innkalling - Levek\u00e5rsutvalget - 25.02.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013060767&dokid=121254&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Levek\u00e5rsutvalget M\u00f8tested: Lenangen omsorgssenter, m\u00f8terom Dato: 25.02.2025 Tid: Kl. 09:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Lenangen omsorgssenter vil gi en orientering rundt deres status og eventuelle utfordringer. Sakliste Sak nr. Sakstittel PS 01/25 Delegerte saker PS 02/25 Avtale mellom Lyngen kommune og Lyngen Alpinklubb PS 03/25 Idretts- og kulturstipend - revisjon av retningslinjer PS 04/25 Oversikt over saker til Levek\u00e5rsutvalget PS 05/25 \u00c5rsmelding 2024 - R\u00e5d for folkehelse PS 06/25 Reviderte vedtekter for barnehagene i Lyngen kommune PS 07/25 Strategisk kompetanseutviklingsplan- Kvalitet i Lyngenskolen 2025-2028 PS 08/25 \u00c5rsmelding Lyngen Ungdomsr\u00e5d 2025 PS 09/25 \u00c5rsrapport 2023/2024 fra Elev-, L\u00e6rling og mobbeombudene i Troms Lyngen kommune, den 18.02.2025 Irene Morso Gr\u00f8nvoll folkevalgt Johanne Larsen spesialkonsulent Lyngen kommune Arkiv: JournalpostID: 25/1737 Saksbehandler: Johanne Larsen Dato: 18.02.2025 Saksframlegg Saksnr. Utvalg M\u00f8tedato PS 01/25 Levek\u00e5rsutvalget 25.02.2025 Delegerte saker R\u00e5dmannens innstilling: De delegerte sakene tas til orientering. Underliggende saker: 01/25, Midlertidig dispensasjon fra utdanningskravet- Lyngsdalen oppvekstsenter 03/24, \"Jul for alle\" - \u00f8konomisk st\u00f8tte til \u00e5pen julefeiring 2024 02/24, \"Jul for alle\" - \u00f8konomisk st\u00f8tte til \u00e5pen julefeiring 24.12. 2024 Side 2 av 17 Lyngen kommune Arkiv: JournalpostID: 24/14196 Saksbehandler: John Terje S\u00f8rensen Dato: 19.12.2024 Saksframlegg Saksnr. Utvalg M\u00f8tedato PS 02/25 Levek\u00e5rsutvalget 25.02.2025 Avtale mellom Lyngen kommune og Lyngen Alpinklubb Henvisning til lovverk Lov om taubaner Taubaneforskriften Saksopplysninger Generelle opplysninger om saken Lyngen kommune har siden 2005 hatt en samarbeidsavtale med Lyngen Alpinklubb. Avtalen inneholder et eget punkt om reforhandling n\u00e5r en av partene legger inn \u00f8nske om det. Etter initiativ fra alpinklubben, har Lyngen kommune og klubben hatt to m\u00f8ter i 2024 for \u00e5 bli enige om en justering av eksisterende avtale. Det er Statens Jernbanetilsyn som har tilsynsmyndighet med taubaner i Norge. I 2024 har klubbens heisanlegg v\u00e6rt kontrollert av Jernbaneilsynet og kommunen har mottatt p\u00e5legg om stengning heistrekket inntil avvikene er lukket. Klubben har hatt betydelige utlegg i forbindelse med utskifting av vitale heisdeler og ved innleie av fagfolk i tilknytning til dette. Forhold til overordnet plan og \u00f8vrige vedtak Kommuneplan for idrettsanlegg, fysisk aktivitet, kulturhus, friluftsliv og kulturminner 2017- 2024, inneholder priorieteringer av Lyngen Alpinklubb ift bygging av garasjeanlegg for tr\u00e5kkemaskin og en utvidelse av servicebygget. Begge deler er gjennomf\u00f8rt i planerioden, sistnevnte med delfinansiering gjennom spillemidler. Lyngen Alpinklubb er medlem i Norges idrettsforbund (NIF) og Lyngen idrettsr\u00e5d. \u00d8konomiske konsekvenser N\u00e5r Lyngen kommune (skolene i Lyngen, ungdomsr\u00e5det eller Aktiv Lyngen) skal benytte bakken og skitrekket utenom alpinklubbens vanlige \u00e5pningstider, betaler kommunen kr. 4 000 pr gang, jf. forslag til ny avtale. I praksis medf\u00f8rer dette at leiekostnader til \u00e5pen bakke utenom faste \u00e5pningstider, finansieres av enheten(e) som arrangerer \u00e5pen bakkedag, skoledag ol. Risiko- og sikkerhetsmessige konsekvenser Side 3 av 17 Lyngen kommune garanterer for driften av alpinanlegget. Alpinklubben har god \u00f8konomisk styring og kommunens garantiansvar har hittil ikke gitt Lyngen kommune uforutsette utgifter. Milj\u00f8konsekvenser Ingen negative konsekvenser av betydning. Folkehelse/friluftsliv Lyngen Alpinklubb bidrar i stor grad til et aktivt friluftsliv i vinterhalv\u00e5ret, spesielt blant barn og unge. Vurdering av alternativer og konsekvenser Lyngen Alpinklubb drives p\u00e5 dugnad av medlemmene i klubben og frivillige foreldre. Bakken holdes \u00e5pen p\u00e5 faste ukedager og i feriene, s\u00e5 lenge sn\u00f8 og v\u00e6rforhold tillater forsvarlig drift. Uten alpinklubbens organisering av \u00e5pningstider, vakthold og utallige timer med dugnadsinnsats, hadde ikke tilbudet kunnet eksistere. R\u00e5dmannens innstilling: Forslaget til ny avtale mellom Lyngen Alpinklubb og Lyngen kommune godkjennes. Vedlegg: FORSLAG til revidert avtale mellom Lyngen Alpinklubb og Lyngen kommune Side 4 av 17 Lyngen kommune Arkiv: JournalpostID: 25/1588 Saksbehandler: John Terje S\u00f8rensen Dato: 14.02.2025 Saksframlegg Saksnr. Utvalg M\u00f8tedato PS 03/25 Levek\u00e5rsutvalget 25.02.2025 PS Kommunestyret Idretts- og kulturstipend - revisjon av retningslinjer I K-sak 60/19 ble det vedtatt at Lyngen kommune \u00e5rlig skal lyse ut et idretts- og kulturstipend. Vedtaket inneholdt ogs\u00e5 retningslinjer for stipendet. Erfarnger fra de to siste \u00e5rene, har synliggjort et behov for \u00e5 revidere ordlyden i retningslinjene. Det gjelder hovedsaklig \u00e5 f\u00e5 p\u00e5 plass mer presise formuleringer knyttet til s\u00f8kernes niv\u00e5 innafor sin disiplin. Intensjon med stipendet har v\u00e6rt \u00e5 st\u00f8tte opp om lokale ut\u00f8vere som har oppn\u00e5dd et ferdighetsniv\u00e5 innafor sin gren som ligger over standard niv\u00e5 og der ut\u00f8veren deltar p\u00e5 eksempelvis regionale eller nasjonale kunkurranser/opptredener. Utkastet til de nye, reviderte retningslinjene ivaretar dette. OPPRINNELIGE RETNINGSLINJER: Kommunens retningslinjer for idretts- og kulturstipendet (fra vedtak i 2019) 1. Lyngen kommunes kultur- og idrettsstipend har som form\u00e5l \u00e5 st\u00f8tte aktive ut\u00f8vere innafor alle kategorier av kultursektoren i kommunen. Stipendet deles ut hvert \u00e5r og etter s\u00f8knad. Dersom det et \u00e5r ikke er aktuelle kandidater, benyttes stipendet til andre kulturform\u00e5l. Det samlede stipendbel\u00f8p fastsettes hvert \u00e5r av Lyngen kommunestyre. 2. Kultur- og idrettsstipend kan gis som tilskudd til utvikling av talent. 3. Levek\u00e5rsutvalget i kommunen tildeler stipendet. Utdelinga foretas av ordf\u00f8rer i kommunestyrets desemberm\u00f8te (siste m\u00f8te f\u00f8r jul) 4. S\u00f8knad p\u00e5 kultur- og idrettsstipend sendes Lyngen kommune ved Oppvekst og kultur innen 1. november. 5. S\u00f8knaden om kultur- og idrettsstipend skal inneholde opplysninger om f\u00f8lgende: Navn, adresse og alder. Medlemskap i organisasjon(er). Beskrivelse av hva stipendet skal brukes til, herunder \u00f8konomi, annen finansiering og lignende. 6. Mottakere av kultur- og idrettsstipendet skal delta i profilering av kommunen. Mottakere av kultur- og idrettsstipend har rapporteringsplikt overfor Lyngen kommunestyre. Mislighold av rapporteringsplikten og eller stipendet, kan medf\u00f8re tilbakebetalingsplikt av hele eller deler av stipendbel\u00f8pet. 7. Endringer i disse retningslinjer kan bare foretas ved vedtak i Lyngen kommunestyre. Side 5 av 17 S\u00f8knaden sendes til post@lyngen.kommune.no UKAST TIL REVIDERTE RETNINGSLINJER: Lyngen kommunens retningslinjer for idretts- og kulturstipendet 1. Lyngen kommunes kultur- og idrettsstipend har som form\u00e5l \u00e5 st\u00f8tte aktive ut\u00f8vere innafor alle kategorier av kultursektoren, som i sin disiplin ut\u00f8ver aktivitet p\u00e5 nasjonalt eller regionalt niv\u00e5. 2. S\u00f8ker m\u00e5 i folkeregisteret ha bostedsadresse i Lyngen eller p\u00e5 annen m\u00e5te ha en naturlig tilknytning til kommunen. 3. Stipendet deles ut hvert \u00e5r og etter s\u00f8knad. Dersom det et \u00e5r ikke er aktuelle kandidater, benyttes stipendet til andre kulturform\u00e5l. Det samlede stipendbel\u00f8p fastsettes hvert \u00e5r av Lyngen kommunestyre. 4. S\u00f8knaden om kultur- og idrettsstipend skal inneholde f\u00f8lgende opplysninger: navn, adresse, alder, medlemskap i organisasjon(er), ferdighet/niv\u00e5. S\u00f8knaden m\u00e5 inneholde en beskrivelse av hva stipendet skal brukes til, herunder \u00f8konomi, annen finansiering og lignende. 5. Kultur- og idrettsstipend kan gis som tilskudd til utvikling av talent. Kriterium for \u00e5 motta stipendet, er at s\u00f8ker innehar kvaliteter utover standard niv\u00e5 jfr. punkt 1. S\u00f8ker m\u00e5 beskrive eget niv\u00e5 og kunne dokumentere dette. 6. Levek\u00e5rsutvalget i kommunen tildeler stipendet. Utdelinga foretas av ordf\u00f8rer i kommunestyrets siste m\u00f8te f\u00f8r \u00e5rsskiftet. 7. S\u00f8knad p\u00e5 kultur- og idrettsstipend sendes Lyngen kommune ved Oppvekst og kultur innen 1. november. 8. Mottakere av kultur- og idrettsstipendet m\u00e5 p\u00e5 foresp\u00f8rsel kunne delta i profilering av kommunen, s\u00e5 langt det lar seg gj\u00f8re. Mottakere av kultur- og idrettsstipend har rapporteringsplikt overfor Lyngen kommunestyre. Mislighold av rapporteringsplikten og eller stipendet, kan medf\u00f8re tilbakebetalingsplikt av hele eller deler av tildelt bel\u00f8p. 9. Endringer i gjeldende retningslinjer kan bare foretas ved vedtak i Lyngen kommunestyre. 10. S\u00f8knaden sendes til post@lyngen.kommune.no R\u00e5dmannens innstilling: Utkast til reviderte retningslinjer for idretts- og kulturstipendet vedtas. Side 6 av 17 Lyngen kommune Arkiv: JournalpostID: 25/1715 Saksbehandler: Johanne Larsen Dato: 18.02.2025 Saksframlegg Saksnr. Utvalg M\u00f8tedato PS 04/25 Levek\u00e5rsutvalget 25.02.2025 Oversikt over saker til Levek\u00e5rsutvalget Levek\u00e5rsutvalget kom med \u00f8nske i m\u00f8tet sitt 4.desember 2024 om \u00e5 f\u00e5 en oversikt over hvilke saker som skal til dem, og diskutere hva de selv \u00f8nsker av saker som skal innom utvalget. Her er oversikt over delegeringsreglementet til Lyngen kommune: Delegeringsreglement | Lyngen kommune F\u00f8lgende er delegert Levek\u00e5r: Barnehageloven \u00a7 2 Barnehagens innhold \u00a7 4 Foreldrer\u00e5d og samarbeidsutvalg \u00a7 5 Felles samarbeidsutvalg for barnehage og skole \u00a7 20 Foreldrebetaling Film- og videogramlova \u00a7 2 Kommunal l\u00f8yveordning Folkebibliotekloven \u00a7 1 M\u00e5lsetting \u00a7 4 Generelt \u00a7 5 Kompetanse Helseberedskapsloven \u00a7 2-2 Planlegging og krav til beredskapsforberedelser og beredskapsarbeid Kommuneloven \u00a7 5-7 Utvalg \u00a7 14-3 Behandling av \u00f8konomiplan, \u00e5rsbudsjett, \u00e5rsregnskap og \u00e5rsberetning Krisesenterlova \u00a7 2 Krav til krisesentertilbodet Matrikkellova \u00a7 21 Fastsetjing av offisiell adresse Oppl\u00e6ringsforskrifta \u00a7 2-2 Gratis skolefritidsordning for elevar p\u00e5 1. til 3. trinn \u00a7 2-3 Gratis skolefritidsordning for elevar med s\u00e6rlege behov p\u00e5 5. til 7. trinn \u00a7 3-1 Kven som har rett til \u00e5 r\u00f8yste om skifte av hovudm\u00e5l \u00a7 3-2 Organisering av r\u00f8ystinga om skifte av hovudm\u00e5l Oppl\u00e6ringslova Side 7 av 17 \u00a7 4-5 Skolefritidsordning \u00a7 10-7 Skolereglar \u00a7 14-1 Skolerute og lengda p\u00e5 skole\u00e5ret \u00a7 20-3 Ordensreglar for oppl\u00e6ringa for vaksne \u00a7 26-1 Kulturskole \u00a7 28-1 Kommunen sitt juridiske og \u00f8konomiske ansvar \u00a7 29-3 Fors\u00f8ksverksemd Stadnamnlova \u00a7 7 Avgjerder Tobakksskadeloven \u00a7 36b Salgsforbud Voksenoppl\u00e6ringsloven \u00a7 6 Modell for statstilskudd til studieforbund R\u00e5dmannens innstilling: Legges frem med \u00e5pen innstilling. Side 8 av 17 Lyngen kommune Arkiv: JournalpostID: 25/1289 Saksbehandler: Lillian Larsen Dato: 06.02.2025 Saksframlegg Saksnr. Utvalg M\u00f8tedato PS 02/25 R\u00e5d for folkehelse 18.02.2025 PS 05/25 Levek\u00e5rsutvalget 25.02.2025 PS Kommunestyret \u00c5rsmelding 2024 - R\u00e5d for folkehelse Henvisning til lovverk Kommuneloven \u00a7 5-12 Forskrift om medvirkningsordninger \u00a7 2 Saksopplysninger Generelle opplysninger om saken Hvert \u00e5r skal R\u00e5d for folkehelse utarbeide ei \u00e5rsmelding som skal legges fram for kommunestyret, jfr. forskrift om medvirkningsordninger \u00a7 2. Vurdering av alternativer og konsekvenser \u00c5rsmeldingen behandles av r\u00e5d, utvalg og kommunestyret. R\u00e5dmannens innstilling \u00c5rsmelding 2024 for R\u00e5d for folkehelse tas til orientering. Vedlegg: \u00c5rsmelding 2024 - R\u00e5d for folkehelse Side 9 av 17 Lyngen kommune Arkiv: JournalpostID: 25/1475 Saksbehandler: Anette Holst Dato: 11.02.2025 Saksframlegg Saksnr. Utvalg M\u00f8tedato PS 06/25 Levek\u00e5rsutvalget 25.02.2025 Reviderte vedtekter for barnehagene i Lyngen kommune Henvisning til lovverk Barnehageloven Saksopplysninger Generelle opplysninger om saken Dagens gjeldende barnehagevedtekter ble vedtatt i Levek\u00e5rsutvalget i Lyngen kommune i sak 02/03 den 25.1.2023. De vedlagte vedtektene er revidert i styrerem\u00f8te med tillitsvalgte tilstede. Vedtektene er revidert i henhold til nytt fleksitidsreglement for arbeidstakere i Lyngen kommune samt regjeringens barnehagepolitikk fra statsbudsjettet.. Forhold til overordnet plan og \u00f8vrige vedtak levek\u00e5rsutvalget 24/19, 4/21 og 02/03 \u00d8konomiske konsekvenser Ingen Risiko- og sikkerhetsmessige konsekvenser Ingen Milj\u00f8konsekvenser Ingen Folkehelse/friluftsliv Ingen Vurdering av alternativer og konsekvenser I de framlagte vedtektene er det presisert at barnehagen er \u00e5pen 3.juledag. Side 10 av 17 Videre ble punkt om betaling/friplass endret per 1.august 2023( i vedtak 02/03), og det er str\u00f8ket en setning om kj\u00f8p av enkeltdager. Punkt om s\u00f8knad om betalingsfri ved permisjon er ogs\u00e5 endret til \u00e5 bare omhandle kostpenger. R\u00e5dmannens innstilling 1. De framlagte vedtektene for barnehagene i Lyngen vedtas 2. Vedtektene trer i rkat fra vedtaksdato Side 11 av 17 Lyngen kommune Arkiv: JournalpostID: 25/1484 Saksbehandler: Anette Holst Dato: 11.02.2025 Saksframlegg Saksnr. Utvalg M\u00f8tedato PS 07/25 Levek\u00e5rsutvalget 25.02.2025 Strategisk kompetanseutviklingsplan- Kvalitet i Lyngenskolen 2025-2028 Oppl\u00e6ringslova Saksopplysninger Generelle opplysninger om saken Oppl\u00e6ringslova \u00a7 17-8 sier f\u00f8lgende om pedagogisk utvikling: \"kommunen.. skal s\u00f8rge for at de som er tilsett i l\u00e6rerstillinger, rektorar og andre tilsette i skolen f\u00e5r h\u00f8ve til \u00e5 utvikle seg fagleg og pedagogisk s\u00e5 dei kan v\u00e6re p\u00e5 h\u00f8gd med utviklinga i sjolen og samfunnet\" En utvikling av en helhetlig plan for etter- og videreutdanning er en god m\u00e5te \u00e5 ivareta ansvaret skoleeier har for kvalitet- og kompetaneutvikling. Planen inneholder en beskrivelse av n\u00e5situasjonen, samt en beskrivelse av tiltak og satsinger i perioden 2025-2028. Planen skal revideres \u00e5rlig. Den forrige strategiske kompetanseutviklingsplanen for grunnskolen i Lyngen ble vedtatt i Levek\u00e5rsutvalget i sak 11/20. Den nye planen er utarbeidet i rektorm\u00f8ter med tillitsvalgte tilstede, og ahr v\u00e6rt p\u00e5 h\u00f8ring i skolene og hos tillitsvalgte. H\u00f8ringsfristen ble satt til 15.februar. Det kom ikke inn noen h\u00f8ringsinnspill. Forhold til overordnet plan og \u00f8vrige vedtak Levek\u00e5r 11/20 \u00d8konomiske konsekvenser Allerede avsatte midler til egenandel videreutdanning Risiko- og sikkerhetsmessige konsekvenser Ingen Milj\u00f8konsekvenser Ingen Side 12 av 17 Folkehelse/friluftsliv Ingen Vurdering av alternativer og konsekvenser En strategisk plan bidrar til at individuelle og kollektive tiltak utfyller og st\u00f8tter hverandre. En analyse av n\u00e5situasjonen sikrer treffsikkerhet i prioriteringene. I kvalitetsplanen er ogs\u00e5 voksenoppl\u00e6ringa inkludert, og planen har et eget avsnitt om kompetanseutvikling for andre yrkesgrupper enn l\u00e6rere i skolene. Planen ventes \u00e5 v\u00e6re et godt styringsverkt\u00f8y ved prioritering av videre- og etterutdanning i kommunen. R\u00e5dmannens innstilling Strategisk kompetanseutviklingsplan for Lyngenskolen og voksenoppl\u00e6ringa vedtas. Planen trer i kraft fra vedtaksdato. Vedlegg: kvalitet i Lyngenskolen 2025-2028 Side 13 av 17 Lyngen kommune Arkiv: JournalpostID: 25/1711 Saksbehandler: Anette Holst Dato: 18.02.2025 Saksframlegg Saksnr. Utvalg M\u00f8tedato PS Ungdomsr\u00e5det PS 08/25 Levek\u00e5rsutvalget 25.02.2025 PS R\u00e5d for folkehelse PS Kommunestyret \u00c5rsmelding Lyngen Ungdomsr\u00e5d 2025 Kommuneloven Forskrift om medvirkningsorgan Saksopplysninger Generelle opplysninger om saken Ungdomsr\u00e5det skal hvert \u00e5r utarbeide en \u00e5rsmelding som skal framlegges for kommunestyret Forhold til overordnet plan og \u00f8vrige vedtak Kommuneplanens samfunnsdel Reglement for ungdomsr\u00e5det i Lyngen \u00d8konomiske konsekvenser Ingen Risiko- og sikkerhetsmessige konsekvenser Ingen Milj\u00f8konsekvenser Ingen Folkehelse/friluftsliv Ingen Vurdering av alternativer og konsekvenser \u00c5rsmeldingen fra Lyngen Ungdomsr\u00e5d skal behandles i Levek\u00e5rsutvalget, R\u00e5d for folkehelse og Side 14 av 17 Kommunestyret i Lyngen etter behandling i Ungdomsr\u00e5det. R\u00e5dmannens innstilling: \u00c5rsmeldingen fra Lyngen Ungdomsr\u00e5d tas til orientering. Vedlegg: \u00e5rsmelding Lyngen Ungdomsr\u00e5d Side 15 av 17 Lyngen kommune Arkiv: JournalpostID: 25/1572 Saksbehandler: Anette Holst Dato: 13.02.2025 Saksframlegg Saksnr. Utvalg M\u00f8tedato PS Ungdomsr\u00e5det PS 03/25 R\u00e5d for folkehelse 18.02.2025 PS 09/25 Levek\u00e5rsutvalget 25.02.2025 PS Kommunestyret \u00c5rsrapport 2023/2024 fra Elev-, L\u00e6rling og mobbeombudene i Troms Henvisning til lovverk Oppl\u00e6ringslova Barnehageloven Saksopplysninger Generelle opplysninger om saken Elev- l\u00e6rling og mobbeombudet i Troms skriver hvert \u00e5r en rapport om sitt arbeid foreg\u00e5ende skole- og barnehage\u00e5r. Rapporten lages for \u00e5 bidra til kvalitetsarbeid med barnehage- , skole- og oppvekstmilj\u00f8 i kommunene. \u00c5rets rapport er basert p\u00e5 248 henvendelser fra barn, ungdom og foreldre, samt oppdrag som skolebes\u00f8k, foreldrem\u00f8ter, workshops og analyserom i hele fylket. Engasjementskartet p\u00e5 side 16-17 viser hvilke jobber ombudene har gjort i den enkelte kommune. Forhold til overordnet plan og \u00f8vrige vedtak Kommuneplanens samfunnsdel kommunedelplaner handlingsplaner for barnehage- og skolemilj\u00f8 \u00d8konomiske konsekvenser Ingen Risiko- og sikkerhetsmessige konsekvenser Ingen Milj\u00f8konsekvenser Side 16 av 17 Ingen Folkehelse/friluftsliv Ingen Vurdering av alternativer og konsekvenser Rapporten gir god informasjon om ombudsarbeidet og aktuelle problemstillinger. \u00c5rets ombudsrapport retter et ekstra s\u00f8kelys p\u00e5 hvor viktig det er at alle barn og unge opplever seg som en del av trygge, gode og inkluderende fellesskap, og peker p\u00e5 at utfordringer med utenforskap som et folkehelseproblem. R\u00e5dmannens innstilling \u00c5rsrapport for elev, l\u00e6rling og mobbeombudet for 2023-2024 tas til orientering. Vedlegg: ELMO \u00e5rsrapport 2023-2024 Side 17 av 17 "
}