{
  "dokument_id": "f48847ef-8249-56fc-bbb7-8df362cb83b5",
  "doc_type": "case_attachment",
  "kommune": 4601,
  "tittel": "Sj\u00f8veien - s\u00f8knad om dispensasjon fra KPA \u00a726.5.1",
  "url": "https://bergen.kommune.no/politikere-utvalg/api/fil/bk360/10816095/Sjoveien-soknad-om-dispensasjon-fra-KPA-26-5-1",
  "tekst": " Bergen kommune Plan- og bygningsenheten Deres referanser: V\u00e5r referanse Dato: KLAGE-2023/17709 22-0256 / 22-0257 MLL 04.03.2024 Internt saksnr. 2023/278348 KLAGE-2023/18085 Internt saksnr. 2023/285290 Sj\u00f8veien gnr 186, bnr 1, s\u00f8knad om dispensasjon fra KPA \u00a7 26.5.1 Vi viser til e-post mottatt 29.02.2024 fra seniorr\u00e5dgiver St\u00e5le \u00d8vreb\u00f8 i Byr\u00e5dsavdeling for byutvikling i forbindelse med to klagesaker som ligger til politisk behandling i Bergen kommune, henholdsvis 2023/278348 (tomannsbolig s\u00f8r\u00f8st for Sj\u00f8veien) og 2023/285290 (tomannsbolig nordvest for Sj\u00f8veien). I gjeldende e-post informeres det om f\u00f8lgende: Fagetatens avslag gjelder bl.a. forbudet mot vesentlig nybygging i \u00d8vrig byggesone, jf. KPA 2018 \u00a7 26.5.1 (gjelder for reguleringsplaner fra f\u00f8r 2013, jf. KPA \u00a7 2.4). Vi kan ikke se at det er s\u00f8kt dispensasjon fra denne bestemmelsen, jf. pbl. \u00a7 19-1. Dersom dere \u00f8nsker at vi behandler en s\u00f8knad om dispensasjon, ber vi om at slik s\u00f8knad sendes oss innen 15. mars 2024. S\u00f8knaden trenger ikke nabovarsles, da s\u00f8knad om tiltak allerede er nabovarslet. Det f\u00f8lger av kommuneplanens bestemmelse \u00a7 26.5 og 26.5.1: \u00a7 26.5 Sone 4 \u00d8vrig byggesone 26.5.1 I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. S\u00f8knad om dispensasjon: F\u00f8rste setning i kommuneplanens \u00a7 26.5.1 angir at det i \u00f8vrig byggesone ikke tillates vesentlig nybygging. Andre setning i samme bestemmelse angir imidlertid at eneboliger og tomannsboliger kan tillates, forutsatt at \u00f8vrige krav i bestemmelsene her er oppfylt. Ordlyden til bestemmelsen m\u00e5 derfor forst\u00e5s slik at eneboliger eller tomannsboliger er \u00e5 anse som s\u00e5 sm\u00e5 byggetiltak at disse kan tillates oppf\u00f8rt uten behov for dispensasjon. Bestemmelsen sier heller ingenting om at det kun kan tillates \u00e9n enebolig eller \u00e9n tomannsbolig p\u00e5 hver tomt. Ut fra retningslinjene til bestemmelsen forst\u00e5s det imidlertid slik at det er \u00f8nskelig at disse omr\u00e5dene i hovedsak skal opprettholdes med uendret utnyttelse. En retningslinje til kommuneplanens arealdel gir ingen hjemmel for avslag, men er ment \u00e5 gi utfyllende f\u00f8ringer for reguleringsplanlegging og dispensasjonsvurderinger. Isolert sett vil de to tomannsboligene anses \u00e5 v\u00e6re i tr\u00e5d med hva som kan tillates av utbygging innenfor byggesonen etter KPA \u00a7 26.5.1. I kommunens avslag om ny tomannsbolig innenfor parsell regulert til parkeringsplass S1, er det opplistet hva kommunen definerer som \u00abvesentlig nybygging\u00bb. Ut fra opplistingen, vil det kun v\u00e6re punktet om forverret trafikksituasjon p\u00e5 den private vegen og frykten for \u00f8kt trafikkbelastning i krysset ut mot fylkesveg som utl\u00f8ser behov for dispensasjon fra kommuneplanens \u00a7 26.5.1. Dette er ogs\u00e5 bakgrunnen for kommunens avslag, der det vises til den totale belastningen de to byggetiltakene vil gi samlet sett. Innenfor sone 4 \u2013 \u00d8vrig byggesone er det \u00f8nskelig \u00e5 holde fortettingen p\u00e5 et minimum. Tomten p\u00e5 vestsiden av tilkomstvegen (felt FS7) er regulert til frittliggende sm\u00e5husbebyggelse i reguleringsplan Side 1 fra 2005. Selv om kommuneplanen er nyere, og dermed gjelder foran reguleringsplanen (KPA \u00a7 2.4 Ved motstrid gjelder kommuneplanens arealdel foran eldre reguleringsplaner vedtatt f\u00f8r 1.1.2013), vil det v\u00e6re urimelig om tiltakshaver ikke kan f\u00e5 utviklet eiendommen til boligform\u00e5l, som tross alt er i tr\u00e5d med gjeldende reguleringsplan. Den nye tomannsboligen er ogs\u00e5 plassert innenfor regulerte byggegrenser, og med % BRA og % BYA innenfor krav i henholdsvis kommuneplanens arealdel og reguleringsplan. Tomannsboligen p\u00e5 \u00f8stsiden av tilkomstveien (felt S1) er ogs\u00e5 i tr\u00e5d med overordnede krav i kommuneplanen, selv om det er s\u00f8kt om dispensasjon fra form\u00e5l i reguleringsplan. Ved at parsellen er regulert til p-plass, har ikke reguleringsplanen noen egen bestemmelse om utnyttelse i dette tilfellet. Begge tomannsboligene har byggeh\u00f8yder som tilpasses omgivelser og terreng, og vil heller ikke gi vesentlig reduksjon av sol- og utsiktsforhold for eksisterende boliger, som ogs\u00e5 er et krav i KPA \u00a7 26.5.4. Det er i forbindelse med bygges\u00f8knaden ogs\u00e5 redegjort for de nye boligenes estetiske tilpasning til sine bygde og naturlige omgivelser, og det er konkludert med et begge tomannsboligene p\u00e5 ingen m\u00e5te er i strid med hverken \u00a7 29-1 eller \u00a7 29-2 i plan- og bygningsloven, men at byggene m\u00e5 anses \u00e5 v\u00e6re godt innenfor lovens krav. N\u00e5r det gjelder bakgrunnen for dispensasjonen fra KPA \u00a7 26.5.1 har Vestland fylkeskommune etter en negativ oversendelse fra kommunen i forkant, gitt en uttalelse der de frar\u00e5der tillatelse til nybygging og \u00f8kt bruk av avkj\u00f8rsel f\u00f8r krysset fra Sj\u00f8veien og ut i Tertnesveien er utbedret. Det er ingen tvil om at kommunen \u00e5penbart \u00f8nsker en negativ tilbakemelding, og legger opp til dette i sin oversending av saken. Det oppleves ogs\u00e5 som inkonsekvent at trafikkproblemer brukes som et tungtveiende argument mot s\u00f8knadene i Sj\u00f8veien, mens omtrent samme kryssl\u00f8sning blir sett p\u00e5 som uproblematisk bare 100 meter lenger ned i fylkesveien. Til tross for at kryssl\u00f8sningen ikke er opparbeidet som regulert, er likevel opplevelsen av dette krysset langt sikrere og mer oversiktlig enn krysset ut fra Tertnesflaten. Med utkj\u00f8ring til Tertnesveien fra Tertnesflaten har kommunen nylig gitt tillatelse til oppf\u00f8ring av 6 nye eneboliger innenfor gnr/bnr 186/1344 (BYGG-2022/22136 med rammetillatelse fra 2021). Markering til venstre: Krysset fra Tertnesflaten og ut i Tertnesveien Markering til h\u00f8yre: Krysset fra Sj\u00f8veien og ut i Tertnesveien Utkj\u00f8rsel fra Sj\u00f8veien til Tertnesveien sett fra: Til venstre - fra Sj\u00f8veien og ut i kryss. Til h\u00f8yre - fra Tertnesveien og inn mot Tertnesflaten Side 2 Utkj\u00f8rsel fra Tertnesflaten til Tertnesveien sett fra: Til venstre - fra Tertnesflaten og ut i kryss. Til h\u00f8yre - fra Tertnesveien og inn mot Tertnesflaten De to s\u00f8knadene omfatter to uavhengige byggetiltak som tilfeldigvis ligger innenfor samme gnr/bnr, men p\u00e5 hver sin side av Sj\u00f8veien. Til tross for at kommunen uttrykker at tiltakene samlet sett vil gi en vesentlig forverret trafikksituasjon, er det i dette tilfellet kun snakk om to nye boliger med totalt fire nye boenheter. For utbygger er fordelene med \u00e5 etablere de to nye tomannsboligene \u00e5penbare, ved at parsellene kan utvikles med boligbebyggelse innenfor de rammene lovverket tillater. P\u00e5 bakgrunnen av vurderingen over kan vi ikke se at hensynene bak bestemmelsen blir vesentlig tilsidesatt ved \u00e5 innvilge dispensasjonen. Eneboliger og tomannsboliger er i seg selv ikke \u00e5 anse som vesentlig nybygging, og de trafikale utfordringene synes ikke \u00e5 v\u00e6re uforholdsmessig store med kun fire nye boenheter. Det er heller ikke potensielt mange flere ubebygde boligeiendommer innenfor planomr\u00e5det, s\u00e5 kommunens bekymring for presedensvirkning for tilsvarende ubebygde eiendommer anses ikke \u00e5 v\u00e6re s\u00e6rlig stor. Vi kan derfor ikke se at en godkjenning i dette tilfellet vil medf\u00f8re noen vesentlig presesens, som igjen vil gi et stort utbyggingspress innenfor planomr\u00e5det. Vi vurderer derfor at fordelene ved \u00e5 innvilge dispensasjonen er klart st\u00f8rre enn ulempene. Vi h\u00e5per n\u00e5 p\u00e5 en smidig videre behandling av de to klagesakene, og at denne suppleringen ikke vil forsinke de to p\u00e5g\u00e5ende prosessene. Ved ytterligere behov for avklaringer, ta gjerne kontakt p\u00e5 e-post marianne.losen@norgeshus.no eller telefon 911 94 245. Vennlig hilsen for NORGESHUS AS Marianne Laanke Losen Ansvarlig s\u00f8ker Side 3 "
}