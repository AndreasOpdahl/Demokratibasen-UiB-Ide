{
  "dokument_id": "e85eb1aa-10a9-564b-9045-f09d3defe25a",
  "doc_type": "case_presentation",
  "kommune": 5501,
  "tittel": "Prioritering av spillemiddels\u00f8knader for tildelings\u00e5ret 2025",
  "url": "https://innsyn.tromso.kommune.no/application/getMoteDokument?dokid=2001945505",
  "tekst": "Arkivsaksnr. 25/00454-1 Saksbehandler Carl Joacim Fensbekk Saksgang M\u00f8tedato Milj\u00f8-, idrett-, kultur- og 28.01.2025 samfunnsutviklingsutvalget Prioritering av spillemiddels\u00f8knader for tildelings\u00e5ret 2025 Kommunedirekt\u00f8rens innstilling til vedtak: 1. \u201cHamnafj\u00e6ra turvei\u201d innrulleres i gjeldende handlingsprogram for Kommunedelplan for idrett og friluftsliv 2023-2026, p\u00e5 uprioritert liste. 2. Prioriteringen av s\u00f8knader p\u00e5 spillemidler vedtas slik det fremkommer av saksfremlegget Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling Bymilj\u00f8 1 Hva saken gjelder Innrullering og oppdatering av handlingsprogram tilh\u00f8rende kommunedelplan for idrett og friluftsliv og prioritering av innkomne s\u00f8knader om tilskudd for spillemiddelordningen for tildelings\u00e5ret 2025 Saksutredning Om spillemiddelordningen Spillemiddelordningen er en nasjonal tilskuddsordning som fordeler deler av Norsk Tippings overskudd til etablering av anlegg for idrett og fysisk aktivitet. Det er Kulturdepartementet som forvalter ordningen med hjelp av fylkeskommunene og kommunene. Spillemiddelordningen f\u00f8lger egne bestemmelser hjemlet i pengespilloven. M\u00e5let med ordningen er \u00e5 s\u00f8rge for etablering og oppgradering av idrettsanlegg og anlegg for fysisk aktivitet i hele landet. I 2024 ble det fordelt kr 1,86 milliarder via ordningen nasjonalt. Av disse gikk kr 96,2 millioner til Troms og Finnmark og kr 15,6 millioner til anlegg i Troms\u00f8 kommune. Spillemiddelordningen er omstendelig og fremst\u00e5r byr\u00e5kratisk for b\u00e5de s\u00f8ker og behandler. Den er fors\u00f8kt forklart i korthet i teksten under. Kommunen er f\u00f8rste ledd i behandlingen av en s\u00f8knad. Kommunen samhandler med s\u00f8ker for \u00e5 s\u00f8rge for at alle de formelle kravene er oppfylt, f\u00f8r s\u00f8knaden kan formelt godkjennes. En godkjent s\u00f8knad er ikke ensbetydende med at man f\u00e5r tildelt midler, men at alle vilk\u00e5rene for tildeling er oppfylte. Etter s\u00f8knadsfristen samles og prioriteres alle s\u00f8knadene i kommunen. Prioriteringen f\u00f8lger handlingsprogrammet i den gjeldende kommunedelplanen for idrett og friluftsliv, i tillegg til at den sendes til idrettsr\u00e5det for innspill f\u00f8r den behandles politisk. S\u00f8knadene oversendes s\u00e5 til fylkeskommunen som samler alle s\u00f8knadene for fylket, f\u00f8r det gj\u00f8res en fylkesvis prioritering. Fylket melder totalt s\u00f8knadsbel\u00f8p inn til Kulturdepartementet som i sin tur gj\u00f8r en fordeling av tilgjengelige midler til fylkene. Fylkets tildelte midler fordeles p\u00e5 innkomne s\u00f8knader i deres prioriterte rekkef\u00f8lge. Fylket st\u00e5r for det endelige vedtak for hver enkelt s\u00f8knad. Kommunens oppgave i forbindelse med utbetaling av tilskudd er \u00e5 kontrollere anleggene etter ferdigstillelse og kontrollere regnskap for prosjektet. Kommunen administrerer ogs\u00e5 utbetaling av tilskuddet til s\u00f8ker p\u00e5 vegne av fylket. S\u00f8knadene som kommer inn i \u00e5r behandles av kommunen i l\u00f8pet av h\u00f8sten/vinteren og fylket p\u00e5f\u00f8lgende \u00e5r. S\u00f8knader mottatt i 2024 vil alts\u00e5 bli behandlet og gitt tildeling/avslag i 2025. Dersom et anlegg ikke f\u00e5r tildeling ett \u00e5r, kan anlegget fornyes s\u00f8knaden p\u00e5f\u00f8lgende \u00e5r. Dersom et anlegg kun f\u00e5r en delvis tildeling ett \u00e5r, kan s\u00f8knaden gjentas, med resterende bel\u00f8p. Store kostnadskrevende anlegg kan f\u00e5 tildeling over mange \u00e5r, slik man eksempelvis s\u00e5 ved Troms\u00f8badet tidligere \u00e5r. N\u00e5r et anlegg f\u00f8rst har blitt tildelt tilskudd, vil det bli tildelt tilskudd til hele det godkjente s\u00f8knadsbel\u00f8pet er tildelt og utbetalt. Delvis utbetaling over flere \u00e5r er et verkt\u00f8y fylket kan bruke for at ett anlegg ikke skal utgj\u00f8re hele tildelingen til en kommune det \u00e5ret s\u00f8knaden innvilges. Spillemiddelordningen har to kategorier; en for ordin\u00e6re anlegg og en for n\u00e6rmilj\u00f8anlegg. Ordin\u00e6re anlegg er definert i bestemmelsene som anlegg for organisert og egenorganisert idrett og fysisk aktivitet. Ordin\u00e6re anlegg har spesifiserte underkategorier. N\u00e6rmilj\u00f8anlegg er et anlegg eller et omr\u00e5de for egenorganisert fysisk aktivitet, som ligger i tilknytning til bo- og eller oppholdsomr\u00e5der. Med n\u00e6rmilj\u00f8anlegg menes kun utend\u00f8rsanlegg. 2 Om kommunedelplan for idrett og friluftsliv og tilh\u00f8rende handlingsplan Handlingsprogrammet er en liste over prioriterte og uprioriterte anlegg. Listen er ikke juridisk eller \u00f8konomisk bindende, men et administrativt og politisk styringsverkt\u00f8y for Troms\u00f8 kommune. Handlingsprogrammet har to funksjoner: Det skal v\u00e6re et virkemiddel for \u00e5 realisere visjonen og m\u00e5lene i kommunedelplanen og kommunens samfunnsdel, samtidig som det fungerer som et verkt\u00f8y for \u00e5 prioritere innkomne s\u00f8knader i spillemiddelordningen. Det er ogs\u00e5 et krav at et anlegg st\u00e5r oppf\u00f8rt p\u00e5 handlingsprogrammet for at det skal kunne tildeles spillemidler. Gjeldende handlingsprogram er utarbeidet med innspill fra Troms og Finnmark idrettskrets, Troms\u00f8 idrettsr\u00e5d, Ishavskysten friluftsr\u00e5d, i tillegg til idrettslag og andre organisasjoner/foreninger. Det kan \u00e5rlig innrulleres anlegg i handlingsprogrammet, mens eventuelle omprioriteringer gj\u00f8res kun dersom behovet er stort nok. Innrulleringer og oppdateringer vedtas av Milj\u00f8-, idrett-, kultur- og samfunnsutviklingsutvalget, mens eventuelle omprioriteringer m\u00e5 vedtas av kommunestyret. Etter at av kommunedelplanen og handlingsprogrammet ble vedtatt i juni 2023 er flere anlegg kommet til og flere anlegg ikke lengre relevante som f\u00f8lge av at de er fullf\u00f8rt og ogs\u00e5 har blitt tildelt spillemidler. Administrasjonen har derfor fjernet alle anlegg og tiltak som har blitt tildelt spillemidler og ikke lengre trenger \u00e5 st\u00e5. Det er verdt \u00e5 merke seg at fullf\u00f8rte tiltak er fjernet og gjenv\u00e6rende tiltak er flyttet opp p\u00e5 listen. Prioriteringsrekkef\u00f8lgen av resterende tiltak er fortsatt den samme. Det ansees ikke som n\u00f8dvendig \u00e5 gj\u00f8re noen omprioritering p\u00e5 handlingsprogrammet slik det foreligger i dag. Det er som tidligere nevnt, et krav at et anlegg st\u00e5r nevnt i kommunens plan for idrett for at en s\u00f8knad formelt skal kunne godkjennes. Blant \u00e5rets s\u00f8knader er det kun en ny s\u00f8knad, som ikke er nevnt i handlingsprogrammet; - Hamnafj\u00e6ra turvei \u2013 Troms\u00f8 kommune. Det foresl\u00e5s derfor at anlegget innrulleres i handlingsprogrammet p\u00e5 uprioritert iste. Det f\u00f8lger ingen forpliktelser for hverken s\u00f8ker eller kommunen som saksbehandler ved \u00e5 innrullere anlegg p\u00e5 uprioritert liste. S\u00f8knader for tildeling i 2025 For tildelings\u00e5ret 2025 har Troms\u00f8 kommune mottatt totalt 16 s\u00f8knader om tilskudd, fordelt p\u00e5 15 s\u00f8knader for ordin\u00e6re anlegg og 1 s\u00f8knader for n\u00e6rmilj\u00f8anlegg. Det totale s\u00f8knadsbel\u00f8pet er p\u00e5 kr 43,1 millioner hvor det er s\u00f8kt om kr 42,82 millioner til ordin\u00e6re anlegg og kr 274 000 til n\u00e6rmilj\u00f8anlegg. S\u00f8knadene er kontrollert etter de f\u00f8ringene som er gitt i Kulturdepartementets \u00abBestemmelser for tilskudd til anlegg og fysisk aktivitet\u00bb. Under f\u00f8lger administrasjonens foresl\u00e5tte prioritering av s\u00f8knadene. Denne f\u00f8lger prioriteringen i handlingsprogrammet tilknyttet kommunedelplan for idrett og friluftsliv 2023-2026, samt f\u00f8lgende oppsett; 1. Prioritert, ferdigstilt og p\u00e5begynt tildeling 2. Prioritert og ferdigstilt 3. Prioritert og p\u00e5begynt 4. Prioritert, ikke p\u00e5begynt 5. Ikke prioritert og ferdigstilt 6. Ikke prioritert og p\u00e5begynt 3 7. Ikke prioritert og ikke p\u00e5begynt Ordin\u00e6re anlegg Prioritet Anleggsnavn S\u00f8ker Beskrivelse S\u00f8knadsbel\u00f8p 1 Storelva TROMS\u00d8 KOMMUNE Etablering av 10 360 000 Idrettshall flerbrukshall (R\u00f8dtindhallen) 2 Studentidrettshall NORGES ARKTIKSE Rehabilitering 599 000 en Kraft STUDENTSAMSKIPNAD av baneomr\u00e5de og bygningsmasse 3 Nansen TROMS\u00d8 KOMMUNE 2 tiltak p\u00e5 1 400 000 Skatepark Nansen skatepark 4 Nansen TROMS\u00d8 KOMMUNE 2 tiltak p\u00e5 700 000 Skatepark Nansen skatepark 5 Tromsdalen TUIL AS 2 tiltak p\u00e5 1 184 000 kunstgressbane fotballbane ved Tromsdalen idrettsanlegg 6 Kaldslettstien ISHAVSKYSTEN Rehabilitering 445 000 FRILUFTSR\u00c5D av dagsturhytte ved Kaldslettstien 7 Storelva TROMS\u00d8 KOMMUNE 2 tiltak p\u00e5 2 940 000 kunstgressbane Storelva fotballbane 8 Kval\u00f8ysletta TROMS\u00d8 KOMMUNE Etablering av 16 800 000 Idrettshall flerbrukshall ved Kval\u00f8ysletta Ungdomsskole 9 Gr\u00f8nn\u00e5sen TROMS\u00d8 SKIKLUBB Nybygg av 1 800 000 hoppbakker K-45 hoppbakke 10 Gr\u00f8nn\u00e5sen TROMS\u00d8 SKIKLUBB Rehabilitering 560 000 hoppbakker K-70 av hoppbakke 11 Skarpmarka TROMS\u00d8 KOMMUNE 2 tiltak p\u00e5 2 940 000 Skarpmarka fotballbane 12 Ramfjordmoen O- IDRETTSLAGET I Nytt o-kart 110 000 kart BONDEUNGDOMSLAGE T I TROMS\u00d8 13 Alfheim Stadion TROMS\u00d8 IDRETTSLAG Rehabilitering 1 400 000 kunstgress av kunstgressbane 14 Hamnafj\u00e6ra TROMS\u00d8 KOMMUNE Nybygg av 625 000 Turvei turvei 15 Kattfjord lysl\u00f8ype KVITFJELLET SKILAG Rehabilitering 963 000 av tras\u00e9 N\u00e6rmilj\u00f8anlegg 4 Prioritet Anleggsnavn S\u00f8ker Beskrivelse S\u00f8knadsbel\u00f8p 1 Myrvegen TROMS\u00d8 KOMMUNE Rehabilitering 274 000 ball\u00f8kke av ballbane Konklusjon Spillemiddelordningen er en av de viktigste nasjonale finansieringskildene for etablering og rehabilitering av idrettsanlegg og anlegg for fysisk aktivitet. Ordningen har bidratt til realiseringen av flere anlegg i Troms\u00f8 kommune, b\u00e5de i privat og kommunal regi. Det er viktig at prioriteringen f\u00f8lger de historiske prinsippene og retningslinjene som er blitt lagt og benyttet over tid. Dette s\u00f8rger for en forutsigbarhet i tildelingen av spillemidler. Innstilling til vedtak 1. \u201cHamnafj\u00e6ra turvei\u201d innrulleres i gjeldende handlingsprogram for Kommunedelplan for idrett og friluftsliv 2023-2026, p\u00e5 uprioritert liste. 2. Prioriteringen av s\u00f8knader p\u00e5 spillemidler vedtas slik det fremkommer av saksfremlegget Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg 5 "
}