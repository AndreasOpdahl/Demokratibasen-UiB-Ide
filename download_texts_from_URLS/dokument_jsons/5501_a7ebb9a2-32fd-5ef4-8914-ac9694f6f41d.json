{
  "dokument_id": "a7ebb9a2-32fd-5ef4-8914-ac9694f6f41d",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i august 2024",
  "url": "https://innsyn.tromso.kommune.no/application/getMoteDokument?dokid=2001815579",
  "tekst": "Arkivsaksnr. 24/14739-1 Saksbehandler Line Vatne Saksgang M\u00f8tedato Kommunestyret 11.09.2024 132/24 Orientering til kommunestyret om endelige vedtak i hovedutvalg og r\u00e5dgivende organ i august 2024 Kommunedirekt\u00f8rens innstilling til vedtak: Redegj\u00f8relse om endelige vedtak i hovedutvalg og r\u00e5dgivende organ i august 2024 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organ i august 2024. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i august 2024. Helse- og velferdsutvalget 28. august 2024 I helse- og velferdsutvalgets m\u00f8te 28.08.2024 ble to saker endelig vedtatt. Sak 30/24 Saksfremlegg fors\u00f8rgerfradrag samboere ifm. beregning av egenandel i institusjon Helse- og velferdsutvalgets vedtak: 1. Fors\u00f8rgerfradrag for hjemmeboende samboere etter vederlagsforskriften \u00a7 5 endres til \u00e5 samsvare med folketrygdlovens \u00a7 17-4 om berettiget til etterlattepensjon. Ny bestemmelse erstatter tidligere og lyder som f\u00f8lge; Reglene om fors\u00f8rgerfradrag for ektefeller etter vederlagsforskriften \u00a7 5 skal ogs\u00e5 gjelde for ugifte som bor sammen og som enten: 1. har eller har hatt felles barn, eller 2. tidligere har v\u00e6rt gift med hverandre Registrert partnerskap er likestilt med ekteskap. Med barn menes etter denne bestemmelse personer under 18 \u00e5r. 2. Endringene trer i kraft fra 01.01.2025 3. Ved s\u00e6rskilte forhold vil det v\u00e6re mulig \u00e5 s\u00f8ke om fradrag i egnenandel i en overgangsperiode hvor de ovennevnte kriterier ikke er oppfylt, ihht med Vederlagsforskriften Sak 32/24 Status boligprosjekter i avdeling Helse og Omsorg, h\u00f8st 2024 Helse- og velferdsutvalgets vedtak: 2 1. Orientering som gjelder status boligprosjekter vedtas. 2. Oversikten oppdateres og orienteres til Helse- og velferdsutvalget to ganger i \u00e5ret. 3. Troms\u00f8 kommune b\u00f8r oppfordre og samarbeide for at flere boligprosjekter foreg\u00e5r i privat regi i fremtiden Sakene som ble behandlet i helse- og velferdsutvalget 28. august kan leses her: Innsyn - m\u00f8tekalender (tromso.kommune.no) Kommune- og byutviklingsutvalget 29. august 2024 I kommune- og byutviklingsutvalgets m\u00f8te 29.08.2024 ble fire saker endelig vedtatt. Sak 35/24 Til endelig avgj\u00f8relse - beslutning om stopp av planinitiativ for detaljregulering for bryggene i indre havn (Pellerin AS), S\u00f8ndre Tollbodgate 3, 3A, 7A, 7B og 9 Kommune- og byutviklingsutvalgets vedtak: Troms\u00f8 kommunes beslutning av 29. april 2024, om \u00e5 stoppe planinitiativ for detaljregulering for bryggene i indre havn i S\u00f8ndre Tollbodgate 3, 3A, 7A, 7B og 9 av 26. januar 2024, opprettholdes. Vedtaket er hjemlet i plan- og bygningsloven \u00a7 12-8 andre ledd Sak 38/24 Plan 1892 \u2013 Breiviknes hyttefelt. Klage p\u00e5 kommunestyrets vedtak (sak 111/22) Kommune- og byutviklingsutvalgets vedtak: Klager p\u00e5 kommunestyret sitt vedtak av plan 1892 detaljregulering Breiviknes hyttefelt tas ikke til f\u00f8lge. Saken oversendes Statsforvalteren i Troms og Finnmark for endelig avgj\u00f8relse jf. plan og bygningsloven \u00a7 1-9 og forvaltningsloven \u00a7 33 Sak 39/24 Plan 1774B Skjelnan \u2013 mindre endring \u2013 endelig vedtak Kommune- og byutviklingsutvalgets vedtak: Forslag til mindre endring av detaljreguleringsplan 1774A Skjelnan, gbnr 14/1, 10, 47 m.fl., med plankart av 22.04.2024 og planbestemmelser av 07.06.2024, vedtas. Vedtaket er hjemlet i plan- og bygningsloven \u00a7 12-14 Sak 40/24 Orientering om forslag til endringer i plan- og bygningsloven og kart- og planforskriften Kommune- og byutviklingsutvalgets vedtak: H\u00f8ringsinnspill fra Troms\u00f8 kommune Troms\u00f8 kommune er positiv til endringene som foresl\u00e5s. N\u00e5r det gjelder nytt arealform\u00e5l studentboliger, mener vi minimumstid det stilles krav om faktisk bruk til studentbolig b\u00f8r \u00f8kes fra 20 \u00e5r til 30 \u00e5r. Arealform\u00e5let studentbolig gir mulighet for unntak fra normale krav til utbygging, som for eksempel st\u00f8rrelse, krav til uteomr\u00e5der osv. N\u00e5r det ogs\u00e5 \u00e5pnes for at andre akt\u00f8rer 3 enn studentsamskipnad o.l kan bygge med arealform\u00e5l studentbolig, er det viktig \u00e5 sikre at arealform\u00e5let beholdes over en lengre periode enn 20 \u00e5r Sakene som ble behandlet i kommune- og byutviklingsutvalget 29. august kan leses her: Innsyn - m\u00f8tekalender (tromso.kommune.no) Milj\u00f8-, idrett-, kultur- og samfunnsutviklingsutvalget 27. august 2024 I milj\u00f8-, idrett-, kultur- og samfunnsutviklingsutvalgets m\u00f8te 27.08.2024 ble fem saker endelig vedtatt. Sak 82/24 Oppdatering av retningslinjer for leie av Troms\u00f8 kommunes idrettsanlegg Milj\u00f8-, idrett-, kultur- og samfunnsutviklingsutvalgets vedtak: Oppdatering av retningslinjene for leie av Troms\u00f8 kommunes idrettsanlegg vedtas i tr\u00e5d med vedlegget \u00abRetningslinjer for bruk av Troms\u00f8 kommunes idrettsanlegg 2024\u00bb. Sak 83/24 Oppdatering av retningslinjer for leie av Troms\u00f8 kommunes gymsaler og skolelokaler til idrett og fritidsform\u00e5l Milj\u00f8-, idrett-, kultur- og samfunnsutviklingsutvalgets vedtak: Oppdatering av retningslinjene for leie av Troms\u00f8 kommunes gymsaler og skolelokaler til idrett og fritidsform\u00e5l, vedtas i tr\u00e5d med vedlegget \u00abOppdatering av retningslinjer for leie av Troms\u00f8 kommunes gymsaler og skolelokaler\u00bb. Sak 84/24 Planprogram for temaplan mot rasisme og diskriminering Milj\u00f8-, idrett-, kultur- og samfunnsutviklingsutvalgets vedtak: Planprogrammet for temaplan mot rasisme og diskriminering vedtas. Internasjonale konvensjoner FNs konvensjon om rettighetene til mennesker med nedsatt funksjonsevne (CRPD) inkluderes i oversikt over internasjonale konvensjoner Mangfolds- og integreringsutvalget Mangfolds- og integreringsutvalget har s\u00e6rskilt kompetanse som vil v\u00e6re nyttig i arbeidet med temaplanen mot rasisme og diskriminering. Det bes om at Mangfolds- og integreringsutvalget skal ha en rolle i arbeidet underveis i prosessen. Implementering av opprinnelig vedtak Siden kommunen har f\u00e5tt bevilget midler for utforming av planen, ber utvalget om at man tar inn det opprinnelige politiske vedtaket, punkt 4, som kommunedirekt\u00f8ren s\u00e5 bort fra i f\u00f8ringer for planarbeid: \u201cI arbeidet med strategi- og handlingsplan mot rasisme og diskriminering b\u00f8r det legges s\u00e6rskilt vekt p\u00e5 interseksjonalitet, dvs. rasisme og diskriminering pga. flere minoritetskriterier og hvordan disse p\u00e5virker leve- og livsvilk\u00e5rene. Sammenhenger som bla. b\u00f8r belyses er hvordan etnisitet, religion, seksuell orientering, alder eller andre faktorer i kombinasjon med nedsatt funksjonsevne kan forsterke eksponering for rasisme eller diskriminering.\u00bb Sak 86/24 Oppdeling av Troms\u00f8 kommunes idrettspris 4 Milj\u00f8-, idrett-, kultur- og samfunnsutviklingsutvalgets vedtak: - Fra og med 2024 deles kommunens \u00e5rlige idrettspris opp i to separate priser med f\u00f8lgende kriterier: o Idrettsprisen: \u25aa Idrettsprisen kan tildeles ut\u00f8vere, lag eller foreninger som har prestert p\u00e5 h\u00f8yt nasjonalt og/eller internasjonalt niv\u00e5 over tid eller i \u00e5ret som har g\u00e5tt. o Idrettens heders- og frivillighetspris: \u25aa Idrettens heders- og frivillighetspris kan tildeles personer, lag eller foreninger som har utmerket seg med sin innsats innenfor idretten over tid. - Det skal v\u00e6re den samme priskomiteen som tildeler begge prisene. - Prisvinnerne tildeles per 2024 kr 35 000 hver, av midler avsatt i driftsbudsjettet for enheten park, idrett og friluft. Sak 87/24 H\u00f8ringsinnspill - Forslag til endringer i spillemiddelordningen for anlegg til idrett og fysisk aktivitet Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune sender vedlagte h\u00f8ringsinnspill til Kultur- og likestillingsdepartementet i h\u00f8ringen om \u00abForslag til endringer i spillemiddelordningen for anlegg til idrett og fysisk aktivitet\u00bb. Punkt 18 For punkt 18 st\u00f8tter Troms\u00f8 kommune alternativ a om at samtlige eiere, aksjon\u00e6rer, andelseiere og stiftere av et s\u00f8knadsberettiget aksjeselskap, samvirkeforetak eller stiftelse skal selv v\u00e6re s\u00f8knadsberettigede. Vi mener at dette alternativet samsvarer best med form\u00e5let til spillemidlene Sakene som ble behandlet i milj\u00f8-, idrett-, kultur- og samfunnsutviklingsutvalget 27. august kan leses her: Innsyn - m\u00f8tekalender (tromso.kommune.no) Oppvekst- og utdanningsutvalget 30. august 2024 I oppvekst- og utdanningsutvalgets m\u00f8te 30.08.2024 ble det ikke fattet endelige vedtak. Sakene som ble behandlet i oppvekst- og utdanningsutvalgets m\u00f8te 30. august kan leses her: Innsyn - m\u00f8tekalender (tromso.kommune.no) Eldrer\u00e5det 21. august 2024 I eldrer\u00e5dets m\u00f8te 21.08.2024 ble det fattet to endelige vedtak. 5 Sak 23/24 Eldrer\u00e5det, evaluering f\u00f8rste halv\u00e5r 2024 Eldrer\u00e5dets vedtak: Det nedsettes et arbeidsutvalg som best\u00e5r av Knut Arne Henriksen, Tove Bull og Gunhild Johansen som skal sammenfatte forslag som har kommet i m\u00f8te, og eldrer\u00e5det skal ta det opp i ordin\u00e6rt m\u00f8te p\u00e5 mandag. Sak 24/24 Eldrer\u00e5dskonferansen 2024 Troms\u00f8 Eldrer\u00e5dets vedtak: Ivar S\u00e6ther, Knut Arne Henriksen (kun p\u00e5 dag 1), Toril Torgersen, Tove Bull, Finn Nilsen, Anna Amdal Fyhn og Gunhild Johansen (kun p\u00e5 dag 2) deltar p\u00e5 eldrer\u00e5dskonferansen 2024. Sakene som ble behandlet i eldrer\u00e5det 21. august kan leses her: Innsyn - m\u00f8tekalender (tromso.kommune.no) Eldrer\u00e5det 26. august 2024 I eldrer\u00e5dets m\u00f8te 26.08.2024 ble en sak endelig avgjort. Sak 30/24 Eldrer\u00e5det - evaluering f\u00f8rste halv\u00e5r 2024, oppf\u00f8lgingspunkter Eldrer\u00e5dets vedtak: Gruppe A - Eldrer\u00e5det forventer at Troms\u00f8 kommune snarest tilslutter seg Helsedirektoratets arbeid med et aldersvennlig samfunn, i tr\u00e5d med vedtak i Helse- og velferdsutvalget i forrige periode. - Eldrer\u00e5det ber om at det fremmes en sak til politisk behandling om medvirkning for og av eldre. Eldre m\u00e5 inng\u00e5 i forarbeidet. - Eldrer\u00e5det foresl\u00e5r at det etableres en ny rutine i kommunens saksbehandling, der alle saker som skal til politisk behandling underlegges en vurdering av relevansen i forhold til Aldersvennlig samfunn. - Eldrer\u00e5det m\u00e5 i langt st\u00f8rre grad enn i dag bli involvert i politiske saker som er relevante for eldre i v\u00e5r kommune. - Eldrer\u00e5det vil i langt st\u00f8rre grad enn i dag involvere seg i politiske saker som er relevante for eldre i kommunen, blant annet ved \u00e5 be om taletid i kommunestyret n\u00e5r saker som vi har uttalt oss om, blir behandlet. - I saksframlegg som ang\u00e5r samfunnsutvikling, arealutnyttelse, boligbygging m.m. m\u00e5 det gj\u00f8res egne vurderinger av tiltakets aldersvennlighet. - Eldrer\u00e5det \u00f8nsker \u00e5 bli representert i relevante komiteer og utvalg der kommunen oppnevner medlemmer. 6 Gruppe B - Eldrer\u00e5det vil en gang i halv\u00e5ret avholde m\u00f8te p\u00e5 en eldreinstitusjon der beboere og ansatte inviteres. - Eldrer\u00e5det vil en gang per \u00e5r inviterte til folkem\u00f8te om eldrepolitikk i Troms\u00f8 kommune. - Eldrer\u00e5det vil be om fast spalteplass p\u00e5 Troms\u00f8 kommunes hjemmesider - For \u00e5 sikre en bred, \u00e5pen og tilgjengelig medvirkning i alle saker som gjelder eldre i v\u00e5r kommune, kan Eldrer\u00e5det invitere inn grupper som kan opplyse og informere om behovene og utfordringene mange eldre har i sin hverdag. P\u00e5 den m\u00e5ten kan Eldrer\u00e5det bli en mer aktiv og interessant part i arbeidet med \u00e5 foresl\u00e5 tilbud for denne gruppen, for eksempel politiske prioriteringer n\u00e5r det gjelder dagliglivets funksjoner og tiltak for \u00e5 hindre ensomhet i hverdagen. - Eldrer\u00e5det vil etablere en ordning hvor organisasjoner i kommunen inviteres inn i r\u00e5dets m\u00f8ter for \u00e5 orientere om situasjonen innen eldreomsorgen. Dette bl.a. for \u00e5 sette s\u00f8kelyset p\u00e5 hvilke saker som b\u00f8r prioriteres for \u00e5 n\u00e5 m\u00e5let om at eldre skal kunne bo hjemme s\u00e5 lenge som mulig. - Eldrer\u00e5det vil ta en mer \u00e5pen rolle som medvirker ved \u00e5 informere innbyggerne om v\u00e5rt arbeid, blant annet gjennom avisinnlegg eller ved \u00e5 f\u00e5 omtale i media. - Eldrer\u00e5det vil utvikle en arbeidsform der vi fungerer mer som team. Vi vil ogs\u00e5 fordeler arbeidsoppgaver og ansvar for oppf\u00f8lging av saker oss imellom. - Eldrer\u00e5det etablerer rutiner for halv\u00e5rlig rapportering av r\u00e5dets vedtak Sakene som ble behandlet i eldrer\u00e5det 26. august kan leses her: Innsyn - m\u00f8tekalender (tromso.kommune.no) Kommunalt r\u00e5d for mennesker med nedsatt funksjonsevne 26. august 2024 I kommunalt r\u00e5d for mennesker med nedsatt funksjonsevne sitt m\u00f8te 26.08.2024 ble det ikke fattet endelige vedtak. Sakene som ble behandlet i kommunalt r\u00e5d for mennesker med nedsatt funksjonsevne sitt m\u00f8te 26. august kan leses her: Innsyn - m\u00f8tekalender (tromso.kommune.no) Mangfolds- og integreringsutvalget 26. august 2024 I mangfolds- og integreringsutvalgets m\u00f8te 26.08.2024 ble det ikke fattet endelige vedtak. Sakene som ble behandlet i mangfolds- og integreringsutvalget den 26. august kan leses her: Innsyn - m\u00f8tekalender (tromso.kommune.no) 7 Vedtakskompetanse Kommunestyret. Vedlegg Retningslinjer for bruk av Troms\u00f8 kommunes idrettsanlegg 2024 Oppdatering av retningslinjer for leie av Troms\u00f8 kommunes gymsaler og skolelokaler Forslag til h\u00f8ringsinnspill 8 "
}