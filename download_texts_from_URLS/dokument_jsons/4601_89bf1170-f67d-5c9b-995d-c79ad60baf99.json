{
  "dokument_id": "89bf1170-f67d-5c9b-995d-c79ad60baf99",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14052025, Sak 45/25, Satsing p\u00e5 kj\u00f8kken og m\u00e5ltidsglede i eldreomsorgen",
  "url": "https://bergen.kommune.no/politikere-utvalg/api/fil/bk360/12703876/Innstilling-vedtak-Satsing-pa-kjokken-og-maltidsglede-i-eldreomsorgen-",
  "tekst": "Satsing p\u00e5 kj\u00f8kken og m\u00e5ltidsglede i eldreomsorgen Utvalg for helse og sosial behandlet saken i m\u00f8tet 14.05.2025 sak 45/25 og avga f\u00f8lgende innstilling: 1. Bystyret ber byr\u00e5det om \u00e5 sette i gang prosess for \u00e5 etablere og utnytte flere lokale produksjonskj\u00f8kken i eldreomsorgen. Dette inkluderer: a. Nye sykehjem bygges som hovedregel med eget produksjonskj\u00f8kken. Det skal ogs\u00e5 vurderes om kj\u00f8kkenet kan dimensjoneres for \u00e5 levere middager til andre sykehjem/enheter og hjemmeboende i n\u00e6rmilj\u00f8et. b. Kj\u00f8kkenet p\u00e5 Gullst\u00f8ltunet skal rehabiliteres med mulighet for utvidet levering og kantinedrift for n\u00e6rmilj\u00f8et. c. \u00c5 utbedre og utnytte produksjonen ved eksisterende kommunale kj\u00f8kken (Kolstihagen og Lyngb\u00f8tunet) til flere mottakere. d. Pilotere kaf\u00e9drift tilknyttet ett av de lokale sykehjemskj\u00f8kkenene. e. Arbeide videre med organiseringen av kj\u00f8kkendrift og matomsorg, med m\u00e5l om et kvalitetssikret og koordinert tilbud hvor fagressursene benyttes effektivt. f. Unders\u00f8ke markedet i bydelene, inkludert privat ideelle sykehjemskj\u00f8kken, for levering av ferskproduserte middager, ved anskaffelse til enheter som ikke har kj\u00f8kken. 2. Bystyret ber byr\u00e5det om \u00e5 komme tilbake til bystyret med ev. forslag om gjennomf\u00f8ring av tiltak og tilh\u00f8rende finansiering, utover det som allerede er avsatt av budsjettmidler, i forbindelse med budsjettfremlegg/rullering av handlings- og \u00f8konomiplan. 3. Bystyret ber byr\u00e5det om \u00e5 se p\u00e5 mulighet for etablering av kj\u00f8kkenhager i tilknytning til sykehjemmene i Bergen kommune. Gjerne i samarbeid med frivillige organisasjoner. Frukt og gr\u00f8nt som dyrkes brukes i maten som tilberedes ved sykehjemmet. Et slikt tiltak vil ogs\u00e5 skape glede og samhold. Det vil ogs\u00e5 ha en beredskapsfunksjon. Utvalg for helse og sosials behandling F\u00f8lgende representanter tok ordet: Bj\u00f8rn Frode Schjelderup (H), Jeron Joseph (A), Diane Berbain (SV), Bj\u00f8rn Frode Schjelderup (H), Torstein Dahle (R), Christine Henriksen \u00d8degaard (MDG); Elin Brandt \u00c5dlandsvik (INP), Per Erik G\u00e5skjenn (Krf), Even Oleson S\u00f8rland (A), Britt T\u00f8nnesen (Frp), Ann Kristin Ramstr\u00f8m (SV), Karl Strydom Eidesund (H) Forslag fremsatt i utvalget: Per J\u00f8rgensen (Frp) fremsatte p\u00e5 vegne av eldrer\u00e5det f\u00f8lgende alternative forslag til punkt 1 og punkt 1 a): 1. Punkt 1 skal vera slik: \u00abBystyret ber byr\u00e5det etablere og utnytte flere lokale produksjonskj\u00f8kken i eldreomsorgen.\u00bb 2. Punkt a) skal vera slik: \u00abNye sykehjem bygges med eget produksjonskj\u00f8kken.\u00bb Per J\u00f8rgensen (Frp) fremsatte p\u00e5 vegne av eldrer\u00e5det f\u00f8lgende alternative forslag til punkt 2: Eldrer\u00e5det ber om at \u00abev.\u00bb vert teke ut av punkt 2 i byr\u00e5dets innstilling Jeron Joseph (A) fremsatte p\u00e5 vegne av A, SV og MDG f\u00f8lgende tilleggsforslag: Bystyret forutsetter at tilrettelagte arbeidsplasser (VTA) i st\u00f8rst mulig grad bevares. Jeron Joseph (A) fremsatte p\u00e5 vegne av A og MDG f\u00f8lgende tilleggsforslag i to punkter: 1. Bystyret ber byr\u00e5det sikre at alle de ulike modellene for matlevering ivaretar den enkeltes behov for en helhetlig diett med tilpasset og riktig n\u00e6ringsinnhold. 2. Bystyret ber byr\u00e5det fortsette og styrke satsingen p\u00e5 matverter og andre tiltak for \u00e5 sikre at sluttilberedning og servering av middag ivaretas slik at maten smaker godt og har god kvalitet, som beskrevet i den tidligere handlingsplanen for mat, m\u00e5ltider og ern\u00e6ringsarbeid i pleie- og omsorgssektoren. Ann Kristin Ramstr\u00f8m (SV) fremsatte p\u00e5 vegne av SV og MDG f\u00f8lgende forslag tilleggsforslag: Bystyret ber byr\u00e5det om at det etableres kj\u00f8kkenhager i tilknytning til sykehjemmene i Bergen kommune. Frukt og gr\u00f8nt som dyrkes brukes i maten som tilberedes ved sykehjemmet. Et slikt tiltak vil ogs\u00e5 skape glede og samhold. Det vil ogs\u00e5 ha en beredskapsfunksjon. Per J\u00f8rgensen (Frp) fremsatte p\u00e5 vegne av eldrer\u00e5det f\u00f8lgende tilleggsforslag: Nytt punkt g) Viktig med helskap i alt rundt kj\u00f8kkenopplegg og servering, og ikke oppstykket avhengig av bydel Nytt punkt h) Unng\u00e5 problemer og utfordringer n\u00e5r maten skal serveres. Viktig \u00e5 legge best mulig til rette for beboere og p\u00e5r\u00f8rende og \u00e5 unng\u00e5 un\u00f8dvendig ventetid. Karl Strydom Eidesund (H) fremsatte p\u00e5 vegne av H f\u00f8lgende tilleggsforslag: Bystyret ber byr\u00e5det om \u00e5 se p\u00e5 mulighet for etablering av kj\u00f8kkenhager i tilknytning til sykehjemmene i Bergen kommune. Gjerne i samarbeid med frivillige organisasjoner. Frukt og gr\u00f8nt som dyrkes brukes i maten som tilberedes ved sykehjemmet. Et slikt tiltak vil ogs\u00e5 skape glede og samhold. Det vil ogs\u00e5 ha en beredskapsfunksjon. Merknader fremsatt i utvalget: Christine Henriksen \u00d8degaard (MDG) fremsatte p\u00e5 vegne av A og MDG f\u00f8lgende forslag til merknad: Bystyret ber byr\u00e5det sikre at etablering av flere lokale produksjonskj\u00f8kken p\u00e5 sykehjem ikke g\u00e5r ut over s\u00e5rt tiltrengt sengekapasitet, og at kj\u00f8kkenbemanningen har tilstrekkelig kompetanse og robusthet som tar h\u00f8yde for frav\u00e6r og smittevern. Votering: Alternative forslag til punkt 1 og punkt 1 a) fra eldrer\u00e5det fremsatt av Per J\u00f8rgensen fikk 2 stemmer og var falt (R og Pp) 2 Alternativt forslag til punkt 2 fra eldrer\u00e5det fremsatt av Per J\u00f8rgensen fikk 2 stemmer og var falt (R, MDG og Pp) Innstillingen ble tiltr\u00e5dt enstemmig. Tilleggsforslag fra SV og MDG fremsatt av Diane Berbain (SV) fikk 4 stemmer og var falt. (SV, MDG og R) Tilleggsforslag fra Frp og H fremsatt av Karl Strydom Eidesund (H) ble tiltr\u00e5dt med 14 stemmer (H, Frp, SV, MDG, BL, INP, R, Krf og Pp) Tilleggsforslag fra A, SV og MDG fremsatt av Jeron Joseph (A), fikk 8 stemmer og var falt (A, SV og MDG) Tilleggsforslag fra eldrer\u00e5det fremsatt av Per J\u00f8rgensen (Frp) fikk 2 stemmer og var falt (R og Pp) Tilleggsforslag fra A og MDG fremsatt av Jeron Joseph (A) fikk 8 stemmer og var falt (A, SV, MDG, R, Krf) Merknad fra A og MDG fremsatt av Christine Henriksen \u00d8degaard (MDG) fikk 6 stemmer og var falt (A, MDG, R, Krf) 3 "
}