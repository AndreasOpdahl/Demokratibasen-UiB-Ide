{
  "dokument_id": "530febb6-8683-5083-852d-0d100aae3449",
  "doc_type": "case_presentation",
  "kommune": 5501,
  "tittel": "Orientering om ROS-analyse for stortings- og sametingsvalget 2025",
  "url": "https://innsyn.tromso.kommune.no/application/getMoteDokument?dokid=2001938739",
  "tekst": "Arkivsaksnr. 25/00054-1 Saksbehandler \u00d8rjan Myrvoll Saksgang M\u00f8tedato Valgstyret 21.01.2025 Orientering om ROS-analyse for stortings- og sametingsvalget 2025 Kommunedirekt\u00f8rens innstilling til vedtak: Orientering om ROS-analyse for stortings- og sametingsvalget 2025 tas til orientering Stig Tore Johnsen Mari Enoksen Hult Kommunedirekt\u00f8r Organisasjonsdirekt\u00f8r 1 Hva saken gjelder Politisk sekretariat har utarbeidet en ROS-analyse (risiko og s\u00e5rbarhetsanalyse) for stortings- og sametingsvalget 2025. I denne orienteringen vil vi gj\u00f8re rede for prosessen og presentere det avdekte risikobildet uten \u00e5 g\u00e5 i dybden p\u00e5 planlagte tiltak. En ROS-analyse skal v\u00e6re et levende dokument og m\u00e5 oppdateres ved behov. ROS-arbeidet kan derfor ikke anses som avsluttet f\u00f8r siste fase av valggjennomf\u00f8ringen er over. Planen videre er \u00e5 holde valgstyret jevnlig oppdatert om fremgangen i arbeidet. F\u00f8r valgarbeidet g\u00e5r over i en mer operativ fase, fra planlegging til gjennomf\u00f8ring, vil valgstyret forelegges en ROS-analyse med etablerte og planlagte tiltak og dermed et akseptabelt risikoniv\u00e5. I en slik sak, planlagt til m\u00f8tet den 27. mai 2025, skal valgstyret vedta om risikoer og tilh\u00f8rende tiltak er akseptable. Dersom det konkluderes med at risikoen ikke akseptabel, m\u00e5 ytterligere tiltak iverksettes. Valgsekretariatet anser dessuten at et vedtak om at risikoer er akseptable vil oppfylle krav i valglovens \u00a7 6-13 (Valgstyret skal s\u00f8rge for at valgmateriellet oppbevares og transporteres p\u00e5 sikker m\u00e5te), samt valgforskriftens \u00a7\u00a7 9-1 (Valgstyret skal s\u00f8rge for at det fastsettes betryggende, skriftlige rutiner for forsegling, oppbevaring og transport av valgmateriell i alle faser av valggjennomf\u00f8ringen i kommunen) og 9-2 (Valgstyret skal s\u00f8rge for at det fastsettes betryggende, skriftlige rutiner for t\u00f8mming av valgurner i hele stemmeperioden). Vedleggene i saken er unntatt offentlighet, jf. offl. \u00a7 24 tredje ledd (Det kan gjerast unntak fr\u00e5 innsyn for opplysningar n\u00e5r unntak er p\u00e5kravd fordi innsyn ville lette gjennomf\u00f8ringa av straffbare handlingar.). Begrunnelsen for \u00e5 unnta slike opplysninger i denne saken er \u00e5 ikke synliggj\u00f8re kommunens risikoer og s\u00e5rbarheter for valggjennomf\u00f8ringen. Saksutredning ROS er et viktig verkt\u00f8y for \u00e5 kunne styre risikoen gjennom valggjennomf\u00f8ringen. Valgdirektoratet forutsetter at kommunene gj\u00f8r en risiko- og s\u00e5rbarhetsanalyse (ROS-analyse) i forkant av valggjennomf\u00f8ringen. Analysen er utf\u00f8rt i ROS-modulen til kommunens kvalitetsstyringssystem Compilo, og er skjermet for alle brukere unntatt utvalgte medarbeidere i politisk sekretariat. En ROS-analyse har to form\u00e5l: 1. Avdekke mulige risikofaktorer/u\u00f8nskede hendelser, sannsynligheten for at disse oppst\u00e5r og en vurdering av konsekvensen. Sannsynlighet x konsekvens = risikoen for hendelsen. 2. Belyse hvilke tiltak som kan iverksettes for \u00e5 redusere enten sannsynligheten for, eller konsekvensen av hendelsene. Denne orienteringen vil gj\u00f8re rede for prosessen bak det f\u00f8rste form\u00e5let og risikobildet som er avdekt. Risikoobjekter Analysen er relativt omfattende, og det er derfor hensiktsmessig \u00e5 dele analysen opp i flere \u00abrisikoobjekter\u00bb. Normalt deles en prosess opp i de ulike prosesstrinnene, et prosjekt i ulike arbeidsfelt eller et bygg i ulike soner. Det kan ogs\u00e5 sorteres etter ulike risikotyper. Ettersom valget og risikoene som kan oppst\u00e5 ang\u00e5r alle dimensjoner av en organisasjon (formell struktur, 2 teknologi og utstyr, relasjoner, samhandling og kultur), har vi valgt \u00e5 sortere i risikoobjekt etter en hybrid l\u00f8sning mellom mer tematiske arbeidsfelt og konkrete prosesstrinn: 1. Fysisk sikring 2. Maskinvare og IKT 3. Prosjektorganisering og rammebetingelser 4. Rekruttering og bemanning 5. Sametingsvalget 6. Lager og utstyrssentral 7. Transport og rigg 8. Stemmemottak 9. F\u00f8rste opptelling av forh\u00e5ndsstemmer 10. F\u00f8rste opptelling i stemmekretsene 11. Andre opptelling av stemmesedlene Risikoidentifisering Innenfor disse risikoobjektene har vi identifisert til sammen 110 risikofaktorer, ogs\u00e5 kjent som u\u00f8nskede hendelser. Form\u00e5let er \u00e5 lage en omfattende liste over potensielle hendelser som kan utl\u00f8se konsekvenser som ikke er i samsvar med organisasjonens m\u00e5l eller \u00f8nsker. I denne kartleggingen har vi bl.a. benyttet ROS-analysen til kommune- og fylkestingsvalget i 2023 og evalueringer gjort under og etter valget, b\u00e5de interne evalueringer i valgsekretariatet og evalueringer med valgmedarbeidere og stemmestyrer. Vi har jevnlige statusm\u00f8ter for valgarbeidet hvor det ofte identifiseres forbedringsomr\u00e5der eller nye utfordringer knyttet til endringer i organisasjonen eller ny valglov og forskrift. Vi har i tillegg hatt arbeidsm\u00f8ter hvor vi har analysert u\u00f8nskede hendelser som oppstod under valget i 2023 etter metodikk fra DF\u00d8 (Direktoratet for forvaltning og \u00f8konomistyring). Risikoanalyse Risikoanalysen handler om \u00e5 utvikle en forst\u00e5else av risikoene. Form\u00e5let er \u00e5 kunne fastsl\u00e5 mulig konsekvens og tilh\u00f8rende sannsynlighet p\u00e5 hendelser identifisert i forrige steg. Det er dette som er den egentlige risikoen: Risiko = sannsynlighet x konsekvens. Risikoanalysen omfatter en vurdering av b\u00e5de \u00e5rsakene og kildene til hendelsene, hvilke konsekvenser de kan f\u00e5, samt sannsynligheten for at disse konsekvensene skal forekomme. Valgsekretariatets medlemmer har hver for seg vurdert sannsynlighet og konsekvens for hver risikofaktor p\u00e5 en skala fra 1 til 5, f\u00f8r vi gikk gjennom og dr\u00f8ftet vurderingene i plenum, og satte omforente verdier for n\u00e5-tilstanden, f\u00f8r tiltak er iverksatt. Vi har valgt \u00e5 bruke valget i 2023 og v\u00e5re erfaringer som utgangspunkt, men det ligger en individuell vurdering til grunn for hver enkelt risikofaktor. I praksis vil en u\u00f8nsket hendelse kunne ha mange forl\u00f8p og kunne f\u00e5 mange ulike konsekvenser med hver sine sannsynligheter. \u00c5 velge ett konsekvensniv\u00e5 i en risikoanalyse er derfor en forenkling. Det er ogs\u00e5 en forenkling \u00e5 prim\u00e6rt velge det mest forventede eller h\u00f8yeste konsekvensniv\u00e5et. Vi har i de fleste tilfeller valgt det h\u00f8yest vurderte konsekvensniv\u00e5et og st\u00f8ttet vurderingene p\u00e5 f\u00f8lgende matriser: 3 SANNSYNLIGHET KONSEKVENS M\u00e5loppn\u00e5else Tjenesteproduksjon Liv og helse \u00d8konomi Omd\u00f8mme Ekstraordin\u00e6re Ingen eller \u2022Ingen p\u00e5virkning \u2022 Ingen fysiske \u2022 Ingen tap eller \u2022 Ingen tap av omstendigheter ubetydelig negativ p\u00e5 normal drift, eller psykiske \u00f8konomiske rennom\u00e8 eller gj\u00f8r til at innvirkning p\u00e5 produksjon og skader som kostnader. omd\u00f8mme. hendelsen m\u00e5loppn\u00e5else. tjenesteyting. krever inntreffer \u2022Ingen f\u00f8rstehjelp (eller 1 F.eks: Inntreffer forsinkelser. liten med 0-10 % \u2022Ingen innv. p\u00e5 personskade sannsynlighet, blir kvalitet/ faglig uten endring i overrasket om det forsvarlighet. funksjonsniv\u00e5 skjer. eller frav\u00e6r). Det er lite Liten negativ \u2022 P\u00e5virker i liten \u2022 F\u00e5 eller sm\u00e5 \u2022 Begrenset \u2022 Henvendelse fra sannsynlig at innvirkning p\u00e5 grad normal fysiske eller \u00f8konomisk tap media uten hendelsen vil m\u00e5loppn\u00e5else. drift, prod. og psykiske skader. eller negative inntreffe, kun tjenesteyting. \u2022 Skade krever overskridelse oppslag. under sjeldne \u2022 Liten innv. p\u00e5 behandling eller av budsjett 2 omstendigheter kvaliteten i gir forbig\u00e5ende < 0,5% F.eks: Inntreffer tjenesten/ faglig mindre funksj.- med 10-35 % forsvarlighet. nedsettelser sannsynlighet, /frav\u00e6r 1 til 16 tror ikke det skjer. dager. Det er mulig at Moderat \u2022 P\u00e5virker i \u2022 Moderat fysisk \u2022 Moderat \u2022 Mindre/ hendelsen vil innvirkning p\u00e5 middels grad eller psykisk \u00f8konomisk tap kortvarige inntreffe under m\u00e5loppn\u00e5else. drift, produksjon skade. eller oppslag i media. noen og tjenesteyting. \u2022 Medf\u00f8rer overskridelse \u2022 Moderat kritikk omstendigheter \u2022 Vesentlig moderat budsjett fra revisjon/ 3 F.eks: Inntreffer innvirkning p\u00e5 forbig\u00e5ende 0,5-1,9% tilsynsorganer. med 35-65 % kvaliteten av funksjons- sannsynlighet, det tjenesten/faglig nedsettelse/mer kan skje. forsvarlighet. enn 16 dagers frav\u00e6r < \u00e5r. Hendelsen vil Manglende \u2022 P\u00e5virker i h\u00f8y \u2022 Alvorlig fysisk/ \u2022 Alvorlig \u2022 Negative inntreffe under m\u00e5loppn\u00e5else grad drift, psykisk skade. \u00f8konomisk tap oppslag i media flere p\u00e5 mindre kritiske produksjon og \u2022 Alvorlig, men eller over lang tid, omstendigheter m\u00e5l. tjenesteytelse. forbig\u00e5ende overskridelse stort \u2022 Alvorlig funksjons- budsjett engasjement fra 4 F.eks: Inntreffer med 65- 90 % innvirkning p\u00e5 nedsettelse. 2-3% ledelse. sannsynlighet, kvalitet i \u2022 Skader som \u2022 Betydelig kritikk tror det vil skje. tjeneste/faglig medf\u00f8rer mer fra revisjon/ forsvarlighet. enn 52 uker tilsynsorganer. frav\u00e6r. Hendelsen vil Manglende \u2022 P\u00e5virker i meget \u2022 Alvorlig, varig \u2022 Sv\u00e6rt alvorlig \u2022 Langvarig, sv\u00e6rt inntreffe under m\u00e5loppn\u00e5else p\u00e5 h\u00f8y skade (m\u00e8n) \u00f8konomisk tap negativ de fleste sentrale og grad drift, eller d\u00f8dsfall. eller mediedekning, omstendigheter kritiske m\u00e5l. produksjon og \u2022 Kritiske/ overskridelse omfattende tjenesteyting. livstruende budsjett engasjement fra 5 F.eks: Inntreffer med over 90 % \u2022 Sv\u00e6rt alvorlig personskader. > 3% ledelse. sannsynlighet, blir innvirkning p\u00e5 \u2022 Sterk kritikk fra overrasket om det kvalitet av revisjon/ ikke skjer. tjeneste/faglig tilsynsorganer. forsvarlighet. Tabell 1: KSX AG-matrise (Compilo, ROS-modul) 4 KONSEKVENS 1 \u2022 Godkjent valg med h\u00f8y tillit i befolkningen. \u2022 Godkjent valg, men noe svekket tillit i befolkningen som lar seg gjenopprette. 2 \u2022 Noen avvik og noen f\u00e5 mindre alvorlige klager og negative medieoppslag som f\u00f8lge av for eksempel mindre problemer og ubeleiligheter. \u2022 Godkjent valg, men noen dels alvorlige klager og en eller flere negative saker som verserer i 3 media. \u2022 Tap av tillit i befolkningen til valggjennomf\u00f8ringen og valgresultatet til kommunen. \u2022 Valget kan under noen omstendigheter bli underkjent, sterke formelle klager med risiko for 4 medhold, sterk kritikk fra myndigheter, innbyggere og media. \u2022 Stort tap av tillit i befolkningen til valggjennomf\u00f8ringen og valgresultatet til Troms\u00f8 kommune. \u2022 Valget vil med overveiende sannsynlighet bli underkjent, n\u00f8dvendig med omvalg. \u2022 Alvorlig og langvarig tap av tillit i befolkningen til valggjennomf\u00f8ringen og valgresultatet til Troms\u00f8 5 kommune. \u2022 Tap av tillit til valgordningen nasjonalt. Tabell 2: Valgspesifikk konsekvensmatrise. Risikoevaluering Form\u00e5let med risikoevalueringen er \u00e5 gi st\u00f8tte til kommende beslutninger om hvilke risikoer som m\u00e5 h\u00e5ndteres, og hvilken prioritet h\u00e5ndteringen av dem b\u00f8r gis. Etter utf\u00f8rt risikoanalyse st\u00e5r vi pr. januar 2025 med et risikobilde som er grafisk presentert i figuren til h\u00f8yre. Hver kule representerer en risikofaktor og er plassert i matrisen etter vurdert sannsynlighets- og konsekvensniv\u00e5. Det understrekes at dette er risikobildet f\u00f8r tiltak er iverksatt. 44 risikofaktorer ligger over tiltaks- Figur 1: Risikomatrise (Compilo, ROS-modul) grensen, som er satt til risikoverdi 10. Disse kan studeres i vedlegget Gjennomgang av risikoer over tiltaksgrense. Samtlige 110 identifiserte risikofaktorer er presentert i vedlegget ROS-analyse for stortings- og sametingsvalget 2025 pr januar 2025. Risikoh\u00e5ndtering Risikoh\u00e5ndtering omfatter \u00e5 velge ett eller flere alternativ for \u00e5 h\u00e5ndtere for h\u00f8ye risikoer, og deretter iverksette disse alternativene og tilh\u00f8rende tiltakene. Per n\u00e5 har vi 275 foresl\u00e5tte tiltak knyttet til de ulike risikofaktorene. Dette tallet vil formodentlig bli h\u00f8yere. I all hovedsak dreier det seg om oppl\u00e6ring og rutiner/instrukser, intern organisering og planlegging, og diverse materielle l\u00f8sninger og anskaffelser. 5 De fleste tiltakene trekker ned sannsynlighet, mens noen demper konsekvensen. I enkelte tilfeller, der vi ikke kan p\u00e5virke sannsynlighet eller konsekvens, dreier det seg om beredskap og back up-l\u00f8sninger. Arbeidet fremover vil dreie seg om \u00e5 utarbeide og kvalitetssikre rutiner og instrukser, sikkerhetskjeder, forberede rekruttering og oppl\u00e6ring, og iverksette tiltak knyttet til bemanning, valglokaler, tellelokaler, lager, rigg og logistikk. Risikofaktorene under tiltaksniv\u00e5et utelates ikke fra dette arbeidet. De vil i stor grad elimineres av foresl\u00e5tte tiltak. Etter hvert som tiltakene trer i kraft er m\u00e5let at risikobildet skal skifte fra r\u00f8dt til gr\u00f8nt. Valgstyret vil orienteres underveis og planen er \u00e5 presentere en fullstendig ROS-analyse, med planlagte og iverksatte tiltak, med et risikobilde som valgstyret kan godta i valgstyrem\u00f8tet den 27. mai 2025. Avgrensing I henhold til overordnet beredskapsplan for Troms\u00f8 kommune skal hendelser fors\u00f8kes h\u00e5ndteres p\u00e5 lavest mulig niv\u00e5, av de som har ansvaret for virksomheten i det daglige. Overordnet beredskapsplan vil tre i kraft n\u00e5r en u\u00f8nsket hendelse har potensiale til \u00e5 true liv og helse, viktige verdier, og kritisk infrastruktur og/eller er s\u00e5 omfattende eller kompleks at ansvarsomr\u00e5det hvor hendelsen oppst\u00e5r ikke selv er i stand til \u00e5 h\u00e5ndtere hendelsen p\u00e5 egenh\u00e5nd. For hendelser som g\u00e5r utover ordin\u00e6r kapasitet, og/eller omfatter flere ansvarsomr\u00e5der, har kommunen ansvar for \u00e5 legge til rette for et helhetlig og samordnet beredskapsarbeid. Den kommunale beredskapsplikten erstatter ikke kommunens \u00f8vrige ansvar innen samfunnssikkerhet og beredskap, men utfyller beredskapspliktene som er gitt i annet regelverk. Ekstreme/omfattende hendelser omfattes derfor ikke av denne ROS-analysen. Dette h\u00e5ndteres av n\u00f8detatene og om n\u00f8dvendig gjennom overordnet kriseberedskap. Vi vurderer det slik at ved en stor krise-/katastrofehendelse vil valgavvikling v\u00e6re sekund\u00e6rt. ROS-analysen for valgarbeidet fokuserer p\u00e5 valgintegritet og -avvikling, samt HMS-forhold direkte knyttet til v\u00e5r aktivitet. Konklusjon Valgstyret anbefales \u00e5 sette seg grundig inn i risikobildet knyttet til valggjennomf\u00f8ringen og ta ROS-analysen til orientering. Vedtakskompetanse Valgstyret Vedlegg ROS-analyse for stortings- og sametingsvalget 2025 pr januar 2025 Gjennomgang av risikoer over tiltaksgrense 6 "
}