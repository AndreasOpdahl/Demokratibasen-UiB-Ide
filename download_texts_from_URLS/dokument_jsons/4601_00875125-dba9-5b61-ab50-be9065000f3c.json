{
  "dokument_id": "00875125-dba9-5b61-ab50-be9065000f3c",
  "doc_type": "case_attachment",
  "kommune": 4601,
  "tittel": "Innledende ombrukskartlegging, datert 22.04.22",
  "url": "https://bergen.kommune.no/politikere-utvalg/api/fil/bk360/10661309/Innledende-ombrukskartlegging-datert-22-04-22",
  "tekst": "NOTAT Oppdrag Sandsli\u00e5sen 46 detaljregulering Dokumentkode 10216140-RIM-NOT-002 Emne Ombrukskartlegging Tilgjengelighet \u00c5pen Oppdragsgiver Selvaag bolig Oppdragsleder Heidi Havelin Kontaktperson Kristian Bekkenes Utarbeidet av Hanne Liland Bottolfsen Kopi Ansvarlig enhet 10233026 Bygningsforvaltning og Bygningsfysikk SAMMENDRAG Foreliggende notat oppsummerer registreringer fra en innledende ombrukskartlegging av Sandsli\u00e5sen 46. I hovedtrekk er f\u00f8lgende bygningsdeler vurdert til \u00e5 ha et ombrukspotensiale og b\u00f8r kartlegges ytterligere: - Betong hulldekker og betongkonstruksjoner under grunn - Steni fasadeplater - Vinduer og glass - Ventilasjonskanaler - Sanit\u00e6rutstyr i porselen - Utvendige steinheller Dersom det er \u00f8nskelig \u00e5 g\u00e5 videre med ombruk p\u00e5 Sandsli\u00e5sen 46 m\u00e5 det gjennomf\u00f8res en mer detaljert registrering p\u00e5 av de komponentene som er mest aktuelle for ombruk. 00 22.04.2022 Utsendt Hanne L. Bottolfsen Elsa M. Buvik Heidi Havelin REV. DATO BESKRIVELSE UTARBEIDET AV KONTROLLERT AV GODKJENT AV Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA Sandsli\u00e5sen 46 detaljregulering multiconsult.no Ombrukskartlegging 1 Innledning Multiconsult Norge AS har gjennomf\u00f8rt en innledende ombrukskartlegging av eksisterende bygningsmasse p\u00e5 Sandsli\u00e5sen 46. Sandsli\u00e5sen 46 er et kontorbygg oppf\u00f8rt i to byggetrinn, hhv. 1997 og 1999, med et totalt areal p\u00e5 ca. 9 700 m2. Det meste av bygningsmassen er per dags dato ikke i bruk, mens deler av bygget (i fl\u00f8y A, B og C) benyttes som kontorer av OSM Bergen Offshore AS. Ytterligere informasjon om bygget er gitt i Tabell 1. I tillegg disponerer Bergen Kommunale Luftveisklinikk halve Bygg G. Den innledende ombrukskartleggingen omfatter en overordnet vurdering av hvilke bygningsdeler som har et ombrukspotensiale basert p\u00e5 registreringer gjort p\u00e5 befaring 15. mars 2022. Det vil derfor kunne v\u00e6re komponenter som ikke ble registrert og som ikke er omtalt i foreliggende notat som likevel kan ha et ombrukspotensiale. Tabell 1 Eiendomsopplysninger Eiendomsopplysninger Byggeier: - Bygge\u00e5r: 1997 og 1999 Kommune: Bergen Antall bygninger: 1 (Fl\u00f8yer, A-H) Adresse: Sandsli\u00e5sen 46 Antall etasjer: 4, inkl. parkeringskjeller Postnr/Sted: 5254 Sandsli Hovedkonstruksjon: St\u00e5ls\u00f8yler, bindingsverk, betong hulldekker, korrugert st\u00e5lplatedekke mot tak. Gnr/Bnr: 116/195 BTA: 9 652,4 m2 Bygningstype: Kontorbygg Tomteareal: 16 768 m2 2 Ombruksvurdering 2.1 Generelt om ombruk Ombrukskartleggingen er utf\u00f8rt med form\u00e5l om \u00e5 identifisere komponenter og deres evne til \u00e5 bli ombrukt. De bygningskomponentene som er mest aktuelle for ombruk vil v\u00e6re: \u2022 Komponenter med en h\u00f8y r\u00e5varepris \u2022 Komponenter med lang teknisk levetid \u2022 Komponenter som er energikrevende \u00e5 framstille \u2013 disse har et h\u00f8yt klimagassutslipp I en bygning vil de ulike delene ha ulike levetider. B\u00e6rekonstruksjoner har lengst levetid mens tekniske komponenter og innredning gjerne er utdatert etter 5-10 \u00e5r1. En rekke bygningsmaterialer og -komponenter kan inneholde helse- og milj\u00f8skadelige stoffer, og det er forel\u00f8pig et \u00e5pent sp\u00f8rsm\u00e5l om de kan ombrukes. Disse bygningskomponentene m\u00e5 h\u00e5ndteres p\u00e5 en m\u00e5te som sikrer helse og milj\u00f8 med en separat milj\u00f8kartleggingsrapport. En milj\u00f8karleggingsrapport har ikke v\u00e6rt fremlagt i forbindelse med ombrukskartleggingen, og f\u00f8r man eventuelt g\u00e5r videre med ombruk m\u00e5 en slik kartlegging gjennomf\u00f8res. N\u00e5r bygningen rives, m\u00e5 demontering, kildesortering og avhending skje i henhold til en demonteringsplan og en avfallsplan. Rivningsprosessen har stor betydning for bygningskomponentenes og materialenes ombrukspotensial. Rivning m\u00e5 gj\u00f8res slik at ombrukbare komponenter tas ut f\u00f8r man begynner maskinell riving. 1 Prosjektering for ombruk og gjenvinning. Byggemilj\u00f8. 10216140-RIM-NOT-002 22. april 2022 Side 2 av 7 Sandsli\u00e5sen 46 detaljregulering multiconsult.no Ombrukskartlegging Det er flere muligheter for avsetning av brukbare byggevarer: \u2022 De kan brukes i nytt bygg p\u00e5 samme tomt. Dette krever at de tas ut og mellomlagres et annet sted, noe som medf\u00f8rer lagerkostnader \u2022 De kan benyttes i et annet prosjekt. Ideelt sett kan brukbare byggevarer tas ut og fraktes direkte til den andre prosjektet, men ofte passer det ikke helt i tid \u2013 mellomlagring m\u00e5 derfor ofte til. \u2022 Det finnes ogs\u00e5 akt\u00f8rer som henter komponenter som kan ombrukes direkte fra byggeplass og videreselger de (f.eks. Resirqel). I Sintefs rapport \u00abAnbefalinger ved ombruk av byggematerialer\u00bb er det nevnt flere akt\u00f8rer i markedet og portaler for videreformidling av komponenter tilgjengelige for ombruk. Dersom det er \u00f8nskelig fra byggherrens side \u00e5 g\u00e5 videre med ombruk m\u00e5 det gjennomf\u00f8res en mer detaljert registrering som inkluderer type, dimensjoner, antall, samt anbefalinger for demontering og lagring og eventuelle krav til dokumentasjon av ytelse. 2.2 Ombrukspotensiale Sandsli\u00e5sen 46 Basert p\u00e5 mottatte opplysninger er det ikke utf\u00f8rt st\u00f8rre oppgraderinger eller utskiftinger i bygget siden bygge\u00e5r som vil si at bygningsdeler og -komponenter er 23-25 \u00e5r gamle. Unntaket er innvendige overflater i fl\u00f8y A og B som i 2015 fikk nye teppefliser, malte innervegger og systemhimling, i tillegg til LED-belysning. I hovedtrekk vil samtlige tekniske komponenter ha passert sin tekniske levetid og er dermed ikke vurdert som aktuelle for ombruk. I tillegg er bygningsdeler som normalt er utfordrende \u00e5 ombruke (som innvendige overflater) og bygningsdeler med skader eller d\u00e5rlig tilstand ikke vurdert som aktuelle for ombruk i foreliggende notat. Det er likevel mulig at enkelte av disse bygningsdelene kan ombrukes med en annen funksjon (oppsirkulering). For mer detaljer rundt tilstand henvises det til tilstandsanalyse for Sandsli\u00e5sen 46 utarbeidet av Multiconsult, 10216140-01-RIB-RAP-001 Tilstandsrapport Sandsli\u00e5sen 46 rev.0. F\u00f8lgende bygningsdeler er vurdert som mest aktuelle for ombruk: \u2022 Byggets etasjeskillere best\u00e5r av hulldekker av betong, i tillegg best\u00e5r kjellervegger og tilh\u00f8rende tilfluktsrom og b\u00e6resystem i parkeringskjeller av betongkonstruksjoner. Bilde 1 Deler av synlig hulldekke over himling Bilde 2 Betongkonstruksjoner parkering Betong kan ombrukes p\u00e5 flere niv\u00e5er, hvor ombruk av betong som den er vil v\u00e6re den mest effektive m\u00e5ten og ombruk p\u00e5 det h\u00f8yeste niv\u00e5et vil gi st\u00f8rst reduksjon i milj\u00f8belastningen. Spesielt hulldekker vil kunne demonteres og ombrukes. De ulike niv\u00e5ene er oppsummert i Tabell 2. For ombruk p\u00e5 niv\u00e5 1 og 2 er det viktig \u00e5 avklare tilstand og unders\u00f8ke om det er tilstrekkelig overdekning over armeringen, karbonatisering og klorinnhold. 10216140-RIM-NOT-002 22. april 2022 Side 3 av 7 Sandsli\u00e5sen 46 detaljregulering multiconsult.no Ombrukskartlegging Tabell 2 Niv\u00e5er for ombruk av betong Niv\u00e5 Alternativ 1 Ombruk av bygget som det er, er helt klart den mest effektive m\u00e5ten \u00e5 ombruke betong p\u00e5. 2 Ombruk av betong som betongelementer, ved at for eksempel betongvegger sages opp i moduler for ombruk i samme bygg eller et annet sted 3 Ombruk av knust betong som tilslag i ny betong. All energien som gikk med til \u00e5 produsere sementen g\u00e5r tapt. Man utnytter kun betongen som pukk. Utslipp fra transport m\u00e5 legges til. 4 Nyttiggj\u00f8ring av betong som knust betong. All energien som gikk med til \u00e5 produsere sementen g\u00e5r tapt. Man utnytter kun betongen som pukk. Utslipp fra transport m\u00e5 legges til. \u2022 Deler av b\u00e6resystemet er utf\u00f8rt med st\u00e5ls\u00f8yler. I tillegg er yttertak utf\u00f8rt med korrugert st\u00e5lplatedekke mot flatt tak. St\u00e5l er generelt egnet for ombruk, i tillegg er det energikrevende \u00e5 fremstille og ombruk gir dermed en reduksjon i tilh\u00f8rende klimagassutslipp. Det mest effektive er \u00e5 ombruke st\u00e5let som det er. Derom det mangler dokumentasjon p\u00e5 st\u00e5let vil det kunne v\u00e6re behov for \u00e5 gjennomf\u00f8re testing og utarbeidelse ny dokumentasjon. Bilde 3 Innvendig st\u00e5ls\u00f8yle \u2022 Bygget har luftet kledning med fasadeplater antatt til \u00e5 v\u00e6re Steni-plater. Steni angir 60 \u00e5rs levetid p\u00e5 fasadeplatene og de har dermed en restlevetid p\u00e5 minst 35 \u00e5r. Fasadeplatene kan skrues ned og ombrukes. Fasadeplater med skader m\u00e5 sorteres bort og ombrukes ikke. 10216140-RIM-NOT-002 22. april 2022 Side 4 av 7 Sandsli\u00e5sen 46 detaljregulering multiconsult.no Ombrukskartlegging Bilde 4 Fasadeplater \u2022 Vinduer og glassfasader er av to-lags isolerglass. Vinduer har normalt lang levetid, i tillegge er produksjonen energikrevende. Vindusglass og -fasader p\u00e5 Sandsli\u00e5sen 46 vil ha en restlevetid p\u00e5 anslagsvis 35 \u00e5r, men vil ikke tilfredsstille dagens krav til energieffektivitet mtp. krav til U-verdi. Vinduene vil i tillegg kunne egne seg til innvendig bruk, eksempelvis i form av overlys eller glassvegger. Bilde 5 Vinduer sett fra innsiden Bilde 6 Glassfasade \u2022 Innvendige glassvegger. I fl\u00f8y A-C som i dag benyttes til kontorfasiliteter er kontorer og m\u00f8terom adskilt med innvendige glassvegger. Dersom disse enkelt lar seg demontere uten skader vil de fint kunne ombrukes som skillevegger andre steder. Eventuelle tekniske krav som lyd b\u00f8r avklares. 10216140-RIM-NOT-002 22. april 2022 Side 5 av 7 Sandsli\u00e5sen 46 detaljregulering multiconsult.no Ombrukskartlegging Bilde 7 Innvendige glassvegger, korridor Bilde 8 Innvendige glassvegger, mot m\u00f8terom \u2022 Ventilasjonskanaler har en lang teknisk levetid og er som regel godt egnet for ombruk, gitt at det ikke har oppst\u00e5tt skader som eksempelvis korrosjon. Kanaldeler med innvendig isolasjon vil ikke kunne ombrukes. Restlevetiden for kanalnett fra 1997/1999 estimeres til minst 35 \u00e5r. Utstyret m\u00e5 rengj\u00f8res innvendig f\u00f8r ombruk (f.eks. ved h\u00f8ytrykksspyling). Spiror\u00f8r er ogs\u00e5 godt egnet for ombruk. Lange lengder p\u00e5 ca. tre meter er lettest \u00e5 ombruke. Ventilasjonskanaler kan enkelt monteres ned ifm. riving. Dersom de ombrukes internt i bygget kreves det at ventilasjonskanalene mellomlagres i byggeperioden. Bilde 9 Ventilasjonskanaler over himling Bilde 10 Ventilasjonskanaler i kjelleretasje \u2022 Sanit\u00e6rutstyr i bygget er i hovedsak fra 1997 og 1999, mens i Fl\u00f8y A-C som er i bruk fremst\u00e5r utstyret til \u00e5 v\u00e6re fra nyere dato. Porselensservanter- og toalettsk\u00e5ler har normalt lang levetid med komponenter (som armaturer) som enkelt kan skiftes ut. Eldre sanit\u00e6rutstyr i porselen kan et utdatert design og h\u00f8yere vannforbruk enn dagens standard, men dersom funksjonelt vil det likevel kunne ombrukes. 10216140-RIM-NOT-002 22. april 2022 Side 6 av 7 Sandsli\u00e5sen 46 detaljregulering multiconsult.no Ombrukskartlegging Bilde 11 Servant og toalett i Fl\u00f8y A-C, antatt \u00e5 v\u00e6re Bilde 12 Servervant og toalett antatt fra 1997/1999 fra nyere tid enn 1997/1999 \u2022 Utvendige tilkomstarealer er belagt med steinheller. Steinerheller uten skader vil kunne ombrukes og er enkle \u00e5 demontere for ombruk dersom de ikke er limt eller fuget sammen. Steinhellene demonters og rengj\u00f8res. Bilde 13 Steinheller ved inngangsparti 3 Oppsummering Det er blitt utf\u00f8rt en overordnet ombrukskartlegging av Sandsli\u00e5sen 46. Kartleggingen har identifisert enkelte bygningsdeler og -komponenter i bygget som har et ombrukspotensiale. Dersom det er \u00f8nskelig \u00e5 g\u00e5 videre med ombruk p\u00e5 Sandsli\u00e5sen 46 m\u00e5 det gjennomf\u00f8res en mer detaljert registrering p\u00e5 bygget av de komponentene som er mest aktuelle \u00e5 ombruke. Kartleggingen b\u00f8r inkludere type, dimensjoner, antall/mengder, anbefalinger for demontering og lagring, CO2-/klimagassbesparelser og eventuelle krav til dokumentasjon av ytelse, samt en plan for hvor og hvordan bygningskomponentene er tenkt ombruk. I tillegg b\u00f8r det fremskaffes dokumentasjon (teknisk dokumentasjon og tegninger) for komponentene. For enkelte komponenter kan det v\u00e6re aktuelt \u00e5 gjennomf\u00f8re en mer omfattende kontroll for \u00e5 avdekke tilstand eller kvalitet dersom det ikke foreligge tilstrekkelig dokumentasjon, eller at det m\u00e5 utf\u00f8res pr\u00f8vetakning ifm. karlegging av milj\u00f8- og helsefarlige stoffer dersom bygget skal rives. 10216140-RIM-NOT-002 22. april 2022 Side 7 av 7 "
}