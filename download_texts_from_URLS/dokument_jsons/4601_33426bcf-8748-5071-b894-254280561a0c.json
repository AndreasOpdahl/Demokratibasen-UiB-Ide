{
  "dokument_id": "33426bcf-8748-5071-b894-254280561a0c",
  "doc_type": "case_attachment",
  "kommune": 4601,
  "tittel": "Fagnotat datert 07.11.2024",
  "url": "https://bergen.kommune.no/politikere-utvalg/api/fil/bk360/11467630/Fagnotat-datert-07-11-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15879-4 (Arbeidssted) Saksbehandler: Stine Stephansen Dato: 07.11.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 284/530/0/0 Garnes. Klage p\u00e5 rammetillatelse. St\u00f8ttemurer og etablering av veianlegg Nabo Wenche Hjortland (286/85 Garnesvegen 74 A) ved brev datert Hvem klager? 29.08.2024. St\u00f8ttemurer av naturstein i forbindelse med etablering av veianlegg langs Garnesvegen i n\u00e6rheten av Garnes Ungdomsskole. Etablering av Tiltaket veganlegg, inklusiv justering av veganlegget i forhold til arealplankartet, men i henhold til reguleringsplanens bestemmelse \u00a7 4.1.2. Rammetillatelse datert 16.08.2024 til oms\u00f8kte st\u00f8ttemurer og etablering Vedtaket av veganlegg. Det er gitt b\u00e5de midlertidige dispensasjoner og permanent dispensasjon fra reguleringsplanen, se punkt 1. Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone. Eiendommen omfattes av Planstatus reguleringsplan 65940000, Garnes ungdomsskole, ikrafttredelsesdato 16.06.2021 og er regulert til samferdselsanlegg. Klager p\u00e5 vedtak om \u00e5pen kj\u00f8ring i \u00abpostveien\u00bb og over/gjennom sin parkeringsplass p\u00e5 eiendommen 286/85. Det m\u00e5 opp bom ved \u00f8vre ports\u00f8yle, ikke nede i starten av veien. Kan ikke ha gjennomgangstrafikk, Klagegrunner da det kan oppst\u00e5 farlige situasjoner for skolebarn som g\u00e5r og sykler. Holder ikke med skilt om privat vei. Er blitt lovet mur/kant for \u00e5 markere skillet mellom \u00abpostveien\u00bb og parkeringsplassen. Behov for ytterligere Det er ikke behov for ytterligere saksbehandling ved en eventuell saksbehandling ved omgj\u00f8ring. eventuell omgj\u00f8ring Anbefalt vedtak Rammetillatelse datert 16.08.2024 opprettholdes. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er tidligere s\u00f8kt om tiln\u00e6rmet akkurat de samme tiltakene i sak BYGG- 2024/10586. S\u00f8knaden ble avsl\u00e5tt i vedtak datert 02.05.2024. Det er mottatt ny s\u00f8knad hvor det er s\u00f8kt om en ekstra dispensasjon, mens noen dispensasjoner er omgjort fra s\u00f8knad om permanent dispensasjon til s\u00f8knad om midlertidig dispensasjon i maksimalt 3 \u00e5r eller inntil ny reguleringsplan for Garnesvegen er vedtatt. Oms\u00f8kt tiltak gjelder st\u00f8ttemurer av naturstein i forbindelse med etablering av veianlegg langs Garnesvegen i n\u00e6rheten av Garnes Ungdomsskole: Mur 1; Lengde 22 meter, maksimal h\u00f8yde 2,0 meter Mur 2; Lengde 32 meter, maksimal h\u00f8yde 1,0 meter Mur 3; Lengde 11,2 meter, maksimal h\u00f8yde 1,2 meter. Mur 4; Lengde 58 meter, maksimal h\u00f8yde 2,4 meter. Mur 5; Lengde 42 meter, maksimal h\u00f8yde 3,8 meter. Etablering av veianlegg, inklusiv justering av veianlegget i forhold til arealplankartet, men i henhold til reguleringsplanens bestemmelse \u00a7 4.1.2 om tillatelse til \u00abmindre justering mellom arealform\u00e5lene innenfor \u00absamferdselsanlegg og teknisk infrastruktur\u00bb. Tiltaket er avhengig av dispensasjoner fra reguleringsplanen. Det er i rammetillatelsen gitt f\u00f8lgende dispensasjoner: Det gis midlertidig dispensasjon i maksimalt 3 \u00e5r eller til ny reguleringsplan for Garnesvegen er vedtatt, fra reguleringsplan nummer 65940000 for f\u00f8lgende forhold: \u2022 \u00a7 4.2.4 om opparbeidelse av sykkelvei o_SS. \u2022 Utforming av o_SKV1 (fylkesvei Garnesveien) vedr\u00f8rende regulert plassering i arealplankartet. \u2022 Utforming av o_SGG06 og o_SS ved avkj\u00f8rsel f_SV2 vedr\u00f8rende plassering i arealplankartet. De midlertidige dispensasjonene gis p\u00e5 vilk\u00e5r av at eventuell endring av utforming av Samferdselsanleggene i ny reguleringsplan for Garnesvegen i forhold til utforming i denne tillatelsen, skal utformingen av samferdselsanleggene v\u00e6re endret og opparbeidet etter ny reguleringsplan for Garnesvegen, senest et \u00e5r etter at ny reguleringsplan er vedtatt. Midlertidig dispensasjon gis videre p\u00e5 vilk\u00e5r om at det ikke kan gis ferdigattest for Garnes Ungdomsskole f\u00f8r den regulerte l\u00f8sningen er utf\u00f8rt, eller det er vedtatt en ny reguleringsplan for samferdselsanlegget og man er i tr\u00e5d med denne. Midlertidig dispensasjon gis til slutt p\u00e5 vilk\u00e5r av at gangvei/fortau p\u00e5 vestside av Garnesvegen opparbeides med minimum veibredde 2,5 meter med skulder 0,25 meter og gr\u00f8ft i tillegg. Det gis permanent dispensasjon fra reguleringsplan nummer 65940000 for f\u00f8lgende forhold: Saksnummer KLAGE-2024/15879 Side 2 av 7 \u2022 \u00a7 4.2.7 om maksimal murh\u00f8yde p\u00e5 2,5 meter innenfor o_SVG02. \u2022 Endret plassering av o_SGG10 inklusiv etablering av mur 3 med hensyn plassering i reguleringsplanens arealplankart. \u2022 Byggegrense mot vei for etablering av mur 3 og 5. Det er 14.10.2024 s\u00f8kt om tillatelse til endring av rammetillatelsen datert 16.08.2024. Endringen knytter seg til fjerning av eksisterende vannledning og legging av ny vannledning \u00d8300, total lengde ca. 100 meter. Det ble 25.10.2024 gitt tillatelse til oms\u00f8kt endring. Tillatelsen gis p\u00e5 vilk\u00e5r av at det f\u00f8r arbeidene langs fylkesveien starter m\u00e5 innhentes gravetillatelse fra Vestland fylkeskommune. Tillatelsen gis videre p\u00e5 vilk\u00e5r av at arbeidene som ber\u00f8rer det historiske veifaret blir utf\u00f8rt p\u00e5 en sk\u00e5nsom m\u00e5te og at det historiske veifaret blir tilbakef\u00f8rt til opprinnelig stand. 1.2. Opplysninger av vesentlig betydning for behandling av klagen Statens Vegvesen har gitt forh\u00e5ndsuttalelse 12.06.2024. Oppsummeringen deres er at: \u00abDet er blir s\u00f8kt om dispensasjon ved Garnes ungdomsskole for trafikale l\u00f8sninger, med et enklere tilbud for myke trafikanter p\u00e5 Garnesvegen enn det opprinnelig planarbeid la til grunn. Oms\u00f8kte tiltak ligger innenfor et areal p\u00e5 ca 500 meter. Her \u00f8nsker man \u00e5 g\u00e5 for en fortausl\u00f8sning som tilbud til myke trafikanter, fremfor en mer arealkrevende l\u00f8sning med seperasjon av g\u00e5ende og syklende. Vestland fylkeskommune er fra 2020 vegeier p\u00e5 Fv 5354, Garnesvegen og vil slik vi har forst\u00e5tt st\u00e5 som ansvarlig for sluttf\u00f8ringen av reguleringsplanen for Garnesvegen, der oms\u00f8kte l\u00f8sninger er en del av dette planarbeidet. Vestland fylkeskommune er vegeier p\u00e5 Fv 5354. Veieier skal da s\u00f8rge for at veien har en standard som ivaretar tilfredsstillende trafikksikkerhet og effektiv avvikling av trafikken p\u00e5 en milj\u00f8messig m\u00e5te. Veieier m\u00e5 finne l\u00f8sninger som er tr\u00e5d med vegnormaler og h\u00e5ndb\u00f8ker for det aktuelle omr\u00e5det. Dersom det er valgte l\u00f8sninger som er i strid med gjeldende regelverk, skal det s\u00f8kes avvik for dette. Vi legger dette til grunn for oms\u00f8kte tiltak. Strengt tatt burde reguleringsplanen for Garnesvegen v\u00e6re ferdigstilt f\u00f8r man satte i gang med arbeider her. Vi har likevel forst\u00e5else for at det er behov for \u00e5 komme i gang med tiltakene ved Garnes ungdomskole. Det er en uheldig utvikling at man har latt reguleringen ved Garnes ungdomsskole g\u00e5 ut over postvegen med etablering av kollektivterminal som dekker deler av denne. Vi ber om at man tar hensyn til postvegen ved evt. dispensasjoner i saken med p\u00e5f\u00f8lgende tiltak.\u00bb Statens vegvesen har ogs\u00e5 gitt uttalelse 15.08.2024 hvor de skriver: Saksnummer KLAGE-2024/15879 Side 3 av 7 Vestland fylkeskommune har gitt forh\u00e5ndsuttalelse 18.06.2024. Oppsummert skriver fylkeskommunen at: \u00abNabovarselet opplyser dei delane av tiltaket som krev dispensasjon p\u00e5 ein god m\u00e5te. Vi meiner det varsla tiltaket ikkje \u00abvesentleg tilsidesetter\u00bb Vestland fylkeskommune sine interesser som vegstyresmakt. Etter v\u00e5r vurdering vil tiltaket ivareta framkomst og trafikktryggleik for trafikantane p\u00e5 ein god m\u00e5te. Vi meiner fordelane med tiltaket samla sett vil vere \u00abkl\u00e5rt st\u00f8rre\u00bb enn ulempene. Jf. v\u00e5r haldning til planarbeidet med Garnesvegen. Vi oppmodar kommunen om \u00e5 gi dispensasjonar og mellombelse dispensasjonar slik dei er varsla, evt. p\u00e5 vilk\u00e5r som kommunen opnar for i brev den 02.05.2024.\u00bb Bymilj\u00f8etaten ga 04.03.2024 uttalelse til den tidligere s\u00f8knaden (saksnummer BYGG- 2024/10586). \u00abTiltaket ber\u00f8rer ikke veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Bymilj\u00f8etaten har f\u00f8lgende betingelser ved dispensasjon: Ingen deler av muren (vist som mur 5 i tegning B500), skal komme n\u00e6rmere midten av kommunal veg enn ca. 4,13 meter, slik innsendt situasjonsplan datert 27.11.2023 viser. Muren skal ikke komme i konflikt med frisiktsoner til vegkryss eller egen avkj\u00f8rsel. Det kan ikke rettes erstatningskrav mot vegholder ved skade p\u00e5 mur som kan oppst\u00e5 ved vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere enn gjeldende byggegrense mot kommunal veg. Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av muren kan starte, dersom dette er aktuelt. For godkjenning av detaljerte tekniske vegplaner av kommunal veg vises det til saksnummer 2023/70577.\u00bb S\u00f8knaden er sendt p\u00e5 separat h\u00f8ring til statsforvalteren og fylkeskommunen for uttalelse, og det er ikke mottatt noen tilbakemelding. Ansvarlig s\u00f8ker har opplyst at det er foretatt nabovarsling i samsvar med pbl. \u00a7 21-3, b\u00e5de i forbindelse med ny s\u00f8knad og to ganger i forbindelse med tidligere innsendt s\u00f8knad. Det er totalt kommet 5 merknader fra 6 naboer. Merknad mottatt fra g\u00e5rdsnummer 284 bruksnummer 522, Kjel\u00e5vegen 3B (Kenneth Lie) g\u00e5r i hovedsak ut p\u00e5 \u00f8nske om n\u00e6rmere spesifisering av hvilke tiltak som nabovarslet gjelder spesielt i grensen til Kjel\u00e5vegen 3B. Merknad er mottatt fra g\u00e5rdsnummer 286 bruksnummer 58, Garnesveien 71 (Karstein Andersen). Merknaden er tiln\u00e6rmet identisk med merknad til opprinnelig s\u00f8knad: \u00abJeg stiller sp\u00f8rsm\u00e5l som sist, da de laget fortau flyttet de kloakk kum inn i v\u00e5r utkj\u00f8rsel ,69/71, for \u00e5 f\u00e5 plass til fortau og ny drenering langs veien. Kummen som ligger i v\u00e5r utkj\u00f8rsel siger, noe Saksnummer KLAGE-2024/15879 Side 4 av 7 som gj\u00f8r at asfalten som vi m\u00e5tte legge sprekker opp, h\u00e5per dere kan gj\u00f8re noe med det n\u00e5r dere f\u00f8rst holder p\u00e5 i omr\u00e5det\u00bb. Merknader fra g\u00e5rdsnummer 286 bruksnummer 296, Garnesveien 68 og 70 (Remi Rolland og Ingrid Haugsdal) g\u00e5r i hovedsak ut p\u00e5 at de \u00f8nsker at den del av utkj\u00f8rselveien de \u00abf\u00e5r tilbake\u00bb b\u00f8r heves slik at det kan etableres en gjesteparkeringsplass. Merknad fra g\u00e5rdsnummer 286 bruksnummer 85, Garneveien 74A (Wenche Hjortland) g\u00e5r i hovedsak ut p\u00e5 sp\u00f8rsm\u00e5l om det skal etableres vei/gang og sykkelvei p\u00e5 felles parkeringsplass for 74 A-D. Det opplyses at det kun er gitt tillatelse til \u00e5 ta av parkeringsplass for \u00e5 lage innkj\u00f8rsel p\u00e5 motsatt side. Merknad fra g\u00e5rdsnummer 286 bruksnummer 85, Garnesveien 74C (Unni Borge v/Trond Borge) om at plassering av bom syd for denne eiendommen medf\u00f8rer at biler m\u00e5 rygge 100 meter fra nord for \u00e5 komme til eiendommen og at dette kan medf\u00f8re trafikkfarlige situasjoner. Man anmoder om at bom flyttes til nordside av gnr 286 bnr 85. S\u00f8ker har kommentert merknadene i brev (S\u00f8knad om rammetillatelse) datert 24.06.2024. Vi viser til s\u00f8kers kommentarer og rammetillatelsen punkt 3.2 hvor vi har vurdert at nabomerknadene er tilstrekkelig kommentert. For \u00f8vrige vurderinger er det vist til dispensasjonsbehandlingen i rammetillatelsen punkt 3.8. 2. Om klagen og tilsvar til klagen Klagen fra Wenche Hjortland (gnr 286 bnr 85, Garnesvegen 74A) er kort og hitsettes i sin helhet: \u00abHenviser til saksnr. Bygg-2024/14508, side 6 av 27. Eg vil med dette klage p\u00e5 vedtak om \u00e5pen kj\u00f8ring i \u00abpostveien\u00bb og over/gjennom v\u00e5r parkeringsplass p\u00e5 eiendom 286/85, Garnesvegen 74a-d. De m\u00e5 opp bom ved \u00f8vre ports\u00f8yle til 74c, og ikkje nede i starten av vegen. Vi kan ikkje ha gjennomgangs trafikk kj\u00f8rende der, da de kan oppst\u00e5 farlige situasjoner for skolebarn som b\u00e5de g\u00e5r og sykkler. De holder ikkje bare med et skilt om privat vei. Vi ble lovet en mur/kant for \u00e5 markere skille mellom \u00abpostveien\u00bb og parkeringsplassen, siden innkj\u00f8rselen til parkeringen m\u00e5tte flyttes til motsatt side, noe eg ikkje ser kommer frem. Om de er noe uklart med forklaringen, s\u00e5 er de kanskje like greit med en synsfaring.\u00bb Multiconsult v/Hallvard Ellingsberg har 16.09.2024 i tilsvar til klagen kommentert at etter deres vurdering er ikke klagen relevant for byggesaken, men tiltakshaver vil g\u00e5 i dialog med beboerne i Garnesvegen 74A-D for \u00e5 fors\u00f8ke \u00e5 finne en omforent l\u00f8sning. Multiconsult understreker at merknaden ikke er relevant for den innvilgede dispensasjonen som nabovarselet var knyttet til. Stenging av postveien for gjennomkj\u00f8ring fra f_SV2, stenging av eksisterende avkj\u00f8rsel til Garnesvegen 74 (gnr 286 bnr 85), og ny avkj\u00f8rsel til denne eiendommen fra f_SV2 er en forutsetning i reguleringsplanen. Det er riktig at kant/mur for \u00e5 markere skillet mellom postveien og parkeringsplassen ble l\u00f8ftet frem p\u00e5 m\u00f8te mellom tiltakshaver og naboer 23.11.2023. Fysisk skille med kant/mur er imidlertid ikke en del av det oms\u00f8kte tiltaket, og ikke relevant for byggesaken eller dispensasjonen. Reguleringsplanen Saksnummer KLAGE-2024/15879 Side 5 av 7 forutsetter at eksisterende avkj\u00f8rsel skal stenges, men tar ikke stilling til om dette skal gj\u00f8res fysisk eller med skilting. B\u00e5de klagen og nabomerknaden peker p\u00e5 flytting av bom, som stenger postveien for gjennomkj\u00f8ring, som en l\u00f8sning. Som nevnt er stengingen av postveien for gjennomkj\u00f8ring fra f_SV2 en forutsetning i reguleringsplanen. I denne anledning vises det ogs\u00e5 til plan- og bygningslovens \u00a7 1-9 som sier at det ikke kan klages p\u00e5 forhold som ble avgjort i bindende reguleringsplan. Plasseringen av bommen ivaretar flere hensyn som \u00e5 hindre gjennomkj\u00f8ring / kj\u00f8ring p\u00e5 g/s vei, hindre u\u00f8nsket stans/ parkering p\u00e5 g/s- vei og redusere hastighet p\u00e5 syklister. Etter Multiconsults vurdering dreier det seg om privatrettslige forhold og behov som m\u00e5 l\u00f8ses i minnelighet utenfor byggesaken. L\u00f8sningen, som er skissert for \u00e5 im\u00f8tekomme behovet i Garnesvegen 74C, \u00e5pner ikke for allmenn gjennomkj\u00f8ring, men gj\u00f8r et unntak for drosjebiler. Dersom klagen tas til f\u00f8lge inneb\u00e6rer dette et vilk\u00e5r om at eksisterende avkj\u00f8rsel m\u00e5 stenges fysisk. Det vises til klagen og tilsvar til klagen i sin helhet. 3. Vurdering av klagen Det klages p\u00e5 \u00abvedtak om \u00e5pen kj\u00f8ring i \u00abpostveien\u00bb og over/gjennom v\u00e5r parkeringsplass p\u00e5 eiendom 286/85, Garnesvegen 74a-d.\u00bb Klager \u00f8nsker bom ved \u00f8vre ports\u00f8yle til 74C, ikke nede i starten av veien, da klager ikke vil ha gjennomgangstrafikk med kj\u00f8rende fordi det kan oppst\u00e5 farlige sitasjoner for skolebarn som g\u00e5r og sykler, og klager mener at det ikke holder \u00e5 bare sette opp et skilt om privat vei. Vi viser til at stenging av postveien for gjennomkj\u00f8ring fra f_SV2 er en forutsetning i reguleringsplanen. Bildet under viser vedtatt reguleringsplan (til h\u00f8yre), hvor det p\u00e5 plankartet er vist regulert trafikksituasjon og markert med to tykke, svarte streker (markert med r\u00f8d ring p\u00e5 nederste bilde) at det skal v\u00e6re fysisk avsperring. Den fysiske avsperringen er alts\u00e5 tegnet inn i plankartet, og plasseringen av denne er regulert. Det f\u00f8lger av pbl. \u00a7 1-9 at det i byggesaken ikke kan klages p\u00e5 forhold som er avgjort i bindende reguleringsplan. Saksnummer KLAGE-2024/15879 Side 6 av 7 Klager anf\u00f8rer at \u00abVi ble lovet en mur/kant for \u00e5 markere skille mellom \u00abpostveien\u00bb og parkeringsplassen, siden innkj\u00f8rselen til parkeringen m\u00e5tte flyttes til motsatt side, noe eg ikkje ser kommer frem. Om de er noe uklart med forklaringen, s\u00e5 er de kanskje like greit med en synsfaring.\u00bb Klager \u00f8nsker en mur/kant, men vi presiserer at mur/kant ikke er en del av s\u00f8knaden/oms\u00f8kte tiltak, og dette vil v\u00e6re et privatrettslige anliggende mellom tiltakshaver og klager. Multiconsult har opplyst at de ikke anser dette som relevant for byggesaken, men de vil g\u00e5 i dialog med beboerne for \u00e5 fors\u00f8ke \u00e5 finne en omforent l\u00f8sning. N\u00e5r det gjelder klagers kommentar om befaring, har vi vurdert at saken er tilstrekkelig opplyst og at det ikke er behov for befaring. Vi bemerker at befaring uansett ikke er noe klager har rettskrav p\u00e5. For \u00f8vrig kan vi etter en gjennomgang av rammetillatelsen ikke se at det hefter feil ved denne. 4. Konklusjon Rammetillatelse datert 16.08.2024 opprettholdes. Klagen tas ikke til f\u00f8lge. Vedlegg: 1. Situasjonskart 2. Ortofoto 3. Situasjonsplan 4. Flyfoto 5. Tegninger 6. Tilsvar til klagen datert 16.09.2024 7. Klage datert 29.08.2024 8. Tillatelse til endring datert 25.10.2024 9. Rammetillatelse datert 16.08.2024 10. Uttalelse fra Statens vegvesen datert 15.08.2024 11. Uttalelse fra Statens vegvesen datert 12.06.2024 12. Uttalelse fra Vestland fylkeskommune datert 18.06.2024 13. Uttalelse fra Bymilj\u00f8etaten datert 04.03.2024 14. S\u00f8knad om rammetillatelse 15. Nabomerknader 16. Notat fra Multiconsult - flomveier Saksnummer KLAGE-2024/15879 Side 7 av 7 "
}