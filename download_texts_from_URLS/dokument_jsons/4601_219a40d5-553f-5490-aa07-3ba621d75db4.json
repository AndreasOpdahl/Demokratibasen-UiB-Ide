{
  "dokument_id": "219a40d5-553f-5490-aa07-3ba621d75db4",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 43 fra Eira Vilde Garrido (SV) vedr\u00f8rende kulturskolens arrangementer. Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10358036/Svar-pa-skriftlig-sporsmal-nr-43-fra-Eira-Vilde-Garrido-SV-vedrorende-kulturskolens-arrangementer-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/70937-3 Saksbehandler: Gerd Nilsen Fra Dato: 10. mai 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 43 fra Eira Vilde Garrido (SV) vedr\u00f8rende kulturskolens arrangementer. Utvalg for finans, kultur og n\u00e6ring P\u00e5 grunn av at budsjettet for 2024 er sprengt, vil det ikke bli arrangert konserter, forestillinger eller fremvisninger fra 1. mai og utover h\u00f8sten 2024 ved kulturskolen. Ved \u00e5 holde tilbake disse utgiftene i \u00e5r, h\u00e5per kulturskolen \u00e5 kunne finne rom til \u00e5 arrangere konserter og lignende til jul, men dette er ikke sikkert. Det er med tungt hjerte at Kulturskolen m\u00e5 ta disse tiltakene. Sp\u00f8rsm\u00e5l til byr\u00e5den: Er kulturbyr\u00e5den klar over situasjonen? Vil det bli iverksatt tiltak for \u00e5 muliggj\u00f8re at kulturskolen kan gjennomf\u00f8re konserter i 2024? Og hvordan vil man sikre at man ikke havner i en lignende situasjon i fremtidige \u00e5r? Svar fra byr\u00e5den: Byr\u00e5den takker for sp\u00f8rsm\u00e5l ang\u00e5ende kulturskolens \u00f8konomi og avgj\u00f8relse om \u00e5 prioritere \u00e5 avlyse sommerkonsertene for 2024. Byr\u00e5den er godt informert om situasjonen, og har v\u00e6rt i dialog med kulturskolen. Det er vurdert ulike l\u00f8sninger og alternativer til avlysningene. Kulturskolen er n\u00e5 i gang og gjenoppretter tidligere avtaler for \u00e5 kunne gjennomf\u00f8re konsertene tiln\u00e6rmet slik opprinnelig planlagt. For \u00e5 unng\u00e5 en lignende situasjon senere er det viktig \u00e5 opprettholde tett og god dialog mellom alle involverte parter p\u00e5 et tidlig stadium slik at alle er godt informert om mulige konsekvenser av \u00f8konomisk styring eller innsparing. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}