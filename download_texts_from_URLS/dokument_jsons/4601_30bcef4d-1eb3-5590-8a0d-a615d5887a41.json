{
  "dokument_id": "30bcef4d-1eb3-5590-8a0d-a615d5887a41",
  "doc_type": "case_attachment",
  "kommune": 4601,
  "tittel": "Vedlegg I Forh\u00e5ndsuttalelse",
  "url": "https://bergen.kommune.no/politikere-utvalg/api/fil/bk360/8093062/Vedlegg-I-Forhandsuttalelse",
  "tekst": " Vedlegg I1 JIBO Consult Att: \u00d8kland John Ingvald Welhavens gate 49B 5006 BERGEN Refnr. Arkivkode Saksnr. Saksbehandler Dato LCJL7883 GID 30/125 2021/47825 Thomas Flesland Bergen, 17.04.23 Forh\u00e5ndsuttalelse fra Bergen Vann for private VA-anlegg Gnr 30 bnr 125 Grimstadholmen 53 Tiltak Eksisterende bolig tilknyttes kommunalt vann og spillvann R\u00f8rteknisk anlegg Nyanlegg stikk- og fellesledninger for vann og spillvann. Utfasing av br\u00f8nn og slamavskiller Tiltakshaver Jan Kristian Jakobsen Ansvarlig s\u00f8ker JIBO Consult Ansvarlig PRO JIBO Consult Ansvarlig UTF ALTIVANN R\u00d8R OG VENTILASJON AS Vi viser til s\u00f8knad om forh\u00e5ndsuttalelse for privat VA-anlegg, mottatt 05.04.2023. Opplysning om statisk trykkh\u00f8yde p\u00e5 det kommunale vannledningsnett i omr\u00e5det: Statisk trykkh\u00f8yde p\u00e5 kommunalt vannledningsnett i omr\u00e5det er normalt maks 124 moh. Tiltak som oms\u00f8kt, innvilges p\u00e5 f\u00f8lgende vilk\u00e5r: Spesielle akseptkriterier: Tilknytning eksisterende bygninger: Tilknytning til offentlig vann- og avl\u00f8psnett for eksisterende bygninger er et s\u00f8knadspliktig tiltak etter plan- og bygningsloven. Det skal derfor innhentes tillatelse til tiltaket fra bygningsmyndigheten f\u00f8r tiltaket settes i gang. S\u00f8knadsskjema til bygningsmyndigheten finner du her: https://dibk.no/saksbehandling/byggsok/Byggesaksblanketter/. Maks. tillatt trykk etter innvendig hovedstengeventil skal ikke overstige 6 bar. Ved h\u00f8yere trykk m\u00e5 innvendig reduksjonsventil monteres. Utkobling av slamavskiller: Ved tilknytning til kommunalt avl\u00f8psanlegg skal slamavskilleren kobles ut. Siste t\u00f8mming av slamavskilleren m\u00e5 bestilles hos Bergen Vann en til to dager f\u00f8r tanken kobles ut, og denne t\u00f8mmingen av slamavskilleren er gratis. Bestill siste t\u00f8mming via epost Septikk@bergen.kommune.no Utvendig hovedstengeventil: Utvendig hovedstengeventil skal monteres s\u00e5 n\u00e6r hovedledning som mulig, men ikke i kj\u00f8rebane. Ved \u00e5pen bebyggelse skal stengeventiler plasseres like innenfor tomtegrensen. Stake og spylepunkt- spillvannsledning: Det skal alltid v\u00e6re minimum et stakepunkt p\u00e5 stikkledningen. Maks avstand mellom stakekummene skal v\u00e6re 40 m, men maks 20 m til f\u00f8rste kum etter forgrening p\u00e5 hovedledning. Det skal ogs\u00e5 monteres stakekummer ved vinkelendringer p\u00e5 til sammen 90 grader eller mer. Generelle akseptkriterier: Det fremmes s\u00f8knad til bygningsmyndigheten i henhold til kravene for s\u00f8knadspliktige tiltak i plan- og bygningsloven (pbl.). I tillegg til plan- og bygningsloven og dens forskrifter, skal tiltaket ogs\u00e5 dekke kravene i VA-norm og sanit\u00e6rreglementet for Bergen kommune. Videre m\u00e5 leveringsbetingelser og \u00f8vrige bestemmelser for abonnenter tilknyttet kommunens VA-nett aksepteres. Ved st\u00f8rre avvik fra planer innsendt i forbindelse med s\u00f8knad om forh\u00e5ndsuttalelse skal reviderte planer innsendes til Bergen Vann for godkjennelse f\u00f8r utf\u00f8relse. Bergen Vann kan da stille nye akseptkriterier. Det forutsettes at tiltakshaver har sikret seg n\u00f8dvendige rettigheter/erkl\u00e6ringer for ledningsgrunn over annen eiendom, og for tilknytning og vedlikehold av private fellesledninger. Det forutsettes at ansvarlig foretak har foretatt en faglig vurdering av eksisterende private fellesledninger og funnet b\u00e5de kvalitet og kapasitet tilfredsstillende for den \u00f8kte belastning for\u00e5rsaket av den prosjekterte stikkledningen. Det forutsettes at ansvarlig kontrollerende b\u00e5de for prosjektering og utf\u00f8relse er kjent med sitt ansvar etter plan- og bygningsloven og dens forskrifter, og at foretaket ved hjelp av sitt kontrollsystem og rutiner sikrer at ogs\u00e5 gjeldende tekniske bestemmelser blir fulgt. Bergen Vann har ikke gjennomg\u00e5tt de tekniske planer i detalj, og om det senere oppdages feil eller mangler med tiltaket, vil det bli forlangt retting eller komplettering. Tekniske avvik fra VA-norm eller Sanit\u00e6rreglement tillates kun etter skriftlig s\u00f8knad om dispensasjon. Engangsgebyr skal betales iht. \u00a7 7 i \"Forskrift om vann- og avl\u00f8psgebyrer i Bergen kommune\u201d vedtatt 09.08.2015. (Dette er ogs\u00e5 \u00e5 anse som forh\u00e5ndsvarsling iht. fvl. \u00a716). \u00c5rsgebyr skal betales iht. \u00a78 i \"Forskrift for vann- og avl\u00f8psgebyrer i Bergen kommune\u201d vedtatt 09.08.2015 (dette er ogs\u00e5 \u00e5 anse som forh\u00e5ndsvarsling iht. fvl. \u00a716). Teknisk sluttdokumentasjon skal innsendes Bergen Vann n\u00e5r tiltaket er utf\u00f8rt, og skal normalt omfatte: Elektronisk skjema for sluttdokumentasjon. Opplysninger om saksnummer for byggesaken. Aktuelle erkl\u00e6ringer (tinglyste). Dokumentasjon p\u00e5 tiltakets endelige plassering p\u00e5 en av to m\u00e5ter: Innm\u00e5lte koordinatverdier: Data sendes digitalt i SOSI-format sammen med koordinatliste, situasjonskart som bygget og profiltegning. Korrekt inntegning p\u00e5 VA-ledningskart (M=1:250/1:500): Situasjonskart som bygget skal vise nye ledninger med installasjoner fra veggliv til tilknytningspunkt p\u00e5 offentlig ledning, eksisterende ledninger, stoppekran, tilknytningspunkt, kummer, bend, fettutskiller, oljeutskiller m.m. Dimensjon og material p\u00e5 kummer og ledninger skal ogs\u00e5 oppgis. Dersom ledninger eller installasjoner er fjernet eller nedlagt, skal dette fremg\u00e5 av kartet (vis hvor overgang/p\u00e5kobling er mellom nye og eksisterende ledninger). M\u00e5lsatt skisse over utvendig stoppekran og kum m\u00e5lt fra veggliv/grunnmur (kryssm\u00e5lt med m\u00e5leb\u00e5nd). M\u00e5lsatt skisse over tilknytningspunkt p\u00e5 offentlig vann- og spillvannsnett. M\u00e5lsatt lengdeprofil for stikkledninger og fellesledninger, med kumbunn og -topp riktig h\u00f8ydesatt. Lengdeprofilen skal angi dimensjoner og materiale p\u00e5 ledninger og kummer og terrengh\u00f8yde. Dokumentasjon p\u00e5 at det er montert skilt som viser stengeventilen sin beliggenhet (foto kan brukes). For \u00f8vrig kan vi opplyse: * Forh\u00e5ndsuttalelse fra Bergen Vann gjelder i 3 \u00e5r fra utstedelsesdato. Dersom fristen er utg\u00e5tt skal det innsendes ny komplett s\u00f8knad. Kopi av forh\u00e5ndsuttalelse med akseptkriterier m\u00e5 vedlegges n\u00e5r s\u00f8knad om tiltak sendes til bygningsmyndigheten for behandling etter plan- og bygningsloven. V\u00e6r vennlig \u00e5 henvise til sak ved korrespondanse i denne saken (for eksempel ved innsendelse av supplerende dokumentasjon, reviderte planer, sluttdokumentasjon osv.). Innsendelse av dokumentasjon skal gj\u00f8res via Entrepren\u00f8rportalen Har du sp\u00f8rsm\u00e5l? Dersom du mener at opplysningene v\u00e5re ikke er korrekt eller du har annen relevant informasjon, ber vi om at du kontakter oss s\u00e5 snart som mulig og senest 14 dager fra brevets dato. Husk \u00e5 oppgi 2021/47825 ved alle henvendelser i denne saken. Dersom du har sp\u00f8rsm\u00e5l, ta kontakt med Bergen Vann p\u00e5 telefon 55 56 60 00 eller p\u00e5 e-post til bergenvann@bergen.kommune.no. Ved innsendelse av dokumenter i forbindelse med saken, bruk e-post vann.avlop@bergen.kommune.no. Dokumentasjon/s\u00f8knader utf\u00f8rt av profesjonelle foretak skal sendes inn via Entrepren\u00f8rportalen, hvor saksnummer 2021/47825 oppgis. Med hilsen Bergen Vann Solveig Hovland fagansvarlig PBL Thomas Flesland - Saksbehandler Dokumentet er godkjent elektronisk. Kopi til: Navn Adresse Postnummer Sted JAKOBSEN JAN KRISTIAN GRIMSTADHOLMEN 53 5252 S\u00d8REIDGREND "
}