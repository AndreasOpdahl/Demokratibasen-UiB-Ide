{
  "dokument_id": "aec4409d-15d8-5159-b441-afec996b8c1f",
  "doc_type": "case_attachment",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 18.03.2025",
  "url": "https://bergen.kommune.no/politikere-utvalg/api/fil/bk360/12440488/Protokoll-kommunalt-rad-for-personer-med-funksjonsnedsettelse-18-03-2025",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 18. mar. 2025 holdt kommunalt r\u00e5d for personer med funksjonsnedsettelse m\u00f8te i Bergen r\u00e5dhus, m\u00f8terom Store Milde. Til stede: Alexander Lunde Petersen Bj\u00f8rn Greve Ellinor Hj\u00f8rnevik Geir Ivar Kval\u00f8y Kavlie \u00c5slaug Kalstad Michael S\u00f8nnesyn Sonja Ljostveit Olaug Nilssen Gro Stalheim Iversen (vara) Forfall: Kari Tungesvik Kristian Thorkildsen Fra administrasjonen: Seniorr\u00e5dgiver Ann Kristin Bergen (til sak 48/25), spesialr\u00e5dgiver Eva Hille (til sak 49/25), byr\u00e5d Marte Monstad (til sak 53/25), byr\u00e5d Jacob M\u00e6hle (til sak 54/25) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 00:00 og ble hevet kl. 17:00 1 Saksliste Saksnr. Arkivsak Sakstittel Side 45/25 2025/05083-16 Godkjenning av innkalling og saksliste 3 46/25 2025/05084-11 \u00c5pen halvtime 3 47/25 2025/05084-12 Innspill fra r\u00e5dets medlemmer 3 48/25 2025/05088-7 Tjenestetildeling og utm\u00e5ling innenfor helse- og 3 omsorgstjenestene. 49/25 2025/05088-15 Digital inkludering i Bergen kommune 4 50/25 2023/246006-99 H\u00f8ring av kommuneplanens samfunnsdel 4 51/25 2025/05088-14 Budsjett 2026 6 52/25 2025/05088-6 Fritidserkl\u00e6ringa - alle barn og unge skal kunne 6 delta i fritidsaktivitetar 53/25 2025/05088-8 Byr\u00e5dens halvtime: byr\u00e5d for eldre, helse og 6 omsorg 54/25 2025/05088-9 Byr\u00e5dens halvtime: byr\u00e5d for finans 7 55/25 2025/05088-13 \u00c5rsmelding 2024 7 56/25 2025/05088-10 Universelt utformet n\u00e6rskole 7 57/25 2025/05088-12 Hunder p\u00e5 skoler 7 58/25 2025/05088-11 Infoposten 7 59/25 2025/05084-13 Eventuelt 8 2 45/25 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 45/25 og fattet f\u00f8lgende vedtak: Innkalling og saksliste godkjennes 46/25 \u00c5pen halvtime Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 46/25: Ingen m\u00f8tt til \u00e5pen halvtime 47/25 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 47/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg I Bergens Tidende 17. mars var det oppslag om \u00f8kt brannfare hos eldre og at 8 av 9 omkommne i brann var over 67 \u00e5r. KRPF behandlet saken i m\u00f8te 18. mars under saken Innspill fra r\u00e5dets medlemmer. R\u00e5det var overrasket over at det i artikkelen ikke var nevnt de utfordringene mange eldre kan ha med h\u00f8rsel og at dette kan v\u00e6re noe av grunnen til at s\u00e5 mange eldre omkommer i brann. R\u00e5det vil gjerne vite hvilken informasjon fastlegene i Bergen har, og f\u00e5r, om situasjonen til personer som f\u00e5r h\u00f8rselstap med alderen. Og hvilken informasjon fastlegene har, og gir videre, om hvilke hjelpemidler personer som mister h\u00f8rselen kan f\u00e5, blant annet n\u00e5r det gjelder brannvarslingssystemer. Kommunalt r\u00e5d for personer med funksjonsnedsettelses behandling Ellinor Hj\u00f8rnevik tok opp sp\u00f8rsm\u00e5let om brannsikkerhet for eldre og personer med h\u00f8rselstap Michael S\u00f8nnesyn informerte om bransjeseminar om universell utforming i uteomr\u00e5der Bj\u00f8rn Greve informerte om arbeidsgruppen for rehabilitering og ba om innspill fra r\u00e5det. 48/25 Tjenestetildeling og utm\u00e5ling innenfor helse- og omsorgstjenestene. Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 48/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg 3 R\u00e5det er bekymret for det som oppleves som store forskjeller i tildelingene mellom bydelene. Det er positivt at man i dette prosjektet \u00f8nsker \u00e5 se p\u00e5 det. R\u00e5det mener at det burde v\u00e6re et st\u00f8rre fokus p\u00e5 brukermedvirkning, ogs\u00e5 i den kartleggingsfasen man n\u00e5 er inne i. Dette er et prosjekt som kommer til \u00e5 f\u00e5 stor innvirkning p\u00e5 mange enkeltmennesker og det er viktig at disse ogs\u00e5 blir h\u00f8rt. R\u00e5det vil be om \u00e5 bli holdt oppdatert om prosjektet og vil gjerne invitere dere til \u00e5 informere enten i m\u00f8te 6. eller 26. mai. Kommunalt r\u00e5d for personer med funksjonsnedsettelses behandling Ann Kristin Berge fra byr\u00e5dsavdeling for eldre, helse og omsorg informerte 49/25 Digital inkludering i Bergen kommune Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 49/25 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Eva Hille fra seksjon for digital transformasjon informerte 50/25 H\u00f8ring av kommuneplanens samfunnsdel Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 50/25 og fattet f\u00f8lgende vedtak: F\u00f8lgende brev sendes til byr\u00e5dsleders avdeling M\u00e5l 1: Bergen for alle For at Bergen skal v\u00e6re en by for alle m\u00e5 den, s\u00e5 langt som mulig, v\u00e6re universelt utformet. Selv om universell utforming ligger til grunn for et fungerende og inkluderende samfunn er det bare nevnt en gang i planen. N\u00e5r det ikke beskrives n\u00e6rmere eller omtales flere ganger i \u00aballe planers mor\u00bb s\u00e5 viser det dessverre at kommunen ikke har fokus p\u00e5 dette. I kunnskapsgrunnlaget st\u00e5r det at det er viktig med tidlig innsats for \u00e5 hindre utenforskap og skole/utdanning nevnes spesielt. For r\u00e5det blir dette ironisk da det har v\u00e6rt en \u00f8kning i behov for spesialpedagogiske tjenester i skolene samtidig som Bergen kommune ogs\u00e5 har kuttet i midlene til skolesektoren p\u00e5 dette omr\u00e5det der mye av ut\u00f8velsen p\u00e5 det spesialpedagogiske feltet har blitt overlatt til l\u00e6rerne etter veiledning fra etat for spesialpedagogiske tjenester i kommunen. I selve planen st\u00e5r det \u00abAlle m\u00e5 f\u00e5 mulighet til \u00e5 bidra med ressursene de har, i jobb og i samfunnslivet. S\u00e6rlig viktig er det at barn og unge er i utdanning eller oppl\u00e6ring\u00bb og \u00abVi m\u00e5 legge vekt p\u00e5 tidlig innsats og forebygging for \u00e5 sikre like muligheter for alle\u00bb samt \u00abGi barn og unge kunnskap og kompetanse til \u00e5 n\u00e5 sitt potensial og l\u00f8se fremtidens utfordringer.\u00bb Samtidig setter ikke kommunen av nok midler til f.eks. spesialpedagogiske tjenester i skolen eller rehabilitering og habilitering for \u00e5 kunne oppn\u00e5 dette. Ett eksempel er at kommunen 4 ligger langt etter privat n\u00e6ringsliv n\u00e5r det gjelder \u00e5 gi personer med f.eks. l\u00f8nnstilskudd en mulighet til \u00e5 jobbe i kommunen. I kunnskapsgrunnlaget st\u00e5r det ogs\u00e5 \u00abLivskvalitet, psykisk helse og ensomhetsbekjempelse er viktige innsatsomr\u00e5der i folkehelsearbeidet, s\u00e6rlig blant ungdommer, unge voksne og de aller eldste innbyggerne\u00bb samtidig har Bergen kommune lagt ned flere tilbud for unge p\u00e5 dette feltet, her kan s\u00e6rlig nedleggelsen av Ung Arena \u00c5sane nevnes. Hvordan skal innbyggerne i kommunen ha tillit til og tro p\u00e5 en plan som ikke samsvarer med det som skjer i praksis og som bestemmes av byr\u00e5det og bystyret, men heller f\u00f8rer til det motsatte av det planen \u00f8nsker som sluttresultatet. B\u00e5de barn og eldre har f\u00e5tt ekstra oppmerksomhet i planen, men vi ser ikke det samme for funksjonshemmede som ogs\u00e5 vil kunne v\u00e6re store bidragsytere inn i b\u00e5de frivilligheten og arbeidslivet om de f\u00e5r muligheten til det. Vi ser dette ofte igjen i kommunen der funksjonshemmede blir usynliggjort: en mangfoldspris hvor funksjonsnedsettelse ikke er nevnt, en praksis der gruppen ofte reduseres til kostnader og ikke bidragsytere osv. Dersom m\u00e5l 1: Bergen for alle og at alle skal f\u00f8le seg trygge og inkludert skal v\u00e6re mulig m\u00e5 kommunen g\u00e5 i teten for en holdningsendring som synliggj\u00f8r den ressursen funksjonshemmede er i samfunnet og den \u00f8kte ressursen vi kan v\u00e6re med litt tilrettelegging. M\u00e5l 3: Bergen skaper muligheter Under dette punktet, og under overskriften \u00abMobilisering av arbeidskraft\u00bb st\u00e5r det at \u00abVi skal ha h\u00f8y deltakelse i arbeidslivet....\u00bb. Her savner r\u00e5det en tanke om hvordan man kan hjelpe personer med funksjonsnedsettelser og kroniske sykdommer \u00e5 komme ut i, og st\u00e5 i, arbeidslivet. Sv\u00e6rt ofte er det nettopp mangel p\u00e5 universell utforming og vilje til \u00e5 tilrettelegge som hindrer dette. R\u00e5det savner et ekstra punkt i planen under \u00abFor \u00e5 bli Bergen for alle skal vi:\u00bb som g\u00e5r p\u00e5 mulighetene for arbeid for dem som ikke kan jobbe fulltid, noe lignende dette: - Jobbe for at flere som har restarbeidsevne skal f\u00e5r brukt denne. KRPF har tidligere spilt inn at transportpyramiden, figur 5.7 i kunnskapsgrunnlaget, b\u00f8r endres ved at det legges til en figur av en bil med p\u00e5skriften HC p\u00e5 samme niv\u00e5 som bybanen. For en del med funksjonsnedsettelse er det umulig \u00e5 kunne ta offentlig transport noe som gj\u00f8r at disse er helt avhengige av egen bil for \u00e5 kunne delta i samfunnet. Dersom punktet om en god plass \u00e5 bo og inkludering for alle i KPS skal v\u00e6re reelt m\u00e5 figuren endres med det tillegget r\u00e5det foresl\u00e5r. M\u00e5l 4: Bergen for fremtiden Under punktet \u00abByens barn, Bergens fremtid\u00bb vil r\u00e5det gjerne nevne utfordringene til en skole som er s\u00e5 presset p\u00e5 ressurser at behovene til de som trenger mer hjelp stadig vekk blir oversett. P\u00e5 r\u00e5dets seminar om inkluderende skoler var det en stor enighet fra innlederne om at skolen trenger mer ressurser for nettopp \u00e5 kunne v\u00e6re en inkluderende skole. Under punktet \u00abSikkerhet og beredskap\u00bb vil r\u00e5det gjerne nevne at vi siden mars 2022 har pr\u00f8vd \u00e5 f\u00e5 svar p\u00e5 ett sp\u00f8rsm\u00e5l om universell utforming av tilfluktsrom i Bergen. R\u00e5det venter fremdeles p\u00e5 dette svaret. I utkastet st\u00e5r det at innbyggerne m\u00e5 forberede seg gjennom egenberedskap for \u00e5 bidra til at myndighetene kan prioritere dem som trenger mest hjelp. KRPF vil gjerne at det utdypes hvordan disse kan hjelpes i en krisesituasjon. 5 51/25 Budsjett 2026 Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 51/25 og fattet f\u00f8lgende vedtak: \u2022 F\u00f8lgende brev sendes til byr\u00e5d for barnehage og skole R\u00e5det vil be om at byr\u00e5d for barnehage og skole prioriterer de spesialpedagogiske tjenestene i budsjettarbeidet. R\u00e5det har v\u00e6rt bekymret for k\u00f8ene i de spesialpedagogiske tjenestene og opplever at dette er et felt som trenger flere ressurser. Dette ble forsterket i innleggene i r\u00e5dets seminar om inkluderende skoler i mars 2025. \u2022 F\u00f8lgende brev sendes til byr\u00e5d for eldre, helse og omsorg R\u00e5det h\u00e5per at habilitering og rehabilitering kan bli prioritert i budsjettet for 2026. R\u00e5det har lenge v\u00e6rt bekymret for de lange ventelistene for ergo-/fysioterapibehandling. Det er stor uro rundt nedleggelsen av Etat for vurdering og rehabilitering og omorganiseringen av ergo-/fysioterapitjenestene. R\u00e5det frykter at dette vil gi \u00f8kte ventelister. Dette er et felt som er viktig for livskvalitet og for muligheten til \u00e5 fortsette \u00e5 v\u00e6re i utdanning og jobb. 52/25 Fritidserkl\u00e6ringa - alle barn og unge skal kunne delta i fritidsaktivitetar Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 52/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for kultur, n\u00e6ring og idrett Vestland fylkeskommune har signert en fritidserkl\u00e6ring med 13 offentlige og frivillige organisasjoner og oppfordrer kommunene til \u00e5 f\u00f8lge denne opp med lokale avtaler. KRPF behandlet fritidserkl\u00e6ringen i m\u00f8te 18. mars og vil spesielt understreke at kommunen m\u00e5 ha fokus p\u00e5 \u00e5 s\u00f8rge for at de organisasjoner/handicapidrettslag som fors\u00f8ker \u00e5 organisere aktiviteter for barn og ungdom med funksjonsnedsettelser m\u00e5 f\u00e5 prioritet p\u00e5 de idrettsanleggene som er tilrettelagt med universell utforming. Slik det er i dag s\u00f8ker alle aktiviteter p\u00e5 samme vilk\u00e5r og det kan f\u00f8re til at aktivitetene for barn og ungdom med funksjonsnedsettelser, som bare kan gjennomf\u00f8res p\u00e5 noen av idrettsanleggene ikke kan gjennomf\u00f8res fordi de ikke f\u00e5r den n\u00f8dvendige tilgangen. KRPF vil gjerne be om en orientering om hvordan fritidserkl\u00e6ringen blir fulgt opp i byr\u00e5dsavdeling for kultur, n\u00e6ring og idrett. 53/25 Byr\u00e5dens halvtime: byr\u00e5d for eldre, helse og omsorg Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 53/25 og fattet f\u00f8lgende vedtak: Informasjonen og samtalen i r\u00e5det tas til orientering 6 Kommunalt r\u00e5d for personer med funksjonsnedsettelses behandling Byr\u00e5d Marte Monstad informerte om aktuelle saker 54/25 Byr\u00e5dens halvtime: byr\u00e5d for finans Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 54/25 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Byr\u00e5d Jacob M\u00e6hle informerte om aktuelle saker 55/25 \u00c5rsmelding 2024 Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 55/25 og fattet f\u00f8lgende vedtak: \u00c5rsmeldingen godkjennes med de endringer som er kommet frem i m\u00f8tet. 56/25 Universelt utformet n\u00e6rskole Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 56/25: Saken ble utsatt 57/25 Hunder p\u00e5 skoler Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 57/25: Saken ble utsatt 58/25 Infoposten Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 58/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for kultur, n\u00e6ring og idrett Til m\u00f8tet 18. mars hadde KRPF f\u00e5tt en henvendelse fra NFU som var bekymret over at Infoposten n\u00e5 i v\u00e5rhalv\u00e5ret ikke blir sendt ut til enkeltpersoner/bofelleskap, men kun kommer i en digital utgave. For mange av de som mottar Infoposten er det viktig \u00e5 motta et papirmagasin og det er mange som ikke kan lese Infoposten digitalt. 7 Kulturetaten har bekreftet at Infoposten er digital v\u00e5ren 2025 og at man ikke vet om den kan komme i papirutgave til h\u00f8sten, eller i 2026. KRPF er bekymret for dette og ber om at byr\u00e5dsavdelingen prioriterer Infoposten i budsjetteringen b\u00e5de for h\u00f8sten 2025 og for 2026. KRPF foresl\u00e5r at man tar en gjennomgang av adresselistene og vasker disse slik at magasinet bare sendes ut til de som faktisk \u00f8nsker \u00e5 motta det slik at man kan spare portoutgifter og dermed gj\u00f8re det mer gjennomf\u00f8rbart \u00e5 sende ut magasinet. 59/25 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 18.03.2025 sak 59/25: [Lagre saksprotokoll] [Lagre vedtak] 8 "
}