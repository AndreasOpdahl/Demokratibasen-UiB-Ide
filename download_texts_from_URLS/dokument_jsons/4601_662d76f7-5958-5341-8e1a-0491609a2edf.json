{
  "dokument_id": "662d76f7-5958-5341-8e1a-0491609a2edf",
  "doc_type": "meeting_minutes",
  "kommune": 4601,
  "tittel": "Protokoll ungdomsr\u00e5det 07.02.2024",
  "url": "https://bergen.kommune.no/politikere-utvalg/api/fil/bk360/9861513/Protokoll-ungdomsradet-07-02-2024",
  "tekst": " BERGEN KOMMUNE Protokoll Ungdomsr\u00e5det Den 07. feb. 2024 holdt ungdomsr\u00e5det m\u00f8te i Bergen r\u00e5dhus, Store Milde . Til stede: Fillip Torsnes Koslowski Steffen Jerome Jonathanson Aksel Florv\u00e5g Ringdal Anna Karia S\u00f8rhaug Aron Haaheim Elias Lilleskare Emilie Deisz Iga Eliza Hudak Ingeborg W\u00e5ge M\u00f8gster Sverre Thornam Simran Sophia Kaur Puri Forfall: Maren Elisabeth Glittenberg Fra administrasjonen: P\u00e5l Bj\u00f8rseth, seksjon for strategi og utvikling ved Byr\u00e5dsleders avdeling Sabine Stein, Byr\u00e5dsavdeling for milj\u00f8 og byutvikling M\u00f8teleder: Ingvild R\u00f8rtveit Digernes, leder Eowyn Tomine Saus, nestleder Sekret\u00e6r: Birgitte Teglgaard J\u00f8rgensen, Bystyret kontor M\u00f8tet startet kl. 14:00 og ble hevet kl. 19:00 1 Saksliste Saksnr. Arkivsak Sakstittel Side 2023/246034-15 Innkalling ungdomsr\u00e5det 07.02.2024 3 10/24 2024/11645-1 Godkjenning av innkalling og saksliste 3 11/24 2023/246034-13 Godkjenning av protokoll 3 12/24 2023/246032-1 \u00c5pen halvtime 3 13/24 2024/11703-1 Byr\u00e5dens halvtime - Byr\u00e5dsleder Christine B. 3 Meyer (H) 14/24 2024/11717-1 Innf\u00f8ring i Bergen kommunes planarbeid 4 15/24 2023/246006-9 Landingsside for ungdom p\u00e5 kommunens 4 nettside - oppf\u00f8lging 16/24 2024/11717-2 Risikospill, kontrollutvalgets arbeide med 4 forvaltningsrevisjon i Bergen kommune 17/24 2023/246006-5 Byr\u00e5dets h\u00f8ringsuttalelse. Et nytt system for 4 kvalitetsutvikling - for elevenes l\u00e6ring og trivsel 18/24 2023/246006-6 Bosetting av flyktninger 7 19/24 2023/246006-8 H\u00f8ringsuttalelse til h\u00f8ring om NOU 2023:29 Abort 8 i Norge - Ny lov og bedre tjenester 20/24 2023/246030-5 Saker til orientering 9 21/24 2023/246007-3 Valg av representanter til deltakelse i ressurs- og 10 prosjektgrupper 22/24 2023/245996-10 \u00c5rsmelding for ungdomsr\u00e5det 2023 11 23/24 2023/246006-10 Programerkl\u00e6ring for ungdomsr\u00e5det 2024 - 2025 11 24/24 2024/00583-3 Innspill fra ungdomsr\u00e5dets medlemmer 14 07.02.2024 25/24 2023/246005-3 Eventuelt 14 2 Innkalling ungdomsr\u00e5det 07.02.2024 Ungdomsr\u00e5det behandlet saken i m\u00f8tet 07.02.2024 og fattet f\u00f8lgende vedtak: Innkalling ble godkjent uten kommentarer. [Lagre saksprotokoll] [Lagre vedtak] 11/24 Godkjenning av protokoll Ungdomsr\u00e5det behandlet saken i m\u00f8tet 07.02.2024 sak 11/24 og fattet f\u00f8lgende vedtak: Protokollen ble godkjent uten merknader. Forslag til vedtak: Protokollen godkjennes uten merknader [Lagre saksprotokoll] [Lagre vedtak] 12/24 \u00c5pen halvtime Ungdomsr\u00e5det behandlet saken i m\u00f8tet 07.02.2024 sak 12/24 og fattet f\u00f8lgende vedtak: Det var ingen fremm\u00f8tte under \u00e5pen halvtime. [Lagre saksprotokoll] [Lagre vedtak] 13/24 Byr\u00e5dens halvtime - Byr\u00e5dsleder Christine B. Meyer (H) Ungdomsr\u00e5det behandlet saken i m\u00f8tet 07.02.2024 sak 13/24 og fattet f\u00f8lgende vedtak: Byr\u00e5dsleder deltok i m\u00f8tet og diskuter ulike tema av relevans for byr\u00e5det og ungdomsr\u00e5det. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 3 14/24 Innf\u00f8ring i Bergen kommunes planarbeid Ungdomsr\u00e5det behandlet saken i m\u00f8tet 07.02.2024 sak 14/24 og fattet f\u00f8lgende vedtak: P\u00e5l Bj\u00f8rseth, seksjon for strategi og utvikling ved Byr\u00e5dsleders avdeling, deltok i m\u00f8tet og ga en gjennomgang i planstrukturen og samfunnsplanlegging i kommunen. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 15/24 Landingsside for ungdom p\u00e5 kommunens nettside - oppf\u00f8lging Ungdomsr\u00e5det behandlet saken i m\u00f8tet 07.02.2024 sak 15/24 og fattet f\u00f8lgende vedtak: Grunnet forfall i arbeidsgruppen er dette innlegget flyttet til 13. mars. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 16/24 Risikospill, kontrollutvalgets arbeide med forvaltningsrevisjon i Bergen kommune Ungdomsr\u00e5det behandlet saken i m\u00f8tet 07.02.2024 sak 16/24 og fattet f\u00f8lgende vedtak: Kari G\u00e5semyr, Caroline Borge Bjelland fra Deloitte og Eli Merete Velle, leder for sekretariat for kontrollutvalget, deltok i m\u00f8tet og gjennomf\u00f8rte risikospill etterfulgt av diskusjon. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 17/24 Byr\u00e5dets h\u00f8ringsuttalelse. Et nytt system for kvalitetsutvikling - for elevenes l\u00e6ring og trivsel 4 Ungdomsr\u00e5det behandlet saken i m\u00f8tet 07.02.2024 sak 17/24 og fattet f\u00f8lgende vedtak: F\u00f8lgende uttalelsen fra ungdomsr\u00e5det legges ved saken i utvalg for skole og barnehage: Elevene skal v\u00e6re involvert i og kunne p\u00e5virke arbeidet med kvalitetsutvikling p\u00e5 alle niv\u00e5er Ungdomsr\u00e5det er enige i at det skal jobbes for \u00e5 involvere elever i kvalitetsutviklingen i skolene. Krav til jevnlige kvalitetsdialoger mellom skoler og skoleeier som presisering i forskrift Ungdomsr\u00e5det st\u00f8tter utvalgets forslag. Vi mener at presiseringen av hvilke akt\u00f8rer som skal v\u00e6re til stede i disse m\u00f8tene er n\u00f8dvendig for kvalitet utviklingsarbeidet p\u00e5 skolen. Vi mener at elever, foreldre, l\u00e6rere, skoleledelsen, og skoleeiere er alle n\u00f8dvendige i kvalitetsutviklingsarbeidet. Om det er relevant for andre akt\u00f8rer \u00e5 delta i kvalitetsdialogene burde v\u00e6re opp til hver enkelt skole \u00e5 vurdere. Egne handlingsplaner for elevmedvirkning i kvalitetsarbeidet Ungdomsr\u00e5det er uenig i utvalgets forslag. Ungdomsr\u00e5det ettersp\u00f8r konkrete nasjonale retningslinjer. Dersom skoleeieren og de andre akt\u00f8rene utarbeider sine egne handlingsplaner kan dette f\u00f8re til at de andre akt\u00f8rene f\u00e5r mindre plass i handlingsplanen. Dette kan igjen svekke lokaldemokratiet, noe som g\u00e5r imot kommunens r\u00e5d om \u00e5 styrke elevmedvirkning. Egen funksjon for kvalitetsutvikling Ungdomsr\u00e5det ser det som positivt at skolene skal ha gode m\u00e5ter \u00e5 drive kvalitetsutvikling, og at egne funksjoner for det kan v\u00e6re positivt. Nasjonal satsing p\u00e5 ledelse av kvalitetsutviklingsprosesser Ungdomsr\u00e5det st\u00f8tter byr\u00e5dets sitt forslag om en mer desentralisert ordning som tar h\u00f8yde for geografiske forskjeller i landet. Utvikle et verkt\u00f8y for \u00e5 f\u00f8lge opp alvorlige hendelser i skolemilj\u00f8et Ungdomsr\u00e5det st\u00f8tter forslaget. Vi mener at det er viktig \u00e5 forebygge slike alvorlige hendelser, slik at alle f\u00e5r en trygg og god oppl\u00e6ring. Vi mener videre at flere av verkt\u00f8yene som brukes i dag, ikke ser ut til \u00e5 v\u00e6re effektive. Vi ser p\u00e5 det som n\u00f8dvendig \u00e5 innf\u00f8re ordninger som gir st\u00f8rre konsekvenser for elever som beg\u00e5r alvorlige handlinger. Avvikle kartleggingspr\u00f8ver for 1.trinn (flertallsforslag) P\u00e5 dette punktet var ungdomsr\u00e5det delt mellom for og imot. De som er for kartlegging for 1. trinn ser det som en positiv og konstruktiv m\u00e5te \u00e5 f\u00e5 innsikt i elevens standpunkt og utfordringer. Det som er imot kartlegging ser det som un\u00f8dvendig, da l\u00e6reren allerede har/b\u00f8r ha innsikt i elevens niv\u00e5 og utfordringer, samtidig kan kartleggingen skape et uhensiktsmessig prestasjonspress p\u00e5 et barn og skade l\u00e6revilje og motivasjon. 5 Utrede om det b\u00f8r v\u00e6re pr\u00f8ver som kan avdekke hvilke elever som har behov for ekstra oppf\u00f8lging p\u00e5 mellomtrinnet, ungdomstrinnet og i videreg\u00e5ende oppl\u00e6ring Ungdomsr\u00e5det st\u00f8tter i stor grad byr\u00e5dets sitt forslag om \u00e5 ha stoppunkter som ser p\u00e5 prestasjonen til alle elever, ikke bare de som sliter. Elever som ligger foran pensum har behov for utfordringer som utvikler dem som elever, s\u00e5 \u00e5 fange opp dette ser vi p\u00e5 som positivt. Dette trenger ikke \u00e5 v\u00e6re i form av pr\u00f8ver. Avvikle dagens nasjonale pr\u00f8ver og utvikle nye l\u00e6ringsst\u00f8ttene pr\u00f8ver med form\u00e5l om \u00e5 gi informasjon om elevenes grunnleggende ferdigheter til bruk i det fagligpedagogiske kvalitetsutviklingsarbeidet Ungdomsr\u00e5det ser ikke behovet for \u00e5 avvikle dagens nasjonale pr\u00f8ver. De nasjonale pr\u00f8vene vi har i dag ser for oss ut til \u00e5 v\u00e6re gode. En videreutvikling av disse pr\u00f8vene kan v\u00e6re positiv, men \u00e5 avvikle dem til fordel for \u00e5 opprette nye pr\u00f8ver ser vi ikke n\u00f8dvendigheten av. Pr\u00f8vene skal sekund\u00e6rt gi informasjon til skoleeierne og nasjonale myndigheter. Det er lurt at b\u00e5de skoleeier og nasjonale myndigheter har tilgang til informasjon og resultater fra pr\u00f8vene for \u00e5 drive kvalitet utviklende arbeid. \u00c5 utrede videre hvordan de l\u00e6ringsst\u00f8ttene pr\u00f8vene kan gi mer informasjon til l\u00e6reren og bidra til eierskap i profesjonsfellesskapet, hvilket tidspunkt p\u00e5 \u00e5ret pr\u00f8vene b\u00f8r gjennomf\u00f8res, hvilke trinn det skal v\u00e6re pr\u00f8ver p\u00e5 og hvordan informasjon kan presenteres slik at den ikke legger til rette for rangering av skoler i tr\u00e5d med form\u00e5let med det nye kvalitetsutviklingssystemet. Ungdomsr\u00e5det stiller seg n\u00f8ytral til dette forslaget. De eksisterende nasjonale pr\u00f8vene settes p\u00e5 pause eller gjennomf\u00f8res sjeldnere mens nasjonale myndigheter utvikler de nye l\u00e6ringsst\u00f8ttene pr\u00f8vene (mindretallsforslag) Ungdomsr\u00e5det er uenige i dette forslaget. Vi mener at det er viktig med jevnlige vurderingspunkter. Utvikle varige strukturer for st\u00f8tte til l\u00e6rernes arbeid med standpunktvurdering. Ungdomsr\u00e5det st\u00f8tter dette forslaget. Vi mener at det er viktig \u00e5 f\u00e5 inn systemer som sikrer at karakterene som blir gitt til elevene avhenger bare av elevens prestasjoner, og ikke hvilke l\u00e6rer man har eller hvilken skole man g\u00e5r p\u00e5. Skoleeierne skal ha ansvaret for at l\u00e6rerne har tilgang til strukturer for kvalitetsutvikling og kvalitetssikring av standpunktvurdering, og for \u00e5 legge til rette for nettverk p\u00e5 tvers av skoler, kommuner og fylkeskommuner der det er behov for det. Ungdomsr\u00e5det st\u00f8tter forslaget. Eksamen p\u00e5 10. trinn avvikles. Ungdomsr\u00e5det st\u00f8tter forslaget om avvikling av eksamen p\u00e5 10. trinn. Eksamen som vurderingsform er utdatert og urettferdig. Trekkordningen slik den fungerer i dag, gj\u00f8r at det er helt tilfeldig om man kommer opp i faget man er faglig sterkest eller svakest i. Det vil v\u00e6re 6 langt mer gunstig \u00e5 ha en helhetlig vurdering av elevens kompetanse, gjennom f.eks. en mappevurdering. Det m\u00e5 heller legges fokus p\u00e5 elevens l\u00e6ring og utvikling, fremfor at elevene skal kunne prestere i en enkelt vurderingssituasjon. Elevene vil ogs\u00e5 kunne forberedes p\u00e5 en eksamenssituasjon i senere oppl\u00e6ring, gjennom \u00e5 ha pr\u00f8vemuntlig eksamen og st\u00f8rre skriftlige pr\u00f8ver. \u00c5 videreutvikle de digitale l\u00f8sningene slik at innhenting av informasjon gir en s\u00e5 lav rapporteringsbelastning som mulig i sektoren Ungdomsr\u00e5det st\u00f8tter forslaget. Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 18/24 Bosetting av flyktninger Ungdomsr\u00e5det behandlet saken i m\u00f8tet 07.02.2024 sak 18/24 og fattet f\u00f8lgende vedtak: Endringsforslag: Antall norsktimer for mindre\u00e5rige skal ikke begrenses. Merknad 1: De 25 enslige mindre\u00e5rige og barnefamilier b\u00f8r prioriteres s\u00e5 langt det er mulig. Merknad 2: Familiegjenforening b\u00f8r prioriteres og splittelse av familier b\u00f8r unng\u00e5s s\u00e5 langt det er mulig. Merknad 3: Lavere kvalifisert tolk er bedre enn ingen tolk. Tolker type E b\u00f8r benyttes i st\u00f8rre grad i kommunens tolketjenester. Merknad 4: Det skal vurderes underveis om muligheten for \u00e5 ta imot de siste 200 er til stede. Begrunnelse for forslag / merknader: Ungdomsr\u00e5det st\u00f8tter bosetting av 1000 flyktninger, da kvalitet og tilstrekkelig ressurser er viktig for at de som kommer blir tatt imot p\u00e5 en forsvarlig og god m\u00e5te. Samtidig \u00f8nsker ungdomsr\u00e5det at det undervis vurderes om det er mulig \u00e5 ta imot de siste 200 Ungdomsr\u00e5det fremmer et alternativt forslag til forslaget om redusering i antall norsktimer. Tilstrekkelig norsk-spr\u00e5kkunnskaper er avgj\u00f8rende for integrering, s\u00e6rlig n\u00e5r det gjelder mindre\u00e5rig. Unge er avhengig av trygge milj\u00f8 og gode sosialiseringsprosesser som forutsetter at de klarer seg spr\u00e5klig. 7 Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 19/24 H\u00f8ringsuttalelse til h\u00f8ring om NOU 2023:29 Abort i Norge - Ny lov og bedre tjenester Ungdomsr\u00e5det behandlet saken i m\u00f8tet 07.02.2024 sak 19/24 og fattet f\u00f8lgende vedtak: Alternativt forslag: Grensen for selvbestemt abort utvides uke 12 til uke 18. Merknad 1: Ungdom mellom 16 -17 b\u00f8r kunne be om abort p\u00e5 et selvstendig grunnlag. Ungdoms i en slik situasjon er s\u00e6rskilt s\u00e5rbare og utsatt. Det b\u00f8r derfor legges til rette for et sterkt st\u00f8tteapparat rundt ungdommen. Foreldre og foresatte er/b\u00f8r v\u00e6re en viktig st\u00f8ttespiller for ungdommer, hvorfor det b\u00f8r legges til rette for inkludering av disse, s\u00e5 langt det er av hensyn til ungdommen. Merknad 2: Abort for ungdom mellom 12 \u2013 15 b\u00f8r innvilges med samtykke eller i samarbeid med foreldre og foresatte. Det b\u00f8r likevel v\u00e6re mulig for en ungdom \u00e5 s\u00f8ke om abort uten samtykke, da muligheten alene utgj\u00f8r et sikkerhetsnett for s\u00e5rbar og utsatt ungdom, eksempelvis ungdom underlagt sterk sosial kontroll. Begrunnelse for forslag og merknader: Ungdomsr\u00e5det st\u00f8tter byr\u00e5det i \u00e5 oppdatere nemnden, men er uenig med byr\u00e5det ang\u00e5ende \u00e5 ikke utvide selvbestemt abort til uke 18. Ungdomsr\u00e5det er for \u00e5 utvide selvbestemt abort fra uke 12 til uke 18, og leverer et alternativt forslag p\u00e5 dette. R\u00e5det mener at argumentasjonen som var utslagsgivende for uke 12-alternativet i 1975 er foreldet og ikke lengre medisinsk-faglig gyldig. R\u00e5det st\u00f8tter i tillegg forslaget om revisjon og fornying av abortnemden, bl.a. sammensetting og funksjon. Ungdomsr\u00e5det st\u00f8tter argumentasjonen om at abort i hovedsak er et medisinsk eller helsefaglig sp\u00f8rsm\u00e5l, frem for et juridisk. Unge over 16 skal kunne ta beslutningen om \u00e5 ta, eller ikke ta, abort uten foreldres samtykke, men at st\u00f8tte fra foreldre, foresatte og helsetjenesten er viktig for ungdom i en s\u00e5rbar situasjon og b\u00f8r legges til rette for p\u00e5 en konstruktiv m\u00e5te. Ungdomsr\u00e5det mener hovedregelen for barn mellom 12- og 15 \u00e5r skal v\u00e6re at foreldre/foresatte skal inkluderes i sp\u00f8rsm\u00e5let om abort, men at en kan s\u00f8ke om \u00e5 gjennomf\u00f8re prosessen uten foreldres samtykke. 8 Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Votering: Forslag til vedtak: Saken legges frem uten forsalg til vedtak. [Lagre saksprotokoll] [Lagre vedtak] 20/24 Saker til orientering Ungdomsr\u00e5det behandlet saken i m\u00f8tet 07.02.2024 sak 20/24 og fattet f\u00f8lgende vedtak: Ungdomsr\u00e5det tar sak om Forskrift for m\u00e5lform ved den enkelte grunnskule i Bergen kommune, til orientering. Ungdomsr\u00e5det vedtok f\u00f8lgende uttalelse til sak Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune: 1. Bergen kommune skal s\u00f8ke om et pilotprosjekt med yrkesfag som valgfag Ungdomsr\u00e5det st\u00f8tter forslaget. 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte Ungdomsr\u00e5det st\u00f8tter forslaget delvis. Ungdomsr\u00e5det er imot frav\u00e6rsgrense p\u00e5 ungdomsskolen fordi vi mener at grunnprinsippet bak frav\u00e6rsgrensen har mistillit til ungdom i bunn. Selv om en frav\u00e6rsgrense kan sikre at eleven g\u00e5r p\u00e5 skolen, er det ikke en metode som sikrer at eleven trives eller mestrer skolehverdagen. Frav\u00e6rsgrensen kan derfor v\u00e6re mer \u00f8deleggende, enn motiverende. Skolen skal v\u00e6re tilrettelagt alle. Dersom forslaget er tenkt som en kartlegging av fremm\u00f8te, mener r\u00e5det at man f\u00f8rst og fremst b\u00f8r kalle det en frav\u00e6rskartlegging og ikke en frav\u00e6rsgrense. Ungdomsr\u00e5det stiller seg likevel undrende til dette forslaget, da fremm\u00f8te og frav\u00e6r uansett registreres p\u00e5 en annen m\u00e5te. 3. Ha fors\u00f8k med anonym vurdering av st\u00f8rre pr\u00f8ver i ungdomsskolen Ungdomsr\u00e5det er delte i dette sp\u00f8rsm\u00e5let. Det er bra at man fors\u00f8ker \u00e5 unng\u00e5\u00bb trynefaktor\u00bb i forbindelse med pr\u00f8ver, samtidig har eleven krav p\u00e5 individuell tilpassing og utvikling og l\u00e6ring, skal ses i sammenheng med hele eleven, eksempelvis de med dysleksi eller andre utfordringer forbunnet med liv og l\u00e6ring. Dette sikres best i samspillet mellom l\u00e6rer og elev 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttene utplassering 9 Ungdomsr\u00e5det er usikre p\u00e5 hvor godt dette vil fungere. Vi tenker at en oppl\u00e6ring p\u00e5 en arbeidsplass vil i grunnskolen ikke tilsvare det sammen som en oppl\u00e6ring p\u00e5 skole, men at det kan v\u00e6re bedre for enkelte elever med oppl\u00e6ring i det hele tatt. 5. Styrke r\u00e5dgivningstjenesten og karriereveiledningen i ungdomsskolen Ungdomsr\u00e5det st\u00f8tter dette forslaget. 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense Ungdomsr\u00e5det mener at det b\u00f8r v\u00e6re en jevnlig oppf\u00f8lging hele veien slik at man slipper denne intense oppf\u00f8lgingen i starten av 8. trinn. 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der Ungdomsr\u00e5det stiller seg positivt til \u00e5 gi elevene mer frihet i skolehverdagen. Vi tenker at det er bra for b\u00e5de trivsel, l\u00e6ring, og motivasjon at elevene f\u00e5r tilrettelagt skolehverdagen sin p\u00e5 en m\u00e5te som gj\u00f8r at de treffer mer interessante opplegg p\u00e5 skolene sine. Det viktigste for grunnskolen er at alle har et utgangspunkt til en karriere videre, og utviklingen av profilskoler i kommunal regi vil ikke hindre dette. Ungdomsr\u00e5dets behandling Saksordf\u00f8rergruppen forberedte og presenterte forslaget. Uttalelsen er et produkt av debatt i r\u00e5det. Forslag til vedtak: Saken tas til orientering [Lagre saksprotokoll] [Lagre vedtak] 21/24 Valg av representanter til deltakelse i ressurs- og prosjektgrupper Ungdomsr\u00e5det behandlet saken i m\u00f8tet 07.02.2024 sak 21/24 og fattet f\u00f8lgende vedtak: Medvirkningsprosjekt, reguleringsplan for Hegreneset: Aksel Florv\u00e5g Ringdal, Aron Haaheim, Sverre Thornam NORCE, ideverksted om styrking av barn og unges psykiske helse og barnevern: Aksel Florv\u00e5g Ringdal, Ingvild R\u00f8rtveit Digernes, Ingeborg W\u00e5ge M\u00f8gster Storbysamling for ungdomsr\u00e5d \u2013 Kristiansand 3. \u2013 5. mai. Det skal velges tre representanter, hvorav en er leder eller nestleder Utvelgelse utsettestil n\u00e5r endeliginvitasjon foreligger. Sp\u00f8rreunders\u00f8kelse, ifm evaluering av forskriften/tillatelsesordningen for elektroniske kj\u00f8ret\u00f8y i det offentlige rom: Sp\u00f8rreunders\u00f8kelsen sendes alle. 10 Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 22/24 \u00c5rsmelding for ungdomsr\u00e5det 2023 Ungdomsr\u00e5det behandlet saken i m\u00f8tet 07.02.2024 sak 22/24 og fattet f\u00f8lgende vedtak: \u00c5rsmelding for ungdomsr\u00e5det 2023 ble godkjent uten merknader Forslag til vedtak: \u00c5rsmelding for 2023 godkjennes med f\u00f8lgende merknader:... [Lagre saksprotokoll] [Lagre vedtak] 23/24 Programerkl\u00e6ring for ungdomsr\u00e5det 2024 - 2025 Ungdomsr\u00e5det behandlet saken i m\u00f8tet 07.02.2024 sak 23/24 og fattet f\u00f8lgende vedtak: Klima, milj\u00f8 og natur Bergen m\u00e5 ha en m\u00e5lsetning om \u00e5 v\u00e6re Norges mest milj\u00f8vennlige by \u00e5 bo i. M\u00e5lsetningene vi som kommune tager kan ikke lenger bare v\u00e6re m\u00e5lsetninger. Vi m\u00e5 begynne \u00e5 gj\u00f8re noe n\u00e5. Bergens fremtid er helt avhengig at vi lager en god politikk, som tar hensyn til b\u00e5de n\u00e6ring, arbeidsplasser og selvsagt klima. N\u00e5 m\u00e5 vi ta v\u00e5r del av ansvaret. Ungdomsr\u00e5det i Bergen mener: \u2022 Bergen m\u00e5 utvikle flere gr\u00f8nne omr\u00e5der, b\u00e5de i sentrum og bydelene. \u2022 Bergen trenger flere steder \u00e5 kaste s\u00f8ppel utenfor sentrumskjernen. \u2022 Bergen m\u00e5 fortsette \u00e5 bevilge nye vern av natur- og friluftsomr\u00e5der over hele byen. \u2022 Bergen m\u00e5 redusere luftforurensingen i sentrum og redusere skadevirkningene i byn\u00e6rt \u00f8kosystem, spesielt p\u00e5 vinteren. Skole og oppvekst Skole har mye \u00e5 si for framtiden til oss unge. Karakterer og l\u00e6rdom er avgj\u00f8rende i hvordan livet til en ungdom utspiller seg. Derfor er det viktig at alle ungdommer har en bra skolegang, og f\u00e5r muligheten til \u00e5 f\u00e5 fram sitt fulle potensial. Ungdomsr\u00e5det i Bergen mener: \u2022 Vi trenger flere helsesykepleiere i skolen. \u2022 Det er altfor f\u00e5 helsesykepleiere i bergensskolene. Noe m\u00e5 gj\u00f8res for \u00e5 skaffe nok til at alle skoler kan ha enhver. 11 \u2022 Hvis ungdommer kan f\u00e5 snakke med en person med erfaring i psykologi, vil ungdomskriminalitet mest sannsynlig falle. \u2022 Vi trenger bedre, flere timer, og mer variert seksualundervisning i bergensskolen. \u2022 Vi trenger bedre undervisning i hvordan samfunnet fungerer. Demokrati og medborgerskap skal bli en st\u00f8rre del av skolehverdagen. \u2022 Mobil b\u00f8r kunne brukes som et verkt\u00f8y i Bergensskolen. En mobiltelefon kan v\u00e6re et godt hjelpemiddel i mange oppgaver. Vi mener at det skal v\u00e6re mulighet for at \u2022 mobiltelefonen blir inndratt hvis den blir misbrukt. \u2022 Vi trenger \u00e5 fjerne lekser i alle kommunale grunnskoler i Bergen \u2022 \u00d8nsker at alle ungdomsskoler skal ha tilbud om et gratis m\u00e5ltid hverdag. Sosialpolitikk Det er viktig at alle unge i Bergen har like muligheter til \u00e5 ha et bra liv. Da er det viktig med god og dynamisk sosialpolitikk for unge i Bergen. Ungdomsr\u00e5det i Bergen mener: \u2022 Man m\u00e5 legge til rette for flere kommunale ungdomsjobber, som for eksempel bes\u00f8ksvenn for eldre, SFO-assistenter og barnehagel\u00e6rere. Man kan gj\u00f8re det til en del av skolegangen i BK \u00e5 jobbe p\u00e5 lignende steder. \u2022 Flere kommunale fritidstilbud, slik at unge f\u00e5r noe \u00e5 gj\u00f8re p\u00e5 fritiden. Da vil man nesten automatisk minske ungdomskriminalitet. \u2022 Opprette flere ungdomshus ogs\u00e5 utenfor Bergenhus. \u2022 Politikerne m\u00e5 jobbe for lavere ungdomskriminalitet. Kultur, idrett og fritid Fritid er en viktig del av livet, spesielt for ungdom. Vi bruker tiden til \u00e5 danne sosiale relasjoner, bygge opp kroppen og styrke den psykiske helsen. For at flest skal benytte en aktiv og balansert fritid trenger vi et mangfold av tilbud som er godt informert. Ungdomsr\u00e5det i Bergen mener: \u2022 Gj\u00f8re aktivitetskortet gratis for alle barn under 18 \u00e5r. \u2022 Gj\u00f8re informasjon om ungdomshus og klubber lettere tilgjengelig, og \u00f8ke samarbeidet mellom de ulike husene. \u2022 \u00c5 styrke tilbudet om aktivitetskort. Vi vil jobbe for \u00e5 f\u00e5 det digitalisert, \u00f8ke finansieringen, la n\u00e5v\u00e6rende utgivere f\u00e5 fortsette \u00e5 dele det ut, samt gi utekontakten muligheten igjen. Helse Helse har en direkte innvirkning p\u00e5 v\u00e5rt psykiske og fysiske velv\u00e6re. Det er viktig at vi tar vare p\u00e5 det gjennom \u00e5 gi ungdom en aktiv og sunn hverdag. \u2022 Ungdomsr\u00e5det i Bergen mener: Vi m\u00e5 styrke tilbudet for psykisk helsetjenester i Bergen. \u2022 Gj\u00f8re informasjon om kommunale helsetilbud, der blant helsestasjoner for ungdom, lettere tilgjengelig. Byutvikling og transport Ungdom er ofte p\u00e5 farten. Det er viktig for oss \u00e5 skape relasjoner over et st\u00f8rre areal, og da blir det naturligvis viktig for oss med gode transportmuligheter. Ungdomsr\u00e5det i Bergen mener: 12 \u2022 Vi \u00f8nsker billigere kollektivtransport og spesielt billigere ungdomskort. Gjerne et eget tilbud for kortere strekninger, og mulighet for lojalitetsprogram slik Ruter lanserte 2023. \u2022 I dag er vi og forn\u00f8yd med sykkelveinettverket utenfor sentrum, men vi trenger mer sammenhengende sykkelveier gjennom byen. I tillegg \u00f8nsker vi \u00e5 forsterke nettverket ut mot de andre bydelene. Demokrati og medbestemmelse Ungdommer er og har alltid v\u00e6rt opptatt av \u00e5 si sin mening for \u00e5 forme milj\u00f8et sitt. I et stadig endrende samfunn er det viktig at vi tar vare p\u00e5 unges mulighet til \u00e5 medvirke, samt oppl\u00e6ring i hvordan demokratiet i Norge fungerer. Ungdomsr\u00e5det i Bergen mener: \u2022 Et Nasjonalt Ungdomsr\u00e5d b\u00f8r ikke opprettes \u2022 Alle grunnskoler skal ha en demokratiuke (noe alla uke 6, for seksualundervisning). \u2022 Da skal noe av opplegget v\u00e6re \u00e5 bes\u00f8ke Gamle/Nye r\u00e5dhus og f\u00e5 omvisning og oppl\u00e6ring av en kommunal politiker. M\u00e5let med dette skal v\u00e6re \u00e5 \u00f8ke bevisstheten og engasjementet til ungdom Ungdomsr\u00e5dets behandling En nedsatt arbeidsgruppe forberedte programerkl\u00e6ringen. Endelige program er resultat av diskusjon i r\u00e5det. Votering: Skole og oppvekst Til punktet om mobil i skolen: Aksel Florv\u00e5g Ringdal la frem f\u00f8lgende alternative forslag: Mobil skal ikke v\u00e6re et verkt\u00f8y som blir brukt i bergensskolen. Dersom mobiltelefonen ikke blir inndratt, skal det sendes med melding hjem umiddelbart.\u201d l punktet om lekser i skolen: Sverre Thornam la frem f\u00f8lgende alternative forslag: \u201cmindre omfattende lekser, men fortsatt lekser som forbereder til skoledagen og hjelper med l\u00e6ring.\u201d Kultur, idrett og fritid Til punktet om aktivitetskort: Eowyn Tomine Saus la frem f\u00f8lgende alternative forslag: \u201cla n\u00e5v\u00e6rende utgivere f\u00e5 fortsette \u00e5 dele det ut, samt gi utekontakten muligheten igjen.\u201d Aksel Florv\u00e5g Ringdal sitt forslag fikk 2 stemmer og var derved falt. Sverre Thornam sitt forslag fikk 6 stemmer og var derved falt Eowyn Tomine Saus sitt forslag ble vedtatt med 10 stemmer. Resten av innstillingen ble enstemmig vedtatt Forslag til vedtak: Ungdomsr\u00e5det tilslutter seg programerkl\u00e6ring for ungdomsr\u00e5det 2024 - 2025 13 [Lagre saksprotokoll] [Lagre vedtak] 24/24 Innspill fra ungdomsr\u00e5dets medlemmer 07.02.2024 Ungdomsr\u00e5det behandlet saken i m\u00f8tet 07.02.2024 sak 24/24 og fattet f\u00f8lgende vedtak: Det var ingen innspill under dagens m\u00f8te. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 25/24 Eventuelt Ungdomsr\u00e5det behandlet saken i m\u00f8tet 07.02.2024 sak 25/24 og fattet f\u00f8lgende vedtak: Mediagruppen la frem forslag til nye URB gensere. Forslag til vedtak: Saken legges frem uten forslag til vedtak [Lagre saksprotokoll] [Lagre vedtak] 14 "
}