{
  "dokument_id": "14d1ab5b-eb92-5f31-be0d-f4acab5f429d",
  "doc_type": "case_attachment",
  "kommune": 4601,
  "tittel": "Uttale Bergen Vann_03112023",
  "url": "https://bergen.kommune.no/politikere-utvalg/api/fil/bk360/10168160/Uttale-Bergen-Vann-03112023",
  "tekst": " Bergen Vann Til flere mottakere V\u00e5r referanse: 2020/00925-15 Saksbehandler: Per Atle Gill Dato: 3. november 2023 Bergen Vanns uttalelse til revidert VA-rammeplan i forbindelse med begrenset h\u00f8ring- Frieda Fasmers minne gnr 124 bnr 180 m.fl. plan-ID 66020000 Vi viser til revidert VA-rammeplan datert 11.09.2023. Planen ble mottatt direkte fra planavdelingen 01.11.2023. Denne uttalelsen vil ogs\u00e5 gjelde som Bergen Vanns uttalelse til begrenset h\u00f8ring. Bakgrunn for revisjon er endring av planomr\u00e5dets st\u00f8rrelse, trase for vei mm. Det skal her etableres nytt sykehjem som er planlagt for 90 beboere og ca. 109 ansatte p\u00e5 dagtid. Oppsummering av hovedprinsippene i planen: Beskrivelse av tekniske l\u00f8sninger fremg\u00e5r av notat og plankart av 11.09.2023. Vannforsyning: Det er her krav til 50 l/s slokkevann fordelt p\u00e5 minst 2 uttak. Det skal derfor etableres en ringforbindelse for vann som forsynes fra vannledning DN150 ved eksisterende Frieda Fasmer sykehjem og fra kommunal vannledning DN150 (ny vannkum Vk1) i Loddefjordlien. Sekund\u00e6r vannledning frem til Vk8 vil forbli privat da denne er lagt under eksisterende bygg. Kum Vk 2, 3, 5, 7, og 8 utstyres med brannventil. H\u00e5ndtering av spillvann: Omr\u00e5det er planlagt tilknyttet offentlig spillvann (\u00d8 1000 mm, betong) i Loddefjordlien. Overvannsh\u00e5ndtering: Det er lagt opp til infiltrasjon og fordr\u00f8yning gjennom bl\u00e5gr\u00f8nne l\u00f8sninger. Det planlegges takhager og gr\u00f8nt i plantekasser. Takhagene har en kombinasjon av vegetasjon og terrasser med m\u00f8blering samt permeable overflater p\u00e5 turveger, omr\u00e5de for varelevering og asfalt for gang/sykkelveg, torg og p\u00e5 atkomstveger. Vedr\u00f8rende eksisterende bekkeinntak like s\u00f8r for planomr\u00e5det og bekkens kryssing av gangvegen som leder ned til Loddefjordlien. Bekkeinntak/r\u00f8r er ikke dimensjonert for \u00e5 ta h\u00e5nd om fremtidig 200 \u00e5rs flom fra N1 og N2, ca 620 l/s, og m\u00e5 utbedres. Ca 70 meter lenger nedstr\u00f8ms g\u00e5r bekken inn i kommunalt overvannsr\u00f8r DN 300 som vil f\u00e5 kapasitetsproblemer ved en fremtidig regnhendelse med mer enn 20 \u00e5rs regn inkludert klimafaktor. Overvann som ikke blir f\u00f8rt inn i OV 300, vil f\u00f8lge flomvei p\u00e5 terrenget videre nedover mot Vestkanten storsenter. Det m\u00e5 sikres at overvann ikke ledes ned til blokkene. En avskj\u00e6rende gr\u00f8ft kan v\u00e6re aktuelt. Postadresse: Telefon: 55566000 Postboks 7700, 5020 BERGEN E-post: vann.avlop@bergen.kommune.no Kontoradresse: Internett: www.bergen.kommune.no Fj\u00f8sangerveien 68, 5068 BERGEN Det skal lages en VA-omr\u00e5deplan for omr\u00e5det mellom Loddefjord kirke til Bj\u00f8rndalspollen (se kap 2.7). Denne omr\u00e5deplanen b\u00f8r se n\u00e6rmere p\u00e5 behovet for \u00e5 oppdimensjonere nevnte DN300 r\u00f8r. Flomveien p\u00e5 terreng er utformet slik at flomvannet ikke medf\u00f8rer skaderisiko. Ved terrengendring m\u00e5 en p\u00e5se at flomvei ikke medf\u00f8rer ulempe for blokkbebyggelsen nedstr\u00f8ms.N\u00f8dvendig fordr\u00f8yningsvolum: N1: 5 m3, N2: 47 m3, N3: 17 m3 i form av pukkmasser eller kassetter ol. Kommunal overtakelse: Ny vannledning frem til slukkevannsuttak skal opparbeides etter plan- og bygningslovens \u00a7 18-1 2. ledd og VA-norm i Bergen kommune, og overtas av Vann- og avl\u00f8psetaten. Det m\u00e5 avklares med Bergen Vann ved detaljprosjektering hva som skal overtas av spillvannsledninger. Bergen Vann har f\u00f8lgende merknader F\u00f8lgende m\u00e5 dokumenteres f\u00f8r det kan gis uttalelse /forh\u00e5ndsuttalelse i forbindelse med s\u00f8knad om rammetillatelse eller tillatelse til tiltak fra Bergen Vann \u2022 Vi gj\u00f8r oppmerksom p\u00e5 at det ikke skal tilf\u00f8res mer overvann til kommunalt ledningsnett etter utbygging enn det som er tilf\u00f8rt nettet pr i dag. I forbindelse med detaljprosjektering m\u00e5 vannmengden som er tilf\u00f8rt kommunalt nett dokumenteres. \u2022 Tinglyste erkl\u00e6ringer fra gnr 124 bnr 36. \u2022 Behov for fettavskiller m\u00e5 vurderes ved utarbeiding av detaljplan. \u2022 Det m\u00e5 avklares om bygget skal sprinkles og n\u00f8dvendig vannbehov m\u00e5 oppgis, samt type tilbakeslagssikring. Med hilsen Bergen Vann Solveig Hovland - Fagansvarlig Per Atle Gill - saksbehandler Dokumentet er godkjent elektronisk. Side 2 av 2 "
}