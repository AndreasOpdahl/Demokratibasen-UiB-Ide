{
  "dokument_id": "51975439-7339-5992-b3cb-b5e897f6659f",
  "doc_type": "case_attachment",
  "kommune": 4601,
  "tittel": "Uttale fra Statens vegvesen",
  "url": "https://bergen.kommune.no/politikere-utvalg/api/fil/bk360/11327553/Uttale-fra-Statens-vegvesen",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Astrid Elina \u00c5dnanes / 24058237 24/80099-2 2024/10592-7 12.04.2024 Uttale fra Statens vegvesen til s\u00f8knader om dispensasjon \u2013 Gnr. 13 Bnr. 1155 - Statsminister Michelsens veg - BKS3 \u2013 Bergen kommune Vi viser til ovennevnte sak oversendt fra dere i brev datert 26.03.2024. Saken gjelder Kommunen har mottatt s\u00f8knad om rammetillatelse for nybygg av boligblokk ved eiendom 13/1155 i Statsminister Michelsens veg. Boligblokken omfatter seks leiligheter fordelt p\u00e5 to 2-romsleiligheter, tre 3-romsleiligheter og en 4-romsleilighet. Tiltaket utl\u00f8ser behov for flere dispensasjoner fra gjeldende reguleringsplan, og oversendes til Statens vegvesen til uttalelse. Tilbakemelding fra Statens vegvesen I denne saken uttaler vi oss som med grunnlag i v\u00e5rt sektoransvar for trafikksikkerhet og helhetlig bypolitikk. De viktigste dispensasjoner for v\u00e5re vurderinger er f\u00f8lgende: - parkingsdekning endres for \u00e5 komme i tr\u00e5d med KPA: * bilparkering reduseres fra 1,2 til 0,6 plasser per 100 m2 BRA * sykkelparkering \u00f8kes fra 2,0 til 2,5 plasser per 100 m2 BRA - endret plassering av avkj\u00f8rsel i strid med plankart - etablering av lavblokk i stedet for konsentrert sm\u00e5husbebyggelse (regulert til kjedet enebolig, rekkehus eller lignende) - to bilparkeringsplasser plasseres i fellesanlegg ved eiendom 13/1146, i stedet for p\u00e5 egen tomt slik krevd i reguleringsplan Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Det framkommer i saken at endret avkj\u00f8rsel vil ivareta siktkrav, og vi oppfatter at plasseringen isolert sett ikke vil ha noen negativ betydning for trafikksikkerhet. Vi savner imidlertid at dispensasjonss\u00f8knaden beskriver hva oms\u00f8kte dispensasjoner fra regulert bygningstypologi og parkeringsdekning ventes \u00e5 bety for trafikkomfang. Vi viser til at Bergen kommune har forpliktet seg nullvekstm\u00e5let som part i byvekstavtalen for Bergensomr\u00e5det. Det herav positivt med redusert bilparkeringsdekning som harmonerer med parkeringskrav i KDPA. Aktuelle eiendom ligger ved kollektivknutepunktet Paradis og b\u00f8r ha lav bilparkering. Etter hva vi kan se legges det opp til \u00e5 etablere \u00e9n bilparkeringsplass p\u00e5 egen tomt, avsatt for HC-parkering. Vi ser det fordelaktig at resterende to bilparkerings- plasser trekkes vekk fra egen tomt da \u00f8kt avstand kan gj\u00f8re det lettere \u00e5 velge bort personbil til fordel for gang, sykkel og kollektiv. Adkomst til aktuelle nabotomt ser ut til \u00e5 v\u00e6re ferdig opparbeidet iht. regulering. N\u00e5r det gjelder sykkelparkering legger vi til grunn at kravene i KPAs pkt 17.2 f\u00f8lges fullt ut. Ut fra omfang parkering for bil og sykkel oppfatter vi at ovennevnte dispensasjoner samlet ikke vil v\u00e6re negative for trafikksikkerhet, samtidig som vi vurderer at tiltaket vil svare bedre p\u00e5 nullvekstm\u00e5let enn gjeldende reguleringsplan. Vi har derfor ikke motforestillinger til at disse dispensasjonene evt. innvilges. Transportforvaltning vest 3 Med hilsen Kjell Erik Myre fung. seksjonsleder Astrid Elina \u00c5dnanes sjefingeni\u00f8r Dokumentet er godkjent elektronisk og har derfor ingen h\u00e5ndskrevne signaturer. Kopi VESTLAND FYLKESKOMMUNE, Postboks 7900, 5020 BERGEN "
}