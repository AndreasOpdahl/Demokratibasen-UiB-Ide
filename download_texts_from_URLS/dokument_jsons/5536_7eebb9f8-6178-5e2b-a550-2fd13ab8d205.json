{
  "dokument_id": "7eebb9f8-6178-5e2b-a550-2fd13ab8d205",
  "doc_type": "case_presentation",
  "kommune": 5536,
  "tittel": "25 \u00e5rs minnemarkering for skredulykka i Ura 19. januar 2000(Hoveddokument, 88KB)",
  "url": "https://innsyn.lyngen.kommune.no/wfdocument.aspx?journalpostid=2013057497&dokid=115307&versjon=2&variant=A&",
  "tekst": " Lyngen kommune Arkiv: JournalpostID: 24/12782 Saksbehandler: John Terje S\u00f8rensen Dato: 14.11.2024 Saksframlegg Saksnr. Utvalg M\u00f8tedato RS Levek\u00e5rsutvalget RS R\u00e5d for folkehelse 25 \u00e5rs minnemarkering for skredulykka i Ura 19. januar 2000 ORIENTERINGSSAK Saksopplysninger I januar 2025 er det 25 \u00e5r siden den tragiske skredulykka i Ura, langs fylkesvei 91, som kostet fem menneskeliv. I forbindelse med 25-\u00e5rsdagen har Lyngen kommune tatt initiativ til en minnemarkering som skal gjennomf\u00f8res fredag 17. januar. Til minneseremonien er f\u00f8lgende personer invitert; gjenlevende ektefeller/samboere, barn av de etterlatte med familier, overlevende og de som hjalp til ved hendelsen. I tillegg har representanter fra Troms fylkeskommune, Heimevernet, Politiet, R\u00f8de Kors hjelpekorps, Norsk Folkehjelp, mottatt invitasjon. Furst\u00e5l AS har produsert et minnesmerke som er satt opp p\u00e5 nordsida av fv 91 - mellom tunellene. En plate med inngraverte navn p\u00e5 de omkomne vil bli festet til minnesmerket i starten av januar. Program for minnemarkeringa: 11.45 Buss fra P-plassen v/kirka via Skytterhuset 12.00 Markering i Ura; ordf\u00f8rer \u00f8nsker velkommen, avduking av minnemonumentet, navn p\u00e5 de omkomne leses, tale v/ representant fra Troms fylkeskommune, musikkinnslag 12.30 Bussen returnerer til Skytterhuset 13.00 Program p\u00e5 Skytterhuset; velkomst ved ordf\u00f8rer, kaffe, snitter og kaker 13.30 N\u00e5r minuttene teller - historisk blikk ved Frank Halvar Val\u00f8, innslag/taler fra inviterte gjester 14.00 Ordet fritt - minner og historier deles 15.00 Offisielt program avsluttes Ulykka har tidligere v\u00e6rt markert p\u00e5 \u00e5rsdagen i 2001 og p\u00e5 ti\u00e5rsdagen i 2010. Det har v\u00e6rt et uttrykt \u00f8nske blant flere om \u00e5 f\u00e5 til en markering av hendelsen p\u00e5 25 \u00e5rsdagen. Kommunen har \u00f8nsket \u00e5 im\u00f8tekomme dette. I tillegg til kommunens arrangement, legges gudstjenesten s\u00f8ndag 19. januar (ulykkesdatoen) til Lanangs\u00f8yra kapell. Tre av de fem omkomne hadde bosted p\u00e5 Lenangs\u00f8yra. De omkomne i skredulykka 19. januar 2000 var: Bodil Solvang (46) Lenangs\u00f8yra, Leikny Hansine Jenssen (51) Lenangs\u00f8yra, Reidar Dagfinn Johansen (57) Kval\u00f8ysletta, Oddmund Kyrre Jenssen (58) Lenangs\u00f8yra, Kitty Johanne Hansen (76) Kjosen "
}