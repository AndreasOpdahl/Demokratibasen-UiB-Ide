{
  "dokument_id": "87e4550a-c601-5c44-92b2-380f5a6e34d7",
  "doc_type": "case_attachment",
  "kommune": 5501,
  "tittel": "Plan 1877 Detaljregulering Solstrandvegen mv Bestemmelser kladd 30 april 2024 m sidetall",
  "url": "https://innsyn.tromso.kommune.no/application/getMoteDokument?dokid=2001740821",
  "tekst": "Reguleringsbestemmelser til detaljreguleringsplan, plan nr. 1877 \u2013 Solstrandvegen 30-35 mfl., gnr/bnr. 17/164, 585, 1392 mfl. Revidert kladd 14 april 2024 Dato: 21.09.2018 Dato for siste revisjon: 30.04.2024 Dato for kommunestyrets vedtak: Vedtatt endret: 1. Planens hensikt Hensikten med detaljreguleringsplanen er \u00e5 tilrettelegge for ny byutvikling gjennom etablering av et boligfelt med 8 boligblokker med ca. 200 leiligheter, dog ikke over 260 stk, og oppgradering og utvidelse av eksisterende kj\u00f8pesenter. Det skal etableres nye kollektivholdeplasser, sykkelvei med fortau p\u00e5 \u00f8stsiden og fortau p\u00e5 vestsiden av Solstrandvegen. 2. Fellesbestemmelser for hele planomr\u00e5det 2.1. Dokumentasjonskrav S\u00f8knad om rammetillatelse 2.1.1. Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. 2.1.2. Ved s\u00f8knad om rammetillatelse skal det vedlegges uteromsplan for planomr\u00e5det i m\u00e5lestokk 1:200 som viser bebyggelse og anlegg i sammenheng med atkomstsituasjoner, uteoppholdsarealer, n\u00e6r- og kvartalslek, terrengforhold og -behandling, avfallsh\u00e5ndtering, sn\u00f8depot, overvannsh\u00e5ndtering, parkeringsplasser, sykkelparkering, plassering av st\u00f8yskjermer, universell utforming. (mv) 1 S\u00f8knad om igangsettingstillatelse. 2.1.3 Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. 2.1.4. Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge -og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T- 1442. Anleggsplanen skal ogs\u00e5 redegj\u00f8re for hvordan atkomst til eksisterende boliger i M\u00f8llervegen (1-17) ivaretas ifbm. omlegging av M\u00f8llervegen (jf. pkt. 6.2.1. f\u00f8rste kulepunkt) S\u00f8knad om midlertidig brukstillatelse og ferdigattest. 2.1.6. Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur skal det ved s\u00f8knad om midlertidig brukstillatelse og ferdigattest legges ved overtakelsesprotokoll for offentlig infrastruktur som er signert av kommunens ansvarlige fagorgan. 2.1.7. Ved s\u00f8knad om midlertidig brukstillatelse og ferdigattest skal godkjent VA- ferdigmelding, vedlegges s\u00f8knaden. 2.2. \u00d8vrige fellesbestemmelser 2.2.1. 2 F\u00f8lgende forhold fremg\u00e5r av plankart: form\u00e5l, byggegrense, byggeh\u00f8yde, utnyttingsgrad, atkomst, hensynssoner. 2.3 Funksjons- og kvalitetskrav 2.3.1. I uteromsplanen datert 15.05.2023 er f\u00f8lgende elementer bindende (\u00a7 12-7 nr. 1, 2, 4, 7): - Areal for g\u00e5ende, syklende og kj\u00f8rende trafikk med stigningsforhold - Areal for leke-, uteopphold- og aktivitetsomr\u00e5der tilpasset ulike aldersgrupper - Parkering p\u00e5 terreng - St\u00f8yskjermer og st\u00f8yvoller 2.3.2. Byggeh\u00f8yde: tekniske anlegg og tekniske rom skal ikke overstige angitt byggeh\u00f8yde. (\u00a7 12-7 nr. 1) 2.3.3. Estetisk utforming Lokal overvannsh\u00e5ndtering skal brukes som et estetisk element i utformingen av de ubebygde deler av omr\u00e5det, f.eks. regnbed, vannspeil el. 2.3.4. Plan for vann- og avl\u00f8p Vann og avl\u00f8p skal opparbeides i tr\u00e5d med godkjent VAO-plan av 15.02.2019 med tilh\u00f8rende akseptbrev av 07.03.19 for omr\u00e5det. 2.3.5. Milj\u00f8kvalitet Retningslinjer for behandling av st\u00f8y i arealplanlegging T-1442/2021 skal gjelde for planomr\u00e5det. For felt BBB, som ligger i delvis gul og r\u00f8d st\u00f8ysone og skal benyttes til st\u00f8yf\u00f8lsomt bruksform\u00e5l (bolig), gjelder kommuneplanens unntaksbestemmelser pkt. 9.1 og 18.4.2 for knutepunktomr\u00e5der, med f\u00f8lgende presiseringer: \u2022 Alle boenheter skal ha minst et soverom mot stille side (Lden \u2264 55 dB). \u2022 For inntil 26 boenheter i planomr\u00e5det tillates ensidige leiligheter der stille side (Lden \u2264 55 dB) oppn\u00e5dd som \u00abdempet fasade\u00bb. \u2022 Det tillates ikke boliger i r\u00f8d st\u00f8ysone (Lden > 65 dB). Alle boenheter med st\u00f8yniv\u00e5 utenfor vindu Lden > 55 dB skal ha balansert mekanisk ventilasjon, og det m\u00e5 i detaljprosjekteringen fastsettes oppbygning av fasaden som tilfredsstiller veilederens krav til innend\u00f8rs lydniv\u00e5. 3 Ved s\u00f8knad om rammetillatelse skal det foreligge st\u00f8yfaglig detaljprosjektering som konkretiserer hvordan st\u00f8ygrensene angitt i bestemmelsene overholdes. Detaljprosjekteringen og avb\u00f8tende tiltak skal ta utgangspunkt i planens vedlagte st\u00f8yutredning datert, 24. juni 2021. 2.3.6. Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med plankart, planbestemmelser og til enhver tid gjeldende kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje iht. kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) 2.3.7. Tekniske detaljplaner for vann, avl\u00f8p og overvann skal utarbeides i tr\u00e5d med VAO \u2013 rammeplan, datert 15.02.2019 og akseptbrev til VAO-rammeplan datert 07.03.2019. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan. (\u00a7 12-7 nr. 4) Tekniske detaljplaner skal samordne l\u00f8sninger fra VAO-rammeplan og OSG- rammeplan. (\u00a7 12-7 nr. 4) 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Boligbebyggelse (felt BB) a) Utnyttingsgrad Maksimalt tillatt bruksareal inkludert garasjeanlegg under bakken (BRA)=31.000 m2. Angitt BRA inkluderer arealer innenfor yttervegger og boder. Arealer for tenkte plan og innglassede balkonger skal ikke medregnes i utnyttingsgraden. Biloppstillingsplasser p\u00e5 terreng medregnes i BRA med 18m2 pr plass. Antall boenheter b) Det tillates inntil 260 boenheter innenfor felt BB. c) Utforming 4 Det skal legges vekt p\u00e5 \u00e5 gi bebyggelse og anlegg en funksjonell og estetisk god utforming forankret i dagens formspr\u00e5k, teknologi og materialbruk. Ved s\u00f8knad om byggetillatelse skal det medf\u00f8lge en estetisk redegj\u00f8relse for tiltaket. Balkonger skal fremst\u00e5 som en del av bygningsvolumet og gis en fargevariasjon innvendig. Innganger skal legges slik at de m\u00f8ter b\u00e5de bes\u00f8kende og brukere p\u00e5 en logisk og naturlig m\u00e5te. Alle blokkene skal ha en inngang som henvender seg mot n\u00e6rmeste tilliggende gate. Bebyggelsen skal oppf\u00f8re med flate tak. Det kan tillates private takterrasser med adkomst fra underliggende leilighet for blokkene A-G. Adkomst til takterrasse skal l\u00f8ses med trapp innenfor bygningsvolumet. Arealet p\u00e5 inntrukken toppetasje skal ikke utgj\u00f8re mer enn 80% av arealet for underliggende etasje. Mindre takoppbygg p\u00e5 samlet inntil 30 m2 av \u00f8verste takflaten tillates for heis, ventilasjonshetter og mindre tekniske installasjoner. Rekkverk foran inntrukken toppetasje skal v\u00e6re transparent, enten i form av metallspiler eller glass. For \u00e5 sikre beplantning av gr\u00f8ntarealer m\u00e5 jordsmonn over parkeringsdekke holde en tykkelse p\u00e5 minimum 40 cm. Gr\u00f8nne flater skal v\u00e6re s\u00e5 store og sammenhengende som mulig. Overvannsh\u00e5ndtering med \u00e5pne l\u00f8sninger skal utformes som et estetisk element med h\u00f8y kvalitet. Sone mellom gang- og sykkelvei o_SGS1 og forst\u00f8tningsmur mellom blokkene B og C og C og D skal opparbeides parkmessig med beplantning av busker og tr\u00e6r. Terrenget skal arronderes slik at h\u00f8ydevirkning av muren reduseres. Deler av sonen kan nyttes som sn\u00f8deponi som vist i uteromsplanen datert 15.05.2023. Vestre del av omr\u00e5dene mellom blokk A og B og D og E skal opparbeides som adkomsttorg med beplanting, busker og tr\u00e6r. For\u00f8vrig skal om- r\u00e5dene nyttes til, m\u00f8bleres og utrustes for utend\u00f8rs opphold og lek. St\u00f8yskjerming skal utf\u00f8res med h\u00f8y estetisk kvalitet og v\u00e6re mest mulig vedlikeholdsfri. Det skal v\u00e6re variasjon i utforming avhengig av milj\u00f8er skjermingen inng\u00e5r i, slik at den i st\u00f8rst mulig grad fremst\u00e5r som integrert i det aktuelle utemilj\u00f8et. All skjerming over forst\u00f8tningsmur mellom blokkene skal v\u00e6re transparent over normal rekkverksh\u00f8yde (90 cm). d) Leke- og uteoppholdsareal Det skal opparbeides n\u00e6r- og kvartalslekeplass i tr\u00e5d med kommuneplanens krav, og uteromsplanen datert 15.05.2023. Lekearealene skal ligge p\u00e5 terreng og v\u00e6re skjermet mot vind, sn\u00f8drev og ha tilgang til sol. N\u00e6rlekeplassene skal ha god tilgang til sol mellom kl. 5 10 og kl. 15 den 20. april, og tilrettelegges for barn mellom 2-6 \u00e5r. Kvartalslekeplass skal ha god tilgang til sol mellom kl. 13 og kl. 18 den 20 april. Areal brattere enn 1:4 regnes ikke som lekeplass. e) Parkering Det skal opparbeides parkering innenfor f\u00f8lgende norm: Beboerparkering for bil: Min. 0,5 og maks 1,25 p-pl./pr. boenhet. Gjesteparkering for bil: Min. 0,1 og maks 0,5 p-pl. /pr. boenhet. Sykkelparkering: Min. 2 oppstillingsplasser for sykkel/ pr. boenhet. f) Bilparkering for beboere skal legges i anlegg under bakken. Inntil 50 bes\u00f8ksplasser kan legges p\u00e5 terreng fordelt ved innkj\u00f8ringer og som kantsteinsparkering i M\u00f8llervegen. De skal v\u00e6re tydelig skiltet for bes\u00f8kende. F\u00f8rste, og deretter hver tjuende bilplass skal dimensjoneres for funksjonshemmede (4,5 x 6m) og plasseres i n\u00e6rheten av heis/inngang. Sykkelparkering for beboere skal ligge i bygning eller under tak. Alle parkeringsplasser for beboernes sykler og biler skal etableres med mulighet for lading. Minimum 30% av bilplassene skal ved midlertidig brukstillatelse eller ferdigattest v\u00e6re etablert som ladeplass, og kunne lade samtidig. g) Energi og milj\u00f8 Avfallsh\u00e5ndtering skal etableres i tr\u00e5d med l\u00f8sninger godkjent av ansvarlig avfallsmyndighet i Troms\u00f8 kommune. Trafo skal inng\u00e5 i bebyggelsen. h) Avkj\u00f8rsel og adkomstvei Avkj\u00f8rsel avmerket i plankartet for felt BB skal v\u00e6re felles for felt BB, felt BH og P1. Felt BH og P1 skal ha adkomstvei over felt BB. 3.1.2. Boligbebyggelse- frittliggende sm\u00e5husbebyggelse (Felt BF1) Bebyggelsen kan oppf\u00f8res med maksimal gesims p\u00e5 7,0 meter og maksimal m\u00f8neh\u00f8yde p\u00e5 8,5 meter. Form\u00e5lsgrensen og byggegrense mot SVT er sammenfallende. For \u00f8vrig gjelder Kommuneplanens bestemmelser om fortetting i etablerte boligomr\u00e5der. 3.1.3. Boligbebyggelse \u2013 frittliggende sm\u00e5husbebyggelse (Felt BF2 og BF3) Bebyggelsen kan oppf\u00f8res med maksimal gesims p\u00e5 7,0 meter og maksimal m\u00f8neh\u00f8yde p\u00e5 8,5 meter. For \u00f8vrig gjelder reguleringsbestemmelsene for 6 tilliggende boligregulering nord\u00f8st for planomr\u00e5det med plan id. 0803. Ved motstrid g\u00e5r kommuneplanen foran. 3.1.4. Forretning, kontor og offentlig-/privat tjenesteyting (Felt F/K/T) a) Bebyggelsen skal oppf\u00f8res innenfor byggegrensen og angitt maksimal koteh\u00f8yde p\u00e5 plankartet. Maksimalt tillatt BRA=45 700 m2. Areal utenfor byggegrensene kan anvendes til parkering og kj\u00f8reareal. Arealer for tenkte plan skal ikke medregnes. Det tillates nye takoppbygg for tekniske installasjoner p\u00e5 inntil 800 m2 BRA i en h\u00f8yde av inntil 3,5 meter over maks. gesimsh\u00f8yde. Oppbygg p\u00e5 tak skal samles i f\u00e6rrest mulige volumer. Handelsareal skal utgj\u00f8re maksimalt 25 700 m2 BTA. Arealet regnes inklusive lager og fellesarealer, men eksklusive tekniske rom. b) Utforming Bebyggelsen skal fremst\u00e5 samlet og i ett volum. Bygningene skal utformes med flate tak. Bebyggelsen skal henvende som seg mot Solstrandvegen og gr\u00f8ntareal i felt f_GAA. Fasadeutforming og belysning skal bidra positivt til gatemilj\u00f8et. Mot Solstrandvegen og felt f_GAA skal fasaden v\u00e6re utadrettet og visuelt \u00e5pne, med st\u00f8rre glasspartier og tydelige markerte innganger. Lange eller h\u00f8ye fasader skal brytes opp for \u00e5 skape variasjon. Det skal langs fasade tilrettelegges soner for opphold med forskjellige kvaliteter, f.eks. inntrekk eller overbygde areal med sitteplass. Det skal utarbeides skiltplan. Skilt skal samordnes i skiltsoner p\u00e5 de enkelte fasader. Belysning skal tillegges vekt, og skal redegj\u00f8res for ved s\u00f8knad om byggetillatelse c) Varelevering Det skal avsettes areal til varelevering og oppstilling for lastebil i bygningsmassen. d) Parkering Det skal avsettes 1,5 plasser pr. 100 m2 til bes\u00f8kende og 0,5 pr. 100 m2 til ansatte. Overskytende plasser vil utgj\u00f8re innfartsparkering med maksimum 180 plasser og minimum 60 plasser. Det tillates ikke etablert mer enn 680 plasser til sammen. Det skal etableres enkel tilkomst til bussholdeplass fra innfartsparkering via utvendig trapp/heis. Innfartsparkeringen skal skiltes. 20 % av plassene skal ha ladefasiliteter. F\u00f8rste og deretter hver tjuende plass skal utformes for 7 forflyttingshemmede og plasseres i n\u00e6rheten av heis/ inngangsparti. Det skal etableres minimum 150 sykkelplasser for bes\u00f8kende og 50 for ansatte. 20 % av p-plassene for ansattes sykler skal ha ladefasiliteter. Deler av plassene kan plasseres p\u00e5 felt f_GAA. Tilgjengelighet og funksjon skal vektlegges ved plassering av plassene. e) Energi og milj\u00f8 Trafo skal inng\u00e5 i bebyggelsen. 3.1.5. Privat og offentlig tjenesteyting \u2013 Barnehage (Felt BH) a) Mindre boder, vognhus, sykkel- og s\u00f8ppelbod kan tillates utenfor byggegrense. b) Utforming Barnehagen skal ha flatt tak og et formspr\u00e5k som tilpasses ny blokkbebyggelse i felt BB. c) Utearealer Utearealer brattere enn 1:4 medregnes ikke som lekeareal. Minimum 50 % av utearealene skal v\u00e6re flate (maks stigning 1:20). Det tillates kun gjerde rundt felt BH, s\u00e5fremt dette ikke ogs\u00e5 er n\u00f8dvendig for sikring mot fall i felt P1. d) Parkering, adkomst og varelevering Det skal avsettes 18 parkeringsplasser for bil i felt P1 Det skal avsettes en p-plass som dimensjoneres for funksjonshemmede (4,5 x 6m). 20 % av p- plassene for ansattes biler og sykler skal ha tilgang til ladefasiliteter. Det skal avsettes 30 sykkeloppstillingsplasser. 12 av disse skal v\u00e6re for ansatte. Sykkelparkering for ansatte skal v\u00e6re under tak. Det m\u00e5 avsettes n\u00f8dvendig areal for trafikksikker varelevering, brann- og rednings-materiell, og for av- og p\u00e5stigning av passasjerer med bil eller drosje. Parkerings-arealet m\u00e5 planlegges og utarbeides slik at det oppn\u00e5s en trygg hente og bringesituasjon for barn og voksne. Man b\u00f8r tilpasse parkeringen slik at gangadkomst til barnehagen i minst mulig grad g\u00e5r over kj\u00f8reareal slik at ulykker ved man\u00f8vrering unng\u00e5s. N\u00f8dvendig antall renovasjonsbeholdere skal plasseres sikkert i forhold til barns lek og god brukbarhet for ansatte og renovat\u00f8r. Parkering for barnehagen skal skje p\u00e5 felt P1. Avkj\u00f8rsel avmerket i plankartet for felt BB skal v\u00e6re felles for felt BB, felt BH og P1. Felt BH og P1 skal ha adkomstvei over felt BB. 8 3.1.6. Forretning (Felt FOR) For felt FOR gjelder reguleringsbestemmelsene for tilliggende regulering s\u00f8r for felt FOR med plan id.1329 3.1.7. Bolig/ kontor/ offentlig \u2013 og privat tjenesteyting (Felt KBA) Eksisterende v\u00e5ningshus \u00abSolglimt\u00bb, tillates ikke revet eller fjernet. Det tillates nybygg i form av anneks, garasje, bod ol. Maksimalt tillatt prosent bebygd areal er BYA= 30 %. Bebyggelsen skal underordne seg v\u00e5ningshuset, og oppf\u00f8res p\u00e5 eiendommens \u00f8stside. Bygningen tillates bare ombygd eller utbedret under forutsetning av at eksteri\u00f8ret beholdes uendret eller f\u00f8res tilbake til opprinnelig utseende. Ved restaurering og /eller reparasjon av eksteri\u00f8ret skal de opprinnelige eller karakteristiske uttrykk med hensyn til utforming, materialbruk, farger og utf\u00f8relse bevares. F\u00f8r igangsetting av tiltak p\u00e5 eiendommen etter pbl. \u00a71-6 p\u00e5 skal det innhentes uttalelse fra antikvariske myndigheter. Eiendommen skal ha adkomst fra Solstrandvegen som vist med pil i plankartet. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Gr\u00f8nn struktur (felt o_AVG4, o_AVG5, o_AVG6) Feltet skal opparbeides med gatebelysning og stedegen vegetasjon i tr\u00e5d med OSG - rammeplan. Det tillates etablering av st\u00f8yskjermingstiltak. St\u00f8yskjerming skal utf\u00f8res med h\u00f8y estetisk kvalitet og v\u00e6re mest mulig vedlikeholdsfri. All skjerming skal v\u00e6re transparent over 100 cm. Skjerming skal begrenses til det som er n\u00f8dvendig for \u00e5 oppfylle krav til st\u00f8ydemping for boligene i felt BBB. Areal mellom st\u00f8yskjermene skal beplantes s\u00e5 langt det tillates av veimyndigheten. 3.2.2. Gr\u00f8nn struktur (felt o_AVG1) Arealet skal opparbeides som en gr\u00f8nn buffer mellom E8 og handelsparken. I arealet skal det ivaretas flomvei i tr\u00e5d med VAO-rammeplan av 05.02.19 med tilh\u00f8rende akseptbrev av 07.03.19. Arealet kan kombineres med parkering. 3.2.3. Annen veggrunn \u2013 gr\u00f8ntareal (o_AVG) Arealet skal v\u00e6re offentlig og opparbeides i tr\u00e5d med plankart og OSG \u2013 rammeplan. 3.2.4. Parkering \u2013 (Felt P1) Felt P1 skal opparbeides som areal til parkering av biler for felt BH. 9 3.3. Gr\u00f8nnstruktur (\u00a7 12-5 nr. 3) 3.3.1. Gr\u00f8nnstruktur kombinert med teknisk infrastrukturtras\u00e9 (tekniske bygninger/ konstruksjoner, felt f_GAA. Felt f_GAA skal v\u00e6re felles for tilst\u00f8tende eiendommer; gnr 17, bnr 6, 164, 294, 356, 1008, 1446, 1335. Eksisterende tekniske anlegg forutsettes videref\u00f8rt. Feltet skal opparbeides med belysning, beplantning, overdekket sykkelparkering og m\u00f8blering. Det skal brukes bestandige materialer tilpasset et offentlig milj\u00f8. Bruk av vegetasjon skal vektlegges for \u00e5 sikre \u00f8kt kvalitet, variasjon og opplevelse gjennom \u00e5ret. Det skal etableres allment tilgjengelige oppholdsmuligheter og sitteplasser som vist i uteromsplanen datert 15.05.2023. Feltet skal ha skal ha grunnbelysning som underst\u00f8tter bruk og gj\u00f8r det trygt \u00e5 ferdes n\u00e5r det er m\u00f8rkt. Utformingen m\u00e5 sikre tilkomst, drift og vedlikehold av tekniske anlegg. Torghandel, uteservering og tempor\u00e6re arrangementer tillates. Det skal opparbeides 50 sykkeloppstillingsplasser under tak. Flomvei gjennom feltet m\u00e5 sikres i henhold til VAO rammeplan av 15.02.19, med tilh\u00f8rende akseptbrev av 07.03.2019. 4. Bestemmelser til hensynssoner 4.1. Sikrings-, st\u00f8y- og faresoner (sone H-370) Faresonen angir utstrekning av magnetfelt som kan overskride statens str\u00e5leverns utredningskrav p\u00e5 0,4 \u03bcav. Sonen tar h\u00f8yde for en potensiell utvidelse av trafostasjonens bryterekker. 4.2 S\u00e6rlige krav til infrastruktur (sone H-410, H-430) Omr\u00e5de innenfor sone H \u2013 410 angir hensynssone for eksisterende infrastruktur i grunnen. Omr\u00e5det innenfor sone H \u2013 430 angir sone for kulvert for h\u00f8yspentkabel og overvann. Bestemmelsen gjelder bare for areal i grunnen. 4.3 S\u00e6rlige hensyn til bevaring - kulturmilj\u00f8 (H-570) Felt BBKT sikres med hensynsone bevaring kulturmilj\u00f8 med tilh\u00f8rende bestemmelser under pkt. 3.1.7. 5. Bestemmelsesomr\u00e5de (\u00a712-7.1) felt BB. 10 5.1 Parkering for beboere felt BB skal l\u00f8ses som underjordisk garasjeanlegg (under lokk). Lokalisering skal v\u00e6re innenfor angitt linje for bestemmelsesomr\u00e5det. Linje for bestemmelsesomr\u00e5de er sammenfallende med byggegrense for uteareal og byggegrense for blokkene mot vest, nord, \u00f8st og s\u00f8r. 6. Rekkef\u00f8lgebestemmelser 6.1. F\u00f8r igangsettingstillatelse Det kan ikke gis igangsettingstillatelse for tiltak i BB f\u00f8r: o Kj\u00f8reveg o_V4 inkludert belysning er etablert o Fortau o_FO6, o_FO7, o_FO8) inkludert belysning er etablert o sykkelveg o_SA3, o_SA4 inkludert belysning er etablert Commented [SE1]: Sten J mener det er lagt til o Kollektivholdeplass o_KH3 inkludert belysning er etablert grunn at det skal v\u00e6re sykkelvei m/fortau. o Flomvei i tr\u00e5d med VAO-rammeplan av 15.02.19 med tilh\u00f8rende Hvorfor er bredden redusert i nord fra 5 til 4 meter? akseptbrev av 07.03.19, er etablert. - For felt BB Commented [EE2R1]: Vet ikke. Sykkelvei med fortau er ikke et eget form\u00e5l. Andre planer l\u00f8ser det o M\u00f8llervegen, felt o_V5, er opparbeidet som vist p\u00e5 plankartet. Kravet med 2m fortau og 3m sykkelanlegg. Tror det er beste gjelder kun blokk D, E, og F i felt BB. l\u00f8sning. Legg inn parallell linje i form\u00e5l fortau p\u00e5 - For felt F/K/T \u00f8stsiden av Solstrandvegen. o Kulvert for h\u00f8yspentledning og overvann i hensynssone H-430 er Commented [RF3R1]: Det er lagt inn 3+2 m opparbeidet. o Kj\u00f8reveg o_V3 er opparbeidet o Fortau o_FO1, o_FO2 og o_FO3 er opparbeidet o Sykkelveg o_SA1 er opparbeidet Igangsettingstillatelse for tiltak kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. 6.2. F\u00f8r brukstillatelse 6.2.1. Boligblokker (felt BB) Det kan ikke gis midlertidig brukstillatelse eller ferdigattest f\u00f8r f\u00f8lgende er oppfylt: \u25aa adkomst fra M\u00f8llervegen er opparbeidet i tr\u00e5d med plankartet, og ferdigstilt. Kravet gjelder blokk D, E, og F i felt BB. Det forutsettes at ifbm. omlegging av M\u00f8llervegen skal atkomst til eksisterende boliger i M\u00f8llervegen (1-17) ivaretas til omleggingen er ferdigstilt. 11 \u25aa adkomst fra Solstrandvegen er opparbeidet i tr\u00e5d med plankartet. Kravet gjelder kun for blokkene A, B, C, G, og H. \u25aa gang- og sykkelforbindelser internt i byggeomr\u00e5dene er opparbeidet er opparbeidet i tr\u00e5d med uteromsplan av 15.05.23 \u25aa l\u00f8sninger for vann- og avl\u00f8p er opparbeidet. \u25aa l\u00f8sninger for avfallh\u00e5ndtering er opparbeidet. \u25aa n\u00e6r- og kvartalslekeplass er opparbeidet. \u25aa st\u00f8yskjerming er etablert i tr\u00e5d med plankartet \u25aa p\u00e5krevde st\u00f8yskjermingstiltak, som fremg\u00e5r av st\u00f8yutredning datert 24.06.2021 er etablert \u25aa skilting for fartsgrense 30 km/t p\u00e5 Solstrandvegen er gjennomf\u00f8rt. Kravet gjelder kun for tiltak i felt BB. \u25aa Utomhusarealer skal v\u00e6re opparbeidet i tr\u00e5d med godkjent utomhusplan. Det utstedes ikke ferdigattest f\u00f8r utomhusanlegg er ferdig opparbeidet. 6.2.2. Barnehage og parkering (felt BH og P1) \u25aa Det kan ikke gis midlertidig brukstillatelse eller ferdigattest f\u00f8r f\u00f8lgende er oppfylt: \u2022 Uteroms- og parkeringsareal tilknyttet barnehagen er ferdig opparbeidet. \u2022 Felt o_SGS2, mellom Solstrandvegen og Anton Jakobsens veg, er ferdig opparbeidet. \u2022 Atkomstvei som vist i uteromsplan av 15.05.2023 fra Solstrandvegen til P1 er opparbeidet. \u2022 6.2.3. Forretning, kontor og tjenesteyting (felt F/K/T). Det kan ikke gis midlertidig brukstillatelse eller ferdigattest f\u00f8r omr\u00e5de for gr\u00f8nnstruktur (felt f_GAA) er opparbeidet i tr\u00e5d med planens bestemmelser i pkt. 3.3.1. 6.2.4 Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. 6.2.5. Det kan ikke gis midlertidig brukstillatelse eller ferdigattest f\u00f8r det foreligger godkjent VA-ferdigmelding fra gjeldende fagorgan for privat VAO- infrastruktur/private tilkoblinger til offentlig nett. 6. Dokumenter med juridisk virkning gjennom bestemmelsene \u25aa Plankart. Datert 30.11.2023 (sist revidert 8. april 2024) \u25aa Uteromsplan. Datert: 15.05.2023 12 \u25aa VAO-rammeplan datert: 15.02.2019, med tilh\u00f8rende akseptbrev av 07.03.19 \u25aa St\u00f8yutredning datert: 24.06.2021 13 "
}