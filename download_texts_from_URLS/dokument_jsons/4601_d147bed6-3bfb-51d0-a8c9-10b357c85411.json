{
  "dokument_id": "d147bed6-3bfb-51d0-a8c9-10b357c85411",
  "doc_type": "case_attachment",
  "kommune": 4601,
  "tittel": "Tilsvar p\u00e5 nabomerknader",
  "url": "https://bergen.kommune.no/politikere-utvalg/api/fil/bk360/9377656/Tilsvar-pa-nabomerknader",
  "tekst": " Bergen kommune Att: Byggesak v/ Pia Grung Byggesak sin ref.: BYGG-2022/26836 V\u00e5r ref.: Paul Korsberg Dato: 04.07.2023 Gnr. 44 bnr. 904, Klokkarlia 5, Nesttun Kommentarer til merknader fra naboer. Naboer ble varslet elektronisk i Holte via altinn den 16.06.2023. Det er mottatt 3 merknader til varslingen. Merknadene er vedlagt s\u00f8knaden. Det er mottatt en merknad fra Trude Selvik L\u00f8e og Erik L\u00f8e, eiere av gnr/bnr 44/190. De mener at de ikke har f\u00e5tt tegninger som viser tydelig h\u00f8yder p\u00e5 terrenginngrepet f\u00f8r og etter tiltak, og som viser maksimal h\u00f8yde og omfang av terrenginngrepet. Vi vil vise til at fasadetegninger datert 15.06.2023, snitt datert 14.06.2023 samt p\u00e5 utenomhusplanen datert 15.06.2023 helt tydelig vises omfanget av fyllingen og av h\u00f8yder p\u00e5 eksisterende og planlagt terreng. Fyllingsfot skal trekkes inn 1,0 m fra grensen mot L\u00f8e. I den tidligere saksbehandlingen og h\u00f8ringen var Byantikvaren helt tydelig p\u00e5 at de \u00f8nsket minst mulig forst\u00f8tningsmurer p\u00e5 tomten, og kun etablering av skr\u00e5ninger. Dette er en god l\u00f8sning for \u00e5 slippe \u00e5 sette opp forst\u00f8tningsmurer. Byantikvaren har i sin uttalelse datert 01.12.2022 akseptert den oms\u00f8kte boligens utforming iht. de byggegodkjente tegningene i rammetillatelsen. Det er ikke foretatt noen endringer med boligen i forhold til plan- og fasader. N\u00e5r det gjelder eventuelt innsyn s\u00e5 endrer ikke fyllingen noe p\u00e5 dette. L\u00f8e p\u00e5st\u00e5r at det er mere enn 1,5 m oppfylling av terrenget. Vi vil vise til at det er opplyst i nabovarslingen: \u00abIkke p\u00e5 noe sted overskrider fyllingen en h\u00f8ydeforskjell p\u00e5 1,5 m over det eksisterende terrenget (vist med r\u00f8d stiplet strek) n\u00e6rmere grensen enn 4,0 m.\u00bb Det er ikke den maksimale fyllingsh\u00f8yden sett i forhold til h\u00f8yder p\u00e5 naboeiendommer. Det blir ikke rett \u00e5 m\u00e5le h\u00f8yden p\u00e5 fyllingen ut ifra \u00e5 bruke en planke med h\u00f8yde p\u00e5 egen eiendom for \u00e5 dokumentere h\u00f8yden p\u00e5 fyllingen over det eksisterende terrenget under denne. Topp gulv i boligen er godkjent med aktuell koteh\u00f8yde, og det er dokumentert med innm\u00e5ling at denne stemmer. Fylling under og foran bolig er fundamentet for boligen og er ikke h\u00f8yere enn n\u00f8dvendig og godkjent. Dronebilde og foto viser et anleggsomr\u00e5de og et prosjekt som ikke er ferdigstilt. Uteomr\u00e5dene vil f\u00e5 et helt annet uttrykk n\u00e5r de er beplantet og tils\u00e5dd. Foto gir ikke alltid et reelt bilde av situasjonen, da det har betydning om det er brukt vidvinkel, eller i hvilken h\u00f8yde det er tatt. Ved nabovarslingen var det vedlagt et f\u00f8lgebrev hvor det ble opplyst om og argumentert for \u00e5 gi en dispensasjon. Det er akkurat den samme argumentasjonen for dispensasjon er blitt sendt inn til byggesak. Vi kan ikke se at det er noen hensyn som blir tilsidesatt ved \u00e5 gi en dispensasjon i dette tilfellet, og vi kan derav ikke redegj\u00f8re, eller argumentere for dette. Det er ogs\u00e5 mottatt en merknad fra Camilla Urang og Ronny Sivertsen, eiere av gnr/bnr 44/180. Det er de samme merknadene med vedlegg som ble mottatt tidligere, og som er kommentert i brev datert 20.06.2023 til tilsyn v/ Cesilie Engen Tveitev\u00e5g med kopi til byggesak v/ Pia Grung. Det foreligger en tinglyst rett til felles adkomst og parkering med snuplass for 44/180 og 44/904 i grensen mellom eiendommene. Bymilj\u00f8etaten har godkjent at begge boligene har adkomst her. Tiltakshaver var i dialog med Urang og Sivertsen i forkant av bygges\u00f8knad og igangsetting av arbeidene, men de \u00f8nsket ikke at \u00e5 v\u00e6re med p\u00e5 at det ble opparbeidet en felles adkomst her. Dette er \u00e5rsaken til at det settes opp en forst\u00f8tningsmur i naturstein, for \u00e5 kunne f\u00e5 til \u00e5 opparbeide adkomst, parkering og snuplass iht. til godkjenning fra Bymilj\u00f8etaten. Dette ville ikke v\u00e6re mulig \u00e5 Prosjektil Areal AS Postadresse Tele Bankgiro Foretaksnr. E-Mail Gamle Forusvei 1 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger f\u00e5 til uten \u00e5 ha en forst\u00f8tningsmur her. Ved en eventuell senere opparbeiding av adkomst til Urang og Sivertsen sin eiendom kan det ved behov fylles inntil muren. Det er mottatt en merknad fra Caroline Jakobsen Bruland, eiere av gnr/bnr 44/192 siden den 26. september 2022. Merknaden g\u00e5r ut p\u00e5 innsyn og overvann. N\u00e5r det gjelder innsyn til s\u00e5 grenser den oms\u00f8kte eiendommen kun med et hj\u00f8rne til Bruland sin eiendom. Det er ogs\u00e5 relativt stor avstand imellom det planlagte utearealet p\u00e5 oms\u00f8kte bolig og Brueland sitt uteareal. Ved \u00e5 bo i tettbygd str\u00f8k/ by s\u00e5 m\u00e5 eventuelt noe innsyn v\u00e6re p\u00e5regnet og kunne aksepteres. Dette er ogs\u00e5 noe som byggesak har vurdert i sin tidligere behandling. All overvannsh\u00e5ndtering er prosjektert. Det er utarbeidet en rapport som beskriver l\u00f8sninger og som er godkjent av kommunen. Det etableres et eget fordr\u00f8yningsanlegg som skal ivareta overvann fra parkering, takflater og fra drens lagt ned rundt boligen. F\u00f8r taket er etablert med tilh\u00f8rende takrenner og nedl\u00f8psr\u00f8r vil naturligvis ikke dette vannet fanges opp og ledes til fordr\u00f8yningskum slik som planlagt. Fyllingen best\u00e5r av sprengstein med god dreneringsevne, og drens ligger i gr\u00f8fter fylt med singel. Se vedlagte foto av overvannskum og drensledning. Sprengsteinsfylling er deretter tildekket med jord. I forhold til tidligere r\u00e5tomt uten tiltak for \u00e5 hindre avrenning s\u00e5 vil dette forbedre overvannsh\u00e5ndteringen betydelig og gi mindre risiko for avrenning av overvann. Dersom det er sp\u00f8rsm\u00e5l til s\u00f8knaden, vennligst kontakt undertegnede. Mvh/Regards, Paul Korsberg Prosjektil Areal AS Mobil: 480 98 029 Vedlegg: Foto av fordr\u00f8yningskum og drensledning. Prosjektil Areal AS Postadresse Tele Bankgiro Foretaksnr. E-Mail Bj\u00f8dnabeen 4 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger "
}