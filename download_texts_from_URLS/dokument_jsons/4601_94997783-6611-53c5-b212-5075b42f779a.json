{
  "dokument_id": "94997783-6611-53c5-b212-5075b42f779a",
  "doc_type": "case_attachment",
  "kommune": 4601,
  "tittel": "Knyttet til av Bystyrets kontor 12.01.2024: \nUttale til Bergen bystyre vedk. sak 465_23 - Bergen byr\u00e5d",
  "url": "https://bergen.kommune.no/politikere-utvalg/api/fil/bk360/9687470/Knyttet-til-av-Bystyrets-kontor-12-01-2024-Uttale-til-Bergen-bystyre-vedk-sak-465-23-Bergen-byrad",
  "tekst": " V\u00e5r dato: V\u00e5r referanse: 11.01.2024 2023/3376-1290/2024 Direkte telefonnr.: Dykkar dato: Dykkar referanse: ORDF\u00d8RAREN 53423010 Ordf\u00f8rer Marit Warncke Uttale til Bergen bystyre vedk. sak 465/23 - Bergen byr\u00e5d Underteikna er blitt kontakta av rektor ved B\u00f8mlo Folkeh\u00f8gskule, Magne Gr\u00f8neng Flokenes, om byr\u00e5det sitt vedtak om avvikling av ferietilbod til personar med utviklingshemming og sommarleir for skuleelevar. Dette tilbodet B\u00f8mlo Folkeh\u00f8gskule leverer, er eit tilbod me i B\u00f8mlo Kommune er stolte over, inkludert m\u00e5ten dei driv skulen sin p\u00e5 og all den positive merksemda og ringverknadane den gjev kommunen v\u00e5r. Ferietilbodet B\u00f8mlo Folkeh\u00f8gskule tilbyr personar med utviklingshemming har vore sv\u00e6rt vellukka, noko som vert underst\u00f8tta av Norsk forbund for utviklingshemma (NFU) i saksframstillinga til byr\u00e5det (ref. nr. 2022/02255-30). Her vert det mellom anna peika p\u00e5 at NFU har gjeve sterkt uttrykk for \u00e5 \u00f8nskje dagens ferietilbod for vaksne personar med utviklingshemming vidaref\u00f8rt uendra. I tillegg har tusenvis av born og unge vaksne fr\u00e5 Bergen kommune hatt gode opplevingar p\u00e5 12-dagars sommarleir ved B\u00f8mlo Folkeh\u00f8gskule heilt sidan starten av 90-talet. \u00c5 byggje opp eit slikt tilbod som B\u00f8mlo Folkeh\u00f8gskule tilbyr gjennom ferieopphald og sommarleir, krev dei rette ressursane, kompetansen og fasilitetane. Og for \u00e5 halde slike tilbod ved like over tid, treng ein f\u00f8reseielege rammevilk\u00e5r for drifta. Dette har folkeh\u00f8gskulen hatt gjennom samarbeidet med Bergen kommune, og har difor blitt spesialistar p\u00e5 \u00e5 levere gode og trygge ferietilbod til ulike m\u00e5lgrupper gjennom mange \u00e5r med drift. Skulen sysselsett omlag 50 personar kvar sommar, der over 20 av desse er tilsette ved skulen, og har b\u00e5de erfaring og kompetanse fr\u00e5 \u00e5 jobbe med folk som bur vekke fr\u00e5 heimane sine. Det er desse som arbeider direkte med ferietilboda, og har solid erfaring og kompetanse p\u00e5 \u00e5 handsame alle situasjonar som oppst\u00e5r ved gjennomf\u00f8ring av slike tilbod. Innspela i saksunderlaget lagt fram for byr\u00e5det, trekk i tvil om tilbodet er trygt nok for dei som deltek. Det er me trygge p\u00e5, men B\u00f8mlo Folkeh\u00f8gskule legg likevel opp til ytterlegare spissing av oppl\u00e6ringa i forkant av ferietilboda, for \u00e5 trygge Bergen kommune ytterlegare p\u00e5 at deira innbyggjarar vert enno betre ivareteke p\u00e5 ferieopphald eller sommarleir p\u00e5 B\u00f8mlo i framtida. I tillegg kan me som kommune g\u00e5 god for at deltakarar p\u00e5 ferieopphald eller sommarleir ved B\u00f8mlo Folkeh\u00f8gskule, vil f\u00e5 tilgang p\u00e5 god og naudsynt helsehjelp ved behov. Adresse: R\u00e5dhuset, Leirdalen 1, 5430 BREMNES Telefon: 53 42 30 00 Organisasjonsnr.: 834 210 622 postmottak@bomlo.kommune.no Bankgiro: 3201.61.51652 www.bomlo.kommune.no Side 2 av 2 Bergen kommune har i samarbeid med mellom anna B\u00f8mlo Folkeh\u00f8gskule gjennom mange \u00e5r levert eit heilt unikt og sv\u00e6rt popul\u00e6rt ferietilbod til personar med ulik utviklingshemming, og sommarleir for skuleelevar. Me vonar at gruppeleiarar og bystyret ser med nye auge p\u00e5 saka. Med helsing Ragnfrid S\u00f8nstab\u00f8 Varaordf\u00f8rar, B\u00f8mlo Kommune Dette brevet er godkjent elektronisk og har derfor inga underskrift "
}