{
  "dokument_id": "79736fe4-27cd-5bc0-8a83-4a70ae1cb4dc",
  "doc_type": "case_attachment",
  "kommune": 4601,
  "tittel": "Krav om overtaking av friomr\u00e5de. Svar fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/10596122/Krav-om-overtaking-av-friomrade-Svar-fra-Bymiljoetaten",
  "tekst": " Bymilj\u00f8etaten SARTOR & DRANGE AS V\u00e5r referanse: 2022/20075-20 Postboks 374 Saksbehandler: Maria Skarvatun 5343 STRAUME Dato: 1. juli 2024 Deres ref.: Krav om overtaking av friomr\u00e5de. Svar fra Bymilj\u00f8etaten Vi viser til oversendt krav om overtaking av offentleg regulert areal o_FRI4 p\u00e5 N\u00f8ttveit. Eigedommen har gards- og bruksnummer 88/259. Avslag Bymilj\u00f8etaten avsl\u00e5r kravet om overtaking av friomr\u00e5det. Sakens bakgrunn Det vart skrive ut ferdigattest for anlegget den 24.08.2021. F\u00f8rste kontakt med Bymilj\u00f8etaten var den 7. februar 2022 med f\u00f8respurnad om overtaking av regulert offentleg friomr\u00e5de o_FRI4. Det vart sendt svar fr\u00e5 Bymilj\u00f8etaten den 28. mars 2022 med merknad om manglande involvering. Bymilj\u00f8etaten saumfara omr\u00e5det den 11. november 2022 og kom d\u00e5 med merknad om at det ikkje er hensiktsmessig for kommunen \u00e5 overta arealet slik det er utforma. Bymilj\u00f8etaten har heile vegen stilt seg positiv til \u00e5 sj\u00e5 p\u00e5 anlegget for \u00e5 vurdere ei kommunal overtaking, og det vart halde ei ny saumfaring den 14. februar 2024. Det vart d\u00e5 utforma ei liste med konkrete utbetringar som m\u00e5tte utf\u00f8rast f\u00f8r ei overtaking. Som grunngjeving for kravet om overtaking er det vist til 1.8.1 i reguleringsplan N\u00d8TTVEIT BOLIGOMR\u00c5DE med plan-ID 18060000, kor det st\u00e5r at arealet regulerast til offentleg f\u00f8rem\u00e5l. Reguleringsform\u00e5l o_ I reguleringsplan kan det mellom anna gjevast bestemmelsar om kva areal som skal vere til offentlege f\u00f8rem\u00e5l eller fellesareal, jf. Plan- og bygningslova (pbl.) \u00a7 12-7 nr. 14. I Kommunal- og distriktsdepartementets vegleiar om reguleringsplanar g\u00e5r det fram mellom anna i punkt 6.5.14 Offentlig eller fellesareal: \u00ab\u00c5rsaken til at det er n\u00f8dvendig \u00e5 framheve offentlige omr\u00e5der i reguleringsplan er at utlegging av eiendom til offentlige form\u00e5l kan gi grunneier rett til innl\u00f8sning etter plan- og bygningsloven \u00a7 15-2.\u00bb Bymilj\u00f8etaten er ikkje kjent med at det er fremsatt krav om innl\u00f8sning etter pbl. \u00a7 15-2 i denne saka. Reguleringsform\u00e5l \u00aboffentleg\u00bb betyr at bruken av arealet er meint til bruk som \u00aballment f\u00f8rem\u00e5l\u00bb, og seier ikkje noko om eigarskapet. Henta fr\u00e5 Regjeringa si nettside (\u00a7 12-5 nr. 3 - sp\u00f8rsm\u00e5l om friomr\u00e5de etter plan- og bygningsloven - regjeringen.no, dato 15.6.2024) st\u00e5r det f\u00f8lgande om eigarskap for offentleg regulert friomr\u00e5de: \u00abPlan- og bygningsloven regulerer generelt sett ikke eierforholdene, og bestemmelsen gjelder bruken til offentlig form\u00e5l og ikke hvem som skal v\u00e6re eier.\u00bb Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Det finnast eitt unntak i pbl. \u00a7 18.1 som gjeld offentleg regulerte vegareal som er opparbeida i tr\u00e5d med statens vegnormalar. Desse pliktar kommunen \u00e5 overta. Kommunen er som regel ikkje plikta til \u00e5 overta andre offentleg regulerte areal. For andre areal m\u00e5 utbyggar/eigar ta kontakt med kommunen, og s\u00f8rge for ein overtakingsprosess. Dei fleste utbyggjarar som \u00f8nsker kommunal overtaking, tar derfor kontakt med Bymilj\u00f8etaten i forkant av innsendt rammes\u00f8knad, slik at ein f\u00e5r s\u00f8kt i tr\u00e5d med Bymilj\u00f8etaten sine innspel og krav for overtaking. Dette gjeld spesielt kvalitets- og utformingskrav av omsyn til drift, som ikkje st\u00e5r i ein reguleringsplan. Bymilj\u00f8etaten sin konklusjon er at kommunen ikkje plikter \u00e5 overta arealet som er regulert til offentleg friomr\u00e5de (o_FRI4). V\u00e5r vurdering er at verken reguleringsplanen eller plan- og bygningslova gir heimel for \u00e5 krevje at kommunen overtar dette omr\u00e5det. N\u00e6rare grunngjeving for avslag For Bymilj\u00f8etaten er det viktig at anlegg som vi skal drifte og vedlikehalde er utforma slik at det ikkje f\u00f8rer til store ekstrautgifter for kommunen. Difor stillast det blant anna krav til at driftsavdelinga vert involvert og har moglegheit til \u00e5 gi innspel til anlegg f\u00f8r eigarskapet overtakast. Det vert ikkje tatt stilling til eigarskap eller overtaking i behandling av byggesaka, og omsyn til drift m\u00e5 derfor takast med potensiell framtidig eigar, som i dette tilfellet vil vere Bymilj\u00f8etaten. Dersom det var tilfelle, som i dykkar krav, at kommunen var pliktig til \u00e5 overta alle offentleg regulerte areal, ville dette hatt sv\u00e6rt store \u00f8konomiske konsekvensar b\u00e5de ved eigedomserverv og for drift og vedlikehald. Det er sv\u00e6rt mange og store areal i kommunen som er regulert offentleg, og kommunen er ikkje rigga til \u00e5 ta desse inn i sin vedlikehaldsportef\u00f8lje. Vegen vidare Bymilj\u00f8etaten stiller seg framleis positiv til \u00e5 overta dette arealet, dersom utbyggar ynskjer dialog rundt utbetring i tr\u00e5d med v\u00e5re innspel. Klagemoglegheit Avslaget p\u00e5 krav om overtaking av friomr\u00e5det kan klagast p\u00e5 etter forvaltningslova kapittel VI. Frist for \u00e5 klage er 3 veker fr\u00e5 det tidspunkt underretning om vedtaket er kome fram jf. Forvaltningslova \u00a729. Ei eventuell klage sendast til Bymilj\u00f8etaten. Dersom kommunen ikkje finn grunnlag for \u00e5 oppheve eller endre vedtaket, vil klaga sendast over til Statsforvaltaren i Vestland som rette klageinstans. Med helsing Bymilj\u00f8etaten Tord Honne Holgernes - leder Maria Skarvatun - saksbehandler Dokumentet er godkjent elektronisk. Side 2 av 2 "
}