{
  "dokument_id": "ffd258fd-b520-5132-ab6e-b58141a8a639",
  "doc_type": "case_attachment",
  "kommune": 4601,
  "tittel": "Fagnotat av 06.11.2023: Midtunvegen bofellesskap - rekkef\u00f8lgekrav (H0591). Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9325555/Fagnotat-av-06-11-2023-Midtunvegen-bofellesskap-rekkefolgekrav-H0591-Gjennomforingsvedtak",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2018/16271-8 (Arbeidssted) Saksbehandler: Ivar Alv\u00e6r Dato: 6. november 2023 Fra Etat for utbygging Fagnotat av 06.11.2023: Midtunvegen bofellesskap \u2013 rekkef\u00f8lgekrav (H0591). Gjennomf\u00f8ringsvedtak Bystyret har i sak 10/19 vedtatt \u00abPlan for tjenester til personer med utviklingshemning. Et liv med mening, vekst og utvikling 2018 \u2013 2028\u00bb. Boligl\u00f8ftet er en oppf\u00f8lging av bystyresaken. M\u00e5let er \u00e5 avvikle boligk\u00f8en innen fem \u00e5r slik at flere utviklingshemmede kan f\u00e5 tilbud om egen bolig. Det er besluttet at det skal etableres inntil 130 nye boliger tilpasset beboere i gruppen utviklingshemmede. Dette prosjektet tilh\u00f8rer Boligl\u00f8ftet. Byr\u00e5dsavdeling for helse og omsorg (BHO), n\u00e5 Byr\u00e5dsavdeling for eldre, helse og omsorg, har bedt Etat for utbygging om \u00e5 st\u00e5 for prosjektledelsen av utf\u00f8relse av tiltaket. Denne saken gjelder endelig vedtak om gjennomf\u00f8ring av rekkef\u00f8lgekravene til byggeprosjektet. Midtunvegen bofellesskap (H0590) fremmes i et eget gjennomf\u00f8ringsvedtak. Fagetatens vurdering: Bakgrunn Bystyret vedtok i sak 282/13, \u00abbudsjett for 2014/\u00d8konomiplan for 2014-2017\u00bb at det skulle bygges et nytt bofellesskap for utviklingshemmede. Bofellesskapet skulle opprinnelig v\u00e6re klart for innflytting primo 2016. Byr\u00e5dsavdeling for helse og omsorg (BHO) f\u00f8lger opp vedtaket ved bestilling av nytt bofellesskap for utviklingshemmede med 8 boenheter datert 19.06 2014, sak 201408378. Det er flere \u00e5rsaker til at det har tatt uforholdsmessig lang tid \u00e5 f\u00e5 realisert prosjektet. Det har v\u00e6rt skiftende behov hos bestiller, der bestiller i perioden har satt prosjektet i bero. Videre har det i prosessen v\u00e6rt et krevende kostnadsbilde og grensesnitt mot andre prosjekter har v\u00e6rt utfordrende. Samlet sett har det f\u00e5tt f\u00f8lger for reguleringsplanprosessen som tok uforholdsmessig lang tid \u00e5 f\u00e5 gjennomf\u00f8rt. Bystyret vedtok i sak 281/22 detaljreguleringsplan for tomten. Tiltakene som f\u00f8lger av rekkef\u00f8lgekravene i reguleringsplan, m\u00e5 v\u00e6re p\u00e5 plass f\u00f8r igangsettingstillatelse for bofellesskapet kan gis. Grunnarbeider for bofellesskapet kan imidlertid skje parallelt med oppstart byggearbeid p\u00e5 rekkef\u00f8lgekravene. Tiltakene er innarbeidet i gjeldende handlings- og \u00f8konomiplan (2024-27) som eget infrastrukturprosjekt (samferdsel). Prosjektbeskrivelse Rekkef\u00f8lgekravene omfatter oppgradering av Midtunvegen fra Hardangervegen frem til det det nye bofellesskapet samt oppgradering av krysset mot Hardangervegen. Vegen skal oppgraderes med nytt bredere fortau og ny veibelysning. Illustrasjon som viser bofelleskapets plassering rett ved kommunehuset p\u00e5 Nesttun. Illustrasjon 2. Teknisk hovedtegning for Midtunvegen Klima og milj\u00f8 Det planlegges for krav om noe utslippsfrie maskiner i tr\u00e5d med strategi om gradvis innfasing i byggeprosjekter. Det blir LED belysning av vei og fortau. Fremdrift \u2022 Utlysning av totalentreprise 1. kvartal 2024 i samme entreprisekonkurranse som bofellesskapet. \u2022 Byggestart 3. kvartal 2024 \u00d8konomi Budsjettstatus I gjeldende handlings- og \u00f8konomiplan (2024-27) er vedtatt brutto totalramme for prosjektet 17,1 MNOK. Av disse er 1,2 MNOK avsatt tidligere \u00e5r (til og med 2023), mens resterende 15,9 MNOK. er budsjettert i \u00f8konomiplanperioden 2024-2027. Prosjektet ble skilt ut fra budsjettpost for bofelleskapet i Midtunvegen i handlings \u2013 og \u00f8konomiplan 2022-25. Vedtatt totalramme var da 15,2 MNOK, estimert p\u00e5 bakgrunn av endt skisseprosjekt. Opprinnelig vedtatt budsjett har videre blitt overf\u00f8rt til senere perioder ved rullering av handlings- og \u00f8konomiplan fram til 2024-27, samt justert mot ny kalkyle i prosjektforl\u00f8pet. Kalkyle og estimater for investeringsprosjektet Kostnadsestimatet som n\u00e5 ligger til grunn for totalrammer er en kalkyle p\u00e5 basis av gjennomf\u00f8rt forprosjekt. Kostnader til gjennomf\u00f8ring av bofelleskapet er finansiert i en egen budsjettpost. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat under 50 MNOK er det gjennomf\u00f8rt en ekstern usikkerhetsanalyse med basis i skisseprosjekt i august 2021. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen blir kvalitetssikret. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter, og disse analyseres ved hjelp av en matematisk modell. Som del av resultatet fremkommer prosjektets forventede kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Ved fullf\u00f8rt forprosjekt er det utf\u00f8rt en revisjon av usikkerhetene i prosjektet i intern regi for \u00e5 sette en oppdatert forventet prosjektkostnad (P50) og anbefalt total kostnadsramme (P85). Resultatene angir en forventet prosjektkostnad (P50) p\u00e5 16,4 MNOK, mens anbefalt total kostnadsramme (P85) er beregnet til 17,1 MNOK. Driftskonsekvenser Kalkulatoriske kostnader for investeringen er beregnet \u00e5 til kr 411 153 per \u00e5r ved angitt kostnadsramme. Det er ikke beregnet noen endringer i FDV-utgifter hos forvalter. Fagetatens anbefaling: 1 Prosjektet H0591 Midtunvegen bofellesskap - rekkef\u00f8lgekrav og infrastruktur - med en anbefalt total investeringsramme p\u00e5 17,1 MNOK gjennomf\u00f8res. Styringsm\u00e5l settes til 16,4 MNOK. 2 Investeringsrammen p\u00e5 17,1 MNOK innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av f\u00f8lgende tabell: 3. Det forutsettes igangsettelse av prosjekt H0950 \u2013 Midtunvegen bofellesskap. Med hilsen Etat for utbygging Willy Andre Gjesdal Ivar Alv\u00e6r Direkt\u00f8r Prosjektleder Dokumentet er godkjent elektronisk Vedlegg: Kostnadsskjema F\u00f8lgeskjema "
}