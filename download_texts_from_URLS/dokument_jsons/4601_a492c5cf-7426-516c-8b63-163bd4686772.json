{
  "dokument_id": "a492c5cf-7426-516c-8b63-163bd4686772",
  "doc_type": "case_attachment",
  "kommune": 4601,
  "tittel": "Lungeg\u00e5rdskaien 26, oppf\u00f8ring av sikringsgjerder med blomsterkasser",
  "url": "https://bergen.kommune.no/politikere-utvalg/api/fil/bk360/10052538/Lungegardskaien-26-oppforing-av-sikringsgjerder-med-blomsterkasser",
  "tekst": " R\u00e5det for byforming og arkitektur (RBA) 16-24 Saksframstilling V\u00e5r referanse: 2024/14609-7 Saksbehandler: \u00c5ge Vallestad Lungeg\u00e5rdskaien 26, oppf\u00f8ring av sikringsgjerder med blomsterkasser Hva saken gjelder: Hva saken gjelder: Saken gjelder s\u00f8knad om tillatelse til sikringsgjerdet og plantekasser p\u00e5 eiendommen gnr. 166 bnr. 952 Lungeg\u00e5rdskaien 26. Eksisterende midlertidig sikringsgjerde s\u00f8kes permanent. Gjerdet g\u00e5r fra togstasjonen og f\u00f8lger sporene langs store deler av Store Lungeg\u00e5rdsvann. Tiltaket inneb\u00e6rer at de midlertidige oppf\u00f8rte sikringsgjerdene skal oms\u00f8kes til permanente sikringsgjerder. Samtidig s\u00f8ker vi om \u00e5 tilf\u00f8re visuelle og gr\u00f8nne kvaliteter til sikringsgjerdene innenfor bestemmelser i reguleringsplanen Bergenhus gnr 166 bnr 952 mfl., Bergen godsterminal Nyg\u00e5rdstangen med plannummer: 64820000 (kraftdato: 21.06.2017). Det er for tiltaket gjennomf\u00f8rt en forh\u00e5ndskonferanse med byggesaksavdelingen i Bergen kommune, referatet fra forh\u00e5ndskonferansen har saksnummer: BYGG-2023/15063 og er vedlagt s\u00f8knaden. Sikringsgjerder med blomsterkasser var ett av flere tiltak det ble forespurt om under forh\u00e5ndskonferansen. De \u00f8vrige tiltakene mobilitetspunkt og redningsplass oms\u00f8kes separat. Planstatus: Kommuneplanens arealdel (KPA2018), vedtatt i Bystyret 19.06.2019, viser eiendommen som Bane J og den ligger innenfor hensynssonene kulturmilj\u00f8, bestemmelsesomr\u00e5de #4, konsesjonsomr\u00e5de fjernvarme, luftkvalitet gul og r\u00f8d sone og st\u00f8ysone gul og r\u00f8d. I kommunedelplanen sentrum, ID 15780000 er eiendommen vist som annet byggeomr\u00e5de - Byutviklingsomr\u00e5der inkludert delomr\u00e5der med \u00e5pent blandingsform\u00e5l. I kommunedelplan for store Lungeg\u00e5rdsvann s\u00f8ndre del, ID 15590000 er eiendommen vist som jernbaneareal. Eiendommen omfattes av reguleringsplan ID 64820000, Bergenhus. Gnr 166 Bnr 952 Mfl., Bergen Godsterminal, Nyg\u00e5rdstangen, ikrafttredelsesdato 21.06.2017 og er regulert til stasjons-terminalbygg. Dispensasjoner Dispensasjon fra jernbaneloven \u00a7 10 Sikringsgjerdene er plassert n\u00e6rmere enn 30 meter fra n\u00e6rmeste spors midt hvilket inneb\u00e6rer behov for dispensasjon fra jernbaneloven \u00a7 10. Det er for tiltaket innhentet tillatelser fra Bybanen og Bane NOR, tillatelsene er vedlagt. 1 Dispensasjon fra vegloven \u00a7 29 Sikringsgjerdene er plassert n\u00e6rmere enn 15 meter fra n\u00e6rmeste kj\u00f8rebanes senter, og medf\u00f8rer ogs\u00e5 behov for dispensasjon fra vegloven \u00a7 29 og byggegrenser p\u00e5 henholdsvis 15 meter fra kommunal veg og 50 meter fra riks- og fylkesveg. Tiltakshaver har innhentet tillatelser fra vegmyndigheter, tillatelsene er vedlagt s\u00f8knaden. Dispensasjon fra plan og bygningsloven Sikringsgjerdene er p\u00e5 det n\u00e6rmeste plassert i eiendomsgrensen til nabo. I henhold til plan og bygningsloven \u00a7 29-4 tredje ledd bokstav b, kan kommunen godkjenne at \u00ablignende mindre tiltak\u00bb plasseres n\u00e6rmere nabogrensen enn 4 meter. Vi anser oms\u00f8kt tiltak som \u00e5penbart et \u00abmindre tiltak\u00bb. Tiltaket er volummessig og i form, enda mindre enn andre \u00abmindre tiltak\u00bb slik som garasjer p\u00e5 50 m2 med mer. Naboeiendommer inntil sikringsgjerdene er veg- og baneeiere som alle har gitt tillatelse til tiltaket. Plantekassene plasseres for \u00f8vrig p\u00e5 Bane NORs side av sikringringsgjerdene. Ansvarlig s\u00f8kers redegj\u00f8relse for tiltaket: I forbindelse med byggingen av Bybanen ved Bergen godsterminal ble det i 2020 til 2021 oppf\u00f8rt midlertidige sikringsgjerder. Sikringsgjerdene er plassert mellom terminalomr\u00e5det og Bybanen samt mot tilgrensende gangvei. Deler av strekningen med sikringsgjerder var en reetablering av gjerder som m\u00e5tte rives under anleggsarbeidene, og delvis en supplering med nye strekninger. Sikringsgjerdet best\u00e5r av 2 til 2,4 meter h\u00f8yt flettverksgjerde. Langs Lungeg\u00e5rdskaien ved plantekassene planlegges det en p\u00e5skj\u00f8ting av flettverksgjerde for \u00e5 hindre overklatring, total h\u00f8yde p\u00e5 gjerdet blir da her 2,7 meter. Stolpene i sikringsgjerdene er i galvanisert st\u00e5l med gr\u00f8nt flettverk mellom. Langs sikringsgjerdet p\u00e5 siden mot godsterminalen ved Lungeg\u00e5rdskaien plasseres det plantekasser enkeltst\u00e5ende i seks grupperinger. Hver gruppering best\u00e5r av to til fire plantekasser (tilsvarer fra 2,7 til 5,7 meter mellomrom mellom plantekassene). Variasjon i bredde og mellomrom mellom plantekassene skaper et spennende uttrykk sett fra avstand. Klatreplantene vil gi tilbake til byrommet p\u00e5 n\u00e6rt hold og kommer ikke i konflikt med viktige siktlinjer. Langs sikringsgjerdet p\u00e5 siden mot godsterminalen ved Amalie Skram videreg\u00e5ende skole plasseres plantekasser enkeltst\u00e5ende i fire grupperinger. Hver gruppering best\u00e5r av tre til fem plantekasser (tilsvarer 4,2 til 7,2 meter). Avstanden mellom grupperingene varierer. Det gr\u00f8nne uttrykket vil harmonere godt med eksisterende gr\u00f8nnstruktur langs Bybanen. Variasjon i lengde, mellomrom bryter ned gjerdets monotone uttrykk og skaper spenning og variasjon for menneskene som ferdes langs banen. Kassene plasseres parallelt med eksisterende sikringsgjerde. Plantekassene plasseres bak flettverk mellom gjerde-s\u00f8yler, hvor de ikke blokkeres av eksempelvis s\u00f8yler. Plantekassene har et enkelt og elegant design med et luftig espalje som ikke hindrer sikt. Plantekassene skal v\u00e6re i galvanisert st\u00e5l som sandbl\u00e5ses og vil tilf\u00f8re farge til gr\u00e5 omr\u00e5der uten \u00e5 gi sterk kontrast dersom plantekassene blir skitne. Plantekassene er 120 cm lange, 40 cm brede og 40 cm h\u00f8ye. Total h\u00f8yde inkludert espalje er 175 cm. Espaljeet lages med felter p\u00e5 10 x 10 centimeter og farges sort/gr\u00e5 for et transparent uttrykk. Det er valgt forskjellige klatreplanter for \u00e5 bedre sikre \u00f8nsket vekst og uttrykk for hver plantekasse. Plantekasser er planlagt langs sikringsgjerder hvor det ellers ikke er eksisterende gr\u00f8nnstruktur. Plantekassene plasseres der hvor de ikke kommer i konflikt med sikkerhet og drift av godsterminalen og frisiktsone til veg og bane. 2 Figur 1: utsnitt fra tegning NBF-10-O-10004.pdf - Visualisering sikringsgjerde med plantekasser Visualiseringen i figur 1 viser plassering av plantekasser inntil sikringsgjerdet langs Lungeg\u00e5rdskaien. Plantekassene vil bryte opp den lange distansen og bidra til \u00e5 skape en positiv opplevelse for g\u00e5ende, syklende og reisende med Bybanen. Sikringsgjerdene er tegnet inn som eksisterende sikringsgjerde i tegningen NBF-10-O-10003 og i situasjonsplan 3. Utformingen av sikringsgjerdet er angitt i detaljtegning sikringsgjerde. Plantekasser inntil sikringsgjerder er videre beskrevet i tegningene; NBF-10-O-10001, NBF-10- O-10002, NBF- 10-O-10003, situasjonplan 2 og NBF-10-O-10004. M\u00f8te med Byarkitekten: Byarkitekten oppsummerte sine innspill i m\u00f8te 19.09.2023 som f\u00f8lgende: Tiltakshavers mandat er \u00e5 l\u00f8se reguleringsplanbestemmelse innenfor form\u00e5let og eiendomsgrensene. Mulighetsrommet p\u00e5 deler av tiltaksomr\u00e5det/sporomr\u00e5det gir utfordringer med tilgang p\u00e5 areal og vedlikehold av beplantning. Prinsippene vakker, s\u00e6rpreget og inkluderende, gr\u00f8nn, ref. skj\u00f8nnhetsparagrafen/ reguleringsbestemmelsene og Bergens strategi for arkitektur og byutforming er styrende for tiltakene. Kravet var formulert f\u00f8r Bybanen var etablert. Gr\u00f8nnstruktur langs Bybanen er vurdert til \u00e5 gi noe positivt tilbake til bybildet. Byarkitekten kommenterer at l\u00f8sningen presentert for utsmykning av flettverksgjerdet kommer i konflikt med omr\u00e5dets identitet. Kunstplatene vil skjerme for viktige siktlinjer og aktiviteten som skjer inne p\u00e5 godsterminalen. Byarkitekten ber om at det s\u00f8kes gr\u00f8nne l\u00f8sninger ved det eksisterende gjerdet hvor det er mulig. Konklusjon: Reguleringsbestemmelsen punkt 2.6 i gjeldende plan stiller krav til at R\u00e5det for byforming og arkitektur skal uttale seg til s\u00f8knaden. R\u00e5det bes om \u00e5 ta en helhetlig vurdering av tiltaket med utgangspunkt i Byarkitektens innspill og Arkitekturstrategiens prinsipp 03 Samspill mellom by og natur. Her pekes det p\u00e5 betydningen av \u00e5 skape tett kontakt mellom bebyggelse og gr\u00f8nne byrom, ved at tr\u00e6r og vegetasjon skal integreres i gater og byrom. 3 Forslag til vedtak: Legges frem i m\u00f8te. Dato: 9. mars 2024 \u00c5ge Vallestad - utvalgssekret\u00e6r 4 "
}