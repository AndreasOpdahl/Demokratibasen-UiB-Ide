{
  "dokument_id": "b1f53b9b-14cb-55b0-ad6e-14ccd4c1afb3",
  "doc_type": "case_presentation",
  "kommune": 5501,
  "tittel": "Revidering av vedtekter i barnehage \u2013 ved stengt barnehage",
  "url": "https://innsyn.tromso.kommune.no/application/getMoteDokument?dokid=2001726497",
  "tekst": "Arkivsaksnr. 24/09115-1 Saksbehandler Olaug Johanne Susegg Saksgang M\u00f8tedato Oppvekst- og utdanningsutvalget 07.06.2024 Kommunestyret 18.06.2024 Likestillingsutvalget 04.06.2024 Revidering av vedtekter i barnehage \u2013 ved stengt barnehage Kommunedirekt\u00f8rens innstilling til vedtak: Vedtekter for Troms\u00f8 kommunes barnehager \u00a7 9.9 endres til: N\u00e5r barnehagen er stengt i til sammen mer enn to hele dager i l\u00f8pet av et barnehage\u00e5r p\u00e5 grunn av uforutsette hendelser, som bemanningsutfordringer, str\u00f8mbrudd, vannbrudd eller annet, gir dette fritak for betaling. Betalingsfritak gjelder da med virkning fra f\u00f8rste hele dag. Det gis ikke fritak for stengte timer. Betalingsfritaket vil trekkes p\u00e5 f\u00f8rste faktura i neste barnehage\u00e5r (august m\u00e5ned). N\u00e5r et barn slutter i barnehagen, vil betalingsfritaket krediteres p\u00e5 m\u00e5neden etter sluttdato. Endringen trer i kraft fra 01.08.2024. Stig Tore Johnsen Kari Henriksen Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder En endring i vedtektene til de kommunale barnehagene i Troms\u00f8. Dette gjelder bestemmelsen om fritak for betaling av opphold i barnehage hvis barnehagen av ulike grunner m\u00e5 stenge (\u00a7 9.9). Denne ble vedtatt av kommunestyret 01.09.21, som en f\u00f8lge av at mange barnehager m\u00e5tte stenge noen dager p\u00e5 grunn av pandemien. Det siste \u00e5ret har barnehager opplevd \u00e5 m\u00e5tte stenge p\u00e5 grunn av bemanningsutfordringer. Det oppleves at dagens bestemmelse er vanskelig \u00e5 tolke, og det er derfor \u00f8nskelig at denne blir tydeliggjort. Saksutredning Dagens praksis og utfordring Dagens vedtekter sier at n\u00e5r en barnehage er stengt mer enn to hele dager i l\u00f8pet av et barnehage\u00e5r gir dette fritak for betaling. Dette fritaket har da virkning fra den f\u00f8rste hele dagen barnehagen er stengt. Betalingsfritak gis n\u00e5r en barnehage har v\u00e6rt stengt tilsammen tre dager, ved at det registreres betalingsfrie dager i m\u00e5neden f\u00f8r neste fakturam\u00e5ned. For eksempel, hvis det skal gis fritak for tre dager, og neste fakturam\u00e5ned er mars, vil alle barn som skal ha fritak bli endret slik at de skal betale fra og med 4. februar. Dette betyr at 1., 2. og 3. februar blir betalingsfrie dager. Hvis barnehagen gir refusjon for tre stengte dager og deretter stenger en fjerde dag i l\u00f8pet av barnehage\u00e5ret, vil det komme sp\u00f8rsm\u00e5l om det skal refunderes en og en dag, eller om tellingen skal starte p\u00e5 nytt. Der er ogs\u00e5 stilt sp\u00f8rsm\u00e5l fra foresatte om det skal gis refusjon for stengte timer, og om de skal omgj\u00f8res til hele dager. Foresl\u00e5tt endring Kommunedirekt\u00f8ren mener beste l\u00f8sning vil v\u00e6re \u00e5 refundere for stengte dager en gang i \u00e5ret, og kreditere dette p\u00e5 f\u00f8rste faktura for neste barnehage\u00e5r, som starter i august. I tilfeller der barn slutter i barnehagen gjennom \u00e5ret krediteres eventuelle fridager i m\u00e5neden etter at barnet sluttet i barnehagen. For eksempel, (1) hvis det skal gis fritak for fire dager p\u00e5 fakturaen for august, vil alle ber\u00f8rte barn bli endret slik at de skal betale fra og med 5. juni. Dette betyr at 1., 2., 3. og 4. juni blir betalingsfrie dager (juli er betalingsfri m\u00e5ned). De som ikke har barn i barnehage/SFO i august, vil f\u00e5 kreditnota. (2) Hvis et barn har siste dag i barnehagen 15. mars og skal ha betalingsfritak for 3 dager, vil disse dagene bli kreditert ved faktureringen av april. Det foresl\u00e5s \u00e5 presisere dette i vedtektene. Refusjon for stengte timer gis ikke i dag, og det foresl\u00e5s at dette ikke innf\u00f8res. Kostnader Fra august 2024 er maksprisen i barnehage 2000,- kroner per m\u00e5ned. En kreditering for 3 dager vil da tilsvare 200,- kroner pluss kost (2000/30x3). Kostnaden for fritaket vil vises i barnehagens regnskap ved at de f\u00e5r mindre inntekt i foreldrebetaling og kost. 2 For barnehage\u00e5ret 2023/2024 er det per mai 35 barn som har f\u00e5tt betalingsfritak p\u00e5 grunn av stengte dager, med tre eller fire dager per barn, til sammen 125 dager. Dette har f\u00f8rt til en kostnad p\u00e5 cirka 12 000,- kroner. Maksprisen i barnehage for barnehage\u00e5ret 2023/2024 er p\u00e5 3000,- kroner per m\u00e5ned. Kostnaden for tilsvarende antall dager for neste barnehage\u00e5r vil v\u00e6re cirka 8000,- kroner. Forslag til ny \u00a7 9.9 Dagens vedtekter \u00a7 9.9: N\u00e5r barnehagen er stengt i mer enn to hele dager i l\u00f8pet av et barnehage\u00e5r p\u00e5 grunn av uforutsette hendelser som bemanningsutfordringer, str\u00f8mbrudd, vannbrudd eller andre uforutsette hendelser, gir dette fritak for betaling. Betalingsfritak gjelder da med virkning fra f\u00f8rste hele dag. Forslag til ny \u00a7 9.9 (endringer er uthevet): N\u00e5r barnehagen er stengt i til sammen mer enn to hele dager i l\u00f8pet av et barnehage\u00e5r p\u00e5 grunn av uforutsette hendelser, som bemanningsutfordringer, str\u00f8mbrudd, vannbrudd eller annet, gir dette fritak for betaling. Betalingsfritak gjelder da med virkning fra f\u00f8rste hele dag. Det gis ikke fritak for stengte timer. Betalingsfritaket vil trekkes p\u00e5 f\u00f8rste faktura i neste barnehage\u00e5r (august m\u00e5ned). N\u00e5r et barn slutter i barnehagen, vil betalingsfritaket krediteres p\u00e5 m\u00e5neden etter sluttdato. Konklusjon \u00a7 9.9 i vedtekter for Troms\u00f8 kommunes barnehager m\u00e5 endres p\u00e5 grunn av uklarheter i dagens ordlyd. Vedtakskompetanse Kommunestyret Vedlegg Gjeldende vedtekter for Troms\u00f8 kommunes barnehager 3 "
}