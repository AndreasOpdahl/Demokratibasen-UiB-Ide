{
  "dokument_id": "d6c03c7b-810b-5ec0-87a7-ef9d10d9e121",
  "doc_type": "case_attachment",
  "kommune": 4601,
  "tittel": "Fagnotat datert 02.11.2023",
  "url": "https://bergen.kommune.no/politikere-utvalg/api/fil/bk360/9377643/Fagnotat-datert-02-11-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16533-4 (Arbeidssted) Saksbehandler: Runar Sagstad Haugen Dato: 02.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 44/904/0/0 Klokkarlia 5A. Terrenginngrep og oppf\u00f8ring av enebolig. Avslag. Advokatfirmaet Torstrup AS v/Andreas Erdal p\u00e5 vegne av tiltakshaver DS Hvem klager? Eiendom AS v/Dan Sindre Helg\u00f8 i klage datert 12.10.2023. S\u00f8knaden gjelder oppf\u00f8ring av enebolig med BRA p\u00e5 186,3 m2, og Tiltaket tilh\u00f8rende utomhusanlegg. S\u00f8knad om tillatelse til oppf\u00f8ring av enebolig avsl\u00e5s jf. Pbl \u00a7 29-4 om avstand til nabogrense, KPA2018 \u00a7 14 om uteoppholdsareal, og pbl \u00a7 29-2 om visuelle kvaliteter. Vedtaket S\u00f8knad om dispensasjon fra avstandsbestemmelsene i pbl \u00a7 29-4, for fyllingsfot inntil 1 meter fra nabogrense avsl\u00e5s, jf. pbl \u00a7 19-2. (Tidligere rammetillatelse i saken er opphevet. Denne opphevelsen er ogs\u00e5 p\u00e5klaget, men det er en egen sak som er sendt til Statsforvalteren). KPA2018 viser eiendommen som \u00f8vrig byggesone og den ligger innenfor Planstatus hensynssonen H570_3 kulturmilj\u00f8 Sol\u00e5sen. Eiendommen er ikke regulert. Klager viser til at tiltaket burde v\u00e6rt vurdert tillatt etter reglene i pbl \u00a7 29-4 tredje ledd bokstav b, og unntatt krav om dispensasjon. Og at kommunen Klagegrunner ikke dokumenterer at krav til uteoppholdsareal ikke innfris. Det vises ellers til klagen datert 12.10.2023 i sin helhet. Det ansees at det m\u00e5 s\u00f8kes om dispensasjon fra kravene til Behov for ytterligere uteoppholdsareal i KPA2018 \u00a7 14. Fagetaten kan ikke se at det er saksbehandling ved sannsynliggjort at disse kravene innfris, se pkt. 3 under eventuell omgj\u00f8ring \u00abUteoppholdsarealer\u00bb i dette fagnotatet. Anbefalt vedtak Avslagsvedtak datert 21.09.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk 16.09.2022: S\u00f8knad om rammetillatelse til oppf\u00f8ring av enebolig. 08.02.2023: Det mottas nye tegninger fra s\u00f8ker. 17.02.2022: Det gis rammetillatelse til oms\u00f8kt enebolig som vist i tegninger datert 08.02.2023. Vedtaket omhandler en enebolig p\u00e5 186,3 m2 BRA og i pkt. 2.2 st\u00e5r det \u00abPlasseringen godkjennes som oms\u00f8kt med minimum 4 meter til nabogrense, jf. plan- og bygningsloven \u00a7 29-4\u00bb. Igangsettingstillatelse blir gitt den 08.03.2023. 28.04.2023: Fagetaten oversender klagesaken til Statsforvalteren i forbindelse med at det er innkommet klager fra fire naboer. Fagetaten tar utgangspunkt i at avstander iht. pbl \u00a7 29-4 er overholdt og utgangspunktet er at tillatelse da skal gis. 12.06.2023: Tilsynsavdelingen i Bergen kommune sender ut vedtak om stoppordre. Det har v\u00e6rt mye korrespondanse med naboer i forkant som reagerer p\u00e5 byggingen som fremst\u00e5r \u00e5 v\u00e6re i strid med gitt tillatelse. P\u00e5 bakgrunn av meldinger fra naboer og etterf\u00f8lgende gjennomgang av bilder og dokumentasjon trekkes oversendelsen til Statsforvalteren tilbake for ny behandling i Bergen kommune. 16.06.2023: Det mottas ytterliggere nye tegninger fra s\u00f8ker. S\u00f8ker angir at det s\u00f8kes om en endringss\u00f8knad i fra tidligere gitt tillatelse. 21.09.2023: Bergen kommune opphever sitt eget vedtak datert 17.02.2023. I forbindelse med klagen er det kommet frem at det oppfylles terreng helt til nabogrensen (endrede tegninger fra 16.06 viser 1 meter i fra). Konklusjonen er at de innsendte tegningene fra s\u00f8knaden ikke viste eiendomsgrenser og fyllingen p\u00e5 en tilstrekkelig m\u00e5te. Videre er det forutsatt i tillatelsen at tiltakene skulle v\u00e6re 4 meter eller mer unna eiendomsgrensen. Det ansees som en mangel som s\u00f8ker selv m\u00e5 b\u00e6re ansvaret for, og dersom en slik bygging skulle v\u00e6rt tillatt m\u00e5tte det i s\u00e5 tilfelle v\u00e6rt gitt en dispensasjon fra pbl \u00a7 29-4, som ikke er gitt eller oms\u00f8kt i denne saken. Samtidig behandles den reviderte s\u00f8knaden der fyllingsfoten er flyttet 1 meter i fra eiendomsgrensen, og det gis n\u00e5 avslag p\u00e5 denne. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra f\u00f8lgende eiendommer: G\u00e5rdsnummer 44 bruksnummer 190 (Trude Selvik L\u00f8e og Erik L\u00f8e) G\u00e5rdsnummer 44 bruksnummer 192 (Caroline Jakobsen Bruland) G\u00e5rdsnummer 44 bruksnummer 180 (Camilla Urang og Ronny Sivertsen) G\u00e5rdsnummer 44 bruksnummer 181 (Morten Sagen p\u00e5 vegne av Ragnhild Sagen) G\u00e5rdsnummer 44 bruksnummer 190 (Trude Selvik L\u00f8e og Erik L\u00f8e): Merknaden g\u00e5r p\u00e5 at bygget og terrengendringene ansees som sv\u00e6rt sjenerende og voldsomme, og anses som en vegg mot eiendommen. Innsendte tegninger viser ikke h\u00f8yder p\u00e5 terrenginngrepene, og de utf\u00f8rte tiltakene er ikke utf\u00f8rt i tr\u00e5d med oms\u00f8kte tiltak. Vilk\u00e5rene for \u00e5 gi en dispensasjon fra pbl \u00a7 29-4 kan ikke ansees som innfridd. Byantikvaren og Byarkitekten har frar\u00e5det tiltaket. Det kan heller ikke vektlegges i klagevurderingen at tiltaket allerede er p\u00e5begynt. Saksnummer KLAGE-2023/16533 Side 2 av 11 G\u00e5rdsnummer 44 bruksnummer 192 (Caroline Jakobsen Bruland): Merknaden g\u00e5r p\u00e5: Det er en massiv oppfylling, og den nye boligen vil n\u00e6rmest st\u00e5 rett over v\u00e5r eiendom med direkte innsyn ned til oss. Det er allerede problemer med overvannsh\u00e5ndtering og det fryktes at problemet blir verre n\u00e5. G\u00e5rdsnummer 44 bruksnummer 180 (Camilla Urang og Ronny Sivertsen): Merknaden g\u00e5r p\u00e5: At det virker som at det er blandet mellom tinglyst veirett og parkerings mur/areal i s\u00f8knaden. At det kommer en parkeringsmur som er 4,7 meter h\u00f8y p\u00e5 det h\u00f8yeste og 1,9 meter fra v\u00e5rt stuevindu virker rart. Det vil v\u00e6re fullt innsyn inn i stuen v\u00e5r, og alle lysforhold i vinduer mot s\u00f8r\u00f8st vil g\u00e5 tapt. Uteomr\u00e5dene vil videre v\u00e6re 0,5 meter fra b\u00e5de v\u00e5r terrasse og 1,9 meter fra v\u00e5re vinduer. Merknadshaver st\u00f8tter videre Byantikvaren sin vurdering om at tomten er uegnet for bebyggelse. G\u00e5rdsnummer 44 bruksnummer 181 (Morten Sagen p\u00e5 vegne av Ragnhild Sagen): Dagens fylling gjenspeiles ikke i rammetillatelsen. Tomten er for liten og uegnet til bebyggelse. I s\u00f8knaden er fyllingen beskrevet til \u00e5 ikke overstige 1,5 meter i forhold til det opprinnelige bakkeniv\u00e5et, dette er ikke korrekt og det vises til vedlagte bilder. Det er ikke et \u00f8nske fra merknadshaver \u00e5 gi tillatelse til denne fyllingen. Det settes ogs\u00e5 store sp\u00f8rsm\u00e5lstegn ved kvaliteten p\u00e5 fyllingen, og faren for utrasing. Tegningsgrunnlaget i rammetillatelsen var ogs\u00e5 ulikt det som i etterkant er vist. Tilsvar fra tiltakshaver: Tiltakshaver viser til at muren har v\u00e6rt en viktig del av vurderingen som ble gjort i forbindelse med rammetillatelsen datert 17.02.2023. Muren ble der godkjent med den oms\u00f8kte h\u00f8yden og plasseringen. Tiltaket har blitt revidert for \u00e5 im\u00f8tekomme uttale fra blant annet Byantikvaren. Plassering og h\u00f8yde er stukket ut og m\u00e5lt med koordinater fra Anko AS og er sv\u00e6rt n\u00f8yaktig. Plassering og h\u00f8yder er i tr\u00e5d med det som er godkjent av kommunen. Tiltakshaver g\u00e5r videre inn p\u00e5 detaljer i forbindelse med oppm\u00e5lingen, plasseringen, tinglyste retter m.m. og viser til at disse skal v\u00e6re kjent for partene og i tr\u00e5d med gitt tillatelse. Ved en fortetting i eksisterende boligomr\u00e5de m\u00e5 det forventes noen ulemper i form av tap av utsikt, lys- og solforhold med mer. Fagetaten viser ellers til merknadene og tilsvaret som er vedlagt dette fagnotatet i sin helhet. Bymilj\u00f8etaten uttale datert 08.11.2022: Bymilj\u00f8etaten kan ikke se at tiltaket skaper nevneverdig negative konsekvenser for de \u00f8vrige natur- og milj\u00f8kvaliteter som de skal ivareta. De bemerker at tiltaket skaper en stor mur og stiller sp\u00f8rsm\u00e5l ved om dette er forenelig med KPA2018 \u00a7 8.2.9 om minst mulig bruk av store fyllinger, skj\u00e6ringer og murer. Bymilj\u00f8etaten frar\u00e5der ikke en dispensasjon. Det vises ellers til uttalen datert 08.11.2022 i sin helhet. Saksnummer KLAGE-2023/16533 Side 3 av 11 R\u00e5det for byforming og arkitektur (RBA) uttale datert 14.12.2022: R\u00e5det kommenterer at tomten er liten og smal, og at det er vanskelig \u00e5 lykkes med en enebolig p\u00e5 denne tomten. R\u00e5det stiller sp\u00f8rsm\u00e5l ved hvorfor det er tillat \u00e5 fraskille en tomt her. R\u00e5det viser til at det kan v\u00e6re mulig \u00e5 inng\u00e5 private avtaler for \u00e5 bygge i nabogrensen. Dersom naboene samtykker kan det v\u00e6re noe mer spillerom for \u00e5 bygge p\u00e5 eiendommen. R\u00e5det anbefaler ikke tiltaket. Det vises ellers til uttalen datert 14.12.2022 i sin helhet. Byantikvaren uttale datert 01.12.2022: Oppsummert angir Byantikvaren at det kan v\u00e6re mulig \u00e5 gi en tillatelse til et tiltak under n\u00e6rmere forutsetninger. Disse forutsetningene g\u00e5r konkret inn p\u00e5 detaljer ved tiltaket, og det vises derav til uttalen datert 01.12.2022 i sin helhet. Bergen Vann har gitt forh\u00e5ndsuttalelse datert 04.03.2022 med saksnummer 2022/1516-5. 2. Om klagen Klager anf\u00f8rer at fyllingsfoten som g\u00e5r til nabogrensen var tegnet inn og fremkom av s\u00f8knadstegningene. Klager anf\u00f8rer at disse tegningene er tilstrekkelig klare og b\u00f8r ikke kunne danne grunnlag for misforst\u00e5elser eller tolkningstvil om at disse er oms\u00f8kt. Det anf\u00f8res derfor for at tiltakshaver har gitt n\u00f8dvendig opplysninger jf. pbl \u00a7 21-2. Klager viser ogs\u00e5 til at utomhusanlegget var en del av tillatelsen, og ogs\u00e5 her har s\u00f8ker i tilstrekkelig grad gitt tegninger av dette. Det anf\u00f8res \u00e5 v\u00e6re en saksbehandlingsfeil at opphevingsvedtaket konkluderer med at s\u00f8knaden ikke gir tilstrekkelig med opplysninger. Klager viser videre til at pbl \u00a7 29-4 tredje ledd gir en generell bestemmelse for at kommunen kan unnta mindre tiltak n\u00e6rmere nabogrensen, og at denne bestemmelsen burde v\u00e6rt tatt i bruk. Det burde derav ikke v\u00e6re n\u00f8dvendig \u00e5 s\u00f8ke om dispensasjon. Det vises ellers til klagen datert 12.10.2023 i sin helhet. Fagetaten presiserer at denne klagen/fagnotatet bare gjelder avslaget som ble gitt 21.09.2023 i forbindelse med revidert s\u00f8knad. Klagen som gjelder oppheving av tidligere rammetillatelse er en egen sak som er oversendt til Statsforvalteren. 3. Vurdering av klagen Kunne tiltaket v\u00e6rt unntatt dispensasjon etter pbl \u00a7 29-4 tredje ledd bokstav b? Klager viser til at dette burde v\u00e6rt vurdert og gitt unntak for et mindre tiltak etter denne bestemmelsen, istedenfor \u00e5 kreve dispensasjon. Og at dette er en saksbehandlingsfeil. Fagetaten sin vurdering av dette er at det ikke er mulig \u00e5 unnta tiltaket eller fyllingsfoten i denne saken etter pbl \u00a7 29-4 tredje ledd bokstav b. Det er et rettslig krav i denne saken at det m\u00e5 gis enten dispensasjon fra 4 meters grensen i pbl \u00a7 29-4 eller det m\u00e5 foreligge samtykke fra naboer etter tredje ledd bokstav b. Det vises til at fyllingen uansett er en integrert del i forbindelse med oppf\u00f8ring av en enebolig, og det er ikke mulig \u00e5 skille den ut for \u00e5 vurdere den for seg selv. Det vises til KMD 21/4245 og Ot.prp. nr. 45 (2007-2008) s. 83:\u00bb \" Mindre tiltak som isolert sett er unntatt fra s\u00f8knadsplikt, jf SAK \u00a75, vil heller ikke v\u00e6re unntatt dersom de er en del av et st\u00f8rre Saksnummer KLAGE-2023/16533 Side 4 av 11 sammenhengende s\u00f8knadspliktig arbeid\u00bb. Det er derav ikke mulig \u00e5 unnta fyllingen for seg selv som et \u00abmindre tiltak\u00bb. Utgangspunktet for at et tiltak skal falle inn under kategorien \u00abmindre tiltak\u00bb er videre at det er under 50 m2 bebygd areal jf. TUDEP- 2017-5042-2 og TEK17 \u00a7 6-4. Denne begrensningen passer ikke helt p\u00e5 terrenginngrep, men det er n\u00e6rliggende \u00e5 legge seg p\u00e5 omtrent samme areal omfang for terrenginngrep ogs\u00e5 jf. pbl \u00a7 30-4. Her vil terrenginngrepene omfatte mesteparten av eiendommen som er p\u00e5 438 m2, og fyllingen kan heller ikke sees p\u00e5 som et \u00abmindre tiltak\u00bb i seg selv. Kunne fyllingen v\u00e6rt unntatt etter SAK10 \u00a7 4-1 bokstav f. nr.7? Tiltaket befinner seg i et tettbygd str\u00f8k, og bestemmelsen legger opp til at en kan fylle opp inntil 1,5 meter med fylling som er minimum 1 meter fra eiendomsgrenser uten \u00e5 s\u00f8ke. Veilederen til Dibk sier videre at \u00abBeregningen av h\u00f8ydeforskjellen gjelder slik at terrengendringen ikke p\u00e5 noe punkt kan overstige den gitte h\u00f8ydebegrensning\u00bb. Ogs\u00e5 at det bare gjelder mindre fyllings- og planeringsarbeid, og ikke areal av et omfang som ikke kan betegnes som mindre. Selv om det kan v\u00e6re at fyllingen ikke overstiger 1,5 meter over eksisterende terreng p\u00e5 ett punkt direkte under fyllingen s\u00e5 m\u00e5 en se fyllingen som en helhet. Den kan ikke overstige 1,5 meter p\u00e5 noen punkt, og s\u00f8kers egne snittegninger viser at fyllingsfoten starter p\u00e5 kote 88,8 og g\u00e5r til kote 91,43. Dvs at den er p\u00e5 2,63 meter og over grensen p\u00e5 1.5 meter. Videre er fyllingen en del av et st\u00f8rre areal (hele tomten bebygges) og arbeidet er ikke en del av et mindre byggeprosjekt. Videre f\u00f8lger det av Ot.prp. nr. 45 (2007-2008) s. 83, at: \" Mindre tiltak som isolert sett er unntatt fra s\u00f8knadsplikt, jf SAK \u00a75, vil heller ikke v\u00e6re unntatt dersom de er en del av et st\u00f8rre sammenhengende s\u00f8knadspliktig arbeid.\u00bb Det samme av uttale fra Kommunaldepartementet (KMD 21/4245). Fyllingen er i alle tilfeller en del av et s\u00f8knadspliktig tiltak, og det utgangspunktet er at tiltaket skal v\u00e6re 4 meter fra eiendomsgrensen. Videre er det ogs\u00e5 en mur i forbindelse med parkeringsplass som plasseres inntil gbnr. 44/180. Ut ifra koteh\u00f8yder i opprinnelig s\u00f8knad var den p\u00e5 omtrent 3 meter. Det er senere opplyst at denne vil v\u00e6re 0,5 meter fra nabogrensen. Denne vil ogs\u00e5 falle utenfor SAK10\u00a7 4- 1 bokstav f nr. 6 og nr. 10. En del av hensikten med \u00e5 sikre at naboer ikke skal f\u00e5 h\u00f8ye fyllinger tett inntil seg er \u00e5 sikre lysforhold, slippe innsyn, opprettholde utsikt m.m. Men ogs\u00e5 \u00e5 slippe risikoen for overvann, utglidninger/ras inn p\u00e5 egen eiendom. Dispensasjonen fra avstandsbestemmelsen i pbl \u00a7 29-4 Det er ikke anf\u00f8rt noe i klagen som direkte g\u00e5r p\u00e5 dispensasjonsvurderingen i avslagsvedtaket av 21.09.2023. Fagetaten viser til vurderingen i pkt. 3.8 i vedtaket og legger denne til grunn. Fagetaten viser videre til veileder H-2015-8 pkt. 2.1 om pbl \u00a7 29-4, som p\u00e5peker at en del av hensynene som skal tas er terreng og omgivelsestilpasning, som skal ivareta b\u00e5de utbygger og naboer. For terrenginngrep peker veilederen videre p\u00e5 en tidligere uttale (15/949) som sier: \u00abFor vesentlig terrenginngrep legges det s\u00e6rlig vekt p\u00e5 potensiell ulempe for nabo, s\u00e5 som fare for utgliding\u00bb. Saksnummer KLAGE-2023/16533 Side 5 av 11 Fagetaten ser at det blir vanskelig \u00e5 v\u00e6re 4 meter eller mer unna naboeiendommene p\u00e5 eiendommen med terrenginngrep. Fagetaten kunne av den grunn ogs\u00e5 vurdert en dispensasjon her i forbindelse med terrenginngrep i forhold til avstanden til naboer. Men det ville forutsatt at terrenginngrepene ble vesentlig mindre dominerende for naboene enn de er i dag. I dag g\u00e5r fyllingen p\u00e5 bekostning av innsyn til naboer, visuelle kvaliteter, og faren for overvann og utglidning/ras. Spesielt gjelder sistnevnte mot eiendommene gbnr. 44/190, 44/181 og 44/192. Videre f\u00e5r naboen p\u00e5 gbnr. 44/180 en relativt stor mur langs og inntil eiendommen sin i forbindelse med opprettelse av parkering, illustrert i s\u00f8kers snitt tegning under (parkering med mur til h\u00f8yre i bildet mot gbnr. 44/180): Ved en etablering av en ny enebolig er utgangspunktet at det skal v\u00e6re fullt mulig \u00e5 bygge slik at en holder seg lenger unna enn 4 meters grensen til naboer. Spesielt i byggefelt der omr\u00e5dene skal ha tilstrekkelig med areal for \u00e5 unng\u00e5 slik tett bygging. Den aktuelle muren som bygges tett opp til gbnr. 44/180 b\u00f8r unng\u00e5s. Slik fagetaten ser det b\u00f8r det v\u00e6re mulig \u00e5 oms\u00f8ke et tiltak her som bedre ivaretar naboers interesser. Det vil si et tiltak som ikke er avhengig av at boligen skal plasseres opp\u00e5 en st\u00f8rre terrengoppfylling, og at st\u00f8rre murer ikke kommer tett p\u00e5 naboer. Anf\u00f8rsel om at tiltaket har v\u00e6rt en del av det oms\u00f8kte som det er gitt tillatelse til Det var innsendt tegninger som viste noe oppfylling i forbindelse med den f\u00f8rste s\u00f8knaden, men de var ikke m\u00e5lsatt og viste ikke avstand til eiendomsgrenser. Hvorvidt bygningsmyndigheten burde unders\u00f8kt eller etterspurt mer informasjon om det kan problematiseres, men vedtak var allikevel tydelig i pkt. 2.2. om at tiltak skal v\u00e6re 4 meter unna nabogrenser. Det er heller ikke s\u00f8kt om eller gitt dispensasjon fra denne 4 meters grensen. Vedtaket datert 17.02.2023 er n\u00e5 opphevet i vedtak datert 21.09.2023 (KLAGE-2023/11414- 33). Opphevelsesvedtaket er behandlet i en egen separat sak som g\u00e5r til Statsforvalteren. Anf\u00f8rsel om at vedtaket bygger p\u00e5 ulike tegningsgrunnlag Det er innsendt en endret s\u00f8knaden datert 16.06.2023 der det fremkommer avstander til nabogrensen, og fyllingsfoten er 1 meter fra nabogrensen. Klager anf\u00f8rer at det er blandet mellom endringss\u00f8knaden og opprinnelig vedtak. Fagetaten nevner at det opprinnelige vedtaket er opphevet 21.09.2023 (KLAGE-2023/11414- 33). Deretter har vi behandlet s\u00f8knaden basert p\u00e5 det siste innsendte tegningsgrunnlaget Saksnummer KLAGE-2023/16533 Side 6 av 11 som er oms\u00f8kt fra 16.06.2023 (og innsendt igjen 04.07) og etterf\u00f8lgende tilleggsdokumentasjon. Vi kan ikke se noe grunnlag for at tegninger er sammenblandet siden en har vurdert det slik at krav til uteoppholdsareal ikke er innfridd. At det er tatt en helt ny vurdering av saken basert p\u00e5 nyeste tegninger var hensikten. Det er ikke formelt noe som heter \u00abendringss\u00f8knad\u00bb i plan- og bygningsloven, ved en s\u00f8knad om endring vil bygningsmyndigheten vurdere alle sider av saken. Det medf\u00f8rer ogs\u00e5 at s\u00f8knaden kan avsl\u00e5s der den ikke innfrir krav som tidligere har v\u00e6rt antatt at var innfridd. Visuelle kvaliteter Klager anf\u00f8rer at kommunen ikke har vektlagt at det er smal skr\u00e5nende tomt, og terrenget m\u00e5 bearbeides. Videre viser klarer til at boligen vil ligge lavere i terrenget enn nabobebyggelsen. Det anf\u00f8res derav at det ikke er en l\u00f8sning \u00e5 senke boligen lavere i terrenget for \u00e5 unng\u00e5 en fylling, og det ville f\u00f8rt til en uharmonisk bebyggelse i forhold til omgivelsene. I avslagsvedtaket datert 21.09.2023 er visuelle kvalitetene vurdert ut ifra terrenginngrepene. Selve boligen har ikke bygningsmyndigheten hatt noen innvendinger imot. Det vises til pkt. 3.6 i avslagsvedtaket datert 21.09.2023, hvor denne vurderingen legges til grunn i sin helhet. Uteoppholdsarealer Klager anf\u00f8rer at bygningsmyndigheten ikke har vektlagt uteomr\u00e5det mot nordvest. Videre at de heller ikke har noe grunnlag for \u00e5 si at skr\u00e5ningene er brattere enn 1:3. Kravet til uteoppholdsarealer for omr\u00e5det er 100 m2, jf. KPA 2018 \u00a7 14.3.5. Videre skal ikke areal som er brattere enn 1:3 telle med. Den siste situasjonsplanen av uteoppholdsarealene er datert 15.06.2023 og er innsendt som del av innsendingen 16.06.2023: Saksnummer KLAGE-2023/16533 Side 7 av 11 S\u00f8ker peker i s\u00f8knaden p\u00e5 at utearealet som er tiln\u00e6rmet flatt er p\u00e5 85 m2 og det i tillegg er skr\u00e5nende areal p\u00e5 65 m2 med en helning p\u00e5 1:3. S\u00f8ker har gulmarkert omr\u00e5det i s\u00f8r omtalt som \u00abgressbakke\u00bb og viser selv til at det ikke er egnet som utearealer. Fagetaten nevner at \u00abAreal uten praktisk brukskvalitet medregnes ikke i arealkravet\u00bb jf. KPA2018 \u00a7 14.2 b, slik at areal som f.eks. ligger inntil huset i s\u00f8r mot gressbakke er s\u00e5 lite og uten praktisk betydning at det ikke kan medregnes. Videre er det riktig som klager viser til at grensen g\u00e5r p\u00e5 at areal som er \u00abbrattere\u00bb enn 1:3 ikke skal medregnes. Alts\u00e5 at areal som har fall p\u00e5 akkurat 1:3 fortsatt kan v\u00e6re innenfor. (Det nevnes for ordens skyld at i klagen er det innsendt snitt tegninger som oppgir fall p\u00e5 1:3,2. Disse er datert 06.02.2023, alts\u00e5 f\u00f8r snitt tegninger som er innsendt 16.06.2023. Klager oppgir at disse er ment som dokumentasjon i forbindelse med klagen p\u00e5 opphevelsesvedtaket). Dette vedtaket er vurdert ut ifra de nyeste snitt tegningene som er datert 14.06.2023. Saksnummer KLAGE-2023/16533 Side 8 av 11 Bilder av den utf\u00f8rte terrengoppfyllingen. I s\u00f8knaden n\u00e5 trekkes den 1 meter fra nabogrense. Saksnummer KLAGE-2023/16533 Side 9 av 11 Den aktuelle skr\u00e5ningen som s\u00f8ker viser at skal tilpasses til en helning p\u00e5 1:3 og b\u00f8r medregnes i arealkravet. Den samme skr\u00e5ningen oms\u00f8kes n\u00e5 med at fyllingsfoten trekkes 1 meter tilbake fra eiendomsgrensen. I bildet sees eiendommen Sol\u00e5sen 24 (gbnr. 44/181) som er nabo til terrengoppfyllingen. I tegninger datert 06.02.2023 er det oppgitt fall p\u00e5 1:3,2 her. I den reviderte s\u00f8knaden med tegning datert 14.06.2023 er fyllingen trukket 1 meter fra eiendomsgrensen, og fyllingen oppgis der med fall p\u00e5 1:3. Fagetaten stiller sp\u00f8rsm\u00e5lstegn ved at en trekker fyllingsfoten en meter vekk fra eiendomsgrensen og fortsatt skal klare \u00e5 v\u00e6re innenfor 1:3 grensen. Det stilles ogs\u00e5 sp\u00f8rsm\u00e5l ved om fyllingen som sees i bildet ovenfor har hatt en 1:3,2 fall. M\u00e5lsettingen p\u00e5 tegningene gj\u00f8r det videre vanskelig \u00e5 kontrollere. N\u00e5r vi utf\u00f8rere en m\u00e5ling i skalert innsendt snitt tegning (14.06.2023 snitt A-A) f\u00e5r vi en lengde p\u00e5 fyllingen p\u00e5 omtrent 52,3 mm og h\u00f8yde er p\u00e5 27,1 mm. Det vil tilsi arealet har et fall p\u00e5 omtrent 1:2. Det er ikke helt n\u00f8yaktig, og vil variere noe, men vi klarer ikke \u00e5 se at arealet kan blir flatere enn 1:3. R\u00f8de piler med m\u00e5l er fagetatens m\u00e5ling i innsendt snitt tegning. Utgangspunkt er at s\u00f8kers opplysninger skal legges til grunn jf. pbl \u00a7 21-4. Det kan derimot ikke sees at s\u00f8ker dokumenter kravene til uteoppholdsareal, og det har kommet mange merknader fra naboer som p\u00e5peker at tegningene ikke stemmer med realiteten. Vi er enig i avslagsvedtaket datert 21.09.2023 pkt. 3.9 som peker p\u00e5 at tegningene er misvisende. I alle tilfeller mener vi at det aktuelle arealet er \u00abAreal uten praktisk brukskvalitet\u00bb, og det vil ikke bli mer egnet n\u00e5r fyllingsfoten trekkes 1 meter fra gjerdet/eiendomsgrensen. Illustrasjonene i s\u00f8knaden st\u00e5r ogs\u00e5 i en kontrast til hva det faktisk s\u00f8kes om, og hva som er satt opp p\u00e5 eiendommen, det vises til at figuren under er en innsendt illustrasjon av tiltaket: Saksnummer KLAGE-2023/16533 Side 10 av 11 Innsendt illustrasjon av tiltaket som var vedlagt s\u00f8knaden 16.06.2023. Etter fagetatens syn gjenspeiler ikke denne illustrasjonen hva som er bygget, eller det som oms\u00f8kes n\u00e5 hva gjelder terrenginngrep. Av det aktuelle arealet som s\u00f8ker oppgir (lysegr\u00f8nt) som \u00abutomhusareal tiln\u00e6rmet flatt 85 kvm\u00bb, er det flere deler av dette som er restareal inntil huset og sti av s\u00e5 liten st\u00f8rrelse at det ikke ansees \u00e5 ha en praktisk brukskvalitet som skal medregnes. Det vises til retningslinjen til \u00a7 14.2.b. Det er ogs\u00e5 noe uklart hvilket omr\u00e5de s\u00f8ker har tatt med n\u00e5r disse 85 kvm oppgis. S\u00f8knaden som skal dokumentere uteomhusarealer ansees \u00e5 v\u00e6re misvisende og mangelfull, og det er ikke sannsynliggjort at arealene innfrir kravene til st\u00f8rrelse etter KPA2018 \u00a7 14.3.5 eller kvalitetskravene i \u00a7 14.2. Tiltakene vil slik vi ser det kreve en dispensasjon fra KPA2018 \u00a7 14, og det er ikke oms\u00f8kt. 4. Konklusjon Vedtaket datert 21.09.2023 som gir avslag p\u00e5 oms\u00f8kt tiltak opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan og utomhusplan 4. Klage datert 12.10.2023 5. Avslag datert 21.09.2023 6. Opphevelsesvedtak datert 21.09.2023 7. Tidligere gitt tillatelse datert 17.02.2023 8. Uttale fra Byantikvaren datert 01.12.2022 9. Uttale fra Byarkitekten datert 14.12.2022 10. Nabomerknader 11. Bilder i forbindelse med nabomerknader fra Klokkarlia 5 12. Tilsvar p\u00e5 nabomerknader 13. S\u00f8knad datert 16.06.2023 14. Tegninger og illustrasjoner Saksnummer KLAGE-2023/16533 Side 11 av 11 "
}