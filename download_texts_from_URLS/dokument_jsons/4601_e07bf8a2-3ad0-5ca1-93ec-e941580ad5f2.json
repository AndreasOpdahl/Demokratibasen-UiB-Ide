{
  "dokument_id": "e07bf8a2-3ad0-5ca1-93ec-e941580ad5f2",
  "doc_type": "case_attachment",
  "kommune": 4601,
  "tittel": "Klage datert 29.01.2025",
  "url": "https://bergen.kommune.no/politikere-utvalg/api/fil/bk360/12444129/Klage-datert-29-01-2025",
  "tekst": "From: \"Christopher Olsen\" <superfloysand@gmail.com> Sent: Wed, 29 Jan 2025 22:01:23 +0100 To: \"M\u00e6land, Andreas Rise\" <Andreas.Maeland@bergen.kommune.no>; \"Jakobsen, Ronny\" <Ronny.Jakobsen@bergen.kommune.no> Cc: \"Postmottak planogbygg\" <postmottak.planogbygg@bergen.kommune.no> Subject: Klage med krav om oppsettende virkning - saksnummer BYGG-2024/16991 Categories: Bl\u00e5 kategori Hei, Klager herved p\u00e5 vedtak om igangsettingstillatelse i saksnummer: BYGG-2024/16991, med krav om oppsettende virkning, jfr. Forvaltningsloven \u00a742. Begrunnelse; tiltaket er ikke nabovarslet. Viser til dialog med Bergen Kommune, v/Plan- og bygningsetaten, om mangelfullt nabovarsel, datert 20. september 2024, for eiendom med gnr 182, bnr 251, adresse Lokketodalen 24, 5136 Mj\u00f8lker\u00e5en. Nabovarselet inneholdt ingen opplysninger om f\u00f8lgende tiltak; ny tilkomstvei, parkeringsplass, snuplass, vesentlig terrengendring og st\u00f8ttemur. Tiltaket krever dispensasjon fra reguleringsplanens plankart med hensyn til at avkj\u00f8rsel. Dette er ikke nevnt i nabovarselet. Viser til tiltakhavers s\u00f8knad om rammetillatelse, Bergen Kommune sin referanse: BYGG- 2024/16991-1, datert 14. oktober 2024. F\u00f8lgende situasjonsplan datert 19. september 2024, er lagt ved s\u00f8knaden - i saken merket som - \"4 KART Avkjoerselsplan Ny innkj\u00f8rsel, lengdeprofil\". Prosjektopplysninger: \u2022 Ny avkj\u00f8rsel \u2022 Ny parkeringsplass \u2022 Ny st\u00f8ttemur B:6,0 m H:1,4 m 1. Nevnte m\u00e5lsatte situasjonsplan med blant annet lengdeprofil, diagram og sentrale opplysninger om blant annet parkeringsplass l\u00e5 ikke ved nabovarselet datert 20. september 2024. Utgangspunktet er at alle s\u00f8knadspliktige tiltak skal nabovarsles, jfr. plan- og bygningsloven \u00a721-3. 2. Dispensasjon fra reguleringsplan. Nabovarselet inneholder ingen informasjon om at tiltaket kommer i strid med reguleringsplankartet. Dersom tiltaket er avhengig av dispensasjon, skal det opplyses om hvilken bestemmelse det er behov for \u00e5 dispensere fra. Hvis dispensasjonen ber\u00f8rer interesser til naboer eller gjenboere, skal begrunnelsen for s\u00f8knaden om dispensasjon vedlegges. Dette ble ikke gjort. 3. Tillater meg ogs\u00e5 til \u00e5 stille Bergen Kommune sp\u00f8rsm\u00e5l om hvorfor oms\u00f8kt tiltak kun er beskrevet som \"Bruksendring fra tilleggsdel til hoveddel bolig\"? Avkj\u00f8rsel, parkeringsplass mm. er ikke nevnt. Vi gjorde tiltakshaver oppmerksom p\u00e5 dette mandag 13. januar 2025. Da vi via en annen nabo fikk h\u00f8re om at det skulle graves hos naboen v\u00e5r. Fredag 17. januar 2025 mottok vi nabovarsel om ny tilkomstvei, parkeringsplass, snuplass, vesentlig terrengendring og st\u00f8ttemur. Vedlagt var prosjektopplysninger; kommunens saksdokument: \"4 KART Avkjoerselsplan Ny innkj\u00f8rsel, lengdeprofil\". I byggesaksforskriften \u00a75-2 er det gitt n\u00e6rmere bestemmelser om nabovarsling. Det er her bestemt at varslingen skal inneholde de opplysningene som skal gis ved s\u00f8knad, i den grad det ber\u00f8rer naboers eller gjenboeres interesser. M\u00e5lsatt situasjonsplan, snitt- og fasadetegninger skal vedlegges varselet, dersom det er relevant. N\u00e5r tiltaket medf\u00f8rer endret bruk, skal nabovarsel ogs\u00e5 inneholde opplysninger om tidligere bruk. Begrunnelse for s\u00f8knad om dispensasjon skal vedlegges varselet i den grad dispensasjonen ber\u00f8rer naboers eller gjenboeres interesser. Vi reagerer sterkt p\u00e5 beskrivelsen i nabovarselet datert 17. januar 2025: \"Beskrivelse av hva nabovarselet gjelder Da det har v\u00e6rt uklarheter hos en nabo om tiltakets omfang nabovarsles parkeringsplass,, st\u00f8ttemur og dispensasjonss\u00f8knad p\u00e5 nytt.\" Snakk om total ansvarsfraskrivelse og l\u00f8gn. Det er tiltakshaver v/ansvarlig s\u00f8ker som har gjort grove feil og unnlat \u00e5 nabovarsle korrekt. Da blir det useri\u00f8st \u00e5 begrunne nytt nabovarsel med \"uklarheter hos en nabo\" og at parkeringsplass, st\u00f8ttemur, dispensasjonss\u00f8knad++ nabovarsles p\u00e5 nytt. Fakta er at dette aldri ble nabovarslet. Det er et viktig prinsipp at naboer og gjenboere skal ha anledning til \u00e5 ivareta sine interesser og fremme sitt syn i byggesaker. Vi har rett til \u00e5 im\u00f8teg\u00e5 de opplysninger tiltakshaver gir til bygningsmyndighetene og de valg som gj\u00f8res i prosjekteringen. For at disse rettighetene skal kunne ivaretas p\u00e5 en god m\u00e5te m\u00e5 vi f\u00e5 varsel om hva som planlegges n\u00e6r v\u00e5r eiendom. Dette er sikret ved regler i plan- og bygningsloven \u00a721-3 om nabovarsling. Disse reglene er ikke fulgt og vi er dermed fratatt muligheten til \u00e5 ivareta v\u00e5re interesser og fremme v\u00e5rt syn i denne byggesaken. Dette er et klart brudd p\u00e5 byggesaksforskriften \u00a75-2. Hvordan naboer og gjenboere vurderer tiltaket det s\u00f8kes om vil v\u00e6re relevant informasjon for kommunen, som etter forvaltningsloven \u00a717 skal p\u00e5se at en sak skal v\u00e6re s\u00e5 godt opplyst som mulig f\u00f8r vedtak fattes. Etter gjeldende rett ville vi ved korrekt nabovarsling f\u00e5tt muligheten til \u00e5 komme med merknader i saken, og normalt f\u00e5 underretning om vedtak og ha rettslig klageinteresse. Denne retten er vi blitt fratatt gjennom manglende nabovarsel. Det samme gjelder f\u00f8r kommunen behandlet s\u00f8knad om tiltaket, dermed m\u00e5 saksbehandlingen kjennes ugyldig, da det er gjort p\u00e5 bristende forutsetning og kommunen er plikter \u00e5 starte prosessen p\u00e5 nytt ihh. til gjeldende regler og lovverk. Manglende nabovarsel av tiltak p\u00e5virker og saksbehandlingen p\u00e5 flere omr\u00e5der, da merknader fra naboer eller gjenboere har betydning for hvilken tidsfrist som gjelder for saksbehandlingen i kommunen for s\u00f8knadspliktige tiltak etter plan- og bygningsloven \u00a7 20-1. Her kommer og inn p\u00e5 kommunens plikter og vurderinger, vi mener at saksbehandler burde ved behandling av s\u00f8knad om rammetillatelse, oppdaget at nabovarselet med vedleggsoversikt, datert 20. september 2024, ikke inneholdt de samme prosjektopplysninger, situasjonsplan, vedlegg mm. som det kommunen mottok i nevnte s\u00f8knad om rammetillatelse. Dette er en klar saksbehandlingsfeil fra kommunens side. Etter plan- og bygningsloven \u00a721-4 andre ledd skal kommunen, f\u00f8r den tar stilling til s\u00f8knaden, vurdere om det er grunn til \u00e5 kreve ny varsling av naboer og gjenboere. Dette ble ikke gjort og vi anf\u00f8rer at det er et klart brudd p\u00e5 forvaltningsloven \u00a717 (..en sak skal v\u00e6re s\u00e5 godt opplyst som mulig. Hjemmel til \u00e5 innhente synspunkter fra naboer og andre vil kommunen derfor ha uansett...) og jfr. Forvaltningsloven \u00a728, 29, 30 og 31. Videre kommer vi og til \u00e5 komme med merknader til nytt nabovarsel datert 17. januar 2025, ihht. fristen. Vi ber om at gravearbeidet stoppes umiddelbart med krav om oppsettende virkning. Christopher Olsen Eier av eiendom; gnr 182, bnr 250; Lokketodalen 22 T: 95 99 64 64 "
}