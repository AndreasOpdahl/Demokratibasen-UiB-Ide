{
  "dokument_id": "646104e8-1102-5d8c-834c-4de505cf4cba",
  "doc_type": "case_attachment",
  "kommune": 4601,
  "tittel": "Protokoll utvalg for helse og sosial 15.01.2025",
  "url": "https://bergen.kommune.no/politikere-utvalg/api/fil/bk360/11854105/Protokoll-utvalg-for-helse-og-sosial-15-01-2025",
  "tekst": " BERGEN KOMMUNE Protokoll Utvalg for helse og sosial Den 15. jan. 2025 holdt utvalg for helse og sosial m\u00f8te i M\u00f8terom Store/Lille Milde, 2. etasje i Bergen R\u00e5dhus fra kl. 16:00 til kl. 19:38 Til stede under opprop: Eivind N\u00e6vdal-Bolstad (H) Kjersti Pettersen (H) Karl Strydom Eidesund (H) Even S\u00f8rland (A) Fauzia Hussain-Wiik (A) Jeron Joseph (A) Per J\u00f8rgensen (FrP) Christian Haugen (FrP) Diane Alexandra Berbain (SV) Ann Kristin Helland Ramstr\u00f8m (SV) Christine Henriksen \u00d8degaard (MDG) Frode H\u00e5kon Helleb\u00f8 (BL) Elin Brandt \u00c5dlandsvik (INP) Torstein Dahle (R) Per Erik G\u00e5skjenn (KrF) Tom-Ove Koteng Monsen (PP) Petter W. Haugland (H) kom kl. 16:25 \u2013 m\u00f8teslutt. Forfall: Bj\u00f8rn-Frode Schjelderup (H) Fra byr\u00e5dsavdelingen for Settebyr\u00e5d Christine Kahrs (H) eldre, helse og omsorg: Kommunaldirekt\u00f8r Kjell Wolff Fra byr\u00e5dsavdeling for Byr\u00e5d Charlotte Spurkeland (H) barnevern, sosiale tjenester Kommunaldirekt\u00f8r Bel\u00e9n Birkenes og mangfold: M\u00f8teleder: Utvalgsleder Christian Haugen (FrP) Fra bystyrets kontor: Fagleder \u00d8ivind Hauge St\u00f8le Seniorr\u00e5dgiver Birgitte Teglgaard J\u00f8rgensen 1 Saksliste Saksnr. Arkivsak Sakstittel 2023/257814-63 Innkalling utvalg for helse og sosial 15.01.2025 2025/02327-1 Muntlige sp\u00f8rsm\u00e5l til m\u00f8te i utvalg for helse og sosial 15.01.2025 1/25 2025/02322-1 Innkomne svar p\u00e5 skriftlige sp\u00f8rsm\u00e5l til utvalg for helse og sosial 15.01.2024 2/25 2023/257817-26 Godkjenning av protokoll fra m\u00f8te 4.12.2024 3/25 2023/261673-26 Saker til gjennomsyn utvalg for helse og sosial 15.01.2025 4/25 2024/160821-4 H\u00f8ringsuttalelse - H\u00f8ring - NOU 2024 19 Ny boligleielov 5/25 2024/178777-3 Bosetting av flyktninger i 2025 6/25 2023/257818-28 Eventuelt til m\u00f8te helse og sosial 15.01.2025 7/25 2024/187032-2 H\u00f8ringsuttalelse - Forslag til endringer i tannhelsetjenesteloven Muntlige innlegg og orienteringer: FACT Ung Sebastian Slotte Avdelingsleder barne- og familietjenesten v/ Utekontakten, FACT Ung Bergen Bergen Anders Berntsen Tannlegeforening Styremedlem BTF Orientering fra Byr\u00e5d Charlotte Spurkeland BBSM om Etatsdirekt\u00f8r R\u00f8nnaug Fr\u00f8iland barnevern Orientering fra Byr\u00e5d Charlotte Spurkeland BEHO om KPS 2 Innkalling utvalg for helse og sosial 15.01.2025 Utvalg for helse og sosial behandlet saken i m\u00f8tet 15.01.2025: Det var ingen merknader til sakskart og innkallingen. [Lagre saksprotokoll] [Lagre vedtak] Muntlige sp\u00f8rsm\u00e5l til m\u00f8te i utvalg for helse og sosial 15.01.2025 Utvalg for helse og sosial behandlet saken i m\u00f8tet 15.01.2025: 1. Ann Kristin Helland Ramstr\u00f8m (SV) stilte sp\u00f8rsm\u00e5l om \u00absm\u00e5hus\u00bb for menn med rus- og psykiske utfordringer p\u00e5 Bj\u00f8rge. Byr\u00e5d Charlotte Spurkeland besvarte sp\u00f8rsm\u00e5let. 2. Christine Henriksen \u00d8degaard (MDG) stilte sp\u00f8rsm\u00e5l om hjemmesykepleie og vinterf\u00f8re vedr\u00f8rende forsvarlighet av tjenester gitt fra kommunen. Settebyr\u00e5d Christine Kahrs besvarte sp\u00f8rsm\u00e5let. 3. Torstein Dahle (R) stilte sp\u00f8rsm\u00e5l om akuttovernatting. Byr\u00e5d Charlotte Spurkeland besvarte sp\u00f8rsm\u00e5let. 4. Per Erik G\u00e5skjenn (KrF) stilte sp\u00f8rsm\u00e5l om oppf\u00f8lging av rusmilj\u00f8et etter iverksatte tiltak i V\u00e5gsbunnen. Byr\u00e5d Charlotte Spurkeland besvarte sp\u00f8rsm\u00e5let. 5. Tom-Ove Koteng Monsen (PP) stilte sp\u00f8rsm\u00e5l om V\u00e5gsbunnen. Byr\u00e5d Charlotte Spurkeland besvarte sp\u00f8rsm\u00e5let. 6. Diane Alexandra Berbain (SV) stilte sp\u00f8rsm\u00e5l om bostedsl\u00f8se som har blitt avvist p\u00e5 akuttovernatting i romjulen. Byr\u00e5d Charlotte Spurkeland besvarte sp\u00f8rsm\u00e5let. 7. Christine Henriksen \u00d8degaard (MDG) stilte sp\u00f8rsm\u00e5l om boligtiltak i Bj\u00f8rgeveien som planlegges uten bemanning. Byr\u00e5d Charlotte Spurkeland besvarte sp\u00f8rsm\u00e5let. 8. Diane Alexandra Berbain (SV) stilte sp\u00f8rsm\u00e5l om barnevernstiltaket Haraldsplass Serio Ung. Byr\u00e5d Charlotte Spurkeland besvarte sp\u00f8rsm\u00e5let. [Lagre saksprotokoll] [Lagre vedtak] 1/25 Innkomne svar p\u00e5 skriftlige sp\u00f8rsm\u00e5l til utvalg for helse og sosial 15.01.2024 Utvalg for helse og sosial behandlet saken i m\u00f8tet 15.01.2025 sak 1/25: F\u00f8lgende saker ble sendt ut i forkant av m\u00f8tet: - Svar p\u00e5 skriftlig sp\u00f8rsm\u00e5l nr. 105 fra Christian Haugen (FrP) om eldreb\u00f8lgen og sykehjemsplasser - Utvalg for helse og sosial 2024 - Svar p\u00e5 skriftlig sp\u00f8rsm\u00e5l nr. 106 fra Christine \u00d8degaard (MDG) om A- og B- preparater - Utvalg for helse og sosial 2024 3 - Svar p\u00e5 skriftlig sp\u00f8rsm\u00e5l nr. 107 fra Per J\u00f8rgensen (FrP) om legevakten og l\u00f8nn - Utvalg for helse og sosial 2024 - Svar p\u00e5 skriftlig sp\u00f8rsm\u00e5l nr. 108 fra Diane A. Berbain (SV) vedr\u00f8rende nedleggelsen av etat for vurdering og rehabilitering - Utvalg for helse og sosial 2024 - Svar p\u00e5 skriftlig sp\u00f8rsm\u00e5l nr. 109 fra Diane A. Berbain (SV) vedr\u00f8rende nedleggelse av to bydelslegevakter - Utvalg for helse og sosial 2024 - Svar p\u00e5 skriftlig sp\u00f8rsm\u00e5l nr. 110 fra Diane A. Berbain (SV) om beredskap til mennesker avhengige av elektrisk utstyr - Utvalg for helse og sosial 2024 [Lagre saksprotokoll] [Lagre vedtak] 2/25 Godkjenning av protokoll fra m\u00f8te 4.12.2024 Utvalg for helse og sosial behandlet saken i m\u00f8tet 15.01.2025 sak 2/25 og fattet f\u00f8lgende vedtak: Protokollen ble godkjent. Utvalg for helse og sosials behandling Ingen representanter tok ordet. [Lagre saksprotokoll] [Lagre vedtak] 3/25 Saker til gjennomsyn utvalg for helse og sosial 15.01.2025 Utvalg for helse og sosial behandlet saken i m\u00f8tet 15.01.2025 sak 3/25: F\u00f8lgende dokumenter ble sendt ut i forkant av m\u00f8tet: \u2022 Orientering om h\u00f8ringsuttalelse- Veileder til lov og forskrift for helse- og omsorgstjenester til innsatte i fengsel \u2022 Orienteringsskriv - H\u00f8ringsuttalelse - Forslag til endringer i Lov om folkehelsearbeid \u2013 Folkehelseloven \u2022 H\u00f8ring av endringer i lov om folkehelsearbeid. Innspill fra kommunalt r\u00e5d for personer med funksjonsnedsettelse \u2022 Orienteringsskriv - H\u00f8ringsuttalelse - Forslag til endringer i helseforskningsloven og tilh\u00f8rende regelverk \u2022 Orienteringsskriv - H\u00f8ringsuttalelse til H\u00f8ring - forslag til endringer i bost\u00f8tteloven om behandling av personopplysninger og automatiserte avgj\u00f8relser \u2022 Orienteringsskriv - H\u00f8ringsuttalelse - Forslag til endringer i reglene om taushetsplikt i helsepersonelloven og pasientjournalloven mv. \u2022 Eldrer\u00e5dets innspill til h\u00f8ring av endring i reglene om taushetsplikt i helsepersonelloven og pasientjournalloven \u2022 Endringer i reglene om taushetsplikt i helsepersonelloven og pasientjournalloven mm. Innspill til h\u00f8ringsuttalelse fra kommunalt r\u00e5d for personer med funksjonsnedsettelse \u2022 H\u00f8ringsuttale - Forslag til endringer i markedsf\u00f8ringsloven - Barns forbrukervern i digitale medier \u2013 orienteringsskriv \u2022 DF\u00d8-rapport 2024-14, Statlig tilsyn med kommunene 2020-2024 \u2022 Referat fra AU-m\u00f8te, UHSO 7. januar 2025 Utvalg for helse og sosials behandling Ingen representanter tok ordet. [Lagre saksprotokoll] [Lagre vedtak] 4 4/25 H\u00f8ringsuttalelse - H\u00f8ring - NOU 2024 19 Ny boligleielov Utvalg for helse og sosial behandlet saken i m\u00f8tet 15.01.2025 sak 4/25 og fattet f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ring - NOU 2024:19 Ny boligleielov\u00bb slik den fremkommer av byr\u00e5dets forslag. Utvalg for helse og sosials behandling F\u00f8lgende representanter tok ordet: Jeron Joseph (A), Diane Alexandra Berbain (SV), Torstein Dahle (R), Eivind N\u00e6vdal-Bolstad (H), Christine Henriksen \u00d8degaard (MDG), Per Erik G\u00e5skjenn (KrF), Per J\u00f8rgensen (FrP), Elin Brandt \u00c5dlandsvik (INP). Forslag fremsatt i utvalget: Jeron Joseph (A) fremsatte p\u00e5 vegne av A og SV, f\u00f8lgende alternative forslag: Bergen kommune st\u00f8tter Husleielovutvalgets forslag om: 1. \u00f8ke minstetiden for tidsbestemte leieavtaler fra tre til fem \u00e5r 2. en lovfesting for \u00e5 styrke leiernes botrygghet og kontroll over egen bosituasjon foresl\u00e5s \u00e5 gi leieren rett til \u00e5 kreve forlengelse av en tidsbestemt leieavtale. 3. gi leieren en ufravikelig rett til \u00e5 si opp leieavtalen n\u00e5r som helst begrense utleierens mulighet til \u00e5 endre begrunnelsen for en oppsigelse etter den er gitt. 4. avsette 1% av de \u00e5rlige leieinntektene til bomilj\u00f8tiltak i boliger der det er etablert beboerr\u00e5d. Beboerr\u00e5det f\u00e5r ansvar for \u00e5 foresl\u00e5 tiltak for bomilj\u00f8 og kompetanseheving som finansieres av denne avsetningen. Jeron Joseph (A) fremsatte p\u00e5 vegne av A og SV, f\u00f8lgende tilleggsforslag: Bergen kommune vil jobbe for at leieprisene holdes p\u00e5 et rimelig niv\u00e5 som ivaretar interessene til b\u00e5de leietakere og utleiere. Bergen kommune st\u00f8tter ogs\u00e5 tiltak som sikrer at leieprisene ikke blir urimelig h\u00f8ye, slik at de mest s\u00e5rbare p\u00e5 boligmarkedet beskyttes. Diane Alexandra Berbain (SV) fremsatte p\u00e5 vegne av SV, f\u00f8lgende tilleggsforslag: Bystyret slutter seg til h\u00f8ringsuttalelsen fra Bost\u00f8ttealliansen som ber om en styrking av bost\u00f8tten. Foresl\u00e5tte endringer vil alts\u00e5 gi ytterligere behov for bost\u00f8tte. For \u00e5 h\u00e5ndtere dette vil det bli n\u00f8dvendig med en betydelig styrking av rammen for bost\u00f8tten, for \u00e5 sikre botryggheten for allerede utsatte grupper. Om det ikke skjer vil kommunene bli stilt overfor flere boligsosiale oppgaver og \u00f8kte utgifter til sosialhjelp. Christine Henriksen \u00d8degaard (MDG) fremsatte p\u00e5 vegne av MDG, f\u00f8lgende tilleggsforslag: Bergen kommune er samtidig opptatt av \u00e5 styrke leietageres kunnskap om egne rettigheter i et leieforhold. Mange leietagere er studenter uten tidligere erfaring med leieforhold og kontraktskriving. Det vil derfor v\u00e6re hensiktsmessig \u00e5 styrke informasjonsarbeid ut mot s\u00e6rlig studenter og andre f\u00f8rstegangsleietakere, og utleiere sin informasjonsplikt om leietagers rettigheter, slik at et potensielt skjevt maktforhold jevnes ut. I tillegg b\u00f8r statlig og kommunalt tilsyn og kontroll av utleieobjekter styrkes, da mange objekter p\u00e5 leiemarkedet ikke tilfredsstiller hverken brannforskrifter eller tilstandskrav som ivaretar leietagers helse. Votering: Alternativt forslag fra A og SV, fremsatt av Jeron Joseph (A) fikk 6 stemmer (A, SV, R). 5 Innstillingen ble vedtatt med 11 stemmer (H, FrP, MDG, BL, INP, KrF, PP). Tilleggsforslag A og SV, fremsatt av Jeron Joseph (A) fikk 7 stemmer (A, SV, MDG, R). Tilleggsforslag fra SV, fremsatt av Diane Alexandra Berbain (SV) fikk 3 stemmer (SV, R). Tilleggsforslag fra MDG, fremsatt av Christine \u00d8degaard (MDG), fikk 8 stemmer (A, SV, MDG, KRF, R). Byr\u00e5det behandlet saken i m\u00f8tet 19.12.2024 sak 384/24 Byr\u00e5det innstiller til utvalg for helse og sosial \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ring - NOU 2024:19 Ny boligleielov\u00bb slik den fremkommer av byr\u00e5dets forslag. [Lagre saksprotokoll] [Lagre vedtak] 5/25 Bosetting av flyktninger i 2025 Utvalg for helse og sosial behandlet saken i m\u00f8tet 15.01.2025 sak 5/25 og avga f\u00f8lgende innstilling: 1. Bergen kommune vedtar \u00e5 bosette 400 flyktninger i 2025. 20 av disse vil v\u00e6re enslige mindre\u00e5rige, og 5 av disse igjen under 15 \u00e5r. Det forventes i tillegg at det kommer 30 familiegjenforente i m\u00e5lgruppen. 2. Bystyret ber byr\u00e5det sikre at bosettingen av flyktninger tilpasses inntektsrammene. 3. Byr\u00e5det gis fullmakt til \u00e5 fremskaffe boliger i markedet for \u00e5 dekke bosetting av flyktninger. Eventuelle kj\u00f8p finansieres inntil videre ved bruk av ubundne investeringsfond. Byr\u00e5det vil, dersom det er behov for det, komme tilbake til bystyret med forslag til endelig finansiering i forbindelse med Revidert budsjett 2025 og 2. tertialrapport. 4. Fullmakten til \u00e5 utbetale livsopphold til flyktninger med alternativ mottaksplass (AMOT) overf\u00f8res fra Introduksjonssenteret for flyktninger til NAV sosialtjeneste. Utvalg for helse og sosials behandling F\u00f8lgende representanter tok ordet: Even S\u00f8rland (A), Per J\u00f8rgensen (FrP), Diane Alexandra Berbain (SV), Christine Henriksen \u00d8degaard (MDG), Per Erik G\u00e5skjenn (KrF), Torstein Dahle (R) Forslag fremsatt i utvalget: Even S\u00f8rland (A) fremsatte p\u00e5 vegne av A, SV, KrF, R, f\u00f8lgende alternative forslag til innstillingens punkt. 1: Bergen kommune im\u00f8tekommer Integrerings- og mangfoldsdirektoratet (IMDi) anmodning om \u00e5 bosette 680 flyktninger i 2025. Even S\u00f8rland (A) fremsatte p\u00e5 vegne av A, SV, KrF, R, f\u00f8lgende tilleggsforslag: 6 Dersom IMDi kommer med en ny anmodning ila 2025, skal Bergen kommune stille seg positiv til denne. Diane Alexandra Berbain (SV) fremsatte p\u00e5 vegne av SV, f\u00f8lgende tilleggsforslag i 17 punkt: 1. Bystyret ber byr\u00e5det om \u00e5 lage en plan for hvordan h\u00e5ndtere flyktninger fra Palestina som med tiden vil komme til Bergen. 2. Bystyret bevilger kr. 600 000,- til Selvhjelp for innvandrere og flyktninger (SEIF). 3. Bystyret bevilger kr. 500 000,- til Skeiv Verden Vest. 4. Bystyret ber byr\u00e5det legge til rette for at ansatte som jobber med undervisning av flyktninger tilbys hele stillinger. 5. En h\u00f8y grad av fagorganisering er et av verkt\u00f8yene mot \u00f8kende forskjeller. For mange kan det bidra til bedre arbeidsvilk\u00e5r, og v\u00e6re en vei i det norske organisasjonslivet. Bystyret understreker viktigheten av god og relevant oppl\u00e6ring i den norske arbeidsmodellen i introduksjonsprogrammet. 6. Bystyret ber byr\u00e5det innf\u00f8re en bemanningsnorm i sosialtjenesten som sikrer at ansatte har tid og rom for \u00e5 bli kjent med og f\u00f8lge opp den enkeltes behov for hjelp, samt \u00f8ke andelen ansatte i sosialtjenesten med sosialfaglig kompetanse. 7. Bystyret ber byr\u00e5det jobbe strategisk for at staten \u00f8ker det statlige integreringstilskuddet slik at bosettingen ikke g\u00e5r utover kommunens \u00f8konomi, og at tjenestetilbudet kan opprettholdes. Bergen m\u00e5 ogs\u00e5 kreve at staten \u00f8ker midler til andre tilskudd som ekstratilskudd for personer med behov for store omsorgstjenester, enslige mindre\u00e5rige og for norskoppl\u00e6ring. 8. Bergen bystyre understrekar at Bergen kommune b\u00e5de har kompetanse, evne og vilje til \u00e5 ta imot langt fleire menneske til busetjing enn det staten ber oss om. 9. Bystyret ber byr\u00e5det jobbe for \u00e5 bygge eller skaffe 100 nye kommunale boliger hvert \u00e5r de neste ti \u00e5rene, for \u00e5 ta igjen tapt tid i den sosiale boligpolitikken. 10. Bystyret ber byr\u00e5det bruke forkj\u00f8psretten i langt st\u00f8rre grad enn i dag. 11. Bystyret ber byr\u00e5det om \u00e5 g\u00e5 vekk fra ordningen med gjengs leie, og heller tilpasse leieprisene i kommunale boliger etter faktiske drifts- og vedlikeholdsutgifter. 12. Bystyret ber byr\u00e5det legge frem en sak for bystyret med forslag til et nytt ikke- kommersielt utleieleiekonsept etter modell fra Danmark \u2013 Allmennboliger - med langtidskontrakter som sikrer bostabilitet for personer som ikke har r\u00e5d til \u00e5 kj\u00f8pe bolig, men som kan betale husleie. 13. Bystyret ber byr\u00e5det kartlegge omfanget av boliger i Bergen som st\u00e5r tomme hele eller store deler av \u00e5ret, og legge frem en oversikt for bystyret i l\u00f8pet av h\u00f8sten 2025. 14. Bystyret ber byr\u00e5det utrede innf\u00f8ring av upersonlig boplikt i Bergen, og komme tilbake til bystyret i notats form i l\u00f8pet av h\u00f8sten 2025. 7 15. Bystyret ber byr\u00e5det jobbe for \u00e5 gi fulle rettigheter til barn i mottak p\u00e5 lik linje med andre barn i kommunen. Det b\u00f8r ogs\u00e5 tilstrebes \u00e5 finne plasser i barnehage for barn som kommer utenom vanlig opptakstid. 16. Bystyret ber byr\u00e5det jobbe for \u00e5 tilrettelegge for helhetlig arbeidsrettede tiltak for flyktninger der norskoppl\u00e6ring, fagoppl\u00e6ring, arbeidstrening og eventuelt helsebehandling inng\u00e5r i et helhetlig l\u00f8p mot arbeid. 17. Bystyret mener at Bergen kommune b\u00f8r g\u00e5 foran og etablere og drive egne mottak.\u00bb Torstein Dahle (R) fremsatte p\u00e5 vegne av R, f\u00f8lgende tilleggsforslag: Bergen bystyre ber byr\u00e5det legge frem en sak som viser hvordan kommunen kan starte en offensiv satsing p\u00e5 flere kommunale boliger slik at kommunen blir gjort i stand til \u00e5 motta flere flyktninger og samtidig f\u00e5 ned boligk\u00f8en. Dette arbeidet m\u00e5 inneb\u00e6re bygging og fremskaffing av boliger, samt kj\u00f8p av bygningslokaler og som kan endres til boliger. Dette er n\u00f8dvendig om en forholder seg til at verden st\u00e5r i en akutt flyktningkrise med 100 millioner mennesker p\u00e5 flukt. Even S\u00f8rland (A) fremsatte p\u00e5 vegne av A, f\u00f8lgende merknader: 1. Byr\u00e5det bes om \u00e5 snarest komme tilbake med en vurdering av hvor mange flere flyktninger, inkludert enslige mindre\u00e5rige, kommunen potensielt kan bosette i 2025 dersom behovet \u00f8ker, slik IMDI ber om i brevet. 2. Lage flere tiltak som hjelper folk inn i arbeid, som praksisplasser g ekstra norsk undervisning. Det m\u00e5 ogs\u00e5 jobbes med tiltak for flyktninger med lav arbeidskapasitet. 3. Sikre at inkluderingssenteret p\u00e5 Land\u00e5s har tilstrekkelig med kapasitet til \u00e5 st\u00f8tte enslige mindre\u00e5rige og sikre tilpassede l\u00f8sninger. 4. Bystyret merker seg at dagens byr\u00e5d nok en gang ikke \u00f8nsker \u00e5 ta imot det antall flyktninger som IMDi anmoder oss om. Dette er en utvikling som vi ikke st\u00f8tter. Votering: Alternativt forslag til innstillingens punkt 1 fra A, SV, KRF, R, fremsatt av Even S\u00f8rland (A) fikk 8 stemmer (A, SV, MDG, KRF, R). Innstillingens punkt 1 - 4 ble tiltr\u00e5dt med 9 stemmer (H, FrP, BL, INP, PP). Tilleggsforslag fra A, SV, KRF, R fremsatt av Even S\u00f8rland (A), fikk 8 stemmer (A, SV, MDG, KrF, R). Tilleggsforslag punkt 1-17 fra SV, fremsatt av Diane Alexandra Berbain (SV) fikk 3 stemmer (SV, R). Tilleggsforslag fra R, fremsatt av Torstein Dahle (R) fikk 3 stemmer (SV, R). Merknad 1 fra A, fremsatt av Even S\u00f8rland (A), fikk 8 stemmer (A, SV, MDG, KRF, R). Merknad 2 fra A, fremsatt av Even S\u00f8rland (A), fikk 7 stemmer (A, SV, MDG, R). Merknad 3-4 fra A, fremsatt av Even S\u00f8rland (A), fikk 6 stemmer (A, SV, R). 8 Ungdomsr\u00e5det behandlet saken i m\u00f8tet 08.01.2025 sak 10/25 og fattet f\u00f8lgende vedtak: Ungdomsr\u00e5det tok saken til orientering. Byr\u00e5det behandlet saken i m\u00f8tet 02.01.2025 sak 6/25 Byr\u00e5det innstiller til bystyret \u00e5 fatte f\u00f8lgende vedtak: Forslaget og utvalgets innstilling er likelydende. [Lagre saksprotokoll] [Lagre vedtak] 6/25 Eventuelt til m\u00f8te helse og sosial 15.01.2025 Utvalg for helse og sosial behandlet saken i m\u00f8tet 15.01.2025 sak 6/25: F\u00f8lgende representanter tok ordet: Fauzia Hussain-Wiik (A), Even S\u00f8rland (A), Christian Haugen (FrP), Kjersti Pettersen (H), Christine Henriksen \u00d8degaard (MDG) Fauzia Hussain-Wiik (A) foreslo for utvalget/AU at UHSO b\u00f8r revurdere \u00e5 bes\u00f8ke ulike arbeidsplasser i Bergen kommune utenom planlagte befaringer i utvalget. [Lagre saksprotokoll] [Lagre vedtak] 7/25 H\u00f8ringsuttalelse - Forslag til endringer i tannhelsetjenesteloven Utvalg for helse og sosial behandlet saken i m\u00f8tet 15.01.2025 sak 7/25 og fattet f\u00f8lgende vedtak: Bergen kommune avgir h\u00f8ringsuttalelse til \u00abForslag til endringer i tannhelsetjenesteloven\u00bb slik den fremkommer av byr\u00e5dets forslag. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Per J\u00f8rgensen (FrP), Diane Alexandra Berbain (SV), Christine Henriksen \u00d8degaard (MDG), Eivind N\u00e6vdal-Bolstad (H), Elin Brandt \u00c5dlandsvik (INP), Per Erik G\u00e5skjenn (KrF), Torstein Dahle (R), Tom-Ove Koteng Monsen (PP), Even S\u00f8rland (A). Forslag fremsatt i utvalget: Fauzia Hussain-Wiik (A) fremsatte p\u00e5 vegne av A, f\u00f8lgende alternative forslag: Om vi sammenlikner med snittet i EU, har en h\u00f8yere andel av befolkningen i Norge et udekket behov for tannhelsetjenester. Og \u00f8konomi oppgis som den vanligste \u00e5rsaken, og det udekkede behovet varierer med inntektsniv\u00e5. Det med lavest inntekt f\u00e5r ikke de tannhelsetjenestene de trenger. Bergen kommune er derfor positive til forslaget til endringer i lov om tannhelsetjenesten (tannhelsetjenesteloven) og forskrift om vederlag for tannhelsetjenester i den offentlige tannhelsetjenesten. Endringen vil v\u00e6re ytterligere et skritt i retning av en universell ordning som likestiller n\u00f8dvendige tannhelsetjenester med andre n\u00f8dvendige helsetjenester og samler dem under et felles frikort, slik tannhelseutvalget foresl\u00e5r. 9 Bergen kommune vil understreke at \u00e5 starte utrullingen av et universelt system for tannhelse med ungdom er sv\u00e6rt kostnadseffektivt for samfunnet som helhet, fordi det reduserer behovet for framtidig og mer kostnadskrevende tannbehandling. Forslaget legger opp til at fylkeskommunene f\u00e5r et \u00abs\u00f8rge for\u00bb-ansvar, som vil si at behandlingen ikke m\u00e5 gis av de ansatte i den offentlige tannhelsetjenesten, men kan ytes av privateide tannklinikker. V\u00e5r vurdering er derfor at utvidede rettigheter i henhold til forslaget, ikke utfordrer andre pasienters tilgang p\u00e5 n\u00f8dvendig tannhelsehjelp. Men Bergen kommune vil understreke at \u00f8kt offentlig bruk av privateide tannklinikker kan utgj\u00f8re en utfordring med tanke p\u00e5 kostnader. Vi vil derfor oppfordre regjeringen til \u00e5 prioritere arbeidet med \u00e5 f\u00e5 p\u00e5 plass et styrket tilsyn med private tannhelsetilbydere, innf\u00f8re krav om konsesjon for klinikkdrift og prisregulering, slik tannhelseutvalget foresl\u00e5r. Diane Alexandra Berbain (SV) fremsatte p\u00e5 vegne av SV, f\u00f8lgende alternative forslag: Om vi sammenlikner med snittet i EU, har en h\u00f8yere andel av befolkningen i Norge et udekket behov for tannhelsetjenester. Og \u00f8konomi oppgis som den vanligste \u00e5rsaken, og det udekkede behovet varierer med inntektsniv\u00e5. Det med lavest inntekt f\u00e5r ikke de tannhelsetjenestene de trenger. Bergen kommune er derfor positive til forslaget til endringer i lov om tannhelsetjenesten (tannhelsetjenesteloven) og forskrift om vederlag for tannhelsetjenester i den offentlige tannhelsetjenesten. Endringen vil v\u00e6re ytterligere et skritt i retning av en universell ordning som likestiller n\u00f8dvendige tannhelsetjenester med andre n\u00f8dvendige helsetjenester og samler dem under et felles frikort, slik tannhelseutvalget foresl\u00e5r. Bergen kommune vil understreke at \u00e5 starte utrullingen av et universelt system for tannhelse med ungdom er sv\u00e6rt kostnadseffektivt for samfunnet som helhet, fordi det reduserer behovet for framtidig og mer kostnadskrevende tannbehandling. Forslaget legger opp til at fylkeskommunene f\u00e5r et \u00abs\u00f8rge for\u00bb-ansvar. Det m\u00e5 legges opp til at den offentlige tannhelsetjenesten utvides i takt med ansvaret. En offentlig finansiert tannhelsetjeneste der hovedregelen er at tilbudet gis gjennom det offentlige er den mest effektive m\u00e5ten \u00e5 sikre rettferdig fordeling av tannhelsetilbudet b\u00e5de mellom folk uavhengig av \u00f8konomi, men ogs\u00e5 sikre et tilbud i hele landet. En skattefinansiert tannhelsereform m\u00e5 driftes og styres av det offentlige, det er ogs\u00e5 den mest effektive m\u00e5te \u00e5 sikre at man f\u00e5r mest tannhelse igjen for pengene, og man kan gj\u00f8re tjenesten bedre gjennom mer forskning p\u00e5 tannhelse. At tannhelsereformen sikrer oppbygging av den offentlige tannhelsetjenesten er ogs\u00e5 den eneste m\u00e5te \u00e5 hindre at tannhelsemidlene havner som profitt i skatteparadis. I mellomtiden er det imidlertid viktig \u00e5 f\u00e5 p\u00e5 plass et styrket tilsyn med private tannhelsetilbydere, innf\u00f8re krav om konsesjon for klinikkdrift og prisregulering, slik tannhelseutvalget foresl\u00e5r.\u00bb Torstein Dahle (R) fremsatte p\u00e5 vegne av R, f\u00f8lgende tilleggsforslag: Det er stadig \u00f8kende kunnskap om sammenhengen mellom d\u00e5rlig tannhelse og forverring av generelle helseproblemer, som betennelsestilstander i kroppen. Blant annet p\u00e5 grunn av en relativt sterk \u00f8kning av eldrebefolkningen understreker denne kunnskapen at det er samfunnsmessig sv\u00e6rt viktig \u00e5 integrere tannhelsetjenesten i det offentlige helsetilbudet. To forhold er s\u00e6rlig viktige: Rask \u00f8kning i offentlig finansiering av tannhelsetjenester, og systematisk utvidelse av kapasiteten i den offentlige tannhelsetjenesten. Bergen kommune st\u00f8tter at nye pasientgrupper gis rettigheter i den offentlige tannhelsetjenesten slik det foresl\u00e5s i h\u00f8ringsnotatet, men hvis dette ikke f\u00f8lges opp med \u00f8kt 10 kapasitet og \u00f8kte bevilgninger i n\u00f8dvendig omfang, kan resultatet bli \u00f8kt konkurranse mellom prioriterte grupper om for knappe ressurser.\u00bb Votering: Alternativt forslag fra A, fremsatt av Fauzia Hussain-Wiik (A), fikk 4 stemmer (A, MDG). Alternativt forslag fra SV, fremsatt av Diane Alexandra Berbain (SV), fikk 2 stemmer (SV). Innstillingen ble vedtatt med 10 stemmer (H, FrP, BL, INP, KrF, PP). Tilleggsforslag fra R, fremsatt av Torstein Dahle (R), fikk 2 stemmer (R, MDG). Byr\u00e5det behandlet saken i m\u00f8tet 09.01.2025 sak 13/25 Byr\u00e5det innstiller til utvalg for helse og sosial \u00e5 fatte f\u00f8lgende vedtak: Forslaget og utvalgets vedtak er likelydende. [Lagre saksprotokoll] [Lagre vedtak] Christian Haugen (FrP) Utvalgsleder \u00d8ivind Hauge St\u00f8le Fagleder 11 "
}