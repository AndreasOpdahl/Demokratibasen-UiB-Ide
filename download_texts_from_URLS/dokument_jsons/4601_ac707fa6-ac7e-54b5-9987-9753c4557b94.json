{
  "dokument_id": "ac707fa6-ac7e-54b5-9987-9753c4557b94",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 218/24, Statusmelding 2023 for Allmennlegetjenesten, Bergen legevakt, Milj\u00f8rettet  helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten",
  "url": "https://bergen.kommune.no/politikere-utvalg/api/fil/bk360/10720633/Innstilling-vedtak-Statusmelding-2023-for-Allmennlegetjenesten-Bergen-legevakt-Miljorettet-helsevern-Frisklivssentralen-Smittevernkontoret-Senter-for-migrasjonshelse-og-Fengselshelsetjenesten-",
  "tekst": "Statusmelding 2023 for Allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten Bergen bystyre behandlet saken i m\u00f8tet 19.06.2024 sak 218/24 og fattet f\u00f8lgende vedtak: Bystyret tar \u00abStatusrapport for allmennlegetjenesten, Bergen legevakt, Milj\u00f8rettet helsevern, Smittevernkontoret, Frisklivssentralen, Senter for migrasjonshelse og Fengselshelse- tjenesten 2023\u00bb til orientering. Bergen bystyres behandling F\u00f8lgende representanter tok ordet: Fauzia Hussain Wiik (A), Diane Alexandra Berbain (SV), Birgit Nistad (H) Merknader fremsatt i bystyret: Fauzia Hussain-Wiik (A fremsatte p\u00e5 vegne av A og R f\u00f8lgende merknader: Merknad 1 Tjenestene m\u00e5 ha en gjennomgang av hvilket h\u00f8rselsteknisk utstyr de har og trenger og hvilken oppl\u00e6ring f\u00f8rstelinjetjenesten har f\u00e5tt i bruk av det. Merknad 2 Bergen Kommune b\u00f8r s\u00f8rge for at det er mulighet for \u00e5 velge mellom tegnspr\u00e5ktolk og skrivetolk og at dette gj\u00f8res kjent p\u00e5 nett og p\u00e5 steder der det er natulig \u00e5 gi den type informasjon. Merknad 3 I neste \u00e5rs statusmelding m\u00e5 det komme en tilbakemelding p\u00e5 universell utforming av oppropsordningen ved Bergen legevakt. Merknad 4 Bystyret konstaterer at byr\u00e5det ikkje har teke omsyn til dei pasientane som over natta misser fastlegen p\u00e5 grunn av at han/ho m\u00e5 kutta p\u00e5 pasientlista si. Elder\u00e5det og Kommunalt r\u00e5d for personar med funksjonsnedsetjing meiner dette nasjonale opplegget er sv\u00e6rt uheldig for dei aktuelle interessegruppene. Bystyret ber om at byr\u00e5det tek saka opp nasjonalt, slik at denne noko uverdige og blinde ordninga vert endra. Diane Alexandra Berbain (SV) fremsatte p\u00e5 vegne av SV f\u00f8lgende merknader: Merknad 1 P\u00e5 bakgrunn av vedtak i sak 194/21, ber bystyret at byr\u00e5det presenterer synspunktene fra de tillitsvalgte i denne og kommende statusmeldinger. Merknad 2 Fastlegekontorer kan i liten grad dekke de fleste av de oppgavene som SEMI i dag utf\u00f8rer, som b\u00e5de kan v\u00e6re mer tidkrevende og kompliserte enn for en standard pasientpopulasjon. Forutsetninger som kulturforst\u00e5else og tolkebruk er i dag dessverre ikke godt nok integrert i det generelle helsevesenet. SEMI st\u00e5r foran en nedbemanning, der en del midlertidig ansatte knyttet til SEMI i forbindelse med krigen i Ukraina ikke vil f\u00e5 forlenget sine kontrakter. I denne prosessen er det viktig at legeressursene ved SEMI blir opprettholdt eller styrket. Med tanke p\u00e5 videre oppf\u00f8lging av aktuelle helseutfordringer, samt s\u00f8knader om ekstraordin\u00e6re integreringstilskudd der man har knappe tidsfrister, er det en betingelse for best mulig og likeverdig oppf\u00f8lging at ressursene i SEMI er tilgjengelige, og i tillegg har erfaring, motivasjon og evner til \u00e5 skape en trygg og tillitsfull relasjon. Bystyret ber derfor byr\u00e5det styrke SEMI \u00f8konomisk. Votering: Innstillingen ble vedtatt enstemmig. Merknad 1-4 fra A og R fremsatt av Fauzia Hussain Wiik (A), fikk 32 stemmer (A, SV, MDG, V, R, KrF), og var dermed falt. Merknad 1-2 fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. Utvalg for helse og sosial behandlet saken i m\u00f8tet 05.06.2024 sak 62/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 16.05.2024 sak 143/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}