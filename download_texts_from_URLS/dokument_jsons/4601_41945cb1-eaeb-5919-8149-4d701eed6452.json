{
  "dokument_id": "41945cb1-eaeb-5919-8149-4d701eed6452",
  "doc_type": "case_presentation",
  "kommune": 4601,
  "tittel": "Utbyggingsavtale Kanalveien 62, gnr. 159 bnr. 996",
  "url": "https://bergen.kommune.no/politikere-utvalg/api/fil/bk360/10337070/Framstilling-Utbyggingsavtale-Kanalveien-62-gnr-159-bnr-996",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/230801-12 Utbyggingsavtale Kanalveien 62, gnr. 159 bnr. 996 Hva saken gjelder: Bergen kommune ved Bymilj\u00f8etaten har fremforhandlet avtale med FAV Gruppen AS, Vestland fylkeskommune og Statens vegvesen etter plan- og bygningsloven (pbl) kapittel 17. Avtalen er lagt ved som vedlegg. Utbyggingsavtalen er en begrenset avtale som omhandler et tilbygg til FAV Gruppen AS sine kontorlokaler i Kanalveien 62. Avtalen oppfyller rekkef\u00f8lgekrav i omr\u00e5deregulering for Mindemyren, med plan-ID: 61140000, vedtatt av Bergen bystyre den 23.04.2014. Rekkef\u00f8lgekravet som f\u00f8lger av omr\u00e5deplanen, er opparbeiding av infrastrukturtiltak p\u00e5 Mindemyren og er knyttet til igangsettingstillatelse for tiltak. Utbyggingsavtalen gjelder for deler av oms\u00f8kte tiltak, hvor st\u00f8rrelsen p\u00e5 tilbygget er p\u00e5 102m2. Rammetillatelse er datert 07.09.2021, saksnummer: 202115537/7. Tilbygget utgj\u00f8r et teknisk rom i byggets f\u00f8rste etasje. Avtalen fastsetter partene sitt ansvar for finansiering og realisering, herunder ogs\u00e5 oppgradering, av offentlig teknisk og bl\u00e5gr\u00f8nn infrastruktur p\u00e5 Mindemyren. Ved \u00e5 inng\u00e5 utbyggingsavtalen og innfri pliktene i avtalen, vil utbygger oppfylle rekkef\u00f8lgekrav for tiltaket tilbygg, som fastsatt i omr\u00e5deplanen. Eiendommen er eid av FAV GRUPPEN AS. Kartutsnittet under viser eiendommens lokalisering p\u00e5 Mindemyren, markert i r\u00f8dt. Avtalevilk\u00e5rene i denne avtalen er i henhold til utvikling av rettspraksis og et tidligere utbedringsarbeid for selve innholdet i alle utbyggingsavtalene Bergen kommune tilbyr utbyggere. Utbyggingsavtalene skal blant annet ta h\u00f8yde for potensielle endringsbehov og eventuell klargj\u00f8ring av ansvarsfordelingen mellom partene i avtalen. Anleggsbidraget er innbetalt f\u00f8r byr\u00e5dets signering av avtalen. 1 Utbyggingsavtalen har lagt ute til offentlig ettersyn i tidsrommet 17.01.2024 \u2013 17.02.2024. Bymilj\u00f8etaten har ikke mottatt merknader til utbyggingsavtalen. Fagetatens vurdering og anbefaling: De offentlige partene i avtalen er byggherre for infrastrukturen p\u00e5 Mindemyren og som nevnt i avtalens pkt. 6, herunder offentlige veger, gang/sykkelveger, gatetun, park/friomr\u00e5de m.m. Avtalens varighet er til 2050 og dette skyldes at utbyggingen/transformasjonen av Mindemyren forventes \u00e5 ha en slik tidshorisont. Etter omr\u00e5deregulering for Mindemyren ble vedtatt er det inng\u00e5tt en rekke utbyggingsavtaler, hvor anleggsbidraget har variert i st\u00f8rrelse og har v\u00e6rt basert p\u00e5 tidligere kostnadsanslag fra 2014. Etter vedtak fra Bergen bystyre i m\u00f8te den 29.03.2023 i sak 84/23, ble det fastsatt at fremtidig anleggsbidrag skal v\u00e6re 2400 kr pr. m2 BRA, ekskl. mva pr. 4.kvartal 2021. FAV Gruppen AS har derfor f\u00e5tt tilbud om en utbyggingsavtale med et anleggsbidrag p\u00e5 kroner 244 800, f\u00f8r indeksregulering. Fagetaten har ogs\u00e5 vurdert utbyggingsavtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av plan- og bygningsloven \u00a7 17-3, tredje ledd. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med FAV Gruppen AS, Vestland fylkeskommune og Statens vegvesen. Avtalen oppfyller rekkef\u00f8lgekrav i omr\u00e5dereguleringen for Mindemyren, med plan-ID: 61140000, vedtatt av Bergen bystyre den 23.04.2014. Det er i vurderingen lagt vekt p\u00e5 at det etter omr\u00e5deregulering for Mindemyren er inng\u00e5tt en rekke utbyggingsavtaler. Videre forplikter avtalen at utbygger vil oppfylle rekkef\u00f8lgekrav for tiltaket tilbygg, som fastsatt i omr\u00e5deplanen. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07).\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner den fremforhandlede utbyggingsavtalen med FAV Gruppen AS, Vestland fylkeskommune og Statens vegvesen. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 7. mai 2024 Christine Kahrs Byr\u00e5d for byutvikling Dokumentet er godkjent elektronisk. 2 Vedlegg: Fagnotat av 19.02.2024 med f\u00f8lgende vedlegg: Fremforhandlet utbyggingsavtale med vedlegg: - Bystyrevedtak 84/23 - Rammetillatelse, datert 07.09.2021 3 Saksframstilling: 4 "
}