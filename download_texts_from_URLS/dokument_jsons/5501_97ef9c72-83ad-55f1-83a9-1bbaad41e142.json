{
  "dokument_id": "97ef9c72-83ad-55f1-83a9-1bbaad41e142",
  "doc_type": "case_attachment",
  "kommune": 5501,
  "tittel": "S\u00f8knad om endring av skjenketidspunkt Romssa Arena",
  "url": "https://innsyn.tromso.kommune.no/application/getMoteDokument?dokid=2002053903",
  "tekst": " Troms\u00f8, 07.04.2025 S\u00f8knad om endring av skjenketidspunkt ved fotballarrangementer p\u00e5 Romssa Arena Viser til Alkoholpolitisk Handlingsplan, punkt 6.2 vedr alkoholfrie soner og skjenking p\u00e5 fotballarrangement, samt vedtak om godkjent skjenkebevilgning p\u00e5 Romssa Arena for 15 Eliteseriearrangementer i 2025. Troms\u00f8 IL har som tradisjon \u00e5 holde supporterpuben \u00abStore St\u00e5\u00bb \u00e5pen 2 timer f\u00f8r avspark p\u00e5 v\u00e5re Eliteseriearrangementer, samt i pausen av kampen (15 minutter). Store St\u00e5 er et innend\u00f8rs lokale p\u00e5 Tribune Vest av Romssa Arena som har en permanent oppbygd bar, og som driftes av profesjonelt vertskap. I tillegg har v\u00e5re VIP-omr\u00e5der tradisjonelt \u00e5pent fra 90 minutter f\u00f8r avspark, og stenger etter pausen er over. Begge skjenkesteder har til enhver tid vakthold som ser til at skjenkeloven etterf\u00f8lges. Av den nye handlingsplanen og vedtaket om skjenking p\u00e5 Romssa Arena kommer det frem at det kun tillates skjenking fra 1 time f\u00f8r avspark og 1 time etter kampslutt. Troms\u00f8 IL \u00f8nsker \u00e5 holde tradisjonen med \u00e5 holde Store St\u00e5 \u00e5pen 2 timer f\u00f8r avspark i live, og ser ikke behov eller ettersp\u00f8rsel for \u00e5 holde puben \u00e5pen i 1 time etter kampslutt. Det samme gjelder for v\u00e5re VIP-omr\u00e5der Av hensyn til total skjenketid p\u00e5 2 timer ber Troms\u00f8 IL om muligheten for \u00e5 holde supporterpub \u00e5pent fra 2 timer f\u00f8r kamp, og dermed flytte den aktuelle timen etter kampslutt til f\u00f8r kampstart da vi ser at denne l\u00f8sningen fungerer bedre og er m e r hensiktsmessig enn \u00e5 holde puben \u00e5pen 1 time etter kampslutt. Det er ogs\u00e5 \u00f8nskelig \u00e5 ha mulighet til \u00e5 skjenke i 15 minutter under pausen av kampen p\u00e5 b\u00e5de pub og VIP- omr\u00e5der. Tommy Hamsund Arrangementsa n sva rlig Troms\u00f8 IL "
}