{
  "dokument_id": "7b25e4b8-8f82-562d-8180-34127f3eac58",
  "doc_type": "case_presentation",
  "kommune": 5501,
  "tittel": "S\u00f8knad om st\u00f8tte - Julaften for alle",
  "url": "https://innsyn.tromso.kommune.no/application/getMoteDokument?dokid=2001907650",
  "tekst": "Arkivsaksnr. 24/20275-1 Saksbehandler Jonas Torgersen Saksgang M\u00f8tedato Formannskapet 03.12.2024 S\u00f8knad om st\u00f8tte - Julaften for alle Kommunedirekt\u00f8rens innstilling til vedtak: Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Troms\u00f8 kommune har mottatt s\u00f8knad fra Troms\u00f8 for alle p\u00e5 kr 20 000 til et sosialt arrangement p\u00e5 julaften. Saksutredning Troms\u00f8 kommune har mottat s\u00f8knad fra Troms\u00f8 for alle p\u00e5 kr 20 000. S\u00f8knad \"Julaften 2024 - for alle\" Vi (Troms\u00f8 for alle) er nystartet, og jobber pr dags dato med registrering i Br\u00f8nn\u00f8ysundregistrene som non-profit og frivillig organisasjon med m\u00e5l om \u00e5 v\u00e6re med p\u00e5 \u00e5 drifte sosiale og inkluderende m\u00f8teplasser i Troms\u00f8, alene og med samarbeidspartnere. Vi \u00f8nsker \u00e5 fremme fellesskap, deltagelse og tilh\u00f8righet blant innbyggerne, og v\u00e6re med p\u00e5 \u00e5 skape et mer inkluderende milj\u00f8 for alle, uavhengig av bakgrunn, etnisitet, kj\u00f8nn og religion. Vi skal v\u00e6re partipolitisk uavhengig, og skal v\u00e6re livssynsn\u00f8ytrale. Bakgrunn for s\u00f8knaden: Undertegnede har over fire \u00e5r, v\u00e6rt p\u00e5driver for et ikke-religi\u00f8st tilbud for alle de som \u00f8nsker \u00e5 feire julaften sammen - og i samarbeid med ulike organisasjoner, s\u00e5 har vi f\u00e5tt dette til fra 2020- 2023 da i samarbeid med Human-Etisk Forbund, og med STLT(Samarbeidsr\u00e5det for tros og livssynsorganisasjoner i Troms\u00f8). Disse er ikke med i \u00e5r - men i samarbeid med Framtiden i v\u00e5re hender Nord, s\u00e5 skal vi f\u00e5 dette til. Vi har ogs\u00e5 f\u00e5tt st\u00f8tte fra organisasjoner som: \"Gutta p\u00e5 skauen\", Studentparlamentet, Troms\u00f8 Global, \"L\u00f8rdag kl. 2 \" - ved Norsk Folkehjelp avd. S\u00f8r-Troms\u00f8ya, Troms\u00f8 Matstasjon og flere... Vi kommer ogs\u00e5 n\u00e5 til \u00e5 opprette dialog med krisesenteret i Troms\u00f8, bes\u00f8kstjenesten til R\u00f8de Kors Troms\u00f8, voksenoppl\u00e6ringen, LO, NHO, Troms\u00f8 Arbeiderforening, m.fl - dette for \u00e5 n\u00e5 flest mulig i m\u00e5lgruppen. M\u00e5lgruppe for arrangementet er alle, fra barnefamilier, til studenter(ikke alle kan reise hjem i jula), gjestearbeidere, familier i Troms\u00f8 i alle aldre, eldre - b\u00e5de alene men ogs\u00e5 par. Erfaringsmessig s\u00e5 er v\u00e5re gjester ca 1/3 barnefamilier, 1/3 er studenter fra inn- og utland, og resten er familier og eldre. Vi s\u00f8ker derfor om kr 20.000 for \u00e5 st\u00f8tte arrangementet. Pengene vil da g\u00e5 med til \u00e5 dekke mellomlegget fra den prisen som vi f\u00e5r fra leverand\u00f8r av mat, til underholdning og til litt kos og sm\u00e5 gaver fra nissen som selvsagt kommer innom p\u00e5 kvelden! (Godteposer fra Sweet Heart). Vi h\u00e5per p\u00e5 underholdning leid inn fra Kulta, og venter p\u00e5 svar p\u00e5 dem i disse dager, kommunikasjonen er meget positiv! Skulle vi v\u00e6re s\u00e5 heldig \u00e5 f\u00e5 st\u00f8tte fra Troms\u00f8 kommune, og vi skulle sitte igjen med noe overskudd etter endt arrangement - \u00f8nsker vi \u00e5 f\u00f8re eventuell st\u00f8tte over til neste \u00e5r, og arrangement for b\u00e5de julaften 2025 men ogs\u00e5 andre sosiale m\u00f8teplasser som vi h\u00e5per \u00e5 f\u00e5 v\u00e6re med \u00e5 jobbe for! Med vennlig, kreativ og engasjert hilsen Gunnar Albrigtsen 2 Formannskapets disposisjonskonto S\u00f8knaden er ikke rettet mot noen av kommunens etablerte tilskuddsordninger. Ut over de ordin\u00e6re tilskuddsordningene har det tidligere \u00e5r v\u00e6rt utbetalt tilskudd fra formannskapets disposisjonskonto i tilknytning til ulike s\u00f8knader. Det er satt av kr 3 000 000 i \u00e5rsbudsjett 2024 til formannskapets disposisjonskonto, jf. punkt 11 i handlingsprogram 2024-2027. Etter revidert budsjett 19.06.2024 ble budsjettet redusert med kr 1 500 000. Det er kr 745 000 p\u00e5 formannskapets disposisjonskonto. Formannskapets disposisjonskonto Rest p\u00e5 Tittel Sak Vedtaksdato Budsjett disposisjonskonto Handlingsprogram Opprinnelig 2024-2027 (sak 3 000 budsjett 156/23 KST) 20.12.2023 000 Tertialrapport 1- 2024 (sak 93/24 1 500 Revidert budsjett KST) 19.06.2024 000 1 500 000 Nordomr\u00e5devegen AS, arbeid med \u00e5 realisere Ullsfjordforbindelsen 35/24 FSK 20.02.2024 120 000 kr 1 380 000 Ukrainsk forening i Troms\u00f8,Ukraina- markering 24 februar 35/24 FSK 20.02.2024 15 000 kr 1 365 000 Kvinnefronten i Norgen, st\u00f8tte 8.marskomiteen 35/24 FSK 20.02.2024 40 000 kr 1 325 000 Team Troms\u00f8 for Ukraina 43/24 FSK 12.03.2024 80 000 kr 1 245 000 Palestinakomiteen - solidaritetskonsert 67/24 FSK 14.05.2024 20 000 kr 1 225 000 Stabburet - verksted for ny litteratur 67/24 FSK 14.05.2024 50 000 kr 1 175 000 3 Kreftforeningen 87/24 FSK 11.06.2024 100 000 kr 1 075 000 Ultima Thule 87/24 FSK 11.06.2024 30 000 kr 1 045 000 Kafe X 109/24 FSK 25.06.2024 300 000 kr 745 000 Konklusjon Kommunedirekt\u00f8ren har ingen innstilling i saken og lar det v\u00e6re opp til formannskapet \u00e5 selvstendig vurdere om det skal gis st\u00f8tte fra formannskapets disposisjonskonto. Vedtakskompetanse Formannskapet. Vedlegg 4 "
}