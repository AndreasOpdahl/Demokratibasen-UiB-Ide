{
  "dokument_id": "8e4afbdf-e318-57dd-be44-2b5a39dcb9f0",
  "doc_type": "case_attachment",
  "kommune": 4601,
  "tittel": "Plan for eierskapskontroll 2024-2028 - Bergen kommune",
  "url": "https://bergen.kommune.no/politikere-utvalg/api/fil/bk360/10402936/Plan-for-eierskapskontroll-2024-2028-Bergen-kommune",
  "tekst": "Bergen kommune Plan for eierskapskontroll 2024-2028 Mai 2024 \u00abBergen kommune - Plan for eierskapskontroll 2024-2028\u00bb Mai 2024 Rapporten er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Deloitte AS Innhold 1 Innledning 3 2 Eierskapskontroller 2024-2028 5 3 Gjennomf\u00f8ring av eierskapskontroller 7 1 Detaljert innholdsfortegnelse 1 Innledning 3 1.1 Krav til eierskapskontroll 3 Krav til plan for eierskapskontroll 3 Krav til risiko- og vesentlighetsvurdering 3 2 Eierskapskontroller 2024-2028 5 2.1 Eierskapskontrollprosjekter 5 3 Gjennomf\u00f8ring av eierskapskontroller 7 3.1 Standard og innsynsrett 7 3.2 Metode 7 3.3 Gjennomf\u00f8ring og rapportering 7 Tabeller Tabell 1: Prioriterte eierskapskontrollprosjekter i ikke-prioritert rekkef\u00f8lge 5 2 1 Innledning 1.1 Krav til eierskapskontroll Kommuneloven \u00a7 23-2 bokstav d) p\u00e5legger kontrollutvalget \u00e5 se til at det blir f\u00f8rt kontroll med forvaltningen av kommunens eierinteresser i selskap (eierskapskontroll). Samme lov \u00a7 23-4 f\u00f8rst ledd definerer eierskapskontroll som \u00e5 kontrollere om den som ut\u00f8ver kommunens eierinteresser, gj\u00f8r dette i samsvar med lover og forskrifter, kommunestyrets vedtak og anerkjente prinsipper for eierstyring. Krav til plan for eierskapskontroll Kommuneloven \u00a7 23-4 andre ledd stiller krav om at det skal utarbeides en plan for eierskapskontroll: Kontrollutvalget skal minst \u00e9n gang i valgperioden, og senest innen utgangen av \u00e5ret etter at kommunestyret eller fylkestinget er konstituert, utarbeide en plan for hvilke eierskapskontroller som skal gjennomf\u00f8res. If\u00f8lge kommuneloven \u00a7 23-4 femte ledd er det bystyret (kommunestyret) som vedtar plan for eierskapskontroll, men bystyret kan delegere til kontrollutvalget \u00e5 gj\u00f8re endringer i planen. Krav til risiko- og vesentlighetsvurdering Kommuneloven \u00a7 23-3 andre ledd stiller krav om at planen for eierskapskontroll skal v\u00e6re basert p\u00e5 en risiko- og vesentlighetsvurdering: Planen skal baseres p\u00e5 en risiko- og vesentlighetsvurdering av kommunens og fylkeskommunens eierskap. Hensikten med risiko- og vesentlighetsvurderingen er \u00e5 finne ut hvor det er st\u00f8rst behov for eierskapskontroll. P\u00e5 oppdrag fra kontrollutvalget har Deloitte gjennomf\u00f8rt en slik risiko- og vesentlighetsvurdering i Bergen kommune. Form\u00e5let har v\u00e6rt \u00e5 skaffe relevant informasjon om eierskapsforvaltningen i kommunen, slik at det er mulig for kontrollutvalget \u00e5 prioritere mellom ulike omr\u00e5der og/eller selskaper det kan v\u00e6re aktuelt \u00e5 gjennomf\u00f8re eierskapskontroll av. Risiko- og vesentlighetsvurderingen skal avdekke indikasjoner p\u00e5 avvik eller s\u00e5rbare omr\u00e5der knyttet til om kommunen ut\u00f8ver tilstrekkelig kontroll med selskapene i samsvar med etablerte normer for god eierstyring og selskapsledelse. Vurderingen er gjort b\u00e5de overordnet og for det enkelte selskap der kommunen har eierinteresser. Data som ligger til grunn for risiko- og vesentlighetsvurderingen, og for utvelgelse og prioritering av prosjekt, er samlet inn gjennom flere aktiviteter som har involvert b\u00e5de bystyret, kommunale r\u00e5d, administrativ ledelse, hovedtillitsvalgte og hovedverneombud og kontrollutvalget. Blant annet har f\u00f8lgende aktiviteter blitt gjennomf\u00f8rt: \u2022 Analyse av dokumenter og statistikk \u2022 Prosessm\u00f8ter for \u00e5 innhente innspill til risikoomr\u00e5der med o kontrollutvalget 3 o fire bystyreutvalg o eldrer\u00e5det o r\u00e5det for personer med nedsatt funksjonsevne o ungdomsr\u00e5det \u2022 Sp\u00f8rreunders\u00f8kelser til o hovedtillitsvalgte og hovedverneombud bystyret og medlemmene i eldrer\u00e5det, r\u00e5det for personer med nedsatt funksjonsevne og ungdomsr\u00e5det for \u00e5 fange opp innspill som ikke var kommet frem i prosessm\u00f8tene og innspill fra personer som eventuelt var forhindret fra \u00e5 delta \u2022 Intervju med kommunaldirekt\u00f8rene i kommunen Informasjon som ble samlet inn gjennom disse aktivitetene har gitt en god oversikt over risikoomr\u00e5dene innenfor kommunens overordnede eierstyring og for det enkelte selskap kommunen har eierinteresser i. Analysen er samlet i et analysedokument som ligger til grunn for utvelgelse og prioritering av eierskapskontrollprosjekt. 4 2 Eierskapskontroller 2024-2028 Under er eierskapskontrollprosjektene presentert i uprioritert rekkef\u00f8lge. Hvor mange prosjekt som vil bli gjennomf\u00f8rt i perioden avhenger av kontrollutvalgets budsjett og prosjektenes omfang. Under hvert prioriterte prosjekt er det foresl\u00e5tt relevante tema i samsvar med funnene i risiko- og vesentlighetsvurderingen. Endelig utforming av problemstillinger og timeomfang vil bli gjort i forbindelse med den enkelte bestilling av eierskapskontrollprosjekt. Eierskapskontroll kan gjennomf\u00f8res som egne prosjekt der oppmerksomheten kun er rettet mot kommunens eierskapsforvaltning av et eller flere selskap, eller inng\u00e5 som en del av en forvaltningsrevisjon av selskap (se plan for forvaltningsrevisjon 2024-2028). 2.1 Eierskapskontrollprosjekter Tabell 1: Prioriterte eierskapskontrollprosjekter i ikke-prioritert rekkef\u00f8lge Prosjekt Tema 1 Eierskapskontroll av kommunens \u2022 System og rutiner forvaltning og oppf\u00f8lging av \u2022 Eierstrategier kulturbedrifter \u2022 M\u00e5l og krav \u2022 Styrevalg \u2022 Eieroppf\u00f8lging \u2022 Rapportering 2 Eierskapskontroll av oppf\u00f8lging og \u2022 System og rutiner forvaltning av selskap knyttet til \u2022 Eierstrategier infrastruktur, eiendom og n\u00e6ring \u2022 M\u00e5l og krav \u2022 Styrevalg \u2022 Eieroppf\u00f8lging \u2022 Rapportering 3 Eierskapskontroll av hvordan \u2022 Retningslinjer for etikk og samfunnsansvar kommunen fremmer og f\u00f8lger opp \u2022 Krav til selskapene n\u00e5r det gjelder \u00e5 samfunnsansvar i sine eierskap o respektere menneskerettighetene, o unng\u00e5 skadelig milj\u00f8p\u00e5virkning, o sikre gode arbeidsforhold, o motvirke korrupsjon o bidra positivt til omgivelsene b\u00e5de lokalt og globalt. \u2022 Oppf\u00f8lging av selskapers ivaretakelse av samfunnsansvar 4 Eierskapskontroll av hvordan \u2022 Eierstrategi kommunen f\u00f8lger opp sitt eierskap i \u2022 Resultat og m\u00e5lekriterier EVINY \u2022 Eieroppf\u00f8lging fra byr\u00e5dsavdeling \u2022 Etterlevelse av eierskapsmelding \u2022 Oppf\u00f8lging av eventuelle vedtak i bystyret \u2022 Rapportering til bystyret \u2022 Sammensetning av styret \u2022 Milj\u00f8- og samfunnsansvar \u2022 Avkastning og utbyttepolitikk 5 5 Eierskapskontroll av hvordan \u2022 Eierstrategi kommunen f\u00f8lger opp sitt eierskap i \u2022 Resultat og m\u00e5lekriterier Bergen sentrum AS \u2022 Eieroppf\u00f8lging fra byr\u00e5dsavdeling \u2022 Etterlevelse av eierskapsmelding \u2022 Oppf\u00f8lging av eventuelle vedtak i bystyret \u2022 Rapportering til bystyret \u2022 Sammensetning av styret \u2022 Milj\u00f8- og samfunnsansvar \u2022 Avkastning og utbyttepolitikk 6 Eierskapskontroll av hvordan \u2022 Eierstrategi kommunen f\u00f8lger opp sitt eierskap i BIR \u2022 Resultat og m\u00e5lekriterier \u2022 Eieroppf\u00f8lging fra byr\u00e5dsavdeling \u2022 Etterlevelse av eierskapsmelding \u2022 Oppf\u00f8lging av eventuelle vedtak i bystyret \u2022 Rapportering til bystyret \u2022 Sammensetning av styret \u2022 Milj\u00f8- og samfunnsansvar \u2022 Avkastning og utbyttepolitikk 7 Eierskapskontroll av hvordan \u2022 Eierstrategi kommunen f\u00f8lger opp sitt eierskap i \u2022 Resultat og m\u00e5lekriterier Bergen Havn AS \u2022 Eieroppf\u00f8lging fra byr\u00e5dsavdeling \u2022 Etterlevelse av eierskapsmelding \u2022 Oppf\u00f8lging av eventuelle vedtak i bystyret \u2022 Rapportering til bystyret \u2022 Sammensetning av styret \u2022 Milj\u00f8- og samfunnsansvar \u2022 Avkastning og utbyttepolitikk Om bystyret ber kontrollutvalget gjennomf\u00f8re en eierskapskontroll, eller kontrollutvalget gj\u00f8r risiko- og vesentlighetsvurderinger som tilsier at andre omr\u00e5der b\u00f8r prioriteres, kan kontrollutvalget avvike fra vedtatt plan for eierskapskontroll. Dersom kontrollutvalget finner det form\u00e5lstjenlig, kan plan for eierskapskontroll rulleres i l\u00f8pet av perioden. 6 3 Gjennomf\u00f8ring av eierskapskontroller 3.1 Standard og innsynsrett Revisor skal gjennomf\u00f8re eierskapskontroll i samsvar med NKRF (Norsk kommunerevisorforbund) sine veiledere og standarder for dette. Revisor har rett til \u00e5 kreve innsyn i alle opplysninger, beskrivelser og dokumenter i kommunen som er n\u00f8dvendige for \u00e5 utf\u00f8re sine oppgaver. Innsynsretten gjelder uten hinder av taushetsplikt. Dette g\u00e5r frem av kommuneloven \u00a7 24-2 fjerde ledd. Revisor har ogs\u00e5 innsynsrett i kommunens interkommunale selskap, interkommunale politiske r\u00e5d, kommunale oppgavefellesskap, aksjeselskap der det ikke er innslag av statlige eller private eiere, samt i virksomheter som utf\u00f8rer oppgaver p\u00e5 vegne av kommunen. Dette g\u00e5r frem av kommuneloven \u00a7 24-10 jf. \u00a7 23-6. 3.2 Metode Hvilke metoder som blir brukt for datainnsamling i de ulike eierskapskontrollene avhenger av endelige problemformuleringer i det enkelte prosjekt. Generelt b\u00f8r det brukes en kombinasjon av flere metoder for \u00e5 sikre tilstrekkelig bredde i datamaterialet til \u00e5 kunne utf\u00f8re helhetlige analyser og vurderinger. En slik metodetriangulering medvirker ogs\u00e5 til kvalitetssikring ved at en kan sammenlikne funn fra de ulike tiln\u00e6rmingene. Mulige metoder for datainnsamling og -analyse kan v\u00e6re: \u2022 Dokumentanalyse \u2022 Elektroniske sp\u00f8rreskjema \u2022 Intervju \u2022 Dataanalyse \u2022 Testing av kontroller og rutiner Det er sentralt for \u00e5 kunne gjennomf\u00f8re vellykkede eierskapskontroller at kontrollutvalget sammen med revisor avgrenser og definerer prosjektene ved \u00e5 konkretisere form\u00e5l, hvilke problemstillinger som skal bli unders\u00f8kt og hvilke kontrollkriterier revisor skal legge til grunn. F\u00f8r en eierskapskontroll blir startet opp, skal kontrollutvalget godkjenne en prosjektplan som skildrer hvordan prosjektet skal gjennomf\u00f8res. 3.3 Gjennomf\u00f8ring og rapportering Revisor skal sende oppstartsbrev med informasjon om eierskapskontroller til ber\u00f8rt(e) byr\u00e5d(er) f\u00f8r datainnsamlingen starter. Byr\u00e5d(ene) skal f\u00e5 anledning til \u00e5 komme med sitt syn p\u00e5 funnene i eierskapskontrollen. Uttalelsen fra byr\u00e5d(ene) skal legges ved rapportene som blir sendt til kontrollutvalget. Etter at kontrollutvalget har behandlet rapportene blir det utarbeidet en innstilling som blir oversendt bystyret sammen med rapporten. Det er kontrollutvalgets 7 oppgave \u00e5 se til at bystyrets vedtak knyttet til behandling av rapporter fra eierskapskontroller blir fulgt opp. 8 9 100 % 90 % 80 % 70 % 60 % 50 % 40 % 30 % 20 % 10 % 0% Opthalmology Obstetrics Gynecology Dematology Hematopathy Cardiovascular Oncology Hospital Rehabilitation Plastic Surgery Orthopedics Cosmetology Diseases Dental Construction Financial Services Deloitte refers to one or more of Deloitte Touche Tohmatsu Limited (DTTL), its global network of member firms, and their related entities (collectively, the \u201cDeloitte organization\u201d). DTTL ( also referred to as \u201cDeloitte Global\u201d) and each of its member firms and related entities are legally separate and independent entities, which cannot obligate or bind each other in respect of third parties. DTTL and each DTTL member firm and related entity is liable only for its own acts and omissions, and not those of each other. DTTL does not provide services to clients. Please see www.deloitte.no to learn more. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte provides industry-leading audit and assurance, tax and legal, consulting, financial advisory, and risk advisory services to nearly 90% of the Fortune Global 500\u00ae and thousands of private companies. Our people deliver measurable and lasting results that help reinforce public trust in capital markets, enable clients to transform and thrive, and lead the way toward a stronger economy, a more equitable society, and a sustainable world. Building on its 175-plus year history, Deloitte spans more than 150 countries and territories. Learn how Deloitte\u2019s more than 450,000 people worldwide make an impact that matters at www.deloitte.no. \u00a9 2024 Deloitte AS 10 "
}