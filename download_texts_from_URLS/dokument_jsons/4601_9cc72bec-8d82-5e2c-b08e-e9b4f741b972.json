{
  "dokument_id": "9cc72bec-8d82-5e2c-b08e-e9b4f741b972",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 140 fra Katrine Berg N\u00f8dtvedt (MDG) om samarbeidsavtalen i kollektivsektoren - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11122146/Svar-pa-skriftlig-sporsmal-nr-140-fra-Katrine-Berg-Nodtvedt-MDG-om-samarbeidsavtalen-i-kollektivsektoren-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/136038-3 Saksbehandler: Malene Nesse Gr\u00f8nningen Fra Dato: 12. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 140 fra Katrine Berg N\u00f8dtvedt (MDG) om samarbeidsavtalen i kollektivsektoren - Utvalg for milj\u00f8 og byutvikling Bakgrunn: I Forretningsutvalget 3.9.2024 avklarte byr\u00e5dsleder at bystyret vil f\u00e5 en sak om kollektivtilbudet i Vestland til bystyret i l\u00f8pet av h\u00f8sten. Konteksten er at Vestland og Bergen har inng\u00e5tt en avtale i sak 215/21, hvor det blant annet st\u00e5r: \u201cByr\u00e5det vil videre rapportere \u00e5rlig til bystyret om hvordan samarbeidsavtalen fungerer, herunder om hvordan kollektivsektoren i kommunen utvikler seg, samt hva som er m\u00e5l for kommende \u00e5r. Det er naturlig at bystyret i sin behandling av disse sakene gir tydelige signaler til byr\u00e5det om sine forventinger til utviklingen i denne sektoren, og dermed ogs\u00e5 hva som er viktige punkter som skal tas opp med Vestland fylkeskommune og Skyss fremover.\u201d. Denne \u00e5rlige saken ble hverken levert i 2023, og har s\u00e5 langt ikke blitt levert i 2024. I tillegg har bystyret bedt om en sak om evaluering av kollektivsamarbeidet. Samtidig er det viktig at slike saker kommer til behandling i bystyret i forkant av budsjettarbeidet til Vestland fylke. Sp\u00f8rsm\u00e5l til byr\u00e5den: 1. Hvordan planlegger byr\u00e5det \u00e5 involvere bystyret i planleggingen av kollektivtilbudet, inkl. budsjett, for 2025? 2. N\u00e5r kan bystyret forvente seg saken som byr\u00e5dsleder lovet i FORUT 3.9, og vil den saken ogs\u00e5 svare ut innholdet lovet i sak 215/21, som for eksempel hvordan kollektivsektoren i kommunen utvikler seg? Svar fra byr\u00e5den: 1. Byr\u00e5det vil involvere bystyret gjennom kommende rapportering, og evalueringen av kollektivsamarbeidet som skal f\u00f8lge opp bystyrets vedtak 10.04.2024, sak 107/24. Byr\u00e5det vil ta med signaler fra bystyret videre inn i samarbeidet med Vestland fylkeskommune og Skyss. Byr\u00e5d for byutvikling f\u00f8lger opp kollektivsamarbeidet i samordningsr\u00e5det for bedre kollektivtrafikk. Der deltar ogs\u00e5 bystyrerepresentanter fra UMBY. I samordningsr\u00e5det 24. september skal sak om effektivisering av rutetilbudet i Vestland diskuteres. Denne skal v\u00e6re et grunnlag for fylkeskommunens budsjett for 2025. 2. Byr\u00e5det vil rapportere om status for kollektivsamarbeidet innen utgangen av \u00e5ret, inkludert elementene som er nevnt i sak 215/21. Christine Kahrs \u2013 Byr\u00e5d for byutvikling Dokumentet er godkjent elektronisk. "
}