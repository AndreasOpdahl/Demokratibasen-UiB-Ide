{
  "dokument_id": "8bf699ed-0546-53ed-8996-bd53a2c4515d",
  "doc_type": "case_attachment",
  "kommune": 4601,
  "tittel": "Fagnotat datert 25.10.2024",
  "url": "https://bergen.kommune.no/politikere-utvalg/api/fil/bk360/11416973/Fagnotat-datert-25-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14835-4 (Arbeidssted) Saksbehandler: Yngve L\u00f8tvedt Dato: 25.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 216 bnr 1170. Strandveien 26. Avslag terrenginngrep mm Klager er tiltakshaver Stian Steinsland representert ved Advokatfirmaet Hvem klager? Landsvik & Larsen ved brev datert 05.07.2024. Det er i saken s\u00f8kt om \u2022 Planering av plen/terrenginngrep p\u00e5 319 m2 \u2022 Etablering av trapp p\u00e5 11 m2 \u2022 To natursteinsmurer p\u00e5 10,6 m og 6 m \u2022 En 13 m lang treplatting lang sj\u00f8 \u2022 Flytebrygge p\u00e5 ca. 6,3 m x 2,8 m med Tiltaket landgang. Det er s\u00f8kt om dispensasjon fra pbl \u00a7 29-4 om avstand til nabogrense, KPA 2018 punkt \u00a7 3.1 om plankrav, \u00a7 6.1.1 om byggegrense langs sj\u00f8 og \u00a7 32.2.2 om bruk og vern av sj\u00f8 og vassdrag. S\u00f8knad om tiltaket og dispensasjoner er avsl\u00e5tt i vedtak datert 28.06.2024 jf. pbl, \u00a7 29-4 om avstand til nabogrense, \u00a7 29-2 om visuelle kvaliteter. KPA Vedtaket 2018 \u00a7 3.1 om plankrav, \u00a7 6.1.1 om byggegrense langs sj\u00f8, \u00a7 32.2.2 om bruk og vern av sj\u00f8 og vassdrag. Dispensasjoner er avsl\u00e5tt jf. pbl \u00a7 19-2. KPA2018 viser eiendommen som bebyggelse og anlegg-\u00f8vrig byggesone og den ligger innenfor hensynssonene H570_3 Eidsv\u00e5g, H550_1 Planstatus Funksjonell strandsone. Eiendommen omfattes av reguleringsplan ID 50790000, \u00c5SANE/ BERGENHUS. GNR 216, EIDSV\u00c5G ikrafttredelsesdato 27.10.1961. Klager anf\u00f8rer at vilk\u00e5rene for \u00e5 innvilge oms\u00f8kte dispensasjoner er Klagegrunner oppfylt. Det foreligger saksbehandlingsfeil. Visuelle krav er oppfylt. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Avslagsvedtak datert 28.06.2024 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 28.06.2017 gitt rammetillatelse til oppf\u00f8ring av enebolig i 3 etasjer, videre terrengmessige bearbeidinger som f\u00f8lge av tiltaket. (saksnr 201712560 \u00c5sane gnr 216 bnr 1170 Strandvegen 24 Nybygg bolig). S\u00f8knaden beskrev ogs\u00e5 mindre forst\u00f8tningsmurer i naturstein for tilpasning av terreng som s\u00f8ker oppgav som ikke s\u00f8knadspliktig og som ikke er tatt inn i rammetillatelsen. F\u00f8r dette var det den 26.03.2015 gitt dispensasjon fra byggegrense langs sj\u00f8 og vassdrag til oppf\u00f8ring av sm\u00e5husbebyggelse innvilget av Byr\u00e5det (saksnr 2013040829 \u00c5sane gnr 216 bnr 1170 Strandvegen 24. Nybygg bolig mm) Befaring ble utf\u00f8rt den 29.06.2023. Det ble i vedtak datert 24.11.2023 gitt p\u00e5legg om fjerning av treplatting, trapp og natursteinsmur og at opparbeidet uteoppholdsareal foran bolig reduseres til 75 kvm. \u00d8vrig areal foran boligen tilbakef\u00f8res til naturlig terreng, skr\u00e5nende naturlig mot sj\u00f8en. (saksnr ULOV-2022/26985). Vedtaket datert 24.11.2023 ble p\u00e5klaget og Statsforvalteren i Vestland stadfestet den 03.04.2024 vedtaket. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Statsforvalteren i Vestland har gitt uttalelse den 11.06.2024 og frar\u00e5der at det blir gitt dispensasjon. Byantikvaren har gitt uttalelse datert 11.06.2024 og har ikke merknader til tiltaket. S\u00f8knaden er sendt Vestland fylkeskommune, Statens vegvesen og Bymilj\u00f8etaten for uttalelse, men det er ikke mottatt noen tilbakemelding. 2. Om klagen Klager viser til at det i s\u00f8knaden om rammetillatelse datert 28.06.2017 ble opplyst om oppf\u00f8ring av \u00abmindre forst\u00f8tningsmurer i naturstein for tilpassing av terreng, ikke s\u00f8knadspliktig\u00bb. Denne var ikke n\u00e6rmere presisert i s\u00f8knaden eller tillatelsen. I senere klage fra nabo p\u00e5 tillatelsen, ble det fra kommunens side vist til at dispensasjon for \u00e5 oppf\u00f8re bolighus ogs\u00e5 m\u00e5 omfatte n\u00f8dvendige terrengmessige bearbeidelser. Senere eier oppf\u00f8rte enebolig og utomhusarbeid i god tro om at dette var i tr\u00e5d med rammetillatelsen. Det vises videre til ulovlighetssak og p\u00e5legg som ble p\u00e5klaget. Klager viser til at Statsforvalteren i sitt vedtak skriver \u00abi utgangspunktet enig med klager i at ordlyden i tillatelsen til \u00abTerrengmessige bearbeidinger som f\u00f8lge av tiltaket\u00bb isolert sett, men ogs\u00e5 sett i sammenheng med kravet om minste uteoppholdsareal av tilstrekkelig kvalitet p\u00e5 minimum 150 m2 for eneboliger i KPA 2010, kan dra i retning av at det er lagt til tiltakshaver \u00e5 vurdere hvilke terrengendringer som var n\u00f8dvendig p\u00e5 eiendommen for \u00e5 oppn\u00e5 et uteoppholdsareal som tilfredsstilte kravet i KPA.\u00bb. Klager anf\u00f8rer ut fra dette at den opprinnelige byggetillatelsen kan forst\u00e5s som at den omfatter det avsl\u00e5tte terrenginngrepet er videre stadfestet av Statsforvalteren som konkluderer med at rammetillatelsen er uklar p\u00e5 omfanget av hvilke terrenginngrep som er tillatt utf\u00f8rt. Visuelle kvaliteter; Klager anf\u00f8rer at vurdering av tiltakets visuelle kvaliteter er mangelfull og for streng. Byggegrensen for boligen medf\u00f8rer at uteoppholdsarealene m\u00e5 ligge mellom boligen og sj\u00f8en. Terrenget mot sj\u00f8en er skr\u00e5nende slik at det m\u00e5 gjennomf\u00f8res terrenginngrep for \u00e5 tilfredsstille kravene i KPA2018 \u00a7 14.2 bokstav b om maksimal 1:3 helning p\u00e5 uteoppholdsareal. Saksnummer KLAGE-2024/14835 Side 2 av 10 Terrenget fra b\u00e5de nord og s\u00f8r g\u00e5r bratt ned til sj\u00f8en med svaberg. Det er ikke mulig \u00e5 bevege seg til fots fra gr\u00f8ntomr\u00e5det i s\u00f8r og inn p\u00e5 tiltakseiendommen. Det vises til illustrasjon i klagen. Oms\u00f8kte tiltak tilpasser seg det skr\u00e5nende terrenget p\u00e5 begge sider av tiltakseiendommen og utfyller terrenget mellom naboeiendommene, samtidig som den opprinnelige terrengutformingen fremdeles er lesbar ved at terrenget g\u00e5r inn i et s\u00f8kk ved tiltakseiendommen. Det vises til illustrasjon i klagen. Avslaget har ikke vurdert om tiltakseiendommens topografi gj\u00f8r at terrenginngrepene passer inn selv om det samlede volumet er stort. Det anf\u00f8res \u00e5 foreligge manglende vurdering av rettingsalternativet. Etter tilbakef\u00f8ring m\u00e5 det fortsatt utf\u00f8res fylling mellom boligen og sj\u00f8en som m\u00e5 forst\u00f8ttes opp og ha p\u00e5virkning p\u00e5 strandsonen. Areaform\u00e5let bruk og vern av sj\u00f8 og vassdrag; Det anf\u00f8res at tiltaket i seg selv er av mindre betydning fordi det har god terrengtilpasning med gode visuelle kvaliteter. Det anf\u00f8res at tiltaket ikke har negativ p\u00e5virkning p\u00e5 ferdsel i strandsonen. Tiltakseiendommen grenser til gr\u00f8ntomr\u00e5de p\u00e5 gnr 216 bnr 876. Fra gr\u00f8ntomr\u00e5det g\u00e5r terrenget bratt ned til tiltakseiendommen som derfor ikke er tilgjengelig. Terrenginngrepet vil derfor ikke medf\u00f8re noen fysisk barriere ut over den naturlige barrieren som allerede eksisterer. Tiltaket vil ikke ha noen ytterligere privatiserende effekt sammenlignet med godkjent situasjon. Det p\u00e5pekes at byggetillatelse medf\u00f8rer at alt uteoppholdsareal m\u00e5 plasseres n\u00e6rmere strandsonen enn 15 meter. Terrenget mellom boligen og strandsonen er skr\u00e5nende noe som medf\u00f8rer at det enten m\u00e5 etableres forst\u00f8tningsmurer eller terrengfyllinger for \u00e5 etablere n\u00f8dvendig uteoppholdsareal til boligen. Forskjellene mellom oms\u00f8kt tiltak og alternativt uteoppholdsareal m\u00e5 vurderes som sm\u00e5. Tiltak tilsidesetter ikke hensynet bak bestemmelsen. Plankrav; Klager anf\u00f8rer at avslaget b\u00e6rer preg av \u00e5 v\u00e6re et sjablongmessig avslag uten vurdering av tiltaket, utbyggingen i omr\u00e5det eller sakshistorikken. Den manglende konkrete vurderingen av dispensasjonss\u00f8knaden utgj\u00f8r en saksbehandlingsfeil som medf\u00f8rer at vedtaket er ugyldig. Det anf\u00f8res at omr\u00e5det er ferdig utbygd. Det vises til strandsonen i omr\u00e5det har 13 av 15 boligeiendommer med opparbeidet adkomst til sj\u00f8 i form av trapper, gangforbindelse, kaier og flytebrygger, og det er totalt 12 flytebrygger p\u00e5 strekningen. Det er derfor ikke behov for \u00e5 gjennomf\u00f8re en reguleringsplanprosess for tiltaket. Klager anf\u00f8rer at det ikke er riktig at ethvert tiltak medf\u00f8rer behov for planavklaring som kommunen legger til grunn. Det f\u00f8lger ogs\u00e5 av kommunens praksis at det kan gis dispensasjon fra byggegrense mot sj\u00f8 i enkle byggesaker uten forutg\u00e5ende planprosess slik oms\u00f8kte tiltak er. Om minste avstand til nabogrense; Klager viser til topografiforhold mot det kommunale gr\u00f8ntomr\u00e5det. At terrenget heves i s\u00f8kket mellom naboeiendommene medf\u00f8rer ingen ulemper for naboeiendommene. H\u00f8ydeforskjellen mellom uteoppholdsarealet p\u00e5 tiltakseiendommen og bryggen gj\u00f8r at personopphold p\u00e5 uteoppholdsarealene til tiltakseiendommen ikke vil virke avvisende for brukerne av naboeiendommen og omvendt. Terrenginngrepene legge bedre til rette for bruk av bryggen p\u00e5 naboeiendommen enn om det ikke var noen stengsler mellom hagen og bryggeanlegget. De tilgrensende arealer p\u00e5 naboeiendommene er ikke bebygd og det er heller ikke realistisk at disse vil bebygges, slik at en dispensasjon ikke p\u00e5 noen m\u00e5te vil tilsidesette de sentrale hensynene bak bestemmelsen. Tiltakseiendommen er en privat boligeiendom med uteoppholdsareal som er privat. En heving av terrenget vil dermed ikke virke privatiserende som kommunen feilaktig legger til grunn. Det vises til klagen i sin helhet. Saksnummer KLAGE-2024/14835 Side 3 av 10 3. V\u00e5r vurdering 3.1 Faktum; oppf\u00f8ringstidspunkt og omfang Vi presiserer at tiltakene som er oms\u00f8kt og avsl\u00e5tt er oppf\u00f8rt etter 2017. Videre er betongkaien som ligger i front av eiendommen ikke en del av eiendommen, men tilh\u00f8rer gnr 216 bnr 1169 i s\u00f8r. Dette framg\u00e5r av situasjonskartet. 3.2 Sakens bakgrunn, hva er tidligere vedtatt Klager anf\u00f8rer at opprinnelig tillatelse omfatter avsl\u00e5tt terrenginngrep. Vi viser til at temaet ble grundig vurdert i behandlingen av klagen over p\u00e5leggsvedtaket. Vi viser til Statsforvalteren i sin stadfestelse av p\u00e5legget skriver at; \u00abStatsforvalteren er enig med kommunen i at det er et tungtveiende moment i fortolkningen av omfanget av godkjent uteoppholdsareal, at situasjonsplanen vedlagt s\u00f8knaden viser et uteoppholdsareal i front p\u00e5 75 m2. Det m\u00e5 som hovedregel kunne legges til grunn at det ved byggesaksbehandling godkjennes de uteoppholdsarealer som uttrykkelig fremg\u00e5r av s\u00f8knadsdokumentasjonen. Vi finner ikke \u00e5 kunne vektlegge at situasjonsplanen eventuelt kun var ment \u00e5 illustrere oppfylling av solkrav for deler av det tiltenkte uteoppholdsarealet, som anf\u00f8rt. Vi kan heller ikke se at det er presisert i s\u00f8knaden at uteoppholdsarealene var ment \u00e5 ha et st\u00f8rre omfang. I alle tilfeller er det den ansvarshavende i byggesaken som er ansvarlig for \u00e5 legge frem tilstrekkelig klare opplysninger for bygningsmyndighetene vedr\u00f8rende hva det s\u00f8kes om. Dersom det var ment \u00e5 s\u00f8ke om et uteoppholdsareal som etablert, med terrengendringer og utfyllinger som krever s\u00f8knadspliktige forst\u00f8tningsmurer, er v\u00e5r vurdering at s\u00f8knaden med fotomontasje, situasjonsplan og beskrivelser i beste fall er misvisende. Statsforvalteren sin vurdering viser at klagers anf\u00f8rsel om at Statsforvalteren har konkludert med at rammetillatelsen er uklar p\u00e5 omfanget av hvilke terrenginngrep som er tillatt er feil. Dette gjelder ogs\u00e5 mur som ble vist med en annen plassering i s\u00f8knad en slik den faktisk er bygget. Vi fastholder at rammetillatelse ikke gav tillatelse til mer enn 75 kvm bearbeidet uteoppholdsarealer. 3.3 Dispensasjoner Det er s\u00f8kt om dispensasjon fra KPA 2018 \u00a7 6.1.1 om byggegrense langs sj\u00f8, \u00a7 32.2.2 om bruk og vern av sj\u00f8 og vassdrag, \u00a7 3.1 om plankrav og pbl \u00a7 29-4 om avstand til nabogrense. Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb 3.3.1 Dispensasjon fra KPA 2018 \u00a7\u00a7 6.1.1 om byggegrense langs sj\u00f8 og 32.2.2 om bruk og vern av sj\u00f8 og vassdrag Tiltakene terrenginngrep og murer oppf\u00f8res mindre enn 25 meter fra sj\u00f8. Byggegrensen er 25 meter fra sj\u00f8. Tiltaket kommer derfor i strid med \u00a7 6.1.1. Arealform\u00e5l der flytebrygge og landgang ligger er avsatt til bruk og vern av sj\u00f8 og vassdrag. Tiltaket er derfor i strid med arealform\u00e5let. Saksnummer KLAGE-2024/14835 Side 4 av 10 Hovedhensynet bak bestemmelsen om byggegrense langs sj\u00f8 er \u00e5 s\u00f8rge for st\u00f8rst mulig tilgjengelighet for allmennheten i strandsonen, samt \u00e5 forhindre u\u00f8nsket nedbygging av ur\u00f8rt natur i strandsonen. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Hovedhensynet bak det regulerte form\u00e5ler \u00abFriomr\u00e5de i sj\u00f8\u00bb er \u00e5 beholde st\u00f8rstedelen av Valsm\u00e5gbukten fri for permanente installasjoner og \u00e5pen for allmennheten for bruk til rekreasjon og friluftsliv. I likhet med byggeforbudet langs sj\u00f8 skal ogs\u00e5 arealform\u00e5let bruk og vern av sj\u00f8 og vassdrag sikre allmennhetens interesser. Form\u00e5lene ivaretar i stor grad like hensyn og dispensasjon fra byggegrense og bruk og vern av sj\u00f8 vurderes samlet. Det f\u00f8lger av avslagets begrunnelse at; Oms\u00f8kte tiltak best\u00e5r av flere omfattende inngrep i sj\u00f8 og langs strandsonen. Tiltakene som best\u00e5r av terrenginngrep p\u00e5 319 m2, etablering av trapp p\u00e5 11 m2, to natursteinsmurer p\u00e5 10,6 m og 6 m, en 13 m lang treplatting samt en flytebrygge p\u00e5 6,3 m x 2,8 m med landgang, anses \u00e5 ha en klar innvirkning p\u00e5 landskapsbildet. Eksisterende bolig ligger f\u00e5 meter fra sj\u00f8, og h\u00f8ydeforskjeller mellom sj\u00f8 og bolig gj\u00f8r at tiltakene blir sv\u00e6rt synlig for omgivelsene og gir en negativ fjernvirkning fra sj\u00f8. Utsnitt situasjonsplan fra oms\u00f8kt tiltak Terrenginngrepet i seg selv p\u00e5 319 m2 for \u00e5 opparbeide plen/bed anses som et betydelig inngrep i strandsonen. Det ble totalt s\u00f8kt om et uteoppholdsareal p\u00e5 150 m2 ved oppf\u00f8ring av boligen ihht gjeldende KPA, hvor 75 m2 ble godkjent p\u00e5 bakkeplan med resten p\u00e5 takterrasse. Utsnitt, illustrasjon MUA i s\u00f8knad for eksisterende bolig, sak: 201712560 Saksnummer KLAGE-2024/14835 Side 5 av 10 S\u00f8ker skriver i innsendt s\u00f8knad at tiltakene gjennomf\u00f8res for \u00e5 gi n\u00f8dvendig uteoppholdsareal p\u00e5 eiendommen. Eiendommen ble godkjent med n\u00f8dvendig uteoppholdsareal p\u00e5 150 m2 i henhold til kravene som gjaldt i KPA 2010 n\u00e5r boligen ble godkjent. Oms\u00f8kt utvidelse av dette arealet p\u00e5 over 300 m2 er etter v\u00e5r vurdering \u00e5 anse som vesentlig, og bidrar i stor grad til ytterligere nedbygging av strandsonen. I tillegg til at eiendommen ligger i strandsonen, grenser eiendommen til et st\u00f8rre sammenhengende omr\u00e5de i vest avsatt til gr\u00f8ntareal i kommuneplanens arealdel. Omr\u00e5det er et sv\u00e6rt popul\u00e6rt rekreasjonsomr\u00e5de for allmennheten. Tiltakene det n\u00e5 s\u00f8kes om vil etter v\u00e5r vurdering virke avvisende p\u00e5 allmennhetens ferdsel og opphold i gr\u00f8ntomr\u00e5det. Oms\u00f8kt treplatting og flytebrygge anlegges i et omr\u00e5de som skal holdes fri for nye inngrep. S\u00f8ker skriver i s\u00f8knaden at flytebryggen og treplattingen er s\u00e5 liten at det i helt ubetydelig grad p\u00e5virker mulighetene for ferdsel til sj\u00f8s. Flytebryggen med landgang og treplattingen beslaglegger et nytt areal p\u00e5 over 20 meter, som anses som vesentlig i et pressomr\u00e5de langs sj\u00f8. Tiltakene vil etter v\u00e5r vurdering skape en fysisk og psykisk barriere for allmennhetens ferdselsmuligheter i og langs sj\u00f8. Vi p\u00e5peker at eiendommen allerede har tilgang til sj\u00f8, da den har eierandel i naboeiendommen gbnr. 216/1169 hvor det er en eksisterende brygge/kai p\u00e5 rundt 50 m2. Tiltaket som helhet vil etter v\u00e5r vurdering gi en sv\u00e6rt privatiserende effekt, og dermed virke avvisende p\u00e5 allmennhetens ferdsel langs sj\u00f8en i dette omr\u00e5det. Hensynene bak natur- og friluftsliv samt landskapsp\u00e5virkningen anses \u00e5 bli vesentlig tilsidesatt. Tiltaket bidrar i tillegg til en ytterligere nedbygging av strandsonen, noe byggeforbudet i og langs sj\u00f8 er ment \u00e5 forhindre. If\u00f8lge forarbeidene til dispensasjonsbestemmelsen i pbl. \u00a7 19-2 vil det normalt ikke v\u00e6re anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra fortsatt gj\u00f8r seg gjeldende med styrke. Etter v\u00e5r vurdering vil hensynene bak bestemmelsene i kommuneplanens arealdel og lovens form\u00e5lsbestemmelse bli vesentlig tilsidesatt som f\u00f8lge av oms\u00f8kt tiltak. Det f\u00f8rste vilk\u00e5ret er derfor etter v\u00e5rt syn ikke oppfylt. Ettersom det f\u00f8rste vilk\u00e5ret ikke anses oppfylt, er det i utgangspunktet ikke n\u00f8dvendig \u00e5 ta stilling til om de allmenne fordelene er klart st\u00f8rre enn ulempene. Imidlertid vil vi p\u00e5peke at fordelene det er vist til prim\u00e6rt er av privat karakter. Det er ikke vist til fordeler som klart overstiger ulempene ved nedbygging av strandsonen. Vi kan heller ikke se at tiltakene det er s\u00f8kt om avhjelper klare mangler ved eiendommen. P\u00e5 bakgrunn av vurderingen ovenfor anses ikke vilk\u00e5rene for dispensasjon \u00e5 v\u00e6re oppfylt, og s\u00f8knaden avsl\u00e5s, jf.pbl \u00a7 19-2 annet ledd. Vi tiltrer vurderingene i klageomgang. Vi viser til vurdering nedenfor i punkt 3.4 i forhold til terrenginngrepets virkning. Vi fastholder i klageomgang at det ikke foreligger feilaktig vurdering av tiltakets p\u00e5virkning p\u00e5 omgivelsene. Klager anf\u00f8rer at det ikke er mulig \u00e5 forflytte seg i strandsoneomr\u00e5det som oms\u00f8kte eiendom er en del av. Dette er selvf\u00f8lgelig noe vanskelig \u00e5 vurdere fordi terrenginngrepet er utf\u00f8rt. Vi viser ellers til at direkte tilgang til oms\u00f8kte eiendoms tidligere naturlige gr\u00f8ntomr\u00e5det ikke er hovedtemaet i avslagets begrunnelse. Det f\u00f8lger av begrunnelsen at; \u00abTiltakene det n\u00e5 s\u00f8kes om vil etter v\u00e5r vurdering virke avvisende p\u00e5 allmennhetens ferdsel og opphold i gr\u00f8ntomr\u00e5det\u00bb Det er p\u00e5pekt at nabotomt er et mye brukt gr\u00f8ntareal. Videre \u00abTiltakene vil etter v\u00e5r vurdering skape en fysisk og psykisk barriere for allmennhetens ferdselsmuligheter i og langs sj\u00f8\u00bb Saksnummer KLAGE-2024/14835 Side 6 av 10 Terrenginngrep som opprinnelig var oms\u00f8kt og tillatt vil medf\u00f8re at mye av strandsonen p\u00e5 tomten ville bli bevart fordi dette krever mye mindre terrengutfylling og murer i sammenlignet med tiltaket som oms\u00f8kes legalisert n\u00e5. Vi fastholder at hensynet bak bestemmelsene om byggegrensen mot sj\u00f8 og arealform\u00e5let bruk og vern av sj\u00f8 og vassdrag blir vesentlig tilsidesatt. 3.3.2 Dispensasjon fra KPA 2018 \u00a7 3.1 om plankrav Det f\u00f8lger av KPA 2018 \u00a7 3.1 at; \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Eiendommen omfattes av reguleringsplan fra 1961 og tiltaket krever dispensasjon fra plankrav. Dette er avsl\u00e5tt. Klager anf\u00f8rer at vilk\u00e5rene for dispensasjon er oppfylt. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av avslagets begrunnelse at; \u00abTiltaket strider mot vedtatt arealbruk og byggeforbud. Tiltak i pressomr\u00e5der og \u00f8kt privatisering av strandsonen, b\u00f8r belyses og avklares p\u00e5 et overordnet niv\u00e5. En reguleringsplan kan ta for seg et st\u00f8rre omr\u00e5de enn denne konkrete eiendommen og et st\u00f8rre omr\u00e5de enn en bygges\u00f8knad vil kunne ta for seg. En utstrakt bruk av dispensasjoner er med p\u00e5 \u00e5 undergrave kommuneplanen som planverkt\u00f8y. Vi mener at en dispensasjon fra bestemmelsen i vesentlig grad vil tilsidesette hensynet bak plankravet og form\u00e5lsbestemmelsen i loven.\u00bb Avslagets vurderinger tiltres i klageomgang. Selv om det ligger boligeiendommer langs strandsonen i omr\u00e5det som er bebygget, s\u00e5 framst\u00e5r det at mange av disse som fortsatt har uber\u00f8rt strandsonenatur p\u00e5 deler av eiendommene. Eiendommen i klagesaken blir helt nedbygd med oms\u00f8kte tiltak. Det er viktig at nedbygging av strandsonen ikke skjer gjennom en bit for bit nedbygging, men gjennom plan. Vi p\u00e5peker at det er et sv\u00e6rt popul\u00e6rt rekreasjonsomr\u00e5de p\u00e5 nabotomten. Videre felles kai direkte ned forbi oms\u00f8kte eiendom. Det er ikke redegjort for tiltakets p\u00e5virkning p\u00e5 disse omr\u00e5dene. Vi fastholder at det foreligger temaer som b\u00f8r avklares gjennom plan. Vi fastholder vedtakets konklusjon at vilk\u00e5rene for dispensasjon i pbl \u00a7 19-2 ikke er oppfylt. 3.3.3 Dispensasjon fra pbl \u00a7 29-4 om avstand til nabogrense. Det oms\u00f8kte terrenginngrepet med mur og trapp ligger 0 meter fra nabogrense mot gnr 216 bnr 876 og gnr 216 bnr 1169. Det f\u00f8lger av pbl. \u00a7 29-4 andre ledd at et byggverk m\u00e5 ha en avstand fra nabogrense som er minst byggverkets halve h\u00f8yde og ikke mindre enn 4 meter. Terrenginngrep og konstruksjoner som trapper og murer anses som byggverk. Tiltaket krever derfor dispensasjon fra pbl \u00a7 29-4. Dette er avsl\u00e5tt. Klager anf\u00f8rer at vilk\u00e5rene for dispensasjon er oppfylt. Form\u00e5let bak plan- og bygningsloven \u00a7 29-4 er bl.a. brannvernhensyn og behovet for \u00e5 sikre lys og luft mellom bygg og en viss avstand mellom nabobebyggelse, samt hensyn til terreng Saksnummer KLAGE-2024/14835 Side 7 av 10 og omgivelsestilpasning. Det f\u00f8lger av avslagets begrunnelse at; \u00abI denne saken ble eksisterende bolig godkjent med tilstrekkelig uteoppholdsareal i henhold til KPA2010. Naboeiendommen gbnr. 216/1169 er avsatt til gr\u00f8ntareal i gjeldende KPA, og er et popul\u00e6rt rekreasjonsomr\u00e5de for allmennheten. En vesentlig utvidelse av opprinnelig godkjent uteoppholdsareal mot dette omr\u00e5det, vil etter v\u00e5r vurdering virke privatiserende og avvisende p\u00e5 allmennhetens ferdsel og opphold i gr\u00f8ntomr\u00e5det. Vi kan heller ikke se at en utvidelse p\u00e5 over 300 m2 avhjelper en s\u00e6rskilt mangel ved eiendommen. Naboeiendommen gbnr. 216/876 eies av flere eiendommer, blant annet oms\u00f8kt eiendom gbnr. 216/1170. Eiendommen best\u00e5r av en brygge/kai p\u00e5 rundt 50 m2, og gir flere eiendommer tilgang til sj\u00f8. I innsendte snitt-tegninger er det vist en h\u00f8ydeforskjell p\u00e5 nesten 3 meter mellom opprinnelig terreng og oms\u00f8kt planert terreng. Etter v\u00e5r vurdering vil tiltaket oppleves som sv\u00e6rt h\u00f8yt for brukerne av naboeiendommen, og dermed ogs\u00e5 virke avvisende p\u00e5 deres tilgang til sj\u00f8en og bruken av bryggen. I denne konkrete saken mener vi at tiltakene virker privatiserende og avvisende for bruken av begge naboeiendommer. Vi anser derfor hensynene bak avstandsbestemmelsen i pbl. \u00a7 29- 4 til \u00e5 bli vesentlig tilsidesatt som f\u00f8lge av oms\u00f8kt tiltak.\u00bb Avslagets vurderinger tiltres i klageomgang. Vi kan ikke se at det er s\u00e6rlig relevant om nabotomtene kan bebygges eller ikke. Vi viser til at nabotomtene bruksform\u00e5l i form av gr\u00f8ntomr\u00e5de og felles kai ogs\u00e5 medf\u00f8rer behov for avstand til tiltak. Klager anf\u00f8rer at h\u00f8ydeforskjellen medf\u00f8rer at tiltaket ikke gir ulempe mot s\u00f8r. Terrenginngrepet vil legge bedre til rette for bruk av bryggen enn om det ikke var stengsel. Vi legger til grunn at klager er uenig i avslagets vurderinger, men vi kan ikke se spesielle holdepunkter for at klagers p\u00e5stand medf\u00f8rer riktighet. Tiltaket p\u00e5 s\u00f8kereiendom vil komme n\u00e6rmere nabotomtene, videre vil den fysiske opplevelsen av h\u00f8ydeforskjellen v\u00e6re stor. N\u00e5r det gjelder i forhold til friomr\u00e5det i nord anf\u00f8rer klager at heving av s\u00f8kk ikke vil p\u00e5virke friomr\u00e5det. Vi kan ikke se at anf\u00f8rselen er videre begrunnet i forhold til avslagets vurdering om at \u00abEn vesentlig utvidelse av opprinnelig godkjent uteoppholdsareal mot dette omr\u00e5det, vil etter v\u00e5r vurdering virke privatiserende og avvisende p\u00e5 allmennhetens ferdsel og opphold i gr\u00f8ntomr\u00e5det.\u00bb Saksnummer KLAGE-2024/14835 Side 8 av 10 Vi fastholder vedtakets vurdering og konklusjon om at tiltaket ikke oppfyller vilk\u00e5rene for dispensasjon i pbl \u00a7 19-4. 3.4 Visuelle kvaliteter Avslaget legger til grunn at krav til visuelle kvaliteter som f\u00f8lger av pbl \u00a7 29-2 ikke er oppfylt. Av pbl \u00a7 29-2 f\u00f8lger det at; \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb I forarbeidene er visuelle kvaliteter beskrevet som et samspill mellom byggverkets volum og h\u00f8yde samt fasadeuttrykk, se Ot.prp.nr. 45 (07-08) side 341. Hva som er \u00abgode visuelle kvaliteter\u00bb m\u00e5 tolkes relativt i forhold til tiltakets st\u00f8rrelse og synlighet. N\u00e6rmere presisering av kravet til visuelle kvaliteter kan f\u00f8lge av blant annet bestemmelser til reguleringsplan, jf. pbl. \u00a7 12-7 nr.1. Vurderingen av tiltakets visuelle kvaliteter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. Byggeskikken i omr\u00e5det, s\u00e5 vel som landskapsbildet, vil derfor kunne v\u00e6re faktorer i vurderingen, jf. Ot.prp.nr.45 (07-08) side 342. Videre m\u00e5 det tas hensyn til om tiltaket plasseres i et str\u00f8k med s\u00e6rlig historisk eller kulturell interesse, jf. forarbeidene samme sted. Det f\u00f8lger av avslagets begrunnelse at; \u00abTiltakets utforming m\u00e5 ses i sammenheng med nasjonale og lokale m\u00e5l for strandsonen. Kystlandskapet i Bergen kommune er visuelt s\u00e5rbart, og bygningsmyndigheten har streng forvaltningspraksis p\u00e5 nye tiltak i strandsonen. Strandsonen skal ivaretas i et langsiktig perspektiv som en ressurs for lokalmilj\u00f8et med fokus p\u00e5 natur og landskapsopplevelser, biologisk mangfold, friluftsliv og kulturminne. Det er et m\u00e5l og ivareta allmenne interesser og unng\u00e5 uheldig utbygging og privatisering. Oms\u00f8kt eiendom ligger i umiddelbar n\u00e6rhet til sj\u00f8, og grenser til et st\u00f8rre omr\u00e5de mot vest avsatt til gr\u00f8ntareal i kommuneplanens arealdel. N\u00e5r eksisterende bolig ble oms\u00f8kt i 2017, (sak: 201712560) ble det i s\u00f8knaden lagt s\u00e6rlig vekt p\u00e5 at tomten ikke skulle opparbeides med terrengmurer annet til parkering, og at man hadde som m\u00e5l \u00e5 gjennomf\u00f8re en sk\u00e5nsom byggeprosess der det skulle bli stilt krav om \u00e5 respektere den eksisterende natur som var \u00e5 finne p\u00e5 eiendommen. Fotomontasje fra s\u00f8knad om eksisterende bolig sak: 201712560 Oms\u00f8kt tiltak Saksnummer KLAGE-2024/14835 Side 9 av 10 Tiltakene det s\u00f8kes om i denne saken har et sv\u00e6rt stort omfang. Sett i sammenheng med eiendommens naturlige omgivelser med gr\u00f8ntareal i vest samt eiendommens plassering ved sj\u00f8, mener vi tiltakene ikke innehar gode visuelle kvaliteter. Utbyggingen ivaretar ikke hensynet til dens plassering i strandsonen, og vi mener derfor at tiltakene heller ikke ivaretar hensynet til plan og bygningsloven \u00a7 29-2.\u00bb Avslagets vurderinger tiltres i klageomgang. I dette tilfellet er det foretatt en planering av 270 kvm i motsetning til 75 kvm som tillatelse la til grunn. Rettingsalternativet 75 kvm har s\u00f8ker selv opprinnelig redegjort for og anses som tilstrekkelig og gjennomf\u00f8rbart. Vi p\u00e5peker at terrengforhold i strandsonen i omr\u00e5det best\u00e5r av viker, skr\u00e5nende terreng og svaberg. Dette vil som i saken her medf\u00f8re st\u00f8rre inngrep i strandsoneterrenget og naturlige formasjoner blir tatt vekk. Jo lengre fram til strandlinjen terrengutfylling ble utf\u00f8rt jo st\u00f8rre vil inngrepet bli, s\u00e6rlig i skr\u00e5nende terreng. Behov for st\u00f8rrelse og h\u00f8yde p\u00e5 mur vil bli deretter. Det er derfor v\u00e5r vurdering at det er behov for \u00e5 begrense planering i omr\u00e5det mellom boligen og sj\u00f8linjen. Tiltaket p\u00e5virker etter v\u00e5r vurdering strandsonen mye jf. foto/illustrasjon i begrunnelsen vist ovenfor, og terrenginngrepene vurderes \u00e5 ikke passe inn i topografien p\u00e5 stedet. Strandsonen er ikke lengre lesbar som strandsonenatur, men framst\u00e5r som opparbeidet og privatisert. Vi kan ikke se at vurderingen avslaget foretar er for streng. At terrenget eventuelt ikke er lett \u00e5 bevege seg i er etter v\u00e5r vurdering ikke relevant. Vi fastholder at krav til visuelle kvaliteter ikke er oppfylt. 3. Konklusjon Avslagsvedtak datert 28.06.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over avslag 5. Avslag 6. Byantikvarens uttalelse 7. Uttalelse fra Statsforvalteren i Vestland 8. S\u00f8knad om tiltak 9. Tegninger Saksnummer KLAGE-2024/14835 Side 10 av 10 "
}