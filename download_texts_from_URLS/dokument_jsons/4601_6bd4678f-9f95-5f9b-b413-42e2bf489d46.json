{
  "dokument_id": "6bd4678f-9f95-5f9b-b413-42e2bf489d46",
  "doc_type": "case_attachment",
  "kommune": 4601,
  "tittel": "Stadfesting gnr 185 bnr 572 klagesak.pdf",
  "url": "https://bergen.kommune.no/politikere-utvalg/api/fil/bk360/10095308/Stadfesting-gnr-185-bnr-572-klagesak-pdf",
  "tekst": " V\u00e5r dato: V\u00e5r ref: 28.02.2024 2023/17544 Deres dato: Deres ref: 12.07.2023 Julia Storeb\u00f8 Saksbehandler, innvalgstelefon Morvikbotn 82 Stine Ross Ids\u00f8, 5764 3148 5122 MORVIK Bergen kommune gnr. 185 bnr. 572, Morvikbotn 80. Endring av bygg utvendig. Vi viser til oversending av klagesak fra Bergen kommune den 20.11.2023, og klage datert 12.07.2023. Vi beklager lang saksbehandlingstid. Vedtak Statsforvalteren i Vestland stadfester Bergen kommunes vedtak datert 23.06.2023, refnr.: 2023/11829-9. Sakens bakgrunn Bergen kommune gav den 23.06.2023, refnr.:2023/11829-9, dispensasjon fra KPA \u00a7 26.5.3, tomteutnyttelse, pbl. \u00a7 29-4, avstand fra nabogrense og rammetillatelse til tilbygg i underetasje p\u00e5 rekkehus med arbeidsrom og bod, terrasse p\u00e5 tak av bod og utvidelse av eksisterende terrasse med 1,7 meter. Du har som nabo p\u00e5 eiendom med gbnr. 185/573 p\u00e5klaget vedtaket i e-post datert 12.07.2023. Du gj\u00f8r gjeldende at dere ikke har kommet til enighet om plassering 2,8 meter fra din nabogrense. Du viser til at eksisterende terrassel\u00f8sninger p\u00e5 eiendommene ligger parallelt, og at den oms\u00f8kte utvidelsen av naboens terrasse vil gi direkte innsyn til din terrasse og stue. Videre at dette vil \u00e5pne E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 opp for at flere vil utvide terrasse i front og gi innsyn til naboer i rekkehusmilj\u00f8et. Du viser til at p\u00e5bygget uten terrassen p\u00e5 toppen f\u00e5r den \u00f8nskede utnyttelsesgraden av boden i arealet i bolig. Bergen kommune v/Utvalg for milj\u00f8 og byutvikling behandlet klagen i m\u00f8te den 09.11.2023. Klagen ble ikke tatt til f\u00f8lge. Saken er oversendt til Statsforvalteren for endelig behandling. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Det f\u00f8lger av plan- og bygningsloven \u00a7 29-4 andre ledd at avstandskravet fra et byggetiltak til nabogrense er 4 meter. Regler om dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er regulert til rekkehus i gjeldende reguleringsplan.1 I kommuneplanen er eiendommen avsatt til bebyggelse og anlegg, og ligger i \u00f8vre bebyggelsessone.2 For \u00f8vrig byggesone f\u00f8lger det av KPA \u00a7 26.5.3 at grad av utnytting for ny bebyggelse skal v\u00e6re maks 45% BRA. 1 PlanID. 6205000, \u00c5SANE. GNR 187, HAUKEDAL - MORVIK FELT D-2, BEBYGGELSESPLAN. I kraft fra 26.06.1984. 2 PlanID 4601_65270000, Bergen. Kommuneplanens arealdel 2018-2030. I kraft fra 19.06.2019. Side: 3/4 Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak i saken, jf. forvaltningsloven \u00a7 33. Videre legger vi til grunn at du som nabo har klagerett, og at det er klaget til rett tid, jf. forvaltningsloven \u00a7\u00a7 28 og 29. Vi oppfatter at du p\u00e5klager utvidelsen av eksisterende terrasse, og dens minsteavstand p\u00e5 2,8 meter til din eiendom. Utgangspunktet ved byggesaksbehandlingen er at kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven. Under byggesaksbehandlingen skal kommunen foreta en vurdering av plasseringen av det oms\u00f8kte tiltak etter pbl. \u00a7 29-4 f\u00f8rste ledd, hvor det blant annet skal tas i betraktning eventuelle naboulemper som f\u00f8lge av plasseringen. Dersom det ikke foreligger tungtveiende grunner som taler imot, skal kommunen godkjenne den oms\u00f8kte plasseringen. I motsatt tilfelle skal kommunen angi en alternativ plassering for tiltaket. I dette tilfellet er den oms\u00f8kte utvidelsen av terrassen med plassering 2,8 meter fra din nabogrense i strid med avstandskravet p\u00e5 4 meter etter pbl. 29-4 andre ledd, og det er s\u00f8kt om dispensasjon fra avstandskravet. En forutsetning for at kommunen skal kunne gi tillatelse til den oms\u00f8kte plasseringen av terrassen er derfor at vilk\u00e5rene for dispensasjon etter pbl. \u00a7 19-2 andre ledd fra avstandskravet er oppfylt. Vi vil i det f\u00f8lgende foreta en pr\u00f8ving av om de rettslige vilk\u00e5rene for dispensasjon fra avstandskravet er oppfylt i dette tilfellet. Dispensasjonsvurdering Det er to vilk\u00e5r etter pbl. \u00a7 19-2 andre ledd som m\u00e5 v\u00e6re oppfylt for at kommunen skal kunne innvilge dispensasjon fra avstandskravet p\u00e5 4 meter fra nabogrense. For det f\u00f8rste m\u00e5 hensynene bak avstandskravet ikke bli vesentlig tilsidesatt ved dispensasjonen. Det andre vilk\u00e5ret som m\u00e5 v\u00e6re oppfylt er at fordelene ved \u00e5 gi dispensasjon skal v\u00e6re klart st\u00f8rre enn ulempene. Hensynet bak avstandskravet p\u00e5 4 meter er f\u00f8rst og fremst \u00e5 hindre brannspredning, men ogs\u00e5 \u00e5 ivareta behovet for lys og luft mellom bebyggelse, ivareta utsikt og \u00e5 hindre innsyn. I dette tilfellet er det hovedsakelig innsynshensynet som gj\u00f8r seg gjeldende. Kommunen har lagt til grunn i klageomgangen at den utvidede terrassen med plassering 2,8 meter fra nabogrensen ikke vil medf\u00f8re betydelig mer innsyn enn den eksisterende situasjonen. Videre at tiltaket legger til rette for at eiendommens bruk av uteareal i stor grad vil bli p\u00e5 motsatt side av boligen, som ogs\u00e5 vil hindre u\u00f8nsket innsyn mot din eiendom. Statsforvalteren oppfatter ut fra tegning- og kartgrunnlaget i saken at det vil v\u00e6re noe innsyn fra den utvidede terrassen mot din eiendom. Slik vi ser det vil likevel innsynet til din eiendom v\u00e6re av begrenset karakter. Vi viser her til at innsynet hovedsakelig vil v\u00e6re mot ditt uteareal. Videre er hovedutsynsretningen fra terrassen mot nordvest, og derfor ikke mot din eiendom. P\u00e5 dette grunnlag er vi enig med kommunen i at det noe \u00f8kte innsynet fra den utvidede terrassen ikke er av en slik karakter at hensynet bak avstandskravet p\u00e5 4 meter vesentlig blir satt til side ved dispensasjonen. Side: 4/4 N\u00e5r det gjelder fordeler og ulemper ved dispensasjonen er det klart at det noe \u00f8kte innsynet til din eiendommen er en ulempe. Vi er likevel enig med kommunen i at det her foreligger areal- og ressursdisponeringsfordeler ved dispensasjonen ved at det blir tilrettelagt for en hensiktsmessig utvidelse av tiltakshavers bolig som ogs\u00e5 estetisk sett holder m\u00e5l. Etter v\u00e5r vurdering veger denne fordelen klart tyngre enn det noe begrensede innsynet til naboeiendommen i dette tilfellet. P\u00e5 bakgrunn av overnevnte er vi i likhet med kommunen kommet til at de rettslige vilk\u00e5rene for \u00e5 gi dispensasjon fra avstandskravet for utvidelse av eksisterende terrasse oppfylt. Kommunen har med dette hjemmel til gi tillatelse til det oms\u00f8kte tiltak, og dets plassering. Oppsummering Statsforvalteren tar ikke klagen til f\u00f8lge, og kommunens vedtak stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Jorunn Fosse Fidjest\u00f8l Stine Ross Ids\u00f8 seniorr\u00e5dgiver seniorr\u00e5dgiver Dokumentet er elektronisk godkjent Kopi til: Hilde Havre Knutsen Morvikbotn 80 5122 MORVIK Bergen kommune Postboks 7700 5020 BERGEN EIK ARKITEKTUR & DESIGN AS Nordahl Griegs veg 26 5232 PARADIS "
}