{
  "dokument_id": "c8ba048d-044a-51e3-bfae-551f150b9a17",
  "doc_type": "case_attachment",
  "kommune": 5501,
  "tittel": "F\u00f8lgebrev til forskrift om gebyrer for saksbehandling og kontroll etter forurensningsregelverket",
  "url": "https://innsyn.tromso.kommune.no/application/getMoteDokument?dokid=2001796671",
  "tekst": "Adresseinformasjon fylles inn ved ekspedering. Se mottakerliste nedenfor. Deres ref.: V\u00e5r ref.: Saksbehandler: Dato: 24/09200-3 Tim Ringberg 13.05.2024 +47 99614912 F\u00f8lgebrev til forskrift om gebyrer for saksbehandling og kontroll etter forurensningsregelverket, Troms\u00f8 kommune, Troms fylke Troms\u00f8 kommune legger med dette forskrift om gebyrer for saksbehandling etter forurensningsregelverket ut p\u00e5 h\u00f8ring. Frist for innsending av uttalelser er satt til 14.06.2024. H\u00f8ringssvar kan sendes til vannpost@tromso.kommune.no, eller til Troms\u00f8 kommune, Postboks 6900, 9299 Troms\u00f8. 1. Forskriftens form\u00e5l og virkeomr\u00e5de Forskriften har som form\u00e5l \u00e5 gi kommunen hjemmel til \u00e5 dekke kostnadene ved saksbehandling, tilsyn og kontroll som kommunen har som forurensningsmyndighet etter forurensningsloven og forurensningsforskriften. Forskriften omfatter forhold der kommunen er forurensningsmyndighet etter bestemmelser gitt i forurensningsforskriftens kapitler 12, 13, 15 og 15A. Kommunen skal ogs\u00e5 f\u00f8re tilsyn med at bestemmelser og vedtak som er fattet f\u00f8lges. Forskriften omfatter gebyr for saksbehandling, tilsyn og kontroll med: \u2022 Utslipp av sanit\u00e6rt avl\u00f8psvann fra bolighus, hytter og lignende \u2022 Utslipp av kommunalt avl\u00f8psvann fra mindre tettbebyggelser \u2022 Utslipp/p\u00e5slipp av oljeholdig vann \u2022 P\u00e5slipp av fettholdig vann 2. Sentrale bestemmelser om gebyrer og selvkostberegning Kommunelov \u00a7 15-1 fastsl\u00e5r at samlet selvkost for en tjeneste skal tilsvare merkostnaden ved \u00e5 yte tjenesten. Forurensningsforskriften \u00a7 11-4 fastsetter at gebyrene settes slik at de samlet ikke overstiger kommunens kostnader ved saksbehandling eller kontrollordningen, jf. forurensningsloven \u00a7 52a. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 6 Rammene for gebyrene m\u00e5 fastsettes i kommunal forskrift. Gebyrinntektene kan finansiere alle n\u00f8dvendige kostnader tilknyttet gebyromr\u00e5det, det v\u00e6re seg: \u2022 L\u00f8nnskostnader til ansatte som jobber med tilsyn- og kontrollordningen \u2022 L\u00f8nnskostnader til ansatte som arbeider med saksbehandling av nye utslipps-/p\u00e5slipp- og endringstillatelser \u2022 N\u00f8dvendige lisenser/programvare \u2022 Analysekostnader \u2022 Kurs/oppl\u00e6ring \u2022 Kj\u00f8ret\u00f8y - kj\u00f8p eller leasing av kj\u00f8ret\u00f8y som kan brukes til tilsynsordningen \u2022 Arbeidskl\u00e6r, og annet n\u00f8dvendig utstyr Ved beregning av selvkost skal forskrift for beregning av selvkost legges til grunn. Over- eller underskudd i det enkelte \u00e5r skal avsettes til eller trekkes fra bundne driftsfond. Alt annet likt vil avsatt overskudd fra det enkelte \u00e5r blir f\u00f8rt tilbake til anleggseierne i form av lavere \u00e5rsgebyr i l\u00f8pet av en fem\u00e5rsperiode. Tilsvarende vil underskudd bli dekket inn over \u00e5rsgebyrene i l\u00f8pet av en fem\u00e5rsperiode. Gebyrene kan ikke brukes til \u00e5 finansiere andre deler av kommunens drift. 3. Dagens praksis Troms\u00f8 kommune har i dag f\u00f8lgende gebyrer som dekker kommunens ressursbruk knyttet til saksbehandling av utslippstillatelser og tilsyn/kontroll av anlegg: Saksbehandlings- og kontrollgebyr Gebyrsats Forenklet behandling av utslippstillatelse Kr 2 192, 40 Gjelder ved fornyelse/endring av eksisterende anlegg Utslippstillatelse 1 - 49 PE (Forurens. forskr. kap. 12 ) Kr 5 204, 34 Utslippstillatelse over 49 PE (Forurens. forskr. kap. 13 ) Kr 10 690,56 P\u00e5slippstillatelse fettavskillere (Forurens. forskr. kap. 15A Kr 5 229,40 ) P\u00e5slippstillatelse oljeavskillere (Forurens. forskr. kap. 15 Kr 5 229,40 ) Kontrollgebyr slamavskillere 1 - 49 PE Kr 4 206,28 Kontrollgebyr slamavskillere. Anlegg 50-100 PE Kr 7 653,56 Kontrollgebyr slamavskillere. Anlegg 101-500 PE Kr 11 132,17 Kontrollgebyr slamavskillere. Anlegg over 500 PE Kr 13 003,02 Kontrollgebyr slamavskillere. Fritidsbolig Kr 3051,61 Kommunen har i dag ikke hjemmel til \u00e5 kreve \u00e5rlige kontroll-/tilsynsgebyr etter kapittel 2, 12, 13, 15 og 15A i forurensningsforskriften. Kontrollgebyret i kommunens gebyrregulativ er engangsgebyrer som faktureres ved utf\u00f8rt tilsyn/kontroll. 4. Gebyrer i ny forskrift I ny forskrift omhandler \u00a7\u00a7 1-3 til 1-9 overordnede regler om gebyrplikt, innkreving, reduksjon i gebyr ved komplett s\u00f8knad og klage. I gebyrforskriften har kapitlene en todelt gebyrinndeling. Det vil si at tiltakshaver betaler b\u00e5de gebyr for saksbehandling og gebyr for kontroll/tilsyn. Gebyret for saksbehandlingen er et engangsgebyr, mens gebyr for kontroll/tilsyn vil v\u00e6re et \u00e5rlig gebyr. Side 3 av 6 I \u00a7 1-4 er det fastsatt at gebyr for kontrolltiltak kan fastsettes som \u00e5rlige gebyrer, selv om kontrolltiltak for det enkelte anlegg gjennomf\u00f8res sjeldnere enn hvert \u00e5r. Dette er i tr\u00e5d med Milj\u00f8direktoratets veiledning til forurensningsforskriften \u00a7 11-41. Gebyrplikt for \u00e5rlige gebyrer opph\u00f8rer fra og med betalingsterminen etter at kommunen mottar skriftlig dokumentasjon fra godkjent r\u00f8rlegger p\u00e5 frakobling av vannforsyning eller at krav om utslippstillatelse opph\u00f8rer. I \u00a7 1-7 \u00e5pner forskriften for at kommunen kan redusere saksbehandlingsgebyret for s\u00f8knader som er komplette ved f\u00f8rste gangs innsendelse. Saksbehandlingsgebyret vil dekke kommunens ressurser med \u00e5 behandle den aktuelle saken, i tillegg til kommunens arbeid med f\u00f8rste mangelbrev. I tilfeller hvor s\u00f8knaden er komplett ved f\u00f8rste gangs innsendelse, vil kommunen redusere gebyret likt den tiden kommunen sparer p\u00e5 \u00e5 ikke utarbeide et mangelbrev. Slik kan kommunen dekke merarbeidet som oppst\u00e5r ved mangelfulle s\u00f8knader, i tillegg til at denne bestemmelsen gir s\u00f8kerne insentiv til \u00e5 sende en komplett s\u00f8knad med alle de n\u00f8dvendige opplysningene. Gebyrsatsene for 2025 beregnes i l\u00f8pet av h\u00f8sten 2024. For \u00e5 beregne gebyrsatsene for saksbehandling multipliseres tjenestens timesats med arbeidsmengden som kommunen i gjennomsnitt bruker p\u00e5 den enkelte sakstype. St\u00f8rrelsen p\u00e5 de \u00e5rlige kontrollgebyrene avhenger blant annet av: \u2022 Antall anlegg som skal gebyrlegges \u2022 Frekvensen for fysisk tilsyn \u2022 Gjennomsnittlig tidsbruk per tilsyn \u2022 Antall anlegg med forventet avvik \u2022 Totale ressurser belastet gebyromr\u00e5det Gebyrsatser vil beregnes med utgangspunkt i budsjett for 2025 og \u00f8nsket dekningsgrad for gebyromr\u00e5det. De konkrete satsene vil derfor ikke v\u00e6re kjent f\u00f8r budsjettarbeidet er sluttf\u00f8rt og budsjettsaken er lagt frem for kommunestyret. 4.1 Gebyr for saksbehandling og kontroll med utslipp av sanit\u00e6rt avl\u00f8psvann Kapittel 2 i forskriften omhandler gebyr for saksbehandling og kontroll med utslipp av sanit\u00e6rt avl\u00f8psvann mindre enn 50 pe. Dette gjelder typisk slamavskillere, infiltrasjonsanlegg, minirenseanlegg mv. for eiendommer som ikke er koblet til kommunens avl\u00f8psnett. Saksbehandlingsgebyret for ny utslippstillatelse og for endring av utslippstillatelse foresl\u00e5s \u00e5 v\u00e6re likt for alle anlegg opp til 50 pe. Bakgrunnen for dette er at det forventes \u00e5 v\u00e6re like arbeidskrevende \u00e5 saksbehandle en endringss\u00f8knad som en s\u00f8knad om nytt utslipp. Kontrollgebyret er foresl\u00e5tt likt for alle anlegg og ilegges som et \u00e5rlig gebyr som f\u00f8lgelig skal finansiere kommunens l\u00f8pende kontroll og oppf\u00f8lging av anleggene samt rapportering til statlig tilsynsmyndighet. Nedenfor listes opp noe av det kommunen m\u00e5 ta stilling til i forbindelse med et tilsyn av et avl\u00f8psanlegg: 1 https://www.miljodirektoratet.no/regelverk/forskrifter/forurensningsforskriften/avlop-kommentarer/ Side 4 av 6 \u2022 G\u00e5 gjennom dokumentasjon og registrering for det aktuelle anlegget \u2022 Kontroll og oppf\u00f8lging av t\u00f8mmerapporter, servicerapporter og \u00e5rsrapporter \u2022 Vurdere t\u00f8mmefrekvens og tilgjengelighet \u2022 Eventuell pr\u00f8vetaking av anleggsutslipp og inspeksjon av utslippspunkt \u2022 Kontroll av eventuell forurensning \u2022 Tilsynsrapport etter kontrollbes\u00f8k \u2022 Oppf\u00f8lging av avvik, eventuelt p\u00e5legg om tiltak Kommunen forventer at det er rundt 2780 anlegg med diverse rensel\u00f8sning og 295 anlegg med urenset utslipp som kan ilegges dette kontrollgebyret fra og med 2025. 4.2 Gebyr for saksbehandling og kontroll med utslipp av kommunalt avl\u00f8psvann fra mindre tettbebyggelser Kapittel 3 omhandler gebyr for saksbehandling og kontroll med utslipp av kommunalt avl\u00f8psvann fra mindre tettbebyggelser. Dette gjelder utslipp av kommunalt avl\u00f8psvann fra tettbebyggelse med samlet utslipp mindre enn 2000 pe til ferskvann, mindre enn 2000 pe til elvemunning eller mindre enn 10.000 pe til sj\u00f8. I slike tilfeller er det alts\u00e5 kommunen som er forurensningsmyndighet for kommunen selv. Saksbehandlingsgebyret for behandling av ny utslippstillatelse er heller ikke gradert. Det er foresl\u00e5tt samme gebyr for endring av allerede gitt utslippstillatelse som for s\u00f8knad om nytt utslipp. Kontrollgebyret er likt for alle anlegg og ilegges som et \u00e5rlig gebyr. Kommunen forventer at det er rundt 14 kommunale anlegg og 12 private anlegg etter kapittel 13 som skal ilegges dette kontrollgebyret fra og med 2025. 4.3 Gebyr for saksbehandling og kontroll med utslipp eller p\u00e5slipp av oljeholdig avl\u00f8psvann Kapittel 4 omhandler gebyr for saksbehandling og kontroll med utslipp eller p\u00e5slipp av oljeholdig avl\u00f8psvann. I sentral forskrift er det listet opp hvilke anlegg som omfattes av p\u00e5legg om saksbehandling og kontroll, bl.a. bensinstasjoner, vaskehaller og motorverksteder. Gebyrene best\u00e5r av et likt engangsgebyr for saksbehandling av s\u00f8knad om tillatelse til utslipp eller p\u00e5slipp av oljeholdig avl\u00f8psvann og s\u00f8knad om endring av utslipp-/p\u00e5slipp. I tillegg hjemles det et \u00e5rlig kontrollgebyr per anlegg. \u00c5rsgebyret belastes eier av det enkelte anlegg. Kommunen antar at det er rundt 150 oljeutskillere i Troms\u00f8 kommune. 4.4 Gebyr for saksbehandling og kontroll av fettholdig avl\u00f8psvann Kapittel 5 omhandler gebyr for saksbehandling og kontroll av fettholdig avl\u00f8psvann fra virksomhet. N\u00e6ringsmiddelprodusenter, restauranter og lignende er typiske virksomheter som omfattes av denne bestemmelsen. Gebyrene best\u00e5r av et likt engangsgebyr for saksbehandling av s\u00f8knad om tillatelse til p\u00e5slipp av fettholdig avl\u00f8psvann fra virksomhet og gebyr for endring av p\u00e5slipp. Kapittelet hjemler ogs\u00e5 et \u00e5rlig kontrollgebyr per fettutskiller. \u00c5rsgebyret for kontroll og tilsyn belastes eier av fettutskiller. Kommunen antar at det er rundt 240 fettutskiller i Troms\u00f8 kommune. Side 5 av 6 5. Arbeidsgruppen Fremlegg til gebyrforskrift for saksbehandling, kontroll og tilsyn etter forurensningsregelverket er utarbeidet av representanter fra Troms\u00f8 kommune. Momentum Solutions AS har v\u00e6rt sparringspartner. M\u00e5lsettingen med arbeidet har v\u00e6rt \u00e5 lage en forskrift som er rettferdig, tydelig og fleksibel. Rettferdig: Gebyrene skal i st\u00f8rst mulig grad gjenspeile den enkelte sakstypes kostnader. Samlet gebyrinntekt skal finansiere kommunens arbeid knyttet til saksbehandling og kontroll etter forurensningsforskriftens kapittel 12, 13, 15 og 15A. Tydelig: Forskriften skal v\u00e6re lett \u00e5 lese og h\u00e5ndheve med klart og forst\u00e5elig spr\u00e5k uten uklare, eller vanskelige formuleringer. Fleksibel: Forskriften viser til \u00e5rlige kommunestyrevedtak for gebyrenes st\u00f8rrelse og utforming. Troms\u00f8 kommune ser frem til h\u00f8ringssvar. Med vennlig hilsen Tim Ringberg Enhetsleder / Jurist Seksjon for vann og avl\u00f8p, Kundeservice Dokumentet er elektronisk godkjent. Mottakere: Avdeling for bymilj\u00f8, stab ASPLAN VIAK AS SWECO NORGE AS STATSFORVALTEREN I TROMS OG FINNMARK PEAB BYGG AS MULTICONSULT NORGE AS BRENSHOLMEN/SOMMAR\u00d8Y UTVIKLINGSLAG RAMFJORD UTVIKLINGSLAG REBBENES\u00d8Y UTVIKLINGLAG SJURSNES UTVIKLINGSLAG SKITTENELV OG OMEGN UTVIKLINGSLAG LAKSELVBUKT UTVIKLINGSLAG S\u00d8NDRE RINGVASS\u00d8Y UTVIKLINGSLAG TROMVIK UTVIKLINGSLAG VENGS\u00d8Y UTVIKLINGSLAG VIKRAN UTVIKLINGSLAG SAMEDIGGI / SAMETINGET KREAHVITA INTERI\u00d8R & BYGGKONSULT AS ECONOR AS TOTALRENOVERING AS BARLINDHAUG EIENDOM AS S\u00d8R-KVAL\u00d8YA UTVIKLINGSLAG VVS-24 AS MILJ\u00d8DIREKTORATET MASKINENTREPREN\u00d8R STIG KRISTIANSEN AS N\u00c6RINGS- OG FISKERIDEPARTEMENTET H\u00d8YTRYKKSVAKTA AS ANDERSDAL OG KRISTOFFERJORD UTVIKLINGSLAG RAMB\u00d8LL AS Side 6 av 6 NORCONSULT NORGE AS JMS MASKIN AS TROMS TURLAG ERSFJORDBOTN UTVIKLINGSLAG INNLANDET UTVIKLINGSLAG TROMS BONDELAG V/T LARSEN PERPETUUM MILJ\u00d8 AS TROMS\u00d8 KOMMUNE SEKSJON FOR BYUTVIKLING, KLIMA, MILJ\u00d8 OG LANDBRUK HUSEIERNES LANDSFORBUND ATS MASKIN V/ NILSEN LINKVEIEN VELFORENING MASKINENTREPREN\u00d8RENES FORBUND TROVA AS TROMS\u00d8 KOMMUNE, SEKSJON FOR BYUTVIKLING, BYGGESAK VVS TEAM SENTRAL AS NORDRE KATTFJORD BYGDELAG TROMS\u00d8 R\u00d8RLEGGERLAUG NORSK BONDE- OG SM\u00c5BRUKARLAG NORGES HYTTEFORBUND YTTERSIA N\u00c6RINGSFORENING "
}