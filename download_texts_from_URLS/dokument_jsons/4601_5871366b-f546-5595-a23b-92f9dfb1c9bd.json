{
  "dokument_id": "5871366b-f546-5595-a23b-92f9dfb1c9bd",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/10816093/Soknad",
  "tekst": " Bergen kommune Plan, bygg og eiendom Deres referanse: V\u00e5r kontaktperson Dato: Marianne Laanke Losen 14.09.2023 (prosjektnr. 22-0257) Sj\u00f8veien, s\u00f8knad om oppf\u00f8ring av ny tomannsbolig, S1 P\u00e5 vegne av tiltakshaver sendes rammes\u00f8knad for oppf\u00f8ring av tomannsbolig i Bergen kommune. Eiendommen har ikke adresse, men ligger like s\u00f8rvest for Sj\u00f8veien 21 og 23A innenfor gnr/bnr 186/1. Perspektiv mot s\u00f8r og mot \u00f8st Det er avholdt forh\u00e5ndskonferanse med kommunen 11.08.2022. Plangrunnlag Eiendommen er omfattet av kommuneplanens arealdel 2018 - 2030, planidentifikasjon 65270000, tr\u00e5dt i kraft 19.06.2019. Eiendommen er vist som n\u00e5v\u00e6rende bebyggelse og anlegg \u2013 \u00f8vrig byggesone. Eiendommen er ogs\u00e5 omfattet av reguleringsplan \u00c5sane. GNR 186 BNR 1081 mfl., \u00c5stveitv\u00e5gen Tertneslendinga sm\u00e5b\u00e5thavn, plannummer. 7140000, tr\u00e5dt i kraft 16.10.1989. Omr\u00e5det er regulert til parkering \u2013 S1. De deler av felt S1 som ikke skal opparbeides skal beplantes, jf. regulerings- bestemmelse \u00a7 5. Oppf\u00f8ring av bolig i omr\u00e5det vil kreve dispensasjon fra form\u00e5let. Deler av boligen plasseres ogs\u00e5 innenfor 100 metersbeltet fra sj\u00f8. Det er ikke fastsatt annen byggegrense i kommuneplanens arealdel eller reguleringsplan. Plasseringen av den nye tomannsboligen vil ogs\u00e5 kreve dispensasjon fra plan- og bygningslovens \u00a7 1-8. Nabovarsel Naboer og gjenboere er varslet i henhold til kravene i plan- og bygningsloven \u00a7 21-3. Det er mottatt to merknader til s\u00f8knaden; 1. Lyder Hiis Bergh, eier av gnr/bnr 186/189 (ubebygd eiendom mot s\u00f8rvest). Merknaden g\u00e5r utelukkende ut p\u00e5 at Sj\u00f8veien ikke t\u00e5ler belastningen av nye boliger, og det er allerede oppf\u00f8rt fire nye hus i nedre del av Sj\u00f8veien, samt at det er sendt ut nabovarsler for ytterligere fire boliger den siste tiden. 2. Helge M\u00f8nnich, eier av gnr/bnr 186/1340 (ubebygd eiendom mot s\u00f8r). Merknaden g\u00e5r ut p\u00e5 at ingen bygg eller grenseopptrekk m\u00e5 komme i konflikt med tomt 186/1340 eller tilkomsten til denne tomten. Vi har ogs\u00e5 f\u00e5tt varsel om at et av nabovarslene som er sendt ut har feilet ved overf\u00f8ring av printtjenesten for en av naboene. Dette gjelder f\u00f8lgende nabo: Gjeldende nabo er en av hjemmelshaverne til eiendommen gnr/bnr 186/1, og er dermed i aller h\u00f8yeste grad informert om prosjektet. Vi anser det dermed som un\u00f8dvendig \u00e5 sende ut manuelt nabovarsel til denne hjemmelshaveren p\u00e5 nytt. Ansvarlig s\u00f8kers tilsvar til merknadene: Begge merknadene er kommet fra eiere av ubebygde eiendommen som grenser til den oms\u00f8kte eiendommen. Hiis Bergh viser til en egen erfaring med s\u00f8knad om bygging av bolig i Sj\u00f8veien tilbake til 90-tallet, da kommunen fant vegen i for d\u00e5rlig stand til \u00e5 t\u00e5le belastningen av ytterligere trafikk. Sj\u00f8veien er en privat veg, og det er i de senere \u00e5r godkjent flere boliger i nedre del av Sj\u00f8veien, som ogs\u00e5 Hiis Bergh viser til i sin merknad. Det er en kjent sak at Sj\u00f8veien er en smal vei, men vi er ikke kjent med at vegstandarden har v\u00e6rt et tema i forbindelse med tidligere bygges\u00f8knader i Sj\u00f8veien, og at denne er funnet for d\u00e5rlig. N\u00e5r det gjelder merknaden fra M\u00f8nnich, vil ikke den nye tomannsboligen komme i konflikt med hverken eiendommen gnr/bnr 186/1340 eller adkomsten til denne. Dispensasjon S\u00f8knaden er betinget av dispensasjon fra to forhold: 1. Form\u00e5l i reguleringsplan (parkering S1) 2. 100-metersbeltet mot sj\u00f8, jf. plan- og bygningsloven \u00a7 1-8 1. Form\u00e5l i reguleringsplan (parkering S1) Parkeringsplassene ble innregulert av kommunen i forbindelse med Bergen kommunes kj\u00f8p av eiendommen Tertneslendinga, og utleie til \u00c5stveitv\u00e5gen B\u00e5tlag. Verken Bergen kommune eller b\u00e5tlaget har noensinne hatt planer om \u00e5 anlegge parkeringsplasser som angitt p\u00e5 planen. Det er tidligere gitt tillatelse til at det bygges innenfor omr\u00e5de S1, siste gang ved at det ble tillatt en ny enebolig i Sj\u00f8veien 25, saksnummer 202011362. Inntegnet arealform\u00e5lsgrense parkering S1 (bilde er hentet fra byggesaken for Sj\u00f8veien 25) Bakgrunnen for dispensasjonen var den gang at parkeringsbehovet for b\u00e5thavnen er l\u00f8st ved utfylling i sj\u00f8 og regulert kj\u00f8revei til sm\u00e5b\u00e5thavnen er ikke utarbeidet som vist p\u00e5 plan. Eiendommene gnr/bnr 186/19, 186/1315 og 186/110 er allerede bebygget med boliger, og etablering av ytterligere en ny tomannsbolig innenfor omr\u00e5det ville ikke p\u00e5virke omr\u00e5det i negativ retning. Kommunen vurderte i 2020 at tiltaket ikke tilsidesatte de hensyn bestemmelsen skal ivareta. Fordelene ble vurdert dithen at en ny bolig ga bedre utnyttelse og bruk av egen eiendom for tiltakshaver, uten at det p\u00e5virket omr\u00e5det negativt, og at tiltaket dermed ikke medf\u00f8rte ulemper av betydning. Etter en samlet vurdering fant kommunen at fordelene ved \u00e5 gi dispensasjon til \u00e5 v\u00e6re klart st\u00f8rre enn ulempene. Ansvarlig s\u00f8ker vurderer at tillatelsen fra 2020 har skapt en vesentlig presedens for videre utvikling av omr\u00e5det. Vi kan dermed ikke se at en ytterligere utvidelse med boliger innenfor det samme omr\u00e5det vil tilsidesette hensynene bak parkeringsform\u00e5let. Fordelene for tiltakshaver er \u00e5penbare, og vi kan ikke se at oppf\u00f8ringen av en ny tomannsbolig medf\u00f8rer vesentlige ulemper. 2. 100-metersbeltet mot sj\u00f8 Hensynet bak byggeforbudet i 100-metersgrensen mot sj\u00f8 (pbl \u00a7 1-8) er \u00e5 sikre allmenn ferdsel og friluftsliv, naturvern, biologisk mangfold, da strandsonen er av nasjonal interesse. Man \u00f8nsker derfor \u00e5 holde 100-metersbeltet mot sj\u00f8 fri for bebyggelse, og dermed unng\u00e5 privatisering av strandsonen. Den nye boligen ligger delvis innenfor og delvis utenfor 100-metersgrensen, men har til gjengjeld flere boliger foran seg, hvor flere av disse ligger vesentlig n\u00e6rmere sj\u00f8en. Vi kan dermed ikke se at de s\u00e6rlige hensynene byggeforbudet mot sj\u00f8 skal ivareta blir skadelidende av \u00e5 tillate den nye boligen, og vil p\u00e5 ingen m\u00e5te hindre allmenn ferdsel. Boligen s\u00f8kes oppf\u00f8rt i to etasjer, godt tilbaketrukket fra sj\u00f8, - og silhuettvirkningene sett fra sj\u00f8 vil heller ikke v\u00e6re fremtredende. Den nye boligen vil heller ikke virke privatiserende for omgivelsene eller begrense allmenhetens muligheter for ferdsel eller adkomst til fj\u00e6ra. For tiltakshaver er fordelene \u00e5penbare, ved at han kan utnytte eiendommen etter eget \u00f8nske. En ny tomannsbolig vil ogs\u00e5 lette p\u00e5 behovet Bergen kommune har, ved at de f\u00e5r potensielt nye skatteytere, uten av omr\u00e5det blir skadelidende. Vi vurderer at hensynene bak byggeforbudet i pbl \u00a7 1-8 ikke blir vesentlig tilsidesatt ved \u00e5 innvilge dispensasjonen. Vi vurderer ogs\u00e5 at fordelene ved \u00e5 dispensere klart overstiger ulempene i dette tilfellet. Etter en totalvurdering mener vi at dispensasjonsvilk\u00e5rene i pbl \u00a7 19-2 oppfylles, b\u00e5de for dispensasjonen fra form\u00e5l og fra 100-meters-grensen mot sj\u00f8. Byggetiltaket Utomhusplanen viser hvordan den ubebygde delen av tomten skal utnyttes med trapper, adkomst/ avkj\u00f8rsel, uteoppholdsareal og biloppstillingsplasser. Planen viser ingen vesentlig terrengbearbeiding, da tomta er svakt skr\u00e5nende, og nedtrappingen av de to halvpartene vil tilpasse seg terrenget. Tomannsboligen s\u00f8kes oppf\u00f8rt i to etasjer, med et bruksareal (BRA) p\u00e5 306 m2. Det skal ogs\u00e5 oppf\u00f8res to carporter m/bod, p\u00e5 henholdsvis 24 m2 BRA hver. Total BRA med carport/boder og parkering er 390 m2. Maksimal gesimsh\u00f8yde p\u00e5 boligen er 7,85 m. Tomtearealet er p\u00e5 er 870 m2. Omr\u00e5det er regulert til p-plass, og reguleringsplanen har ingen bestemmelser om utnyttelse. Kravet til grad av utnytting er maksimalt tillatt 45 % BRA, gitt i kommuneplanens arealdel. Uteoppholdsareal Kommuneplanens arealdel \u00a7 14 krever at nye boenheter skal ha tilgang til gode og hensiktsmessige utend\u00f8rs oppholdsarealer med opplistede kvalitetskrav, og at det totalt skal v\u00e6re minimum 100 m2 uteoppholdsareal per boenhet. Innenfor omr\u00e5der vist som \u00f8vrig byggesone er det ikke angitt prosentandel av uteareal som tillates lagt p\u00e5 tak/altan. Bestemmelsen angir kun et krav til uteoppholdsareal p\u00e5 100 m2 p\u00e5 tomten. Den nye boligen vil f\u00e5 et totalt uteareal, MUA p\u00e5 133 m2 per enhet. Dette arealet best\u00e5r av 92 m2 p\u00e5 bakken for hver enhet, samt 13 m2 p\u00e5 veranda og 28 m2 p\u00e5 takterrasser. Alle utearealene ligger s\u00f8rvendt. Takterrassenenes plassering er utformet som de er for \u00e5 gi beboerne gode solforhold mot s\u00f8rvest, men samtidig medf\u00f8re liten ulempe for naboer, - som ligger mot nord/\u00f8st. Ved at takterrassene er trukket mot s\u00f8rvest, og ligger lavere enn skr\u00e5takene mot \u00f8st, vil plasseringen ogs\u00e5 gi liten eller ingen innsyn. 3D-modell som viser takterrasser p\u00e5 deler av takflatene \u2013 mot s\u00f8rvest (modellen er vist fra vest) Solstudier v\u00e5rjevnd\u00f8gn og sankthansaften (23. juni) viser at den nye tomannsboligen, p\u00e5 grunn av sin plassering ikke vil gi vesentlig reduksjon av sol- og utsiktsforhold for eksisterende omkringliggende boliger. Det er ingen bebyggelse rett mot s\u00f8r eller vest, og eget uteareal p\u00e5 bakkeplan vil ogs\u00e5 f\u00e5 sol minst 4 timer v\u00e5rjevnd\u00f8gn. Solstudie 21. mars klokka 12.00 Solstudie 21. mars klokka 15.00 Klokka 18.00 er det p\u00e5 grunn av eiendommens topografi stort sett skygge p\u00e5 hele eiendommen Akomst og parkering Eiendommen er ikke regulert til bolig, og det er dermed ikke regulert inn hvor adkomsten skal v\u00e6re. Kommuneplanens arealdel \u00a7 17 stiller krav til parkering for bil og sykkel. Det etableres en carport med bod og sykkelparkering i tillegg til en utend\u00f8rs p-plass for hver av de to boligene. Parkeringsplassene anlegges n\u00e6rmest veg, slik at parkeringsplasser og man\u00f8vreringsareal ikke vil forringe utearealet til eiendommen. Visuelle kvaliteter - Estetisk redegj\u00f8relse Den nye tomannsboliger fremst\u00e5r som et moderne bygg med knappe detaljer, store vinduer og m\u00f8rke farger. Bygningen har en variasjon i liggende og st\u00e5ende kledning og utspring i fasaden som er med p\u00e5 \u00e5 gi liv til bygningen mer enn at det bare blir en vanlig \u00abkasse\u00bb. Det legges ogs\u00e5 opp til et sprang i gulvniv\u00e5et for de to halvpartene, for \u00e5 i best mulig grad tilpasse seg h\u00f8ydeplasseringen i terreng. Terrengsnitt 1:200 Boligene har takterrasse, men takformen er utformet slik at disse ikke er synlige fra bakkeplan. Det s\u00f8kes ogs\u00e5 om to carporter i tilknytning til boligen, med samme uttrykk som boligene. Rundt om i omr\u00e5det hvor bygget settes opp er det stor variasjon i bygninger, b\u00e5de i fargebruk, takform, st\u00f8rrelse osv. Det er ogs\u00e5 prosjektert og s\u00f8kt om en bolig p\u00e5 en regulert tomt p\u00e5 samme gnr/bnr like vest for denne, hvor det \u00f8nskes satt opp en tomannsbolig med omtrentlig samme utrykk, slik at disse to vil st\u00e5 godt sammen. Fargebruken i omr\u00e5det er ogs\u00e5 veldig variert og en finner flere m\u00f8rke hus. Vi vurderer at det nye bygget er godt utformet i seg selv, i tillegg til \u00e5 v\u00e6re tilpasset sine bygde og naturlige omgivelser p\u00e5 en god m\u00e5te. Plan- og bygningsloven \u00a7 29-2 anses \u00e5 v\u00e6re tilstrekkelig ivaretatt. Masseh\u00e5ndtering Eiendommen den nye tomannsboligen skal plasseres p\u00e5 er relativt flat, og boligen skal oppf\u00f8res med plate p\u00e5 mark, men med et h\u00f8ydesprang for de to halvpartene. Det vil dermed ikke v\u00e6re behov for vesentlig terrengendring eller behov for masseh\u00e5ndtering. Vann- og avl\u00f8p Fra forh\u00e5ndskonferansereferatet f\u00f8lger: Det p\u00e5g\u00e5r en parallell prosess med s\u00f8knad om vann- og avl\u00f8psarbeid ved rammes\u00f8knad opp mot Bergen vann, hvor ogs\u00e5 overvannsh\u00e5ndtering, r\u00f8rf\u00f8ringer og flomveier omfattes. Uttalelsen fra Bergen vann ettersendes s\u00e5 snart denne foreligger. Veg Tertnesvegen er en fylkesveg. Hele Sj\u00f8veien er privat veg, og adkomsten fra Tertnesvegen ligger utelukkende innenfor gnr/bnr 186/1, som ogs\u00e5 er samme eiendom som den nye boligen s\u00f8kes oppf\u00f8rt p\u00e5. Ved at det er samme hjemmelshavere, vil det dermed ikke v\u00e6re relevant med veirett over privat grunn. Eiendommen er regulert, men uten vist avkj\u00f8rsel. Utvidet bruk av veg m\u00e5 avklares med vegmyndighet. Vi viser til referat fra forh\u00e5ndskonferanse 11.08.2022, der det skrives at plan- og bygningsetaten vil innhente uttalelse fra andre myndigheter og faginstanser, i dette tilfellet Bymilj\u00f8etaten for vegforvaltning og naturmangfold. Ansvarlig s\u00f8ker er kjent med pbl \u00a7 21-5 og SAK10 \u00a7 6-2 Den kommunale bygningsmyndighetens samordningsplikt, og er dermed innforst\u00e5tt med at behandlingsfristen for s\u00f8knaden vil bli utvidet med 4 uker mens saken er p\u00e5 h\u00f8ring hos relevante andre myndigheter. Flom og skred Eiendommen ligger under marin grense. Det er imidlertid ikke kjent kvikkleiresone p\u00e5 eiendommen. Flyfoto viser at b\u00e5de omr\u00e5det den nye boligen skal plasseres p\u00e5 og n\u00e6romr\u00e5det best\u00e5r delvis avdekket/bart fjell. Ut fra aktsomhetskart fra NVE ligger ikke denne delen av eiendommen gnr/bnr 186/1 innenfor kjente aktsomhetssoner eller faresoner for hverken jord, flomskred, steinsprang eller flom. Vi anser dermed at sikkerhet mot skred, jf. pbl \u00a7 28-1 er tilstrekkelig ivaretatt. Avfallsplan og milj\u00f8saneringsbeskrivelse Den nye tomannsboligen har et BRA p\u00e5 under 300 m2 BRA, og vil dermed ikke utl\u00f8se krav om avfallsplan eller milj\u00f8saneringsbeskrivelse etter TEK17 \u00a7\u00a7 9-6 og 9-7. Klimagassregnskap i forbindelse arealbruksendring fra overflatedyrka jord til bebygd areal Eiendommen er vist med overflatedyrka jord p\u00e5 arealressurskart. Veileder for klimagassberegninger fra Bergen kommune (jf. \u00a7 18.3 og \u00a7 18.4 i Kommuneplanens arealdel) henviser til Milj\u00f8direktoratets beregningsverkt\u00f8y som kan benyttes ved naturinngrep som kan f\u00f8re til irreversible endringer p\u00e5 naturen og gi store endringer i karbonlagrene: \u00abDet skal utarbeides klimagassberegninger i plan- og byggesaker som medf\u00f8rer vesentlige inngrep i natur som fungerer som CO2-lager og ved utsprengning og tomtebearbeiding. Klimagassberegningene skal danne grunnlag for valg for tomtebearbeidelsen. Vurderingene skal redegj\u00f8re for alternative utforminger av arealet, og utslippene skal i resultatrapporten fremkomme av modul for gjennomf\u00f8ringsstadiet.... ... for arealbruksendringer kan Milj\u00f8direktoratets beregningsverkt\u00f8y benyttes.\u00bb Vedlagt ligger klimagassberegning som viser klimagassutslipp/reduksjon som f\u00f8lge av arealbruks- endringen i dette tilfellet. Selve utbyggingen av tomannsboligen vil ikke overstige 1000 m2 BRA, og det vil dermed ikke v\u00e6re krav om mer omfattende beregninger ogs\u00e5 knyttet til bygningsmassen som ber\u00f8res og oppf\u00f8res, jf. KPA \u00a7 18.4. Ansvarsomr\u00e5der og foretak Aktuelle ansvarsomr\u00e5der er belagt med ansvar i henhold til gjennomf\u00f8ringsplan. Erkl\u00e6ringer om ansvarsrett i henhold til gjennomf\u00f8ringsplanen ligger vedlagt. Ved sp\u00f8rsm\u00e5l, ta gjerne kontakt p\u00e5 telefon 911 94 245 eller p\u00e5 e-post marianne.losen@norgeshus.no Vennlig hilsen for NORGESHUS AS Marianne Laanke Losen Ansvarlig s\u00f8ker Bergen kommune Plan, bygg og eiendom Deres referanse: V\u00e5r referanse Dato: BYGG-2023/15853-5 MLL/ prosjektnr. 22-0257 19.10.2023 Sj\u00f8veien, supplering av s\u00f8knad om oppf\u00f8ring av ny tomannsbolig, S1 Viser til innsendt s\u00f8knad 15.09.2023 og deres tilbakemeldingsbrev av 22.09.2023 der dere ettersp\u00f8r flere opplysninger for \u00e5 kunne ta stilling til s\u00f8knaden. Deres punkter er oppf\u00f8rt i kursiv, og v\u00e5re tilsvar i bl\u00e5 tekst. S\u00f8knaden mangler f\u00f8lgende opplysninger: Tiltaket kommer n\u00e6rmere nabogrense (carport) enn 4 meter og det m\u00e5 innhentes skriftlig samtykke fra ber\u00f8rte naboer. Dersom samtykke ikke foreligger, m\u00e5 det sendes inn en begrunnet dispensasjonss\u00f8knad etter plan- og bygningsloven \u00a7 29-4 avstand til nabogrense. Eksempel p\u00e5 samtykkeerkl\u00e6ring kan du finne p\u00e5 kommunens nettsider eller i v\u00e5rt kundesenter i 3. etasje i Johannes Bruns gate 12. S\u00f8knad om dispensasjon er gebyrbelagt og kommer i tillegg til byggesaksgebyret. Det f\u00f8lger av plan- og bygningslovens \u00a7 29-4 tredje ledd: Kommunen kan godkjenne at byggverk plasseres n\u00e6rmere nabogrense enn nevnt i andre ledd eller i nabogrense: a. n\u00e5r eier (fester) av naboeiendommen har gitt skriftlig samtykke eller b. ved oppf\u00f8ring av frittliggende garasje, uthus og lignende mindre tiltak Frittliggende bygninger som verken har samlet bruksareal eller bebygd areal over 50 m2 (slik som carportene p\u00e5 24 m2) er \u00e5 anse som et mindre tiltak etter byggteknisk forskrift, (TEK17) \u00a7 6-4, og krever derfor ikke samtykke for plassering innenfor 4-metergrensen. Bokstav b gjelder oppf\u00f8ring av garasje, uthus eller lignende mindre tiltak. For slike tiltak kan kommunen fravike avstandskravet i andre ledd, selv om det ikke foreligger nabosamtykke. Dette gjelder uavhengig av om naboen har unnlatt \u00e5 reagere p\u00e5 nabovarsel eller om han har reagert med formell protest. Kommunen m\u00e5 uansett vurdere naboens legitime interesser i sp\u00f8rsm\u00e5let om byggverkets plassering. Ansvarlig s\u00f8ker kan ikke se at de to carportene p\u00e5 24 m2 vil v\u00e6re av en slik sjenanse for naboer at kommunen av den grunn ikke skal kunne godkjenne plasseringen etter bokstav b. Etter gitte forutsetninger kan ogs\u00e5 garasje/carport i tr\u00e5d med plan oppf\u00f8res uten s\u00f8knad, men vil p\u00e5 grunn av eiendommens planstatus ikke gjelde for felt S1. S\u00f8knaden m\u00e5 vedlegges uttalelse til rammes\u00f8knad eller forh\u00e5ndsuttalelse til s\u00f8knad i ett trinn fra Vann- og avl\u00f8psetaten/ Bergen Vann. Uttalelse til rammes\u00f8knad/ forh\u00e5ndsuttalelse fra Bergen vann ligger vedlagt. H\u00f8ydeprofiler og kart som viser murers plassering i forhold til omgivelser og naboeiendom samt eventuelt gjennomsnittlig terrengh\u00f8yde rundt tiltaket. Halvpart A plasseres p\u00e5 planert terreng\u00f8yde + 32,25 og halvpart B p\u00e5 planert terrengh\u00f8yde + 31,43. Det legges ikke opp til st\u00f8ttemurer i forbindelse med boligen. P\u00e5 3D-illustrasjoner framkommer det imidlertid er eksisterende gjerde/port og lignende som ble importert med 3D-kart grunnlag. Dette ligger p\u00e5 nabotomt og ikke en del av denne s\u00f8knaden. Utomhusplanen viser hvordan den ubebygde delen av tomten skal utnyttes med trapper, adkomst/ avkj\u00f8rsel, uteoppholdsareal og biloppstillingsplasser. Planen viser ingen vesentlig terrengbearbeiding, da tomta er svakt skr\u00e5nende, og nedtrappingen av de to halvpartene vil tilpasse seg terrenget. Teig er avsatt til parkering, og det s\u00f8kes om dispensasjon fra arealform\u00e5l. Det er da naturlig \u00e5 se til bestemmelsene i gjeldene reguleringsplan, og bestemmelser i arealform\u00e5l avsatt i kommuneplanen bland annet \u2022 Bygninger skal ha saltak eller valmtak (reg.plan) \u2022 Frittliggende bolighus skal oppf\u00f8res i 1 etasje (reg.plan) De to punktene over (saltak/valmtak og antall etasjer) er hentet fra \u00a72 Byggeomr\u00e5de for boliger, og gjelder ikke for omr\u00e5de S1 hvor den nye boligen oms\u00f8kes. Vi har likevel redegjort for den nye tomannsboligens tilpasning til omr\u00e5det og den omkringliggende bebyggelsen i det opprinnelige f\u00f8lgebrevet til s\u00f8knaden, som ogs\u00e5 var et krav i referatet fra forh\u00e5ndskonferansen. Vi \u00f8nsker likevel \u00e5 vise til n\u00e6rliggende byggeprosjekter som har v\u00e6rt til behandling i Bergen kommune det siste ti\u00e5ret, henholdsvis 1) Sj\u00f8veien 25 og 2) Sj\u00f8veien 28, se flyfoto under: 1) Sj\u00f8veien 25 Det ble 15092020 gitt rammetillatelse til oppf\u00f8ring av ny enebolig over to plan i Sj\u00f8veien 25 (innenfor samme form\u00e5l S1 som oms\u00f8kte bolig): Denne boligen er oppf\u00f8rt i \u00e9n etasje med sokkel, men framst\u00e5r visuelt mot sj\u00f8en \u00e5 v\u00e6re en bolig i to fulle etasjer. Kommunen vurderte i 2020 at bygget ikke tilsidesatte de hensyn form\u00e5lsbestemmelsen skulle ivareta. Fordelene ble vurdert dithen at en ny bolig ga bedre utnyttelse og bruk av egen eiendom for tiltakshaver, uten at det p\u00e5virket omr\u00e5det negativt, og at tiltaket dermed ikke medf\u00f8rte ulemper av betydning. Etter en samlet vurdering fant kommunen at fordelene ved \u00e5 gi dispensasjon til \u00e5 v\u00e6re klart st\u00f8rre enn ulempene. Til tross for at boligen sett fra s\u00f8r framst\u00e5r i to fulle etasjer \u2013 og med en \u00f8vre gesims, ble aldri h\u00f8yden problematisert, og boligen har hverken sal- eller valmtak. 2. Sj\u00f8veien 28 Det ble 04.03.2013 gitt rammetillatelse til oppf\u00f8ring av ny enebolig med garasje p\u00e5 eiendommen Sj\u00f8veien 28. Denne boligen ligger innenfor omr\u00e5de som er regulert til boligbyggelse, og dermed innenfor omr\u00e5de regulert i \u00e9n etasje. I byggesaken ble det redegjort for at tomten har terrengfall som gj\u00f8r det naturlig med bolig i 2 etasjer, og at tiltaket derfor var innenfor kravene i reguleringsplan, noe kommunen fant \u00e5 akseptere. \u2022 Grad av utnytting for ny bebyggelse skal v\u00e6re maks. 45 % BRA (KPA) Tiltaket er innenfor 45 % BRA, ref. krav i kommuneplanens arealdel pkt. 26.5.3. Dette er det redegjort for i f\u00f8lgebrevet til s\u00f8knaden samt p\u00e5 situasjonsplan, men p\u00e5 beregningsgrunnlaget er det sneket seg inn en feil i inndata som medf\u00f8rte at beregnet grad av utnytting overskred 45 % BRA. % BRA er beregnet til 44,8%, og ny beregning ligger vedlagt. Dersom disse opplysningene ikke er mottatt innen 22.09.2023 vil s\u00f8knaden kunne bli avvist eller avsl\u00e5tt. V\u00e5r saksbehandling er gebyrbelagt, dette inkluderer ogs\u00e5 en eventuell avvisning eller om s\u00f8knaden trekkes. I og med at tilbakemeldingsbrevet er datert 22.09.2023 g\u00e5r vi ut fra at fristen skal v\u00e6re 22.10.2023 og ikke 22.09.2023. Vi anser derfor at vi har svart ut manglene kommunen har etterspurt tilstrekkelig innenfor den antatt gitte fristen. Dersom det skulle v\u00e6re ytterligere sp\u00f8rsm\u00e5l, ta gjerne kontakt med meg p\u00e5 telefon 911 94 245 eller p\u00e5 e-post marianne.losen@norgeshus.no Vennlig hilsen for NORGESHUS AS Marianne Laanke Losen Ansvarlig s\u00f8ker "
}