{
  "dokument_id": "dc246911-6129-5c46-84f8-7eace956cf61",
  "doc_type": "case_attachment",
  "kommune": 5536,
  "tittel": "Lokal forskrift om feiing og tilsyn av fyringsanlegg og brannforebyggende arbeid - utkast(Vedlegg, 373KB)",
  "url": "https://innsyn.lyngen.kommune.no/wfdocument.aspx?journalpostid=2013051344&dokid=102104&versjon=1&variant=A&",
  "tekst": " Forskrift om feiing og tilsyn av fyringsanlegg og brannforebyggende arbeid, samt om gebyr for feiing og tilsyn for Storfjord, Lyngen og K\u00e5fjord kommune Troms fylke Dato Ikrafttredelse Gjelder for Storfjord kommune, Lyngen kommune, K\u00e5fjord kommune. Troms fylke Hjemmel LOV-2002-06-14-20-\u00a728 FOR-2020-06-11-1176 Kunngjort Hjemmel: Fastsatt av kommunestyret (dato) med hjemmel i lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) \u00a7 28 annet ledd. \u00a7 1. Form\u00e5l Forskriften skal sikre at kommunene kostnader knyttet til tilsyn og feiing av fyringsanlegg dekkes. \u00a7 2. Virkeomr\u00e5de Forskriften gjelder for eier av fyringsanlegg i kommunene. Forskriften gjelder gebyr feiing og tilsyn som gjennomf\u00f8res av, eller i regi av, kommunene. \u00a7 3. Feie- og tilsynsgebyr Feie- og tilsynsgebyret (gebyret) fastsettes og innkreves \u00e5rlig sammen med de \u00f8vrige kommunale gebyrer. Gebyret dekker b\u00e5de feiing og tilsyn. Det skal innkreves gebyr for samtlige byggverk som har ett eller flere faste fyringsanlegg som brukes til oppvarming. Dette gjelder uavhengig av om fyringsanlegget er i regelmessig bruk eller ikke, herunder ogs\u00e5 fritidsboliger. Gebyret er ikke knyttet til tidspunktet for n\u00e5r feiing og tilsyn gjennomf\u00f8res, men gjelder uansett om og n\u00e5r tjenesten finner sted. Gebyr kan innkreves selv om feiing og/eller tilsyn ikke er utf\u00f8rt i f\u00f8lgende tilfeller: \u2022 Feieren ved inspeksjon av fyringsanleggets r\u00f8ykkanaler har funnet at feiing ikke er n\u00f8dvendig. \u2022 Feieren etter varsel og oppm\u00f8te til fastsatt tid, ikke har f\u00e5tt tilfredsstillende atkomst til fyringsanlegget, fordi eier/bruker ikke har v\u00e6rt til stede og/eller ikke har lagt forholdene til rette for atkomst. \u00a7 4. Hva tilsyns- og feiegebyrene dekker Gebyret skal dekke: \u2022 Feiing/tilsyn i henhold til gjeldende regelverk (brann- og eksplosjonsvernloven og forskrift om brannforebygging) \u2022 Kontroll etter brann eller eksplosjon ved fyringsanlegget \u2022 Varsel om feiing/tilsyn \u2022 Informasjonstiltak for riktig fyring og generelt brannvern \u2022 Saksbehandling \u00a7 5. Eiers plikter Eier skal, etter varsel om feiing, s\u00f8rge for at hele fyringsanlegget er tilgjengelig for feiing, samt utstyrt og innrettet slik at feiing kan utf\u00f8res p\u00e5 tilfredsstillende m\u00e5te. Eier av bygninger hvor feiing av r\u00f8ykkanal foretas fra tak, skal s\u00f8rge for at feieren har tilfredsstillende atkomst opp til og p\u00e5 taket. P\u00e5 tak som har en helning og h\u00f8yde som gir fare for h\u00f8ye fall, m\u00e5 det monteres standardisert stige eller s\u00f8rges for likeverdig sikring. Der feiing ikke skjer fra tak, skal eier eller leietaker s\u00f8rge for at feieren har tilfredsstillende atkomst til r\u00f8ykkanal. Eieren eller leietakeren skal s\u00f8rge for at feieren har tilfredsstillende atkomst til sotluke eller tilsvarende egnet innretning for sotuttak. Eieren av et byggverk skal melde fra til kommunen n\u00e5r det er installert nytt ildsted eller gjort andre vesentlige endringer av fyringsanlegget. \u00a7 6. Hyppighet for feiing og tilsyn Kommunen vurderer behovet for tilsyn med fyringsanlegg, fastsetter et intervall, og bestemmer n\u00e5r tilsynet skal utf\u00f8res. Kommunen vurderer behovet for feiing av r\u00f8ykkanaler i fyringsanlegg, og bestemmer n\u00e5r feiing skal utf\u00f8res. Feiegebyret avhenger av antall r\u00f8ykkanaler i skorsteinen. Feie og tilsynsgebyret innkreves \u00e5rlig. Feiegebyret faktureres terminvis sammen med \u00f8vrige kommunale avgifter, og skjer uavhengig av n\u00e5r feiing finner sted. \u00a7 7. Fastsettelse av gebyr St\u00f8rrelsen p\u00e5 gebyrene fastsettes \u00e5rlig av kommunestyret, og kunngj\u00f8res p\u00e5 kommunens nettsider. Kommunene kan fastsette gebyr p\u00e5 tilleggstjenester og foretar eventuell fakturering direkte til kunden. \u00a7 8. Unntak fra gebyrplikt Kommunen gir etter s\u00f8knad fritak fra \u00e5 betale gebyrer etter denne forskriften i f\u00f8lgende tilfeller: 1. Eier dokumenterer at ildstedet er koblet fra r\u00f8ykkanalen, 2. Eier dokumenterer at r\u00f8ykkanalen i skorsteinen er lukket ved blending, eller 3. Eier dokumenterer at fyringsanlegget er tilsvarende sikret mot bruk. Gebyrplikten opph\u00f8rer ikke f\u00f8r vedtak om gebyrfritak er fattet. N\u00e5r gebyrfritaket er innvilget, justeres bel\u00f8pet p\u00e5 neste terminfakturering. \u00a7 9. Myndighet Myndighet etter denne forskrift ut\u00f8ves av Kommunene. Kommunene kan delegere myndighet etter denne forskrift til Lyngenfjord brann og redning. \u00a7 10. Ikrafttredelse Forskriften trer i kraft (dato). Tidligere gitte forskrifter om gebyr for tilsyn og feiing av fyringsopplegg oppheves med virkning fra ikrafttredelse av denne forskrift. "
}