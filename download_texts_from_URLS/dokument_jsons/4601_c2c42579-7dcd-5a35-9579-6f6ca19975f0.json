{
  "dokument_id": "c2c42579-7dcd-5a35-9579-6f6ca19975f0",
  "doc_type": "case_attachment",
  "kommune": 4601,
  "tittel": "Omgj\u00f8r vedtak gnr 94 bnr 53",
  "url": "https://bergen.kommune.no/politikere-utvalg/api/fil/bk360/9668278/Omgjor-vedtak-gnr-94-bnr-53",
  "tekst": " V\u00e5r dato: V\u00e5r ref: 20.09.2023 2023/4484 Deres dato: Deres ref: BERGEN KOMMUNE Kontakt saksbehandler Postboks 7700 Tor Magne Gr\u00f8nnestad, 51568947 5020 BERGEN tor.magne.gronnestad@statsforvalteren.no Klageavgj\u00f8relse i byggesak - gnr. 94 bnr. 53, Kokeidvegen 421 B, Bergen kommune - tiltakshaver: Ellen Bakkene og Martin Grahl-Madsen Statsforvalteren i Vestland har p\u00e5klaget kommunens vedtak om tillatelse og dispensasjon til oppf\u00f8ring av kai og tilbygg til naust. Statsforvalteren gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 30.03.2023, der Statsforvalteren i Rogaland ble oppnevnt som settestatsforvalter. Vi viser ogs\u00e5 til Statsforvalterens oversendelse av saksdokumentene i brev datert 21.04.2023. Sakens bakgrunn Saken gjelder s\u00f8knad om tillatelse og dispensasjon fra kommuneplanens bestemmelser i \u00a7 3.1 om plankrav og \u00a7 6.1.1 om byggegrense langs sj\u00f8 til oppf\u00f8ring av kai og tilbygg til naust (badstue). Tiltakene er allerede oppf\u00f8rt. Kaien er 70 m2 stor og er plassert i forlengelsen av naustet (p\u00e5 vestsiden) over en naturlig grunne. Naustet p\u00e5 5,5 m2 er oppf\u00f8rt i naturstein og er plassert p\u00e5 samme niv\u00e5 som kai. I forbindelse med tilsyn p\u00e5 gnr. 94 bnr. 53 den 31.08.2020, fant kommunen at det var oppf\u00f8rt s\u00f8knadspliktige tiltak p\u00e5 eiendommen, uten at disse var s\u00f8kt om. S\u00f8knad om tillatelse og dispensasjon ble deretter sendt til kommunen 04.12.2020. Statsforvalteren i Vestland har i brev av 06.04.2021 frar\u00e5dd at dispensasjon blir gitt. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/6 Bergen kommune behandlet s\u00f8knaden administrativt 22.10.2021, og avslo s\u00f8knaden i sin helhet. Tiltakshaver klaget p\u00e5 vedtaket 04.11.2021. Kommunen v/ Utvalg for milj\u00f8 og byutvikling (\u00abUMBY\u00bb) fattet 14.06.2022 f\u00f8lgende vedtak politisk: \u00ab1. Med hjemmel i forvaltningsloven \u00a7 33 andre ledd omgj\u00f8res plan- og bygningsetatens vedtak om avslag p\u00e5 s\u00f8knad om tillatelse til kai og tilbygg til naust datert 22.10.2021, slik at det med hjemmel i pbl. \u00a7 20-1, jf- \u00a7 20-4, gis rammetillatelse til: Oppf\u00f8ring av kai (70,1m2) og tilbygg til naust p\u00e5 5,5 m2. Det innvilges ogs\u00e5 tillatelse til treplatting/terrasse, for den del som ikke endrer opprinnelig terreng med mer enn 0,5 meter. S\u00f8knad om tillatelse for den del av treplatting/terrasse som er mer enn 0,5 meter over opprinnelig terreng avsl\u00e5s. 2. I medhold av plan- og bygningsloven \u00a7 19-2 innvilges dispensasjon fra Kommuneplanens arealdel \u00a7\u00a7 3.1 om plankrav, 6.1.1 om byggegrense mot sj\u00f8 for de i punkt 1 nevnte tiltak 3. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Verken hensynet bak bestemmelsene det dispenseres fra, eller hensynet til lovens form\u00e5lsbestemmelser, vil etter utvalg for milj\u00f8 og byutvikling syn, bli vesentlig tilsidesatt. 4. Klagen tas delvis til f\u00f8lge.\u00bb Vedtaket ble p\u00e5klaget av Statsforvalteren i Vestland i brev datert 18.07.2022. Klager anf\u00f8rer i det vesentlige at tiltaket som er oms\u00f8kt er omfattende og vil f\u00f8re til nedbygging gjennom irreversible inngrep i strandsonen, og ytterligere privatisere strandsonen langs Fanafjorden. Videre viser til sin negative uttalelse datert 06.04.2021, og siterer blant annet f\u00f8lgende fra uttalelsen: \u00abI denne saken s\u00f8kes det om legalisering av oppf\u00f8ring av kai med areal oppgitt til 70 m2, tilbygg til naust p\u00e5 5,5 m2 og bruksendring av deler av naustets loft til bad. Tiltakene p\u00e5 og i naustet og oppf\u00f8ring av kai har f\u00f8rt til en betydelig privatisering og nedbygging av strandsonen. Tiltaket vil s\u00e5ledes v\u00e6re i strid med Statlige plan-retningslinjer for differensiert forvaltning av strandsonen langs sj\u00f8. Strandomr\u00e5det langs Fanafjorden er under sterkt press for nedbygging og privatisering. Det er derfor s\u00e6rlig viktig at kommunen sikrer de gjenv\u00e6rende strandsoneverdiene her. De deler av strandsonen som ikke er nedbygd i omr\u00e5det har kvaliteter som m\u00e5 opprettholdes og de deler av strandsonen som er privatisert/nedbygd er det viktig at kommunen s\u00f8ker reetablert.\u00bb Avslutningsvis viser klager til sine brev til Bergen kommune datert 09.06.2022 og 20.06.2022 om klager p\u00e5 strandsonesaker i Bergen. Oppsummert fremholder klager i nevnte brev at utvalgets dispensasjonspraksis f\u00f8rer til en bit for bit-utbygging av strandsonen i Bergen og anf\u00f8rer at vedtakene er i strid med b\u00e5de pbl. \u00a7 1-8, de statlige planretningslinjene for differensiert forvaltning av strandsonen, med plankravet b\u00e5de i pbl. \u00a7 12-1 og i kommuneplanens arealdel p\u00e5 grunn av de samlede virkningene av dispensasjonene. Kommunen behandlet klagen politisk 06.12.2022 og opprettholdt kommunens tidligere vedtak. I forkant av oversendelse av saksdokumentene fra Statsforvalteren i Vestland, ble det ogs\u00e5 oversendt et brev datert 19.04.2023 med en oppsummering av hovedelementene i sakene. Side: 3/6 Statsforvalteren mottok 20.06.2023 brev fra tiltakshaver v/ advokat Lars Selmar Alsaker (\u00abTiltakshaver\u00bb), som gir en oppsummerende redegj\u00f8relse for tiltakshavers vurdering av saken. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon er rettsanvendelsesskj\u00f8nn som kan pr\u00f8ves fullt ut av Statsforvalteren. S\u00f8knadsplikt og planstatus Oppf\u00f8ring av kai og tilbygg til naust krever tillatelse av kommunen etter pbl. \u00a7 20-2 jf. 20-1 bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd, og skal behandle s\u00f8knad om rammetillatelse n\u00e5r s\u00f8ker \u00f8nsker det, jf. pbl. \u00a7 21-4 tredje ledd. Eiendommen er uregulert. Eiendommen er i gjeldende kommuneplan, vedtatt 19.06.2019, avsatt til \u00f8vrig byggesone. Vurdering av hvorvidt endringstillatelsen i 2001 gjaldt kai Tiltakshaver anf\u00f8rer prinsipalt at endringss\u00f8knaden i 2001 ogs\u00e5 omfattet kai, og at denne ble godkjent av kommunen. Anf\u00f8rselen underbygges blant annet med at ingen del av s\u00f8knaden ble avsl\u00e5tt. B\u00e5de tiltakshaver og ansvarlig s\u00f8ker (HLM Arkitektur) har i alle \u00e5r lagt til grunn at tiltaket har hatt et gyldig tillatelsesgrunnlag, blant annet under forst\u00e5else om at ansvarlig s\u00f8ker ville blitt underrettet av kommunen dersom de mente at s\u00f8knaden var ufullstendig. F\u00f8lgende formulering er inntatt i punkt 1 i endringss\u00f8knaden: \u00abEttersender ny situasjonsplan med ny plassering av naust med kai, hovedhus og carport. [...]\u00bb Den aktuelle kaien utgjorde et nytt element i saken, men den ble likevel ikke beskrevet n\u00e6rmere i s\u00f8knaden, verken i form av tegninger, m\u00e5l, materialbruk eller gjennomf\u00f8ring. Selv om kommunen burde ha reagert p\u00e5 at s\u00f8knaden n\u00e5 ogs\u00e5 omfattet kai, finner Statsforvalteren likevel at det ikke gikk tilstrekkelig klart frem av s\u00f8knaden at endringss\u00f8knaden ogs\u00e5 gjaldt kai. Vi viser ogs\u00e5 til kommunens vurdering i sitt vedtak, hvor b\u00e5de bolig, carport og naust er vurdert, men ikke kaien. Sett hen til at kaien utgjorde et nytt element, og ikke var nevnt i kommunens vedtak, burde ansvarlig s\u00f8ker (og eventuelt tiltakshaver) ha reagert p\u00e5 frav\u00e6r av benevning av kai i b\u00e5de vurdering og vedtak. Statsforvalteren finner etter dette at vedtaket i 2001 er gyldig etter sitt innhold, og at endringstillatelsen ikke gjaldt kaien. Ved s\u00f8knad om ettergodkjenning av allerede oppf\u00f8rte tiltak skal tiltakene vurderes som om de ikke er oppf\u00f8rt. Side: 4/6 Tiltakene krever dispensasjon Kommuneplanbestemmelsene pkt. 6.1.1 fastsetter byggegrense mot sj\u00f8 i \u00f8vrig byggesone til 50 m i uregulerte omr\u00e5der. Oms\u00f8kt kai og tilbygg til naust er plassert utenfor byggegrensen og krever derfor dispensasjon fra nevnte bestemmelse. Etter pbl. \u00a7 19-1 kan dispensasjon gis etter grunngitt s\u00f8knad. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Vurderingen av om lovens vilk\u00e5r for \u00e5 kunne dispensere vil v\u00e6re rettsanvendelsesskj\u00f8nn som kan overpr\u00f8ves av domstolene. Forvaltningslovens regel om \u00e5 vektlegge det kommunale selvstyret kommer s\u00e5ledes i betraktning kun ved interesseavveiingen om dispensasjon skal gis n\u00e5r lovens formelle vilk\u00e5r for \u00e5 kunne gi dispensasjon er oppfylt. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.2 I de statlige planretningslinjene for differensiert forvaltning av strandsonen er Bergen kommune plassert i sone to.3 Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra kommuneplanbestemmelsene pkt. 6.1.1 om byggegrense mot sj\u00f8 Plan- og bygningsloven forutsetter en snever adgang til \u00e5 gi dispensasjon fra arealplaner, jf. departementets uttalelse i tilknytning til \u00abkan\u00bb-skj\u00f8nnet i pbl. \u00a7 19-2 f\u00f8rste ledd i forarbeidene, Ot.prp. nr. 32 (2007-2008) s. 242: \u00abAvvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og Side: 5/6 beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Selv om det siterte direkte gjelder kommunens frie skj\u00f8nn, gir det uttrykk for et generelt standpunkt som tilsier at terskelen for at vilk\u00e5rene i andre ledd skal v\u00e6re innfridd, ogs\u00e5 m\u00e5 v\u00e6re h\u00f8y. Statsforvalteren legger til grunn at departementets uttaler ovenfor inneb\u00e6rer at det generelt skal vise tilbakeholdenhet med \u00e5 dispensere fra arealplaner ogs\u00e5 n\u00e5r de rettslige vilk\u00e5rene i pbl. \u00a7 19-2 er til stede, jf. til Sivilombudets uttale i SOM-2019-589. Form\u00e5let bak byggeforbudet i kommuneplanen er i stor grad sammenfallende med form\u00e5let bak byggeforbudet i pbl. \u00a7 1-8. Fastsettelsen av byggegrense mot sj\u00f8 skal sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap. Dersom tiltaket vil skape fysiske eller psykiske barrierer for allmennhetens ferdselsmuligheter, skal det lite til for \u00e5 konstatere vesentlig tilsidesettelse av hensynene bak byggeforbudet, jf. SOM-2019-4028. I angjeldende sak har Statsforvalteren i Vestland som ber\u00f8rt sektormyndighet for strandsonen frar\u00e5det at det gis dispensasjon, jf. pbl. \u00a7 19-1. Fagmyndigheten har i uttalelse datert 06.04.2021 pekt p\u00e5 at strandomr\u00e5det langs Fanafjorden er under sterkt press for nedbygging og privatisering. De mener derfor at det er s\u00e6rlig viktig at kommunen sikrer de gjenv\u00e6rende strandsoneverdiene her, og peker p\u00e5 at b\u00e5de kaien og tilbygget til naustet har en betydelig privatiserende effekt og bidrar til nedbygging av strandsonen. Eiendommen ligger i et omr\u00e5de som er delvis utbygd, men omr\u00e5det har likevel betydelige naturlandskapskvaliteter. Oms\u00f8kte tiltak er godt synlig s\u00e6rlig fra sj\u00f8siden og forsterker inntrykket av tekniske inngrep og bebyggelse i strandsonen. Slik Statsforvalteren ser det vil landskapsinteressene p\u00e5 stedet derfor bli betydelig tilsidesatt dersom det gis dispensasjon. Selv om terrengforholdene p\u00e5 eiendommen kan vanskeliggj\u00f8re ferdsel p\u00e5 land, ser ikke Statsforvalteren at dette er av vesentlig betydning for sp\u00f8rsm\u00e5let om dispensasjon. Ferdselsutfordringene p\u00e5 land har isolert sett ogs\u00e5 mindre betydning for ferdsel p\u00e5 sj\u00f8en langs strandsonen. Det vises i s\u00e5 m\u00e5te til at tiltakene kan representere b\u00e5de en fysisk og psykisk barriere for allmennhetens ferdsel p\u00e5 sj\u00f8en langs strandsonen. Statsforvalteren viser ellers til at byggegrensen ogs\u00e5 skal ivareta andre allmenne interesser, som hensynet til landskaps- og naturinteresser, friluftsliv, m.m Om tiltakenes virkning i strandsonen, viser Statsforvalteren til administrasjonens vurdering i saksfremlegget: \u00abByr\u00e5det slutter seg til fagetatens vurdering om at vilk\u00e5rene for dispensasjon i pbl. \u00a7 19-2 ikke er oppfylt hva gjelder dispensasjon fra KPA 2018 \u00a7 3.1 plankrav og \u00a7 6.1 byggegrense langs sj\u00f8. Byr\u00e5det har i sin vurdering lagt vekt p\u00e5 at de oms\u00f8kte tiltakene vil f\u00f8re til \u00f8kt nedbygging og privatisering av strandsonen. Samlet sett er de betydelige, og det vil kunne skape stor fare for presedens dersom det blir gitt dispensasjon i denne saken. Statsforvalteren har blant annet uttalt at \u00abstrandsoneomr\u00e5det langs Fanafjorden er under sterkt press for nedbygging og privatisering. Det er derfor s\u00e6rlig viktig at Side: 6/6 kommunen sikrer de gjenv\u00e6rende strandsoneverdiene her\u00bb. Byr\u00e5det slutter seg til Statsforvalteren sin vurdering og vil ellers understreke at byr\u00e5det har en streng praksis for dispensasjon i strandsonen. Byr\u00e5det mener derfor at hensynene bak bestemmelsen der er s\u00f8kt om dispensasjon fra vil bli \u00abvesentlig tilsidesatt\u00bb, jf. pbl. \u00a7 19-2.\u00bb Statsforvalteren ser det slik at en dispensasjon i vesentlig grad vil sette til side landskaps- og friluftslivsinteressene som ligger bak byggegrensen i kommuneplanen slik at det ikke kan gis dispensasjon og tillatelse til oms\u00f8kte tiltak. Vi g\u00e5r p\u00e5 denne bakgrunn ikke n\u00e6rmere inn p\u00e5 \u00f8vrige dispensasjonssp\u00f8rsm\u00e5l i byggesaken. Begge vilk\u00e5rene i pbl. \u00a7 19-2 andre ledd m\u00e5 v\u00e6re oppfylt for at dispensasjon kan bli gitt. Statsforvalteren tar derfor ikke stilling til om fordelene ved \u00e5 gi dispensasjon byggegrensen er klart st\u00f8rre enn ulempene. Tiltakene er med dette endelig avsl\u00e5tt av forvaltningen. Vi gj\u00f8r oppmerksom p\u00e5 at det etter fvl. \u00a7 36 kan v\u00e6re adgang til \u00e5 f\u00e5 dekket vesentlige og n\u00f8dvendige kostnader dersom vedtaket blir endret. Et krav om \u00e5 f\u00e5 dekket sakskostnader m\u00e5 som hovedregel settes frem innen tre uker etter at vedtaket er mottatt. Vedtak: Statsforvalteren gj\u00f8r om kommunens vedtak av 14.06.2022 til avslag. Det blir ikke gitt dispensasjon og tillatelse til oppf\u00f8ring av kai og tilbygg til naust p\u00e5 eiendommen gnr. 94 bnr. 53 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Erik Thomsen (e.f.) Tor Magne Gr\u00f8nnestad seniorr\u00e5dgiver juridisk r\u00e5dgiver Dokumentet er elektronisk godkjent Kopi til: SANDS ADVOKATFIRMA DA AVD BERGEN Nyg\u00e5rdsgaten 95 5008 BERGEN "
}