{
  "dokument_id": "1173b8a6-0ef5-5127-b2fc-c834b54bac9b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Oversikt over boligreserven - Utvalg for milj\u00f8 og byutvikling - ",
  "url": "https://bergen.kommune.no/politikere-utvalg/api/fil/bk360/12225096/Svar-pa-skriftlig-sporsmal-fra-Ingrid-Nergaard-Fjeldstad-V-om-Oversikt-over-boligreserven-Utvalg-for-miljo-og-byutvikling-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/124782-3 Saksbehandler: Malene Nesse Gr\u00f8nningen Fra Dato: 4. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Oversikt over boligreserven - Utvalg for milj\u00f8 og byutvikling - Innsendt: 21.2.2025 Sp\u00f8rsm\u00e5l til byr\u00e5den: 1. Hva er oversikten over boligreserve i vedtatte detaljreguleringsplaner pr bydel? 2. Hvor mange av disse har f\u00e5tt byggetillatelse? Svar fra byr\u00e5den: Byr\u00e5den viser til at boligreserven telles og oppdateres jevnlig, og at resultatet blir publisert p\u00e5 kommunens nettsider: Bergen kommune - Her kan det komme flest boliger i Bergen med tilh\u00f8rende kartfortelling: https://kart.bergen.kommune.no/portal/apps/storymaps/stories/200544df6fbc4953a608b9ee0 8e27526. Kartfortellingen blir oppdatert hver tertial, de siste tallene i boligreserven er pr 31.12.24. Boligreserve telles ikke pr bydel, men boligreserven i vedtatte reguleringsplaner kan leses ut av kartfortellingen. N\u00e5r boligreserven telles, blir det kun tatt med planer vedtatt siste 10 \u00e5r, og boliger som er gitt byggetillatelse trekkes fra. Reguleringsplaner som ikke realiseres innen ti \u00e5r, har gjerne rekkef\u00f8lgekrav eller andre hindre som gj\u00f8r det vanskelig \u00e5 realisere planene. Planer eller delomr\u00e5der med krav om detaljplan telles ikke for \u00e5 hindre at boligreserven blir kunstig h\u00f8y. Boligreserven teller ikke med student- og omsorgsboliger. Christine Kahrs \u2013 Byr\u00e5d for byutvikling Dokumentet er godkjent elektronisk. "
}