{
  "dokument_id": "cea501f7-1cd9-5ce6-a4be-2158d6cb5e7d",
  "doc_type": "case_attachment",
  "kommune": 4601,
  "tittel": "Uttalelse fra bymilj\u00f8etaten, datert 12.01.2024",
  "url": "https://bergen.kommune.no/politikere-utvalg/api/fil/bk360/10120805/Uttalelse-fra-bymiljoetaten-datert-12-01-2024",
  "tekst": " Bymilj\u00f8etaten Til Intern korrespondanse PBE Byggesak S\u00f8r (Arbeidssted) v/Per Magne V\u00e5r referanse: 2023/233108-12 Eide Saksbehandler: Tone Katagiri Bj\u00f8r\u00f8 Dato: 12. januar 2024 Fra Bymilj\u00f8etaten Uttalelse fra Bymilj\u00f8etaten, Paradis gnr. 41, bnr. 330, utleggelse av leddet utrigger Saken gjelder Bymilj\u00f8etaten viser til oversendelse fra Plan- og bygningsetaten 19.11.23 (BYGG 2023/15844-9) for s\u00f8knad om tillatelse til leddet utrigger. Tiltaket krever dispensasjon fra Kommuneplanenes arealdel 2018 (KPA 2018) fra \u00a7 32.9.1 Kombinert form\u00e5l i sj\u00f8 og vassdrag. Grunnlag Planforutsetninger: KPA 2018 viser eiendommen som kombinert form\u00e5l i sj\u00f8 og vassdrag. Eiendommen p\u00e5 land er detaljregulert som naust (N2) i detaljplan id: 7040013, vedtatt 17.06.2005 til Naust (N2). Andre overordnete registreringer: Eiendommen ligger innenfor hensynssone for funksjonell strandsone. Det g\u00e5r en sammenhengende bl\u00e5gr\u00f8nn forbindelse gjennom dette omr\u00e5det, Sammenhengende bl\u00e5gr\u00f8nne forbindelser, vedlegg til KPA 2018. Nord\u00e5svannet med \u00f8yer og holmer er registrert som sv\u00e6rt viktig friluftsomr\u00e5de, kartlagt av Bymilj\u00f8etaten 2018. Arealressurskartet (AR5) viser nordlige del av holmen tiltaket er oms\u00f8kt, som lauvskog. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Herunder er hensynet til strandsonevernet sentralt for vurdering av den aktuelle saken, da tiltaket i sin helhet ligger innenfor den funksjonelle strandsonen. Her er det et overordnet m\u00e5l \u00e5 ta vare p\u00e5 og videreutvikle kvaliteter knyttet til biologisk mangfold, landskap, kulturminner, bygningsmilj\u00f8 og allmenn ferdsel. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis, spesielt i omr\u00e5der med stor utbyggingspress. Omr\u00e5det rundt Nord\u00e5svannet er under stort utbyggingspress, og er et sv\u00e6rt viktig omr\u00e5de for friluftsliv og rekreasjon. Eiendommen er del av et omr\u00e5de regulert til naust i 2005. Regulering av naust vedtatt i 2005, vil underlegges innskjerpet strandsonevern fra 2011 og bestemmelser i ny KPA 2018. I bestemmelse \u00a7 2.4, KPA 2018, st\u00e5r det ved motstrid gjelder kommuneplanens arealdel foran eldre reguleringsplaner vedtatt f\u00f8r 1.1.2013. I \u00a7 2.4.1 F\u00f8lgende av kommuneplanens bestemmelser gjelder foran alle eldre reguleringsplaner: F\u00f8lgende av kommuneplanens bestemmelser gjelder foran - \u00a7\u00a7 6.1 og 6.2 Byggegrenser langs sj\u00f8 og vassdrag er det siste gjeldende regler som skal v\u00e6re f\u00f8rende n\u00e5r forvaltningen skal fatte beslutninger. Det g\u00e5r ogs\u00e5 en bl\u00e5gr\u00f8nn forbindelse gjennom holmen med eiendommen det s\u00f8kes dispensasjon for. I KPA 2018 \u00a7 29.1. st\u00e5r det at nye tiltak som ikke fremmer naturmangfold eller allmenn bruk er ikke tillatt. Slik det gjenspeiles av nyere lovverk og rammer for arealbruk i omr\u00e5det er det i tillegg til disse ogs\u00e5 en del gjenv\u00e6rende kvaliteter i strandsonen her sammenlignet med andre deler av strandsonen langs Nord\u00e5svannet. Vi kan ikke se at tiltaket isolert sett vil f\u00f8re til vesentlige negative konsekvenser for naturmangfold, men vi vurderer at tiltaket vil privatisere strandsonen og deler av en sammenhengende bl\u00e5gr\u00f8nn struktur. Det vil v\u00e6re negativt sett i sammenheng med naturen og tilgang til friluftsaktiviteter i omr\u00e5det. I forlengelsen vil en eventuell godkjenning av dispensasjon kunne skape presedens for vurdering av s\u00f8knad om etablering av tilsvarende tiltak i omr\u00e5det. Bymilj\u00f8etatens anbefaling Tiltaket er i strid med bestemmelser i kommuneplanens arealdel, \u00a7 32.9.1. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for det oms\u00f8kte tiltaket. Med hilsen Bymilj\u00f8etaten Kristin Madsen Klokkeide - seksjonsleder Tone Katagiri Bj\u00f8r\u00f8 - saksbehandler Dokumentet er godkjent elektronisk. "
}