{
  "dokument_id": "2f13070c-77b1-5e4d-8a12-a0128de58410",
  "doc_type": "case_minutes",
  "kommune": 4601,
  "tittel": "Saksprotokoll UBSI, 06032024, Sak 21/24, H\u00f8ringsuttalelse til utvidelse av ordningen med 12 timer gratis SFO for elever p\u00e5 3. trinn",
  "url": "https://bergen.kommune.no/politikere-utvalg/api/fil/bk360/10026948/Innstilling-vedtak-Horingsuttalelse-til-utvidelse-av-ordningen-med-12-timer-gratis-SFO-for-elever-pa-3-trinn",
  "tekst": "H\u00f8ringsuttalelse til utvidelse av ordningen med 12 timer gratis SFO for elever p\u00e5 3. trinn Utvalg for barnehage, skole og idrett behandlet saken i m\u00f8tet 06.03.2024 sak 21/24 og avga f\u00f8lgende innstilling: P\u00e5 SFO m\u00f8tes barn for lek, kultur og fritidsaktiviteter, som gj\u00f8r SFO til en viktig arena for \u00e5 utvikle vennskap. SFO kan ogs\u00e5 bidra til sosial utjevning og integrering av minoritetsspr\u00e5klige barn. For at alle barn skal kunne ha muligheten til \u00e5 delta i SFO mener Bergen kommune at SFO b\u00f8r utvides til en universell velferdsordning p\u00e5 linje med undervisningstimene i skolen. Mens behovspr\u00f8ving er dyrt og ressurskrevende, vil gratis SFO til alle gi mindre byr\u00e5krati i form av saksbehandling og kontroll. Det vil ogs\u00e5 sikre at de som trenger SFO plass mest f\u00e5r det. \u00c5 utvide ordningen for 12 timer gratis SFO til \u00e5 gjelde ogs\u00e5 for elever p\u00e5 3. trinn vil gi positive effekter for b\u00e5de elevenes trivsel og inkludering, og foreldrenes mulighet til \u00e5 delta i arbeidslivet. Redusert pris p\u00e5 SFO forventes \u00e5 medf\u00f8re \u00f8kt ettersp\u00f8rsel etter SFO-plasser. Bergen kommune mener dette viser at ordningen treffer godt. Bergen kommune st\u00f8tter forslaget til forskriftstekst. Samtidig mener Bergen kommune at ordningen for 12 timers gratis SFO b\u00f8r utvides til ogs\u00e5 gjelde elever p\u00e5 4. trinn. Utvalg for barnehage, skole og idretts behandling F\u00f8lgende representanter tok ordet: Jan-Rune Bang Hansen (A), Vasan Singaravel (H), Thor Haakon Bakke (MDG) Forslag fremsatt i utvalget: Jan-Rune Bang Hansen (A) fremsatte p\u00e5 vegne av A, SV, MDG og R, f\u00f8lgende alternativt forslag: P\u00e5 SFO m\u00f8tes barn for lek, kultur og fritidsaktiviteter, som gj\u00f8r SFO til en viktig arena for \u00e5 utvikle vennskap. SFO kan ogs\u00e5 bidra til sosial utjevning og integrering av minoritetsspr\u00e5klige barn. For at alle barn skal kunne ha muligheten til \u00e5 delta i SFO mener Bergen kommune at SFO b\u00f8r utvides til en universell velferdsordning p\u00e5 linje med undervisningstimene i skolen. Mens behovspr\u00f8ving er dyrt og ressurskrevende, vil gratis SFO til alle gi mindre byr\u00e5krati i form av saksbehandling og kontroll. Det vil ogs\u00e5 sikre at de som trenger SFO plass mest f\u00e5r det. \u00c5 utvide ordningen for 12 timer gratis SFO til \u00e5 gjelde ogs\u00e5 for elever p\u00e5 3. trinn vil gi positive effekter for b\u00e5de elevenes trivsel og inkludering, og foreldrenes mulighet til \u00e5 delta i arbeidslivet. Redusert pris p\u00e5 SFO forventes \u00e5 medf\u00f8re \u00f8kt ettersp\u00f8rsel etter SFO-plasser. Bergen kommune mener dette viser at ordningen treffer godt. Bergen kommune st\u00f8tter forslaget til forskriftstekst. Samtidig mener Bergen kommune at ordningen for 12 timers gratis SFO b\u00f8r utvides til ogs\u00e5 gjelde elever p\u00e5 4. trinn. Votering: Alternativt forslag fra A, fremsatt av Jan-Rune Bang Hansen (A) ble tiltr\u00e5dt med 8 stemmer (A, SV, MDG, R) Innstillingen fikk 7 stemmer (H, FrP, BL, KrF), og var dermed falt. Byr\u00e5det behandlet saken i m\u00f8tet 29.02.2024 sak 64/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til utvidelse av ordningen med 12 timer gratis SFO for elever p\u00e5 3. trinn slik den fremkommer av byr\u00e5dets forslag. 2 "
}