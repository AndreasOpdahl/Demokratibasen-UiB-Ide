{
  "dokument_id": "0d7c3b66-2486-5de4-90b8-07df16259098",
  "doc_type": "case_minutes",
  "kommune": 4601,
  "tittel": "Saksprotokoll UBSI, 20082024, Sak 70/24, Representantforslag fra Mikkel Gr\u00fcner (SV) og Katrine N\u00f8dtvedt (MDG) om en storsatsing p\u00e5 fritidsklubber",
  "url": "https://bergen.kommune.no/politikere-utvalg/api/fil/bk360/11001036/Innstilling-vedtak-Representantforslag-fra-Mikkel-Gr-ner-SV-og-Katrine-Nodtvedt-MDG-om-en-storsatsing-pa-fritidsklubber",
  "tekst": "Representantforslag fra Mikkel Gr\u00fcner (SV) og Katrine N\u00f8dtvedt (MDG) om en storsatsing p\u00e5 fritidsklubber Utvalg for barnehage, skole og idrett behandlet saken i m\u00f8tet 20.08.2024 sak 70/24 og avga f\u00f8lgende innstilling: 1. Bystyret ber byr\u00e5det opprette nye kommunale fritidsklubber for ungdom slik at hver skolekrets har minst ett tilbud innen 2026. 2. Bystyret ber byr\u00e5det styrke kommunens fritidsklubber (inkludert ungdomshuset i sentrum) med \u00f8kt bemanning, lengre \u00e5pningstider og flere ressurser til \u00e5 sikre et mangfoldig aktivitetstilbud p\u00e5 ungdommenes premisser. 3. Bystyret ber byr\u00e5det \u00f8ke tilskuddene til fritidsklubber og ungdomshus i frivillig regi. 4. Bystyret ber byr\u00e5det sikre at ansatte i kommunens fritidsklubber blir involvert i tverrfaglig samarbeid om ungdom, for eksempel SLT-samarbeidet. Utvalg for barnehage, skole og idretts behandling F\u00f8lgende representanter tok ordet: Mikkel Gr\u00fcner (SV), Thor Haakon Bakke (MDG), Martine Jordana Baarholm (FrP), Eduardo Andersen (A), Camilla N\u00f8ttveit (H). Forslag fremsatt i utvalget: Martine Jordana Baarholm (FrP) fremsatte p\u00e5 vegne av fra H, FrP og BL, f\u00f8lgende alternative forslag i 2 punkt: 1. Utvalget viser til byr\u00e5dets svar og understreker viktigheten av \u00e5 ivareta det gode og mangfoldige fritidstilbudet som i dag finnes i Bergen. 2. Utvalget mener det er positivt dersom frivillige organisasjoner \u00f8nsker \u00e5 bidra inn mot kommunens tilbud av ungdomsklubber, og ber byr\u00e5det v\u00e6re fremoverlent i m\u00f8te med private og frivillige initiativer som kan bidra til \u00e5 styrke aktivitetstilbudet i bydelene. Votering: Alternativt forslag 1-2 fra H, FrP og BL, fremsatt av Martine Jordana Baarholm (FrP) fikk 6 stemmer (H, FrP, BL). Forslagsstiller forslag til vedtak 1-4 ble tiltr\u00e5dt med 9 stemmer (A, SV, MDG, R, KrF). Forslagsstillers forslag til vedtak: Forslagsstillers forslag til vedtak og utvalgets innstilling er likelydende. "
}