{
  "dokument_id": "3a6ace7d-1590-5eb4-ac4e-bf9ea91eeb07",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad datert 25.05.2023",
  "url": "https://bergen.kommune.no/politikere-utvalg/api/fil/bk360/9131285/Dispensasjonssoknad-datert-25-05-2023",
  "tekst": " Bergen kommune Plan, bygg og eiendom Deres referanse: V\u00e5r kontaktperson Dato: Marianne Laanke Losen 25.05.2023 \u00d8stre Tertnes\u00e5sen s\u00f8knad om dispensasjon P\u00e5 vegne av Aarvik Eiendomsutvikling AS sendes s\u00f8knad om dispensasjon fra plan i forbindelse med senere s\u00f8knad om ny tomannsbolig p\u00e5 eiendommen \u00d8stre Tertnes\u00e5sen, del av gnr/bnr 186/1. Det s\u00f8kes kun om dispensasjon fra form\u00e5l, for senere \u00e5 kunne oppf\u00f8re bebyggelse p\u00e5 eiendomsteigen. For \u00e5 kunne opplyse saken best mulig er det utarbeidet skisseforslag som viser mulig utnyttelse og plassering av ny tomannsbolig p\u00e5 eiendommen. Selve boligen er ikke en del av denne s\u00f8knaden, og m\u00e5 anses som veiledende. S\u00f8knaden omfatter to ulike dispensasjoner; - Form\u00e5l reguleringsplan felles areal (lekeareal) - Plankrav i kommuneplanens arealdel \u00a7 3.1 Eiendommen s\u00f8knaden gjelder er en ubebygd eiendomsteig innenfor gnr/bnr 186/1, som vist p\u00e5 skr\u00e5foto under. Eiendommen er i dag best\u00e5ende av kratt og villnis, og benyttes i stor grad som hageavfallsplass av beboere i omr\u00e5det. Flyfoto og kartutsnitt av eiendommen Plangrunnlag Eiendommen er omfattet av Bergen kommuneplanens arealdel 2018 - 2030, planidentifikasjon 65270000, tr\u00e5dt i kraft 19.06.2019. Eiendommen er vist som framtidig bebyggelse og anlegg \u2013 omr\u00e5de Y, ytre fortettingssone. Eiendommen er ogs\u00e5 omfattet av reguleringsplan 50290000, \u00c5sane. Tertnes, \u00d8vre Tertnes Hageby, tr\u00e5dt i kraft 23.02.1963. Reguleringsplanen har ingen bestemmelser knyttet til seg. Eiendommen er vist som 23. Felles areal (lekeareal). Nabovarsel Naboer og gjenboere er varslet i henhold til kravene i plan- og bygningsloven \u00a7 21-3. Ruth Valborg Morvik (\u00d8stre Tertnes\u00e5sen 13) er registret som d\u00f8d. Det er mottatt 5 merknader fra f\u00f8lgende naboer: - \u00c5del Clemetsen, eier av \u00d8stre Tertnes\u00e5sen 7 - Modestas Baika, eier av \u00d8stre Tertnes\u00e5sen 13 - Svein Mj\u00e5tveit, eier av \u00d8stre Tertnes\u00e5sen 19 - Monica S\u00e6thre, eier av \u00d8stre Tertnes\u00e5sen 11 - Rune Bergaas, eier av Tertnesvegen 30 \u00c5del Clemetsen, eier av \u00d8stre Tertnes\u00e5sen 7 Ansvarlig s\u00f8kers tilsvar til merknaden: Vi s\u00f8ker i denne omgang kun dispensasjon fra form\u00e5l og plankrav, og selve boligen vil bli oms\u00f8kt p\u00e5 et senere tidspunkt. Vi kan dermed ikke se at merknaden er relevant for denne s\u00f8knaden. Modestas Baika, eier av \u00d8stre Tertnes\u00e5sen 13 Ansvarlig s\u00f8kers tilsvar til merknaden: Som nevnt over s\u00f8ker vi i denne omgang kun om dispensasjon fra form\u00e5let i reguleringsplan og plankravet, og selve boligen vil bli oms\u00f8kt p\u00e5 et senere tidspunkt. Volumer p\u00e5 vedlagte tegninger vil derfor kun v\u00e6re retningsgivende. Svein Mj\u00e5tveit, eier av \u00d8stre Tertnes\u00e5sen 19 Ansvarlig s\u00f8kers tilsvar til merknaden: Vegen i omr\u00e5det er privat, og hvorvidt kommunen \u00f8nsker \u00e5 overta vegen, er ikke relevant for denne s\u00f8knaden. Monica S\u00e6thre, eier av \u00d8stre Tertnes\u00e5sen 11 Ansvarlig s\u00f8kers tilsvar til merknaden: Eier av Tertnes\u00e5sen 11 samtykker ikke til byggingen, uten n\u00e6rmere begrunnelse. Vi kan derfor ikke se at vi har noen forutsetning til \u00e5 svare ut merknaden ytterligere. Rune Bergaas, eier av Tertnesvegen 30 Ansvarlig s\u00f8kers tilsvar til merknaden: Nabo har ingen negativ merknad, men \u00f8nsker et samarbeid om vann- og avl\u00f8p. Utbygger er informert om dette, og en eventuell prosess vil foreg\u00e5 parallelt med denne s\u00f8knaden. Dispensasjon I og med at eiendommen er regulert som felles areal/lekeareal kreves dispensasjon fra form\u00e5l i gjeldende reguleringsplan for \u00e5 kunne oppf\u00f8re en bolig p\u00e5 eiendomsteigen. Tiltaket krever ogs\u00e5 dispensasjon fra plankravet i kommuneplanens arealdel \u00a7 3.1, da regulerings- planen er fra 1963, og er dermed ikke hjemlet i pbl 85 eller nyere, og tiltaket ikke faller inn under noen av unntaksbestemmelsene i \u00a7 3.3. Innledende stedsanalyse er utarbeidet og ligger vedlagt s\u00f8knaden. For at en dispensasjon skal kunne gis, krever plan- og bygningsloven \u00a7 19-2 at hensynene i bestemmelsen, eller hensynene i form\u00e5lsbestemmelsen ikke blir vesentlig satt til side. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Begrunnelse for dispensasjonene: 1. Form\u00e5l i reguleringsplan - felles areal (lekeareal) Hovedhensynet bak form\u00e5let fellesareal/lekeareal er \u00e5 ivareta at omr\u00e5det innehar tilstrekkelige friarealet og lekearealer. I en by som blir stadig tettere, er det viktig \u00e5 ta vare p\u00e5 friarealer og sikre tilgjengelige utearealer. I dette tilfellet er den regulerte parsellen best\u00e5ende av kratt og villnis, og brukes som hageavfallsplass, - og er i s\u00e5 m\u00e5te ikke spesielt godt egnet som lekeareal. Reguleringsplanen er vedtatt s\u00e5 langt tilbake som 1963. Intensjonen den gang var nok at arealet skulle benyttes som fellesareal (lekeareal) for rekkehusbebyggelsen som ble regulert inn i planen. Planen omfattet 21 rekkehus og et fellesareal for hele planomr\u00e5det. Arealet har siden reguleringsplanen ble vedtatt for snart 60 \u00e5r siden, ikke blitt opparbeidet som lekeplass. Hvert og et av rekkehusene innenfor reguleringsplanen har ogs\u00e5 egne utearealer som i hovedsak ligger s\u00f8rvendt. Eiendommen ligger ikke innenfor hensynssone eller innenfor omr\u00e5de med viktig naturinteresse. Offentlige kartdata fra Artsdatabanken er benyttet for \u00e5 unders\u00f8ke om det finnes naturtyper og arter det m\u00e5 tas hensyn til i omr\u00e5det. Artsdatabankens artskart viser ingen registreringer av truede arter som vil bli ber\u00f8rt av et byggetiltak p\u00e5 oms\u00f8kte tomt. Kartutsnittet viser r\u00f8dliste- og fremmedsartskategori i omr\u00e5det (Kart: Artsdatabanken) N\u00e5r det gjelder behovet for lekeareal, kan det nevnes at \u00c5stveit stadion og friidrettsanlegg ligger p\u00e5 \u00f8stsiden av vegen Botnane i \u00f8st. Selv om omr\u00e5det ikke kan defineres som n\u00e6rlekeplass ligger det s\u00e5 n\u00e6rt at det i stor grad kan ivareta det behovet et regulert friomr\u00e5de/lekeplass i \u00d8stre Tertnes\u00e5sen er ment \u00e5 ivareta. Det er ogs\u00e5 flere barnehager i n\u00e6rheten, den n\u00e6rmeste er kun 350 meter unna eiendommen, p\u00e5 \u00f8stsiden av idrettsanlegget. I tillegg er et stort omr\u00e5de nord for idrettsanlegget regulert som friluftsomr\u00e5de med opparbeidede stier, og vil kunne ivareta lek og fri utfoldelse i skog og mark. Hele dette omr\u00e5det ligger ogs\u00e5 skjermet fra trafikk og v\u00e6re trygt \u00e5 ferdes i, og vil kunne v\u00e6re tilpasset aktuelle aldersgrupper etter behov. \u00c5stveit stadion og friidrettsanlegg med tilh\u00f8rende friareal og barnehage Med bakgrunn i Bergen kommunes \u00f8nske om fortetting i sentrumsn\u00e6re str\u00f8k, og med kort avstand til alle serviceinstitusjoner og kollektivtransport, som gj\u00f8r at mange \u00f8nsker \u00e5 bosette seg i omr\u00e5det, mener vi at den \u00f8nskede eiendommen innehar de kvaliteter som skal til for \u00e5 v\u00e6re godt egnet som en boligtomt. Vi vurderer at en dispensasjon fra regulert fellesareal/lekeareal til boligform\u00e5l ikke vil tilsidesette hensynene bak form\u00e5let i planen. Arealet er ikke i bruk som lekeareal i dag, og parsellen er ikke opparbeidet i tr\u00e5d med plan, all den tid etter at reguleringsplanen ble vedtatt for 60 \u00e5r siden. Det finnes store arealer i n\u00e6romr\u00e5det som kan benyttes til lek, sport og friluftsliv kun et steinkast unna eiendommen. Fordelen med \u00e5 gi dispensasjon er at tomta blir utbygd p\u00e5 en god m\u00e5te, og at en f\u00e5r videre utvikling i omr\u00e5det. Vi vurderer at fordelene ved \u00e5 dispensere klart overstiger ulempene. 2. Plankravet i kommuneplanens arealdel \u00a7 3.1 Kommuneplanen angir i punkt i 3.1 (plankrav) at tiltak etter pbl \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Teigen er regulert i eldre reguleringsplan, og plankrav gj\u00f8r seg dermed gjeldende. Tiltaket ivaretar de fleste forholdene opplistet i KPA \u00a7 3.3 (tiltak som kan unntas fra plankravet) ved at den nye boligen s\u00f8kes oppf\u00f8rt innenfor ytre fortettingssone, med et ber\u00f8rt tomteareal p\u00e5 870 m2. Tiltaket vil medf\u00f8re liten \u00f8kning i trafikk, ettersom det kun vil bli to nye boenheter p\u00e5 eiendommen. Adkomst til eiendommen vil bli via \u00d8stre Tertnes\u00e5sen som er en privat veg, med avkj\u00f8ring fra den kommunale vegen Botnane. \u00d8kt bruk/endret bruk av avkj\u00f8rsel til kommunal veg, jf. vegloven vil bli avklart med Bymilj\u00f8etaten. Selv om eiendommen ligger innenfor gul st\u00f8ysone, vil dette v\u00e6re forhold man i dag har gode verkt\u00f8y for \u00e5 l\u00f8se med enkel st\u00f8yprosjektering. St\u00f8yvurdering/st\u00f8yprosjektering vil bli utf\u00f8rt i forbindelse med selve bygges\u00f8knaden for ny bolig p\u00e5 eiendomsparsellen. Utarbeidet stedsanalyse (vedlagt) viser at en utbygging som skissert vil forholde seg til st\u00f8rrelser/ h\u00f8yder i n\u00e6romr\u00e5det, og som dermed tar hensyn til naboer og nabolagets estetikk og boligtypologi. Det m\u00e5 imidlertid bemerkes at den nye bebyggelsen kun m\u00e5 sees p\u00e5 som veiledende, da selve bygget ikke er en del av denne s\u00f8knaden. N\u00e5r det gjelder bl\u00e5gr\u00f8nne strukturer, g\u00e5r det en \u00f8kologisk korridor \u00f8st for eiendommen. Den \u00f8kologiske korridoren ligger imidlertid utenfor tiltakseiendommen, og vil dermed ikke komme i konflikt med ny bolig. Kommuneldelplan for overvann viser avrenningslinjer over eiendommen. Hensyntaking av overvann vil bli h\u00e5ndtert i forbindelse med prosjektering av overvann i byggesaken. Eiendommen er vist med usikre grenser som gj\u00f8r at det er behov for \u00e5 klarlegge eiendomsgrenser i forbindelse med behandling av bygges\u00f8knaden. Dette vil bli utf\u00f8rt i forbindelse med utstikking og innm\u00e5ling av ny bolig. P\u00e5 bakgrunn av begrunnelsen over, og utarbeidet stedsanalyse som ligger vedlagt, vurderer vi at hensynet bak plankravet ikke blir vesentlig tilsidesatt ved \u00e5 dispensere, og at fordelene ved \u00e5 dispensere klart overstiger ulempene. Vi vurderer derfor at dispensasjonsvilk\u00e5rene i pbl \u00a7 19-2 oppfylles. Tiltaket N\u00e5r det gjelder bestemmelser i KPA 8.1 som g\u00e5r p\u00e5 den arkitektoniske utformingen av den nye (tomanns)boligen, vil dette bli redegjort for, og ivaretatt i forbindelse med selve bygges\u00f8knaden om ny bolig. Det samme gjelder ogs\u00e5 alle andre relevante tekniske problemstillinger. Vi viser til referat fra forh\u00e5ndskonferanse 11.08.2022, der det skrives at plan- og bygningsetaten vil innhente uttalelse fra andre myndigheter og faginstanser, i dette tilfellet Bymilj\u00f8etaten (veiforvaltning og naturforvaltning), samt Statsforvalteren i Vestland og Vestland fylkeskommune i forbindelse med dispensasjon fra plankrav. Vi viser til pbl \u00a7 21-5 og SAK10 \u00a7 6-2 Den kommunale bygningsmyndighetens samordningsplikt, og er kjent med at behandlingsfristen for s\u00f8knaden vil bli utvidet med 4 uker mens saken er p\u00e5 h\u00f8ring hos relevante andre myndigheter. Avslutningsvis \u00f8nsker vi \u00e5 informere om at det ikke er en egen s\u00f8knad for kun dispensasjon i s\u00f8knadsportalen Holte. For \u00e5 f\u00e5 sendt inn s\u00f8knaden krever systemet minst \u00e9n ansvarsrett, foruten S\u00d8K-funksjonen, og det er derfor lagt inn en ansvarsrett kalt Arkitektur, begrenset til innledende vurderinger/stedsanalyser i forbindelse med s\u00f8knad om dispensasjon for \u00e5 komme videre. Ved sp\u00f8rsm\u00e5l, ta gjerne kontakt p\u00e5 telefon 911 94 245 eller p\u00e5 e-post marianne.losen@norgeshus.no Vennlig hilsen for NORGESHUS AS Marianne Laanke Losen Ansvarlig s\u00f8ker "
}