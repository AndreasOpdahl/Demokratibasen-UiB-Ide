{
  "dokument_id": "91bc4780-432a-5036-a4b1-51ab17ec6f05",
  "doc_type": "case_attachment",
  "kommune": 5501,
  "tittel": "Epost - H\u00f8ringsuttalelse forskrift om skoleregler og skoledemokrati",
  "url": "https://innsyn.tromso.kommune.no/application/getMoteDokument?dokid=2001724134",
  "tekst": "From: \"Krokenfau\" <krokenfau@gmail.com> Sent: Mon, 6 May 2024 23:35:29 +0200 To: \"Postmottak Troms\u00f8 kommune\" <postmottak@tromso.kommune.no> Subject: 24/05680 \u2013 H\u00f8ringsuttalelse forskrift om skoleregler og skoledemokrati Kroken FAU har f\u00f8lgende h\u00f8ringsuttalelse til forskrift om skoleregler og skoledemokrati: I \u00a7 10- 4 og \u00a7 10-5 finner vi reglene om skoledemokratiet. Den nye loven nevner ikke foreldrer\u00e5d, samarbeidsutvalg og skolemilj\u00f8utvalg som dagens lov. Men loven har en bestemmelse om at foreldrene velger et arbeidsutvalg (FAU). Organiseringen av skoledemokratiet for \u00f8vrig og hvilke andre brukerorganer skolene skal ha tolker vi dithen skal bestemmes i den lokale forskriften. Dessverre ser vi ikke at Troms\u00f8 kommune har inkludert samarbeid med FAU i sitt forslag til lokal forskrift. Vi mener at FAU spiller en sentral rolle i skoledemokratiet, og det er avgj\u00f8rende at kommunen sikrer at lovens krav i henhold til \u00a7 10-4 blir oppfylt i den lokale forskriften. I forbindelse med den nye lokale forskriften har kommunen muligheten til \u00e5 legge til rette for et samarbeids- og medvirkningsniv\u00e5 i saker som ang\u00e5r flere skoler gjennom et kommunalt foreldreutvalg. En enhetlig organisering av FAU p\u00e5 alle skoler vil forenkle koordineringen av samarbeidet p\u00e5 et overordnet niv\u00e5. Med vennlig hilsen Heidi Solberg Leder av Kroken FAU "
}