{
  "dokument_id": "45e60f4e-9ea8-5098-be3f-6f6fe87d52d4",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr.1 fra Emil Julien Stautland Perron (MDG) om planarbeidet for Skolten / Bontelabo. Utvalg for finans, kultur og n\u00e6ring 09.01.24",
  "url": "https://bergen.kommune.no/politikere-utvalg/api/fil/bk360/9686008/Svar-pa-skriftlig-sporsmal-nr-1-fra-Emil-Julien-Stautland-Perron-MDG-om-planarbeidet-for-Skolten-Bontelabo-Utvalg-for-finans-kultur-og-naering-09-01-24",
  "tekst": " Seksjon for administrasjon Til Intern korrespondanse Bystyrets kontor V\u00e5r referanse: 2024/02770-3 Saksbehandler: Kristopher Ivan Straus Fra Dato: 23. januar 2024 Byr\u00e5d for finans Svar p\u00e5 skriftlig sp\u00f8rsm\u00e5l nr.1 fra Emil Julien Stautland Perron (MDG) om planarbeidet for Skolten / Bontelabo. Utvalg for finans, kultur og n\u00e6ring 09.01.24 Representanten Perron (MDG) har fremmet f\u00f8lgende skriftlige sp\u00f8rsm\u00e5l: \u00abI ekstraordin\u00e6r generalforsamling for havnen 21. juni 2023 kom det tydelig fram at Bergen havn har d\u00e5rlig tid med \u00e5 bygge en ny stor cruisehavn p\u00e5 Skolten, sitat fra sakspapirene: \u00abPLANARBEID SKOLTEN M\u00c5 STARTE H\u00d8STEN 2023. SKOLTEN / BONTELABO M\u00c5 KUNNE TA IMOT ALL CRUISETRAFIKK FRA 2027\u00bb Bergen havn mener at arbeidet med en ny cruisehavn er s\u00e5 viktig at de bruker b\u00e5de fet skrift og blokkbokstaver. Hvis Skolten ikke realiseres, vil ikke Dokken bli klar i tide til byutvikling, if\u00f8lge havnen. Representanten mener at bystyret burde v\u00e6rt tettere involvert i Skolten-prosessen, akkurat som med valget av Flesland. Det har vist seg \u00e5 v\u00e6re mye motstand mot Flesland-valget, samt at lokaliteten fremst\u00e5r umulig da det ikke lov \u00e5 bygge havn p\u00e5 tomten Bergen havn har kj\u00f8pt. B\u00e5de Flesland og Skolten som alternativer kom ikke s\u00e6rlig tydelig frem da Arealstrategien for Dokken ble behandlet. Begge lokalitetene ligger ogs\u00e5 utenfor selve Dokken-omr\u00e5de, som er det omr\u00e5det vedtakene i bystyret er gyldige for. Det er ikke rett frem \u00e5 anlegge en ny stor cruisehavn i Bergen sentrum, tett p\u00e5 verdensarven, festningsanlegget m.m. Selv om det er satt av areal i KPA til havn, er det ikke utfordringer man b\u00f8r ta for lett p\u00e5. Skolten er blant annet innenfor buffersonen for verdensarvstedet Bryggen, mer havnevirksomhet vil ytterligere forringe siktlinjer fra sj\u00f8/land/festningsanlegg, det skal fylles ut, og det m\u00e5 utredes konsekvenser for kulturmilj\u00f8, livet under vann m.m. Byantikvaren har ogs\u00e5 advart om kompleksitet i reguleringsarbeidet i media. Det er en risiko for flere innsigelser ved h\u00f8ring av en detaljreguleringsplan, i tillegg til at bystyret kan g\u00e5 imot selve planen n\u00e5r den kommer til behandling. Dette tatt i betraktning er representanten sp\u00f8rrende til status for Skolten/Bontelabo og Bergen havn sitt arbeid. Sp\u00f8rsm\u00e5l til byr\u00e5den: Er planarbeidet for Skolten i gang? Hvis ja, p\u00e5 hvilket stadium i planprosessen er man? Hvem har ansvar for \u00e5 drive planarbeidet fremover? Finnes det en fremdriftsplan for planarbeidet med Skolten, inkludert en oversikt over milep\u00e6lene i en detaljreguleringsprosess? Hva er konsekvensene om arbeidet med realisering av ny havn p\u00e5 Skolten blir forsinket og/eller bystyret sier nei? Vil byr\u00e5det fremme en sak om ny cruisehavn p\u00e5 Skolten til bystyret for \u00e5 forankre arbeidet til havnen?\u00bb Svar fra byr\u00e5den: Sp\u00f8rsm\u00e5let om et reguleringsplanarbeid for Skolten ble h\u00e5ndtert av det forrige byr\u00e5det, og dav\u00e6rende finansbyr\u00e5d Per-Arne H. Larsen besvarte et muntlig sp\u00f8rsm\u00e5l om saken og prosessen i bystyrem\u00f8tet 31. mai 2023 (muntlig sp\u00f8rsm\u00e5l nr. 51). S\u00e5 vidt byr\u00e5den kan erindre, ble det der informert om at en utvidelse av cruisekaien p\u00e5 Skolten har v\u00e6rt pekt p\u00e5 som en mulighet i dokumentene som fulgte arealstrategien, uten at sp\u00f8rsm\u00e5let ble konkret diskutert eller konkludert p\u00e5 under bystyrets behandling av den saken. Larsen svarte imidlertid i bystyrem\u00f8tet i mai 2023 at byr\u00e5det s\u00e5 positivt p\u00e5 havneselskapets oppstart av planarbeid for Skolten. Det nye byr\u00e5det har s\u00e5 langt ikke behandlet saker eller v\u00e6rt i konkret dialog med Bergen havn AS om det videre utviklingsarbeidet for havnearealene p\u00e5 Skolten. Det er imidlertid naturlig at status for dette arbeidet blir tema p\u00e5 eierm\u00f8ter med havneselskapet i 2024. Byr\u00e5den er derimot kjent med at Bergen Havn AS har startet opp arbeidet, og avholdt veiledningsm\u00f8te med kommunen i november 2023. Det er imidlertid liten tvil om at utflyttingen b\u00e5de av cruisetrafikken og fergetrafikken fra Dokken og Jekteviken blir krevende sp\u00f8rsm\u00e5l i det videre arbeidet med flytting av havnen. Hvis Dokken skal frigj\u00f8res helt fra denne trafikken, og Bergen samtidig skal opprettholde cruisetrafikken p\u00e5 det niv\u00e5et bystyret har bestemt i tidligere saker, er ikke byr\u00e5den kjent med andre alternativer til en utvikling av Skolten som cruisekai. Det er imidlertid bystyret som vedtar reguleringsplaner, s\u00e5 det er bystyret som i siste instans vil avgj\u00f8re om Skolten skal videreutvikles til dette form\u00e5let. Reguleringsplanarbeidet er da en n\u00f8dvendig prosess for \u00e5 gi bystyret beslutningsgrunnlag i saken. Eivind K. N\u00e6vdal-Bolstad - Byr\u00e5d for finans Dokumentet er godkjent elektronisk. "
}