{
  "dokument_id": "fdb29c51-60f3-5032-8e3b-b43d924d07cc",
  "doc_type": "case_presentation",
  "kommune": 5501,
  "tittel": "Digitalisering i skolen - digitale l\u00e6remiddel, skjermbruk og regulering av mobiltelefoner",
  "url": "https://innsyn.tromso.kommune.no/application/getMoteDokument?dokid=2001852949",
  "tekst": "Arkivsaksnr. 24/16893-1 Saksbehandler Marit Gjendemsj\u00f8 Talberg Saksgang M\u00f8tedato Oppvekst- og utdanningsutvalget 01.11.2024 Digitalisering i skolen - digitale l\u00e6remiddel, skjermbruk og regulering av mobiltelefoner Kommunedirekt\u00f8rens innstilling til vedtak: Oppvekst- og utdanningsutvalget tar utredningen om digitalisering, skjermbruk og regulering av mobiltelefoner i skolen til orientering. Stig Tore Johnsen Kari Henriksen Kommunedirekt\u00f8r Direkt\u00f8r, avdeling for oppvekst, utdanning og kultur 1 Hva saken gjelder Oppvekst- og utdanningsutvalget ber i vedtak 11/24 om at administrasjonen utreder og leverer en sak om skjermbruk, mobiltelefoner og digitalisering i skolen. Saken skal danne et faktagrunnlag for videre diskusjon. Saksutredning Teknologisk utvikling og digitalisering g\u00e5r i raskt tempo, og dette preger ogs\u00e5 skolen i \u00f8kende grad. I dagens samfunn er digital kompetanse blitt en grunnleggende forutsetning for \u00e5 lykkes b\u00e5de i utdanning, arbeidsliv og som aktiv samfunnsborger. L\u00e6replanverket Kunnskapsl\u00f8ftet 2020 (LK20) stiller tydelige krav til bruk av digital teknologi i undervisningen. Den nye teknologien skaper nye rammebetingelser og utfordringer for skolens virksomhet. Samtidig som digitaliseringen av skolen skyter fart, er det et \u00f8kende behov for kunnskap om hvilke konsekvenser \u00f8kt skjermbruk har for barn og unge, b\u00e5de med hensyn til l\u00e6ring og l\u00e6ringsmilj\u00f8. Selv om det finnes mye forskning p\u00e5 digitalisering og skjermbruk blant barn og unge, er det fortsatt mange ubesvarte sp\u00f8rsm\u00e5l. Det er ikke gjort forskning p\u00e5 feltet i Troms\u00f8skolen, og vi er derfor n\u00f8dt til \u00e5 forholde oss til nasjonal og internasjonal forskning og tallmateriale. Strategi for innkj\u00f8p av l\u00e6remidler i Troms\u00f8skolen 2022-2025 L\u00e6replanen Kunnskapsl\u00f8ftet 2020 tr\u00e5dte i kraft h\u00f8sten 2020, noe som skapte behov for oppdatering av l\u00e6remidlene i Troms\u00f8skolen. Kommunen bevilget i 2023 og 2024 ekstra midler til innkj\u00f8p av b\u00e5de trykte og digitale l\u00e6remidler i forbindelse med implementeringen av den nye l\u00e6replanen, LK20. I forbindelse med implementeringen av Fagfornyelsen ble det utarbeidet strategier for innkj\u00f8p av l\u00e6remidler. Tidligere gjorde skolene egne vurderinger ved valg og innkj\u00f8p, men den nye strategien skiller mellom digitale og trykte l\u00e6remidler. Skolene f\u00e5r fortsatt ansvar for anskaffelse av trykte l\u00e6remidler, mens innkj\u00f8p av digitale l\u00e6remidler i st\u00f8rre grad sentraliseres. Troms\u00f8 kommune har inng\u00e5tt kommunelisenser for enkelte digitale l\u00e6remidler, men gir hver skole mulighet til \u00e5 velge egne digitale l\u00e6remidler etter at skoleeier har gjennomf\u00f8rt n\u00f8dvendige utredninger og vurderinger i henhold til lovkrav. Denne sentraliseringen gir \u00f8konomiske fordeler, med kommuneavtaler som kan gi 10-20 prosent avslag i pris per lisens. Strategien skal sikre mer likhet mellom skolene, slik at elevene i Troms\u00f8skolen f\u00e5r tilgang til de samme digitale l\u00e6remidlene uavhengig av skole. Troms\u00f8 kommune har gjort sentrale innkj\u00f8p av Gyldendal Skolestudio for elever p\u00e5 1.-7. trinn og Aschehoug A-univers for elever p\u00e5 8.-10. trinn. Kommunen har ogs\u00e5 kommunale lisenser til Microsoft 365, Creaza, M+, Clarify, Kartleggeren, Conexus Engage, Klassetrivsel, IntoWords og Elevkanalen. I tillegg har kommunen investert i Skolon, en tjeneste som samler digitale l\u00e6remidler p\u00e5 ett sted, med mulighet for hver skole \u00e5 gj\u00f8re egne innkj\u00f8p av godkjente tjenester. Skolon tilbyr ogs\u00e5 statistikk p\u00e5 bruken av ulike l\u00e6remidler og verkt\u00f8y i Troms\u00f8skolen, forutsatt at elevene og l\u00e6rerne f\u00e5r tilgang til verkt\u00f8yene via plattformen. Digitale l\u00e6remidler og personvern Kommunen har ansvar for \u00e5 sikre personvernet og informasjonssikkerheten i de tjenestene som benyttes i skolen. Skoleeier er ansvarlig for at anskaffelser av digitale l\u00e6remidler og tjenester 2 skjer i samsvar med gjeldende lovverk for offentlige anskaffelser og ivaretakelse av personvern. Anskaffelser krever tid og kompetanse innen offentlig anskaffelse, inng\u00e5else av databehandleravtaler, teknisk tilrettelegging, samt gjennomf\u00f8ring av risiko- og s\u00e5rbarhetsvurderinger (ROS) og konsekvensutredninger for personvern (DPIA). Alle digitale tjenester som benyttes i skolen m\u00e5 godkjennes av skoleeier. Utdanningsdirektoratets fellesl\u00f8sning for sikker innlogging og datadeling, FEIDE, benyttes for \u00e5 gi elever og l\u00e6rere trygg tilgang til en rekke tjenester fra ulike leverand\u00f8rer. Gjennom FEIDE deles informasjon om brukerens tilknytning til skoleeier, skole, klasse og undervisningsgrupper p\u00e5 en sikker m\u00e5te. Det skal ikke opprettes brukerkontoer til elever utenom FEIDE. For \u00e5 gi elever og foreldre oversikt over hvilke opplysninger som deles med tjenestene, er det utarbeidet personvernerkl\u00e6ringer for de digitale verkt\u00f8y som brukes i Troms\u00f8skolen. I henhold til oppl\u00e6ringsloven \u00a7 27-1 skal kommunen s\u00f8rge for at elevene ikke utsettes for reklame som kan skape kommersielt press eller p\u00e5virke deres holdninger og verdier. Ingen av de anskaffede tjenestene inneholder reklame. Selv om de digitale tjenestene kommunen anskaffer er sikre, vil elevene fortsatt ha tilgang til internett gjennom sine digitale enheter. Kommunen har ikke innf\u00f8rt sperrer for nettsider, og l\u00e6rere m\u00e5 derfor f\u00f8lge opp elevene under bruk av PC eller andre digitale enheter. L\u00e6rerne m\u00e5 gj\u00f8re pedagogiske vurderinger av hvilke verkt\u00f8y de \u00f8nsker \u00e5 benytte i undervisningen. Skolene har ansvar for \u00e5 skape trygge digitale omgivelser samtidig som de skal forberede elevene p\u00e5 det digitale livet. Eleven kan derfor m\u00f8te p\u00e5 reklame ved bes\u00f8k p\u00e5 nettsider utenom de digitale innkj\u00f8pte tjenestene. Eksempler p\u00e5 dette kan v\u00e6re nyhetskanaler som VG og Dagbladet, eller sosiale medier som YouTube. Bruken av digitale enheter reguleres ogs\u00e5 i fellesreglene for Troms\u00f8skolen, hvor det blant annet st\u00e5r at elevene skal praktisere god digital d\u00f8mmekraft og f\u00f8lge regler for bruk av digitale enheter, og at det ikke aksepteres at elever opps\u00f8ker sider med innhold av rasistisk, nazistisk, pornografisk eller p\u00e5 annen m\u00e5te krenkende karakter p\u00e5 skolens digitale enheter og nettverk. Avdeling for IT informerer om at dersom det settes sperrer for enkelte nettsteder, m\u00e5 dette gjelde for alle brukere p\u00e5 det kommunale nettverket, da det ikke er anledning til individuell styring av sperringene. Digital dekning og bruk av digitale l\u00e6remidler i Troms\u00f8skolen Troms\u00f8 kommune har fra 5. trinn og oppover en-til-en dekning med PC-er, initiert og finansiert av skoleeier. Flere skoler har ogs\u00e5 en-til-en dekning for 1. til 4. trinn, der iPad er vanligst p\u00e5 1. og 2. trinn, mens PC-er benyttes i h\u00f8yere trinn. Den d\u00e5rligste dekningen i Troms\u00f8skolen er estimert til to-til-en dekning. Under f\u00f8lger en oversikt over antall elever med tilgang til egen digital enhet (en-til-en dekning) (GSI, 2023): 3 Antall elever med tilgang til egen digital enhet (en-til-en dekning) En elev registreres kun en gang, ved flere typer velg den som er mest i bruk. Tilgang til private digitale enheter hjemme skal ikke registreres. Sum 1.-10. Elever fordelt p\u00e5 \u00e5rstrinn \u00e5rstrinn 1. 2. 3. 4. 5. 6. 7. 8. 9. 10. 16 B\u00e6rbar PC eller MAC GK 45 64 395 442 742 718 592 865 797 846 5 506 17 Chromebook GK 0 0 0 0 0 0 0 0 7 14 21 18 Nettbrett (iPad eller andre) GK 269 279 108 36 35 42 42 0 0 0 811 19 Andre digitale enheter GK 0 0 0 0 0 0 1 0 0 0 1 20 Ikke tilgang p\u00e5 egen digital enhet GK 432 423 298 283 3 1 187 0 0 0 1 627 21 Sum GK 746 766 801 761 780 761 822 865 804 860 7 966 22 Elevtall hentet fra ramme A GK 746 766 801 761 780 761 822 865 804 860 7 966 *Av oversikten er det 187 elever som ikke har tilgang til PC p\u00e5 7.trinn. Dette baserer seg p\u00e5 feilf\u00f8ring. Alle elever p\u00e5 7.trinn har tilgang til egen PC. Bruken av digitale enheter i grunnoppl\u00e6ringen kan m\u00e5les gjennom innlogginger i FEIDE og Skolon, men dette gir ikke et fullstendig bilde av bruken. Kommunen kan ikke innhente data om hvilke nettsider elevene bes\u00f8ker i l\u00f8pet av skoledagen, og antall innlogginger sier ikke noe om estimert tid. Dagens statistikk viser at Skolon er lite i bruk, og at l\u00e6remidler ofte n\u00e5s direkte utenom plattformen, noe som gj\u00f8r det utfordrende \u00e5 benytte statistikken fra Skolon. Fra FEIDE kan vi se antall innlogginger i ulike tjenester, men vi kan ikke skille mellom elevinnlogginger og l\u00e6rerinnlogginger. Vi har hentet statistikk fra to m\u00e5neder som kan anses som representative, uten for mange fridager. I april 2024 var det totalt 105 994 innlogginger i Troms\u00f8 kommune gjennom FEIDE, og i september 2024 var tallet 103 642. Blant de fem mest brukte tjenestene finner vi kommunens sentralinnkj\u00f8pte l\u00e6reverk. Vi har ikke mulighet til \u00e5 innhente data om hvor mye tid en elev eller l\u00e6rer benytter digitale tjenester, og kan derfor ikke estimere hvor mye tid en gjennomsnittselev bruker p\u00e5 digitale l\u00e6remidler. If\u00f8lge PISA 2022 bruker norske elever i gjennomsnitt digitale ressurser i l\u00e6ringsaktiviteter i 3,1 timer per dag og til fritidsaktiviteter i 0,8 timer per dag (OECD, PISA 2022). Resultater fra PISA 2022 plasserer Norge blant landene med h\u00f8yest bruk av digitale ressurser i skolen. Antall timer med bruk av Antall timer hvor digitale digitale ressurser til l\u00e6ring i ressurser brukes til skolen fritidsaktiviteter i skolen Danmark* 3,8 0,7 Norge 3,1 0,8 Sverige 3,0 1,1 Island 3,0 0,7 Australia* 2,9 1,0 New Zealand* 2,8 1,0 Finland 2,7 1,4 Italia 2,6 1,7 Litauen 2,4 1,3 4 Korea 2,2 1,2 Latvia* 2,2 1,6 Nederland* 2,1 1,1 OECD gjennomsnitt 2,0 1,1 Helsedirektoratet har utarbeidet faglige r\u00e5d om skjermtid, med fokus p\u00e5 \u00e5 skille mellom passiv og aktiv skjermtid. Det p\u00e5pekes at anbefalingene om begrenset skjermtid ikke skal hindre pedagogisk bruk av digitale hjelpemidler i skolen. Utover dette anbefaler direktoratet \u00e5 begrense tiden i ro, s\u00e6rlig med hensyn til passiv skjermtid p\u00e5 fritiden (Helsedirektoratet, 2022b). Kostnadsanalyse av trykte og digitale l\u00e6remidler i Troms\u00f8skolen Det er utfordrende \u00e5 gi et presist kostnadsbilde av trykte versus digitale l\u00e6remidler, da det finnes mange tilbydere og varierte m\u00e5ter \u00e5 kombinere l\u00e6remidler p\u00e5. I tillegg benyttes ofte trykte og digitale ressurser sammen i undervisningen. I grafen nedenfor at vi tatt utgangspunkt i b\u00f8ker og digitale lisenser fra Gyldendal. Et komplett sett med trykte b\u00f8ker for trinnene 1 til 10 i fagene norsk, engelsk, matematikk, naturfag, samfunnsfag og KRLE koster cirka 35 000 kroner. B\u00f8kene estimeres \u00e5 m\u00e5tte skiftes ut hvert 7. \u00e5r. N\u00e5r det gjelder digitale l\u00e6remidler, tilbyr Gyldendal en lisenskostnad p\u00e5 612,5 kroner per elev per \u00e5r. Denne kostnaden inkluderer digital tilgang til l\u00e6reb\u00f8ker, l\u00e6rerveiledning, kopioriginaler og ressurser for flere praktiske fag. I tillegg m\u00e5 det anskaffes enheter som disse l\u00e6remidlene kan brukes p\u00e5, for eksempel PC-er som koster 4 500 kroner ekskl. mva. og som byttes ut hvert 3. \u00e5r. PC-er som er intakte etter 3 \u00e5r, kan rulleres ned til lavere trinn eller brukes som l\u00e5ne-PC- er. I Troms\u00f8skolen kj\u00f8per vi inn PCer til elever p\u00e5 5. og 8.trinn. Grafen viser hvordan kostnadene for trykte og digitale l\u00e6remidler akkumuleres over en 10- Kostnadsbilde for trykte og digitale l\u00e6remidler 80000 70000 60000 Kostnad (NOK) 50000 40000 30000 20000 10000 0 1 2 3 4 5 6 7 8 9 10 \u00c5r Kumulativ kostnad for trykte l\u00e6remidler Kumulativ kostnad for digitale l\u00e6remidler \u00e5rsperiode for \u00e9n elev i grunnskolen (1. til 10. trinn). 5 Den akkumulerte kostnaden for trykte l\u00e6remidler er h\u00f8yere ved bytte, mens digitale l\u00e6remidler medf\u00f8rer lavere \u00e5rlige kostnader, men med ekstra utgifter for PC-innkj\u00f8p. I l\u00f8pet av 10- \u00e5rsperioden vil den totale kostnaden for de to alternativene utvikle seg ulikt. Det er ogs\u00e5 verdt \u00e5 merke seg at digitale l\u00e6remidler kontinuerlig oppdateres, mens trykte b\u00f8ker m\u00e5 kj\u00f8pes p\u00e5 nytt for \u00e5 v\u00e6re oppdaterte. I tillegg kan digitale l\u00e6remidler gi tilgang til flere verkt\u00f8y og ressurser enn bare en bok, noe som ikke alltid lar seg sammenligne direkte med trykte alternativer. Konsekvenser av skjermbruk i skolen Regjeringen har nedsatt et utvalg som skal gi bedre kunnskapsgrunnlag om hvordan barn og unges skjermbruk i barnehage, skole og fritid p\u00e5virker helse, livskvalitet, l\u00e6ring og oppvekst. Skjermbrukutvalget har i sitt temanotat sammenstilt forskningsfunn om hvordan skjerm p\u00e5virker undervisningspraksis, hvordan skjermbruk kan p\u00e5virke elevenes lese- og skriveferdigheter, og konsekvenser av mobilbruk i skolen. Endelige anbefalinger og tiltak leveres 1.11.24. Vi vet at skjermbruk i norske skoler har \u00f8kt p\u00e5 relativ kort tid. De fleste elever, ogs\u00e5 i Troms\u00f8, har tilgang p\u00e5 egen digital enhet og digitale l\u00e6remidler er vanlig i skolen. Forskningen som Skjermbrukutvalget viser til, viser en tendens til at elevene jobber mer alene og at det er mindre helklasseundervisning i klasserom som har en-til-en dekning av digitale enheter. Vi vet ikke konsekvensene av \u00f8kt alenearbeid for elevenes l\u00e6ring og trivsel, men kan anta at det kan virke demotiverende for noen. Samtidig opplever elever at digitale enhetene kan gj\u00f8re fagene mer interessante og at det er mulig \u00e5 tilpasse aktiviteter etter deres behov. Studier peker p\u00e5 behov for undervisningspraksiser som er tilpasset og utnytter potensialet i digitale enheter. Digitale enheter har egenskaper som kan bidra til \u00e5 forstyrre elevenes l\u00e6ring, og utfordre deres evne til konsentrasjon og oppmerksomhet. Det er behov for \u00e5 vurdere n\u00e5r det er hensiktsmessig \u00e5 benytte digitale enheter, og n\u00e5r det er hensiktsmessig \u00e5 benytte blyant og papir. L\u00e6rerne er den viktigste enkeltfaktoren for \u00e5 utnytte mulighetene med digitalisering i skolen, og det er l\u00e6reren som er avgj\u00f8rende for om kvaliteten ved digital undervisning bli utnyttet eller ikke. Forskning viser at leseforst\u00e5elsen er bedre p\u00e5 papir n\u00e5r vi leser sammenhengende informasjonstekster. Ved lesing p\u00e5 skjerm leser en mer overfladisk, og konsentrerer seg ikke i like stor grad som ved lesing p\u00e5 papir. Det kan ogs\u00e5 v\u00e6re flere forstyrrelser p\u00e5 skjerm, som kan v\u00e6re s\u00e6rlig utfordrende for barn og unge som m\u00e5 \u00f8ve p\u00e5 ferdigheter som evnen til utholdenhet og konsentrasjon. For de som er gode til \u00e5 lese, ser valg av skjerm eller papir ut til \u00e5 spille en mindre rolle. Elevene med lave leseferdigheter har mindre utbytte av \u00e5 lese p\u00e5 skjerm. Samtidig kan enkelte med l\u00e6ringsutfordringer ha god nytte av \u00e5 lese p\u00e5 skjerm for \u00e5 trene tekniske leseferdigheter, fordi skjermen gir muligheter som papiret ikke gir. Dette kan v\u00e6re avstand mellom ord, tekstst\u00f8rrelse, kontrast osv. Det er delte funn om barn b\u00f8r l\u00e6re \u00e5 skrive for h\u00e5nd eller p\u00e5 tastatur. H\u00e5ndskrift kan forbedre finmotorikk og kognitive evner, mens tastatur kan motivere noen elever. Forskning viser ingen forskjell i utvikling av skriveferdigheter mellom de to metodene i begynneroppl\u00e6ringen. Studiene har imidlertid ikke sett p\u00e5 langsiktige effekter eller p\u00e5virkning p\u00e5 kognitive evner. For eldre elever kan KI og prediktiv skriving p\u00e5virke ferdighetene, s\u00e6rlig p\u00e5 ungdomstrinnet og videreg\u00e5ende. Digitaliseringen vil sannsynligvis endre hvilke skriveferdigheter som blir viktige i framtiden, men mange sp\u00f8rsm\u00e5l er fortsatt ubesvart. Folkehelseinstituttet (FHI) p\u00e5peker at det mangler gode studier som kan vise en direkte sammenheng mellom skjermbruk og negative konsekvenser for barns og unges utvikling og 6 fysiske helse. Forskningen FHI har vurdert, er usikker og mangelfull n\u00e5r det gjelder hvordan skjermbruk p\u00e5virker barns evne til \u00e5 forst\u00e5 og regulere f\u00f8lelser, deres selvbilde og familietilknytning. Det samme gjelder for effekter p\u00e5 aggresjon, oppmerksomhet og atferdsproblemer. Det kan v\u00e6re en sammenheng mellom over tre timers skjermtid daglig og korsrygg- eller muskelskjelettsmerter, samt hodepine, s\u00e6rlig hos gutter. Undervisningspraksis ved bruk av digitale l\u00e6remidler I GEPP-prosjektet (Gode eksempler p\u00e5 praksis) observerte forskere undervisning i 20 klasserom i fem ulike kommuner, der felles for alle var en-til-en-dekning p\u00e5 digitale enheter. Prosjektet unders\u00f8kte blant annet hvordan klasserommene ble organisert. Tidligere forskning har vist at l\u00e6rerens evne til \u00e5 variere tiln\u00e6rmingen til fagstoff og undervisningsorganisering kan ha stor innvirkning p\u00e5 elevenes l\u00e6ringsutbytte. L\u00e6rere som mestrer variasjon i arbeidsformer, kan skape et mer positivt l\u00e6ringsmilj\u00f8. I norske studier har helklasseundervisning lenge v\u00e6rt dominerende, men selvstendig arbeid \u2013 b\u00e5de individuelt og i grupper \u2013 har blitt mer vanlig i nyere tid. GEPP-prosjektet fant at det er stor variasjon i hvordan undervisningen blir organisert i klasserom med en-til-en-dekning av digitale enheter. Individuelt arbeid var den mest brukte arbeidsformen, fulgt av gruppearbeid. L\u00e6rerne tilpasset timene til den konteksten de arbeidet i, og ofte lot de elevene velge mellom \u00e5 arbeide p\u00e5 papir eller skjerm, samt hvilke kilder og ressurser de \u00f8nsket \u00e5 bruke. Elevene hadde varierende grad av mestring med denne friheten. Analysene av undervisnings\u00f8ktene viste at l\u00e6reboka fortsatt spiller en rolle i enkelte timer, men den brukes ofte i kombinasjon med digitale verkt\u00f8y og l\u00e6ringsressurser. Elevene benyttet b\u00e5de digitale l\u00e6remidler og mer standardiserte applikasjoner som Word. Selv om digitale verkt\u00f8y var fremtredende, ble det ogs\u00e5 observert prosjekter og oppgaver som bevisst kombinerte analoge og digitale ressurser. Prosjektet viste videre at l\u00e6rerne bygger et \"hybridunivers\" av l\u00e6remidler, hvor de kombinerer ulike kilder fra l\u00e6reb\u00f8ker og digitale ressurser, tilpasset elevenes behov. For \u00e5 dele dette med elevene brukte l\u00e6rerne applikasjoner som OneNote. Intervjuer med l\u00e6rerne viste at de ga hyppige tilbakemeldinger til elevene gjennom digitale plattformer, noe som bidro til en mer interaktiv l\u00e6ringsprosess. Mobilbruk i skolen Den 15. mai 2020 vedtok Oppvekst- og utdanningsutvalget at Troms\u00f8 kommune ikke skulle innf\u00f8re mobilfrie skoler, men heller satse p\u00e5 en \"mobilbevisst\" tiln\u00e6rming. I fellesreglene for Troms\u00f8skolen st\u00e5r det f\u00f8lgende om mobilbruk: God oppf\u00f8rsel inkluderer: \u2022 Utvise digital d\u00f8mmekraft og f\u00f8lge regler for bruk av digitale enheter. Uakseptabel oppf\u00f8rsel inkluderer: \u2022 Dele bilder, videoer eller lydopptak av andre elever eller ansatte uten samtykke. \u2022 Opps\u00f8ke eller publisere innhold som er rasistisk, nazistisk, pornografisk eller krenkende via skolens digitale enheter og nettverk. \u2022 Forstyrre undervisningen ved bruk av elektroniske enheter. 7 Tiltakene som kan benyttes ved regelbrudd p\u00e5 mobilregler er midlertidig inndragning av mobil/smartklokke dersom de brukes i strid med de lokale skoleregler, for eksempel dersom mobilen brukes til \u00e5 fotografere og/eller gj\u00f8re lydopptak av andre elever. Det kan gjennomf\u00f8res uformell tilsnakk, eller veiledningssamtaler med eleven, og det kan gis advarsel til elever og/eller foreldre. De er mulig \u00e5 sette ned orden og/eller oppf\u00f8rsels-karakter, og elever kan bortvises fra enkelttimer og inntil 3 dager. Kommunen praktiserer en mobilbevisst tiln\u00e6rming, men hver enkelt skole har frihet til \u00e5 innf\u00f8re strengere regler i sine egne skolereglement. Per i dag har tre skoler i Troms\u00f8 ingen egne regler for mobilbruk; to av disse er i prosess med \u00e5 utarbeide strengere retningslinjer, mens \u00e9n avventer kommunale retningslinjer. De fleste skolene samler inn mobiltelefoner ved starten av skoledagen og returnerer dem ved skoledagens slutt. Fire skoler krever at medbrakte mobiltelefoner forblir avsl\u00e5tt i sekken, og tre skoler har innf\u00f8rt totalforbud mot mobiltelefoner. Mobiltelefoner anses ikke som en del av skolens l\u00e6remidler eller digitale verkt\u00f8y. Dette kan utfordre prinsippet om gratis utdanning hvis elever blir p\u00e5lagt \u00e5 bruke egne telefoner. Dersom l\u00e6rere tillater mobiltelefonbruk i undervisningen, m\u00e5 elevene kunne velge en kommunal digital enhet som alternativ. Vi vet at mobiltelefoner likevel blir brukt i undervisningen til enkelte form\u00e5l, som \u00e5 delta i Kahoot, ta bilder eller lytte til musikk. Skjermbrukutvalgets ekspertgruppe, best\u00e5ende av 14 ungdommer, har ogs\u00e5 rapportert at de bruker mobilen til ulike aktiviteter, som \u00e5 finne informasjon, gj\u00f8re quizer, h\u00f8re p\u00e5 musikk og holde kontakt med venner. Det finnes forel\u00f8pig lite forskning p\u00e5 effekten av mobilregler i skolen, og det er derfor vanskelig \u00e5 trekke klare konklusjoner om virkningen. De studiene som eksisterer, antyder at strenge mobilregler kan ha en positiv effekt p\u00e5 b\u00e5de skoleprestasjoner og reduksjon av mobbing, spesielt blant jenter og lavt presterende elever. Samtidig kan totalforbud virke mot sin hensikt, da det kan v\u00e6re vanskelig \u00e5 h\u00e5ndheve, s\u00e6rlig blant eldre elever. Utdanningsdirektoratet leverte v\u00e5ren 2024 r\u00e5d om regulering av mobiltelefoner og smartklokker i skolen. De anbefaler streng regulering av mobiltelefonbruk b\u00e5de i undervisningen og i friminuttene p\u00e5 barneskolen. P\u00e5 ungdomsskolen anbefales det strenge regler for mobilbruk i undervisning, mens friminuttene b\u00f8r v\u00e6re mobilfrie som hovedregel. Ytterligere regulering av mobiltelefoner og smartklokker vil bli behandlet i en sak om skoleregler, der mobilbruk kan reguleres. Arbeidet med nye skoleregler er p\u00e5begynt og forventes ferdigstilt v\u00e5ren 2025, med h\u00f8y grad av elevmedvirkning fra skolene i Troms\u00f8. Konklusjon Digitaliseringen i skolen har b\u00e5de har fordeler og utfordringer. P\u00e5 den ene siden gir digitale l\u00e6remidler og en-til-en-dekning p\u00e5 digitale enheter mulighet til \u00e5 tilpasse undervisningen, \u00f8ke elevenes digitale kompetanse, og gj\u00f8re undervisningen mer interaktiv. P\u00e5 den andre siden finnes det sp\u00f8rsm\u00e5l knyttet til konsekvensene av skjermbruk for elevenes l\u00e6ring, trivsel, og helse. Forskning viser at skjermbruk kan p\u00e5virke elevers konsentrasjon og leseforst\u00e5else negativt, samtidig som det finnes behov for mer kunnskap om langsiktige effekter. L\u00e6rerne er den viktigste enkeltfaktoren for \u00e5 utnytte mulighetene med digitalisering i skolen. Mobiltelefoner reguleres gjennom en mobilbevisst tiln\u00e6rming. De fleste skolene i Troms\u00f8 har regulert bruken ytterligere. Arbeidet med nye skoleregler ferdigstilles v\u00e5ren 2024. 8 Vedtakskompetanse Oppvekst- og utdanningsutvalget Vedlegg 9 "
}