{
  "dokument_id": "71b4a813-bd50-5065-adc5-9a2e6678b6d6",
  "doc_type": "case_presentation",
  "kommune": 4601,
  "tittel": "Haukeland skole. Oppgradering. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9541200/Framstilling-Haukeland-skole-Oppgradering-Gjennomforingsvedtak",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/40937-2 Haukeland skole. Oppgradering. Gjennomf\u00f8ringsvedtak Hva saken gjelder: Haukeland skole har behov for oppgradering for \u00e5 sikre tilstrekkelig elevkapasitet. Det skal bygges nytt tilbygg i regi av Etat for utbygging (EFU). Bystyret vedtok gjennomf\u00f8ring av kapasitetsutvidelsen den 20. mai 2021 i sak 171/21. I tillegg til nybygget m\u00e5 hovedbygget, som er fra 1975, sammen med gymbygget, tilpasses til dagens behov. Denne saken gjelder prosjektet tilknyttet den gamle skoledelen. Fagetatens vurdering og anbefaling: Tiltaket p\u00e5 hovedbygget vil gjennomf\u00f8res av Etat for bygg og eiendom (EBE), og vil bl.a. best\u00e5 av innvendig oppgradering av overflater, nytt ventilasjonsanlegg, nye innvendige brannd\u00f8rer, ny belysning, tilpasning av detektorer, gulvbelegg og VVS-anlegg for nytt kj\u00f8kken. Skolekj\u00f8kkenet flyttes til 2. etg. ved ny gangbru slik at det f\u00e5r en sentral beliggenhet mellom eksisterende bygg og tilbygg. Gammelt skolekj\u00f8kken blir bygget om til et klasserom, 27 innerd\u00f8rer byttes ut pga. manglende brannmerking, videre nye ventilasjonsanlegg og nye kanaler i skolebygg og gymsal. Himling erstattes i ber\u00f8rte arealer; ca. 905m2 himling er ber\u00f8rt. Nytt gulvbelegg i vinyl i 2.etg., dette utgj\u00f8r ca. 1400m2. Tiltaket vil best\u00e5 av innvendige arbeider og vil ikke p\u00e5virke byggets fasade. 1 Skolekj\u00f8kkenet utstyres med fast inventar som best mulig ivaretar gjeldende funksjons- og arealprogram. Det etableres kantine i samlingsrommet utenfor kj\u00f8kkenet. Nytt bibliotek vil ogs\u00e5 bli tilpasset i fellesrom. Dette vil bli en sosial arena, som ogs\u00e5 vil bli tilgjengelig for utl\u00e5n til n\u00e6rmilj\u00f8et. I sl\u00f8ydsal vil eksisterende kontor for vedlikeholdstekniker bygges om til maskinrom for sl\u00f8yd. Vedlikeholdstekniker flytter til nytt tilpasset rom. Toaletter vil f\u00e5 en oppgradering av gulvbelegg og overflater der det er behov og toalettkjerne nede i 1 etg. vil bli rehabilitert og f\u00e5 nye heldekkende toalettb\u00e5ser. Eksisterende heis er utg\u00e5tt p\u00e5 levetid og vil bli skiftet ut i sin helhet. Himlinger vil bli byttet ut i forbindelse med montering av nye ventilasjonskanaler. Dette gjelder f\u00f8rst og fremst korridorer hvor det er benyttet systemhimling. Mange klasserom vil f\u00e5 en innkasset ventilasjonskanal i himling mot korridor. Det etableres nye ventilasjonsanlegg som tilfredsstiller dagens krav til inneklima og energieffektivitet for hele skolen og gymbygget. Det er estimert et luftmengdebehov p\u00e5 ca. 35.000 m3/h for skolebygget og ca. 6.000 m3/h for gymbygget. Det m\u00e5 gj\u00f8res ombygging og tilpasninger i hovedtavle for elektro, samt nye automatikk skap for styring av ventilasjon da det blir installert nytt SD-anlegg. EFU skifter brannalarmsentral for begge bygg, hvor EBE installerer talevarsling slik at det blir likt med tilbygget. 2 Nytt ventilasjonsanlegg vil tilfredsstille dagens krav til inneklima og energieffektivitet. Det vil ha varmegjenvinning. Ny belysning vil bli i LED. Samlet vil dette f\u00f8re til at energiregnskapet for bygget blir forbedret. Skolekj\u00f8kken vil f\u00e5 arbeidsstasjoner med UU-tilpasninger. Skolen skal etter planen st\u00e5 klar til januar 2025. \u00d8konomiske konsekvenser: Det er utf\u00f8rt et forprosjekt hvor man har f\u00e5tt utarbeidet en funksjonsbeskrivelse med kostnadskalkyle, som f\u00f8lger vedlagt saken. Det stipuleres en kostnad p\u00e5 kr 40 mill. som tas fra BUD448 til utf\u00f8relse av prosjektet. Budsjettmidlene er allerede f\u00f8rt over til BUD878. Skjematisk oppstilt gir dette f\u00f8lgende kostnader knyttet til renter og avdrag: Byr\u00e5dets vurdering og anbefaling/konklusjon: Haukeland skole skal gjennomg\u00e5 tiltrengte oppgraderinger og i tillegg f\u00e5 et tilbygg. Byggingen er allerede igangsatt og det er viktig at de innvendige oppgraderingene som beskrives i denne saken blir gjennomf\u00f8rt parallelt med hovedprosjektet. Byr\u00e5det anbefaler at prosjektet gjennomf\u00f8res slik det er beskrevet i saken. Vedtakskompetanse: Budsjettfullmaktenes pkt. 2.3 bokstav g): Gjennomf\u00f8ringsvedtak av investeringsprosjekt oppad begrenset til 50 mill. kroner vedtas av utvalget. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Det bevilges kr 40 mill. til oppgradering av Haukeland skole. 2. Budsjettavsetning fremg\u00e5r av f\u00f8lgende tabell: Dato: 20. desember 2023 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans. Dokumentet er godkjent elektronisk. Vedlegg: Fagnotat av 1. desember 2023 Kostnadskalkyle 3 "
}