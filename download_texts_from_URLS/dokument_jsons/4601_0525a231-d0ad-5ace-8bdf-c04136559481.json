{
  "dokument_id": "0525a231-d0ad-5ace-8bdf-c04136559481",
  "doc_type": "case_attachment",
  "kommune": 4601,
  "tittel": "Neumanntomten_Notat_b\u00f8lger_og_ stormflo",
  "url": "https://bergen.kommune.no/politikere-utvalg/api/fil/bk360/9379812/Neumanntomten-Notat-bolger-og-stormflo",
  "tekst": "VEDLEGG Del av omr\u00e5dereguleringsplan for Kristiansholm, Sandvikstorget og Rosegrenden NEUMANNTOMTEN - Notat- B\u00f8lger og stormflo Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Til: Kristine Lileng Holene Fra: Arne E Lothe Dato 2021-01-12 B\u00f8lger og stormflo ved Kristiansholm, Bergen INNLEDNING OBOS Nye Hjem AS prosjekterer en utbygging av boliger ved det omr\u00e5det som kalles Kristiansholm i Sandviken i Bergen. Stedet var opprinnelig en holme som har v\u00e6rt befestet, men holmen er senere gjort landfast og det har v\u00e6rt drevet ulike former for industri og handel p\u00e5 tomta. Prosjektet er vist i Figur 1 - Figur 3. I dette notatet unders\u00f8kes stormflo og b\u00f8lgebelastning mot omr\u00e5det. Disse st\u00f8rrelsene skal brukes til \u00e5 bestemme n\u00f8dvendige byggeh\u00f8yder p\u00e5 omr\u00e5det. Vi antar at hele boligomr\u00e5det er dekket av bestemmelsene i TEK17, Flomklasse F2. F2 gjelder alle bygg og omr\u00e5der med permanent menneskelig opphold. Figur 1 Bergen sentrum med Sandviken og Kristiansholm markert x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 1 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 2 Skisse av omr\u00e5deutbyggingen. Prosjektet omfatter bare halv\u00f8ya og holmen, ref. Figur 3 Figur 3 Plan for utbygging av omr\u00e5det. Kristiansholm som holme re-etableres ved at det graves ut en kanal mellom boligomr\u00e5det og planlagt friomr\u00e5de p\u00e5 holmen. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 2 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 DATAGRUNNLAG Datagrunnlaget for analysene i dette notatet er f\u00f8lgende. 1. Skisser, kart og planer som vist i plandokument levert av OBOS Nye Hjem, (1). 2. Dybdedata for Byfjorden - prim\u00e6rdata levert av Kartverket 3. Vindobservasjoner fra Flesland flyplass 1980 \u2013 2011, hentet fra met.no 4. Vannstandsobservasjoner fra Bergen, tidevannstabeller, fra Kartverket METODE Stormflo Stormflo er beregnet ved \u00e5 hente inn data fra Bergen og ekstrapolere disse data opp til returperiode Rp = 200 \u00e5r som krevet i TEK17. Deretter er det lagt til forventet netto heving av middelvann i havet fram til 2090, med antatt klimagass-utslipp i hht utslippsscenario RCP8.5 (h\u00f8yt utslipp) og ensemblespredning 95 % (ekstremverdi) (ref. 3). B\u00f8lger B\u00f8lgene er beregnet ved \u00e5 ta utgangspunkt i vind-data for Flesland flyplass. Det er laget statistikk for vind innenfor 30\u00b0 sektorer, og b\u00f8lgeh\u00f8yder for hver sektor er beregnet. Det er ogs\u00e5 utf\u00f8rt kontroll-beregninger av b\u00f8lgene med en numerisk modell. H\u00f8ydeberegninger Beregninger av n\u00f8dvendig h\u00f8yde tar utgangspunkt i en tilstand med ekstremt h\u00f8y vannstand der det ogs\u00e5 forekommer ekstreme b\u00f8lger. For hele Vestlandet m\u00e5 man regne med at det er sammenfall mellom sterk vind, h\u00f8ye b\u00f8lger og h\u00f8y vannstand. Beregningen gir et estimat p\u00e5 overskyllingsrater, gitt som liter pr sekund pr lengdemeter kaifront (l/(sm)). Metoden og akseptkriterier er gitt i (ref. 4). x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 3 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 ANALYSERESULTATER Stormflo Forventet utvikling av vann-niv\u00e5 med 200 \u00e5rs returperiode i Bergen er vist i Figur 4. Ekstremverdien ved 200-\u00e5rs returperiode forventes \u00e5 stige fra 160 cm NN2000 i 2020 til 193 cm NN2000 i 2050, og til 232 cm NN2000 i 2090. Til sammenligning er h\u00f8yeste observerte vannstand i Bergen 143 cm NN2000 fra 1990-02-27. Merk at estimatet i Figur 4 (232 cm NN2000) er noe h\u00f8yere enn det offisielle estimatet p\u00e5 206 cm NN2000 fra www.sehavnivaa.no. Det skyldes at estimatet i www.sehavnivaa.no for 200 \u00e5rs vannstand i 2020 er spesielt lavt p\u00e5 bare 135 cm NN2000, hvilket er 8 cm lavere enn h\u00f8yeste m\u00e5lte verdi p\u00e5 143 cm NN2000. Det er ikke teoretisk sett umulig, men sv\u00e6rt urimelig at den h\u00f8yeste m\u00e5lte verdien i l\u00f8pet av ca. 100 \u00e5r skal ha en returperiode p\u00e5 over 1000 \u00e5r. Vi velger derfor \u00e5 anta at 200-\u00e5rs verdien i 2020 er 160 cm NN2000. Det antatte tillegget for klimaendringer fram til 2090 er det samme for begge metoder, og er gitt i (ref.25). V\u00e5r konklusjon er derfor at korrekt stormfloh\u00f8yde for Klasse F2, Bergen kommune = 232 cm NN2000. Figur 4 Forventet utvikling av vannstand for 200-\u00e5rs returperiode i Bergen. Estimatet for Klasse F2 er vist med svart mark\u00f8r. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 4 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 B\u00f8lger Det forekommer ikke havb\u00f8lger (d\u00f8nning) fra \u00e5pent hav p\u00e5 det aktuelle stedet. De b\u00f8lgene som kan opptre, er vindgenererte b\u00f8lger som er dannet av vind som bl\u00e5ser over Byfjorden fra krysset mellom Herdlefjorden, Salhusfjorden og Byfjorden i nord og fra Ask\u00f8ybrua i vest. I analysen har vi antatt at vinden kan komme fra alle retninger, men at det ikke blir generert b\u00f8lger av betydning i sektoren 45\u00b0 \u2013 165\u00b0. Videre er beregningen basert p\u00e5 f\u00f8lgende. A. Vindhastigheten er uendret fra Flesland til Byfjorden. De to stedene har omtrent samme eksponering med hovedretning nord-s\u00f8r. Denne antakelsen er svakt konservativ fordi Flesland ligger forholdvis h\u00f8yt i terrenget, og noe lenger ut mot \u00e5pent hav. B. Det er antatt at vindretningen kan endre seg med inntil \u00e9n 30\u00b0 sektor i ugunstig retning. C. Vinden som er beregnet, er den h\u00f8yeste 10 min middelvind som vil forekomme under en storm med 3 timers varighet. Ved beregning av b\u00f8lger, er vinden justert slik at den tilsvarer middelvinden over en s\u00e5 lang periode som er n\u00f8dvendig for at den gitte b\u00f8lgeh\u00f8yden skal oppn\u00e5s. D. B\u00f8lger fra nord og nordvest vil bare kunne komme inn mot Kristiansholm dersom de dreier rundt kystkonturen fra Helleneset til Hegreneset. Resultat fra beregningene av vindhastighet for Flesland/Byfjorden, signifikant b\u00f8lgeh\u00f8yde1 ved Kristiansholm og spektral topp-periode2 ved Kristiansholm er vist i Figur 5, Figur 6 og Figur 7. Figur 8 og Figur 9 viser resultat av den numeriske beregningen for omr\u00e5det. Figurene viser b\u00f8lgeh\u00f8yder ved vind 25 m/s fra henholdsvis vest og 330\u00b0 (NNV). B\u00f8lger fra NV \u2013 N sektor er preget av skjermingen fra kystkonturen mellom Helleneset og Hegreneset. I tillegg vil moloen som er bygget fra nord-enden av holmen gi mye dekning til anleggets nordside. P\u00e5 s\u00f8rsiden er det en trang \u00e5pning som er \u00e5pen rett mot vest og som g\u00e5r inn til det som kalles Sj\u00f8flyhavna. Den modellen som er vist i Figur 8 og Figur 9 er for grov (40 x 40 m2) til \u00e5 gi et fullstendig bilde av forholdene rundt Kristiansholm. Den modellen er derfor komplettert med en mer detaljert modell over et mindre omr\u00e5de, se Figur 10 og Figur 11. Denne modellen har en oppl\u00f8sning p\u00e5 4.0 i de grunneste omr\u00e5dene, og er derfor bedre egnet til \u00e5 analysere b\u00f8lger p\u00e5 sm\u00e5 omr\u00e5der i trange farvann. Ve henter n\u00e5 b\u00f8lgene fra den forrige modellen i et punkt midtfjords (Figur 6), og sender disse b\u00f8lgene videre inn i neste modell. Resultatet er vist i Tabell 1. Tabellen viser f\u00f8lgende parametere: o Signifikant b\u00f8lgeh\u00f8yde Hm0, middelverdien av den h\u00f8yeste tredjedelen av alle b\u00f8lger i en storm eller registrering. Den h\u00f8yeste enkeltb\u00f8lgen innenfor en slik storm er ca 2.0 H m0. o Spektral topp-periode Tp, perioden i et b\u00f8lgespektrum der det finnes mest energi 1 Signifikant b\u00f8lgeh\u00f8yde (H s eller Hm0) er definert som middelverdien av den h\u00f8yeste 1/3 av alle b\u00f8lger i en registrering. Innenfor en slik registrering vil den h\u00f8yeste b\u00f8lgen v\u00e6re H max \u2248 2Hs. 2 Spektral topp-periode er den b\u00f8lgeperioden i spekteret der man finner mest b\u00f8lge-energi, og den vil oppfattes som den dominerende perioden. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 5 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 5 Fordeling av ekstreme vindhastigheter ved Flesland 1980 \u2013 2011. Rp er returperiode i \u00e5r. Den angitte vindhastigheten er den h\u00f8yeste 10 min middelvind som kan forekomme under en storm av 3 timers varighet. Retningen er retningen som vinden (og b\u00f8lgene) kommer fra, der 0\u00b0 = nord, 90\u00b0 = \u00f8st, osv. Figur 6 Fordeling av ekstrem signifikant b\u00f8lgeh\u00f8yde i et punkt midtfjords rett vest for Kristiansholm x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 6 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 7 Fordeling av spektral topp-periode assosiert med ekstremverdier av signifikant b\u00f8lgeh\u00f8yde (Figur 6) Figur 8 Figur som viser fordelingen av signifikant b\u00f8lgeh\u00f8yde og b\u00f8lgeretning ved vind 25 m/s fra vest x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 7 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 9 Figur som viser fordelingen av signifikant b\u00f8lgeh\u00f8yde og b\u00f8lgeretning ved vind 25 m/s fra 330\u00b0 x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 8 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 10 Detaljert dybdemodell av omr\u00e5det rundt Sandviken. Modellen ar en oppl\u00f8sning p\u00e5 4.0 m i de grunneste omr\u00e5dene x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 9 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 11 Omr\u00e5det rundt Kristiansholm i detaljert modell. Omriss av foresl\u00e5tt utbygging er vist med svart strek, punktene S, Nv (=Nordvest), Nn og N\u00f8 er markert. Figur 12 Bilde av fordeling av b\u00f8lgeh\u00f8yde ved innkommende b\u00f8lger fra vest med h\u00f8yde 1.0 m og periode 4.0 s x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 10 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 13 Bilde av b\u00f8lgeformen ved innkommende b\u00f8lger fra vest med h\u00f8yde 1.0 m og periode 4.0 s: B\u00f8lgetopp er r\u00f8d, og b\u00f8lgedal er gr\u00f8nn. Tabell 1 B\u00f8lgedata ved 200 \u00e5rs returperiode for punktene S, Nv og Nn (Figur 11) Sted Signifikant b\u00f8lgeh\u00f8yde Spektral topp-periode Tp s Vindretning \u00b0 Hmo m S 0.89 3.3 240 Nv 0.27 3.0 300 Nn 0.87 3.0 300 N\u00f8dvendige byggeh\u00f8yder N\u00f8dvendige byggeh\u00f8yder baseres p\u00e5 metoder og kriterier i publikasjonen EurOtop Manual (ref. 4). Vi antar at alle kaifronter vil best\u00e5 av vertikale vegger, enten som spuntvegg eller betongkasser. Alle bygg og installasjoner m\u00e5 ha h\u00f8yde fastsatt etter prinsippet i Tabell 2 x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 11 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Tabell 2 Prinsipp for bestemmelse av byggeh\u00f8yde Parameter 200 \u00e5r stormflo 2.32 m NN2000 Konstant verdi i hele prosjektet + Tillegg for b\u00f8lger ym Varierer med sted og bruk av anlegget = Sum n\u00f8dvendig h\u00f8yde (2.32 m + y) NN2000 Overvann fra kombinasjonen av stormflo og b\u00f8lger f\u00f8rer til flere negative konsekvenser. Noen av disse er: 1. Innstr\u00f8mming av vann i kjellere og lave etasjer i bygg 2. Skader p\u00e5 bygningsdeler ved at b\u00f8lgene sl\u00e5r mot bygget 3. Skade p\u00e5 bygningsdeler ved at (harde) objekter kastes mot bygget 4. Stenging av veger p\u00e5 grunn av vann og fare for vannplaning 5. Fotgjengere og publikum blir ber\u00f8rt av flom. Hindringen kan variere fra at man blir v\u00e5t p\u00e5 beina, at publikum snur og benytter en annen veg (dersom det er mulig), til at vannstr\u00f8mmen eller kraften i en b\u00f8lge blir s\u00e5 sterk at personer kan falle eller bli f\u00f8rt inn p\u00e5 land eller ut i sj\u00f8en. Figur 14 og Figur 15 viser skader etter flom (Trondheim), og vannstr\u00f8m fra overskylling som hindrer ferdsel (Hirtshals). EurOtop Manual (ref. 4) har en tabell over hva som ansees som akseptable overskyllingsrater angitt i liter per sekund per lengdemeter (l/(sm)). Tabellen er rimelig streng i de nederste klassene, og de er neppe representative for norske eller bergenske forhold. I norsk oversettelse er tabellen vist i Tabell 3. V\u00e5rt forslag til akseptgrenser for Kristiansholm er vist i Tabell 4. Figur 16 viser beregnet overskyllingsrate for Nord og S\u00f8r mot valgt fribord. Fribordet er i denne sammenhengen avstanden fra stillevann ved aktuell stormflo til toppen av kaikanten. Vi ser at for et gitt fribord er overskyllingsraten (for 200 \u00e5rs sj\u00f8tilstand) h\u00f8yere i s\u00f8r enn i nord fordi b\u00f8lgeh\u00f8yden er st\u00f8rre i s\u00f8r. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 12 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 14 Skader etter storm ved Pirsenteret i Trondheim. Asfaltdekket er revet opp slik at grusdekket under er eksponert. B\u00f8lgene har l\u00f8ftet steiner opp og kastet dem mot glassfasaden. Figur 15 Vannstr\u00f8m som f\u00f8lge av b\u00f8lgeoverskylling (Hirtshals). Vannmengden er stor nok til at uforberedt publikum vil oppfatte den som et vesentlig hinder. Godt utstyrte personer kan fortsatt ferdes p\u00e5 stedet. Antatt vannf\u00f8ring er 5 - 10 l/(sm) x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 13 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Tabell 3 Akseptkriterier for overskylling fra EurOtop Akseptabel overskylling l/(sm) min middel maks Fotgjengere Alminnelig publikum 0.03 Oppmerksomt publikum 0.1 Yrkesut\u00f8vere med trening og utstyr 1 10 Kj\u00f8ret\u00f8y Lav hastighet 10 50 Moderat til h\u00f8y hastighet 0.01 0.05 Bygninger og konstruksjoner Skade p\u00e5 utstyr innenfor 5 - 10 m 0.4 Skade p\u00e5 bygningsdeler 1 Mindre fart\u00f8yer senkes 10 St\u00f8rre skader, middels b\u00e5ter senkes 50 Moloer og forbygninger Ingen skade p\u00e5 ubeskyttet omr\u00e5de 0.1 Ingen skade p\u00e5 gress og l\u00f8smasser 1 10 Grense for skade p\u00e5 steinsatt omr\u00e5de50 200 Promenader og trafikkomr\u00e5der Skade p\u00e5 betongdekke 200 Skade p\u00e5 asfalt og tredekker 50 Tabell 4 Forslag til akseptkriterier for Kristiansholm Forhold og brukergruppe Maksimal tillatt overskylling l/(sm) Uspesifisert publikum; 1.0 omfatter f eks evakueringsruter, n\u00f8dutganger, utganger fra forsamlingslokaler og institusjoner Forberedt publikum; omfatter f eks turg\u00e5ere og syklister med bevissthet om 10.0 omgivelsene, arbeidere og innsatspersonell, og personer som har muligheter til retrett til tryggere omr\u00e5der Forberedte bygg; bygg n\u00e6r sj\u00f8en som er forberedt for mulig p\u00e5virkning av 25.0 vann, f eks ved vanntett betong i kjeller, alminnelig h\u00f8y grunnmur, ikke d\u00f8rer eller vinduer i bakkeplan, og fuktsikret kledning. Terrenget m\u00e5 v\u00e6re drenert slik at man unng\u00e5r magasinering av vann mot bygget. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 14 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 16 Overskyllingsrater for Punkt N og S ved varierende fribord OPPSUMMERING AV BEREGNINGER Tallene fra Figur 16 og Tabell 4 kan n\u00e5 kombineres med beregnet stormfloh\u00f8yde for \u00e5 angi n\u00f8dvendige byggeh\u00f8yder. Dette er vist i Figur 17 og i Tabell 5. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 15 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 17 Oversikt over overskyllingsrater for Punkt N og S vs h\u00f8yde p\u00e5 kaikant i NN2000. Foresl\u00e5tte akseptkriterier er vist med rett, svart strek. Tabell 5 Forslag til byggeh\u00f8yder Kristiansholm Forhold og brukergruppe Maksimal tillatt overskylling N\u00f8dvendig h\u00f8yde Nord og s\u00f8r l/(sm) m NN2000 Uspesifisert publikum; 1.0 4.22 omfatter f eks evakueringsruter, n\u00f8dutganger, utganger fra forsamlingslokaler og institusjoner Forberedt publikum; omfatter f eks 10.0 3.32 turg\u00e5ere og syklister med bevissthet om omgivelsene, arbeidere og innsatspersonell, og personer som har muligheter til retrett til tryggere omr\u00e5der Forberedte bygg; bygg n\u00e6r sj\u00f8en som er 25.0 2.92 forberedt for mulig p\u00e5virkning av vann, f eks ved vanntett betong i kjeller, alminnelig h\u00f8y grunnmur, ikke d\u00f8rer eller vinduer i bakkeplan, og fuktsikret kledning. Terrenget m\u00e5 v\u00e6re drenert slik at man unng\u00e5r magasinering av vann mot bygget. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 16 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Verdiene i Tabell 5 gjelder konstruksjoner og bygg p\u00e5 eller n\u00e6r kaikanten. Dersom bygget trekkes bort fra kaikanten vil n\u00f8dvendig h\u00f8yde reduseres. I en avstand p\u00e5 1\u20442 b\u00f8lgelengde fra kaikanten kan man regne med at effekten av b\u00f8lge-overskylling er borte. B\u00f8lgelengden ved periode T = 3.5 s er ca. 20 m p\u00e5 dypt vann, som gir at b\u00f8lge-effekten er borte i en avstand p\u00e5 ca. 10 m fra kaikanten, under forutsetning av at terrenget heller svakt mot sj\u00f8en eller bort fra bygget. For bygg i trygg avstand fra kaikanten gjelder at byggeh\u00f8yden m\u00e5 v\u00e6re minimum 2.32 m NN2000 for \u00e5 unng\u00e5 statisk stormflo. PRAKTISK TILPASNING AV BYGNINGER OG AREALER Kravene som er formulert i Tabell 5 (med tilleggskrav i avsnittet under) er forholdsvis strenge, og skal sikre sikkerhet for publikum, beboere og bygninger i et langsiktig perspektiv. Basiskrav Basiskravet for alle bygninger og konstruksjoner som ligger mer enn 10 m fra kaikanten er at de m\u00e5 ligge h\u00f8yere enn 2.32 m NN2000 for \u00e5 unng\u00e5 \u00e5 bli ber\u00f8rt av vanlig, statisk stormflo. For vanlige bygg betyr det at eksempelvis kjellere eller parkeringsanlegg under dette niv\u00e5et m\u00e5 utf\u00f8res i vanntett betong, og at bygget m\u00e5 dimensjoneres for eksternt vanntrykk. Bygget m\u00e5 ha tilstrekkelig tyngde til \u00e5 hindre at det flyter opp, og bunnplata m\u00e5 ha styrke til \u00e5 t\u00e5le vanntrykket under plata. Videre m\u00e5 alle avl\u00f8p sikres mot tilbakeslag i r\u00f8rene, noe som kan gj\u00f8res ved manuelt opererte ventiler eller ved at vann fra sluk og avl\u00f8p under dette niv\u00e5et pumpes opp til sikkert niv\u00e5. Anlegg n\u00e6r sj\u00f8en For anlegg innenfor 10 m fra kaikant eller sj\u00f8en gjelder spesielle krav. Her m\u00e5 man ta hensyn til den tilleggsbelastning som kommer fra b\u00f8lger som sl\u00e5r mot kaikanten og kan gi vann inn p\u00e5 kaiplanet. I de tilfeller der kaiplanet g\u00e5r rett ut og m\u00f8ter kaifronten i en rett vinkel gjelder verdiene fra Tabell 5. Vanlige bygg og konstruksjoner for opphold av mennesker m\u00e5 rustes for en h\u00f8yde av flommen p\u00e5 2.92 m NN2000 (Forberedte bygg, Tabell 5). Tiltak for \u00e5 sikre bygget i denne sonen kan v\u00e6re ingen vinduer eller d\u00f8rer under niv\u00e5 2.92 m NN2000, og heller ingen lufteventiler eller andre \u00e5pne gjennomf\u00f8ringer. Selv om bygget unng\u00e5r direkte vannpress over niv\u00e5 2.92 m, m\u00e5 bygget likevel utrustes for \u00e5 kunne t\u00e5le sj\u00f8spr\u00f8yt og vindb\u00e5rent vann p\u00e5 den siden som vender mot sj\u00f8en. Det m\u00e5 sikres at overskyllende vann som transporteres inn mot bygget har fri dreneringsveg bort fra bygget slik at vannet ikke magasineres. Publikumsarealer n\u00e6r sj\u00f8en Forberedt publikum For utend\u00f8rs anlegg til anvendelse for forberedt publikum gjelder en grense p\u00e5 3.32 m NN2000 innenfor en sone p\u00e5 10 m fra kaikanten. Forberedt publikum betyr i denne sammenheng: \u25aa Personer som ikke er tvunget til \u00e5 oppholde seg p\u00e5 stedet, og som opps\u00f8ker stedet av fri vilje, eller kan forlate stedet dersom de finner det utrygt \u25aa Personer som er utrustet for lokalt v\u00e6r og vind (alt fra regnt\u00f8y og st\u00f8vler til redningsvest), og som er oppmerksomme p\u00e5 de r\u00e5dende forhold \u25aa Personer som har tydelige retrettmuligheter dersom de finner ut at de har feilvurdert forholdene \u25aa Personer med alminnelig god f\u00f8rlighet \u25aa Voksne personer Eksempler p\u00e5 denne typen publikum er turg\u00e5ere, naturfotografer, vedlikeholdsarbeidere, brann-mannskaper. Personer med begrenset f\u00f8rlighet er ikke i denne gruppen. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 17 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Se ogs\u00e5 nedenfor under Avb\u00f8tende tiltak. Uspesifisert publikum Uspesifisert publikum vil gjelde der vi ikke kan stille noen krav til publikum eller brukere, der vedkommende personer er n\u00f8dt til \u00e5 oppholde seg eller ferdes p\u00e5 stedet, og ikke har en realistisk mulighet til \u00e5 unng\u00e5 stedet. Det vil gjelde eksempelvis for rullestolbrukere, barnehager, bevegelseshemmede generelt der arealet er for eksempel utgang fra en institusjon, en n\u00f8dutgang, eller en r\u00f8mningsveg. For disse gjelder at man m\u00e5 opp til en h\u00f8yde p\u00e5 4.22 m NN2000 for \u00e5 unng\u00e5 farlig flom (men man vil fortsatt bli v\u00e5t). Avb\u00f8tende tiltak Det finnes muligheter for avb\u00f8tende tiltak for \u00e5 hindre skadelig flom dersom man \u00f8nsker \u00e5 redusere byggeh\u00f8yden. Den statiske stormfloa (2.32 m NN2000) er sv\u00e6rt vanskelig \u00e5 gj\u00f8re noe med, men det er mulig \u00e5 beskytte seg mot b\u00f8lger. Det kan gj\u00f8res tiltak p\u00e5 kaiplanet eller foran kaifronten. Tiltak p\u00e5 kaiplanet Tiltak p\u00e5 kaiplanet vil si \u00e5 sette opp skjermer eller hindere som skal hindre b\u00f8lgene i \u00e5 skylle inn over kaiplanet. Eksempler p\u00e5 dette er vist i Figur 18, Figur 19 og Figur 20 som er hentet fra Molde. Figur 18 viser mindre omr\u00e5de for publikum der man har \u00f8nsket \u00e5 skape en n\u00e6rhet til sj\u00f8en. Ved ekstrem flom st\u00e5r hele anlegget under vann, og b\u00f8lgene sl\u00e5r inn over kaiarealet. Men man har bed\u00f8mt at omr\u00e5det er oversiktlig og ikke representerer en fare for publikum under ekstreme hendelser, b\u00e5de fordi omr\u00e5det har enkle retrettmuligheter, og fordi flommen vil v\u00e6re \u00e5penbar for alle som n\u00e6rmer seg. Figur 19 og Figur 20 er et annet tiltak, ogs\u00e5 fra Molde. Her vil tredekket til venstre i bildet st\u00e5 under vann ved ekstreme flommer, og b\u00f8lgene vil sl\u00e5 inn mellom granittblokkene som beskytter mot sj\u00f8en. Det finnes \u00e5pninger mellom granittblokkene (til trapper for publikum), men den begrensede bredden av \u00e5pningene s\u00f8rger for at vann-mengden p\u00e5 \u00f8verste plan er akseptabel. Merk rennene (\u00abACO-renner\u00bb) foran granittblokkene som skal drenere bort vannet. Man skal l\u00f8pende vurdere behovet for mobile stengsler mellom granittblokkene dersom havniv\u00e5stigningen gj\u00f8r at ekstremflommen n\u00e5r over \u00f8verste trinn i trappa. For denne typen tiltak m\u00e5 man s\u00f8rge for at de delene som kan komme under vann ved ekstremflo er sikret mot skader. Granittblokkene m\u00e5 sikres mot b\u00f8lgekrefter, og tredekket m\u00e5 sikres mot oppdrift og b\u00f8lgeslag. I tillegg m\u00e5 eventuelle elektriske anlegg sikres mot vann-inntrenging. Dersom man gjennomf\u00f8rer slike tiltak, s\u00e5 er det h\u00f8yden p\u00e5 den faste konstruksjonen eller skjermen som avgj\u00f8r overskyllingsmengden eller fareniv\u00e5et. For Kristiansholm betyr det eksempelvis at man kan legge en promenade eller gangveg p\u00e5 niv\u00e5 2.4 m NNN2000 langs sj\u00f8en p\u00e5 s\u00f8rsiden, ogs\u00e5 innenfor 10 m fra sj\u00f8en, dersom man bygget opp en tilsvarende granittskjerm som vist p\u00e5 Figur 19. Granittskjermen m\u00e5 i s\u00e5 fall g\u00e5 opp til niv\u00e5 ca 3.32 m (Tabell 5). x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 18 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 18 Fra Sj\u00f8fronten i Molde: nedsenket publikumsanlegg som ikke er flomsikkert selv ved moderate stormflo-niv\u00e5 x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 19 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 19 Sj\u00f8fronten i Molde: granittblokker som skiller den flomutsatte delen til venstre fra gangveien til h\u00f8yre. Dreneringsrenner ved granittblokkene hindre magasinering av vann p\u00e5 gangveien. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 20 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 20 Trappekonstrukson mellom granittblokkene for ferdsel mellom niv\u00e5ene. Det er beregnet at den vannmengden som slipper inn mellom blokkene er liten nok til at totalbelastningen p\u00e5 gangveien er akseptabel. Tiltak foran kaifronten Et annet avb\u00f8tende tiltak kan v\u00e6re \u00e5 redusere b\u00f8lgeh\u00f8yden f\u00f8r den n\u00e5r fram til kaifronten. Figur 22 og Figur 23 viser eksempler p\u00e5 slike tiltak hentet fra Larvik. Her er det plassert ut grove steinblokker foran kaifronten. Ruheten av blokkene og hulrommene mellom dem s\u00f8rger for \u00e5 dempe b\u00f8lgene f\u00f8r de treffer kaifronten, og dermed blir det mindre b\u00f8lge-energi som treffer kaifronten og mindre overskylling. Det f\u00f8rste niv\u00e5et over steinmuren (med tredekke) er bed\u00f8mt \u00e5 v\u00e6re sikkert for forberedt publikum, mens neste niv\u00e5 skal v\u00e6re sikkert for generelt publikum. En variant er vist i Figur 22, der det er satt opp en enkelt betongmur for \u00e5 hindre b\u00f8lgene i \u00e5 komme inn p\u00e5 gangstien bak. Dette tiltaket er noe provisorisk, blant annet fordi betongkanten er for lav, og fordi vann fortsatt kan komme inn gjennom grunnen under betongmuren. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 21 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 21 Larvik/Sanden: grove steinblokker demper b\u00f8lgene og reduserer oppskyllingen p\u00e5 gangveien x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 22 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 22 Larvik/Sanden: b\u00f8lgeskjerm av betong sammen med grove steinblokker beskytter gangveien (i dette tilfellet ikke tilstrekkelig h\u00f8yde p\u00e5 betongmur) Det siste eksempelet som ogs\u00e5 er hentet fra Larvik viser sikring av en boligblokk. Her er det bygget trapper i avsatser ned til sj\u00f8en slik at man kan komme n\u00e6r sj\u00f8en ved varierende vannstand. Gangveien av betong er lagt p\u00e5 niv\u00e5 for forberedt publikum. For boligene p\u00e5 gateplan i bakgrunnen blir det stilt sterkere krav, bl. a fordi man m\u00e5 regne med at dette skal bygges for uspesifisert publikum. Derfor er det satt opp betongskiller som skal s\u00f8rge for at mengden vann som kommer inn mot leilighetene er akseptabel. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 23 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 Figur 23 Larvik/Sanden: avtrapping ned mot sj\u00f8en. Trekonstruksjonene blir oversv\u00f8mt ved ekstrem flo, mens det vil komme noe vann inn p\u00e5 gangveien. Byggene og leilighetene er tiln\u00e6rmet helt beskyttet mot vann. KONKLUSJONER Det er gjennomf\u00f8rt beregninger av flomfare fra stormflo og b\u00f8lger ved Kristiansholm i Sandviken i Bergen . Flomfaren best\u00e5r i en kombinasjon av stormflo (Klasse F2 fra TEK17) og lokale b\u00f8lger i Byfjorden fra vestlig og nordlig retning. Generelt m\u00e5 alle bygg og konstruksjoner ligge over eller sikres opp til et niv\u00e5 p\u00e5 2.32 m NN2000, med en tilleggsh\u00f8yde for alle konstruksjoner som ligger n\u00e6rmere sj\u00f8en enn 10 m. Tilleggsh\u00f8yden for \u00e5 sikre mot b\u00f8lger kan reduseres ved avb\u00f8tende tiltak som b\u00f8lgeskjermer p\u00e5 land eller dempende tiltak i sj\u00f8en. Eksempler p\u00e5 slike tiltak er gitt i kapittel Avb\u00f8tende tiltak. Slike tiltak b\u00f8r integreres i byrommet og i den \u00f8vrige arkitektur og funksjon. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 24 av 25 syhny_ael2.docx Notat Oppdragsgiver: OBOS Nye Hjem Oppdragsnr.: 5209593 Dokumentnr.: 1 REFERANSER 1. Kristiansholm, Illustrasjonsprosjekt som underlag for omr\u00e5deregulering for Bergen kommune. H\u00f8yder og volum. M\u00f8te Bergen kommune 25.11.2020 (.pdf-dokument) 2. Risiko- og s\u00e5rbarhetsanalyse, Norconsult-rapport datert 2017-02-06, oppdragsnummer 5124522 3. M.J.R. Simpson, J.E.\u00d8. Nilsen, O.R. Ravndal, K. Breili, H. Sande, H.P. Kierulf, H. Steffen,E. Jansen, M. Carson, O. Vest\u00f8l (2015): Sea Level Change for Norway NCCS report no. 1/2015 4. EurOtop Wave overtopping of Sea Defences and Related Structures: Assessment Manual 2007, 2016 5. 02 2021-01-12 Rapport for oversendelse Arne E Lothe Synne H. Nyb\u00f8 Arne E. Lothe 1 2020-12-18 Utkast Arne E Lothe Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult AS som del av det oppdraget som dokumentet omhandler. Opphavsretten tilh\u00f8rer Norconsult AS. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. x:\\nor\\oppdrag\\trondheim\\520\\95\\5209593\\5 arbeidsdokumenter\\53 havn\\notat\\not_b\u00f8lger og stormflo ved - 2021-01-12 | Side 25 av 25 syhny_ael2.docx "
}