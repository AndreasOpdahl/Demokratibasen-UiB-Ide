{
  "dokument_id": "d0ce9cc1-ecbe-538c-86c5-e7cdee9d6eaf",
  "doc_type": "case_attachment",
  "kommune": 5501,
  "tittel": "Veileder for folkevalgte i Troms\u00f8 kommune, ny veileder",
  "url": "https://innsyn.tromso.kommune.no/application/getMoteDokument?dokid=2001761714",
  "tekst": " Veileder til forskrift om rett til godtgj\u00f8ring og velferdsgoder for folkevalgte i Troms\u00f8 kommune (ny veileder) 1 1. Arbeidsvilk\u00e5r 1.1 Oppl\u00e6ring Ved hver ny valgperiode skal det arrangeres et introduksjonsprogram for kommunestyrets medlemmer, og inntil 50 % andel fra hvert partis varamedlemmer, om de grunnleggende prinsipper for kommunal virksomhet, tilpasset de lokale forhold. Intensjonen er at medlemmene/ varamedlemmene skal f\u00e5 oppl\u00e6ring slik at de kan ivareta sine oppgaver p\u00e5 en best mulig m\u00e5te. Alle innkalte medlemmer og varamedlemmer har plikt til \u00e5 delta i oppl\u00e6ringen. Gyldig forfall meddeles til politisk sekretariat. Ordf\u00f8rer har ansvaret for oppl\u00e6ringstiltakene. Lederne for r\u00e5d og utvalg har sammen med ordf\u00f8rer ansvar for at det gjennomf\u00f8res n\u00f8dvendig skolering av de folkevalgte innenfor de aktuelle omr\u00e5dene. Oppl\u00e6ringen b\u00f8r legges i forbindelse med ordin\u00e6re m\u00f8ter. Administrasjonen kan bist\u00e5 ved slik oppl\u00e6ring. Henvendelse om dette sendes til politisk sekretariat. 1.2 M\u00f8terom og adgangskort Faste kommunestyrerepresentanter har krav p\u00e5 adgangskort til r\u00e5dhuset. Partigruppene kan benytte m\u00f8terom i r\u00e5dhuset vederlagsfritt til partim\u00f8ter som holdes i sammenheng med forberedelse til m\u00f8ter, og annet politisk arbeid i organer hvor partiet er representert. En forutsetning for gratis bruk, er at lokalene er forh\u00e5ndsbestilt, og at de ikke er utleid til andre. Videre er det en forutsetning at lokalene blir brukt til m\u00f8tevirksomhet og annet politisk arbeid som ikke er inntektsgivende. P\u00e5 mandags ettermiddag f\u00f8r kommunestyrem\u00f8tene disponerer partigruppene et fast m\u00f8terom til sitt gruppem\u00f8te. M\u00f8terom tildeles etter partigruppenes st\u00f8rrelse. 1.3 Kontorlokaler Det stilles kontorplass til r\u00e5dighet for alle partigrupper. For folkevalgte som har prosentvis godtgj\u00f8ring, stilles kontorplass i r\u00e5dhuset til r\u00e5dighet ved behov. Det skal v\u00e6re tilgang til kopimaskin, skriver og kontorrekvisita. Ordf\u00f8rer, ved politisk sekretariat, administrerer disse ordningene. 1.4 IT-utstyr Faste medlemmer av kommunestyret, hovedutvalg, eldrer\u00e5d, kommunalt r\u00e5d, klageutvalg gis i startet av kommunestyreperioden et engangsbel\u00f8p p\u00e5 kr 8000 som skal dekke bruk av eget IT-utstyr til forberedelser og deltakelse i m\u00f8ter. 2 Dette gjelder ikke ordf\u00f8rer, varaordf\u00f8rer og hovedutvalgsledere, som gis tilgang til n\u00f8dvendig kontorutstyr. 2. Generelt om godtgj\u00f8relse 2.1. Satser for arbeids- og m\u00f8tegodtgj\u00f8relse Det vises til kommunens forskrift 01.01.2024 for rett til godtgj\u00f8ring og velferdsgoder for folkevalgte i Troms\u00f8 kommune, Troms Alle folkevalgte som har tillitsverv i kommunen har krav p\u00e5 godtgj\u00f8ring i henhold til bestemmelsene i denne forskriften. Kommunal godtgj\u00f8relse skal dekke utgifter vervet medf\u00f8rer. Kommunal godtgj\u00f8relse gir ikke rett til feriepenger. Ansatte i Troms\u00f8 kommune som i kraft av sin stilling deltar i folkevalgte organ, godtgj\u00f8res ikke etter forskriften. 2.2 Utbetaling M\u00f8tegodtgj\u00f8relse m\u00e5 kreves digitalt av den enkelte representant. Det er utarbeidet en veileder for digital reiseregning/m\u00f8tegodtgj\u00f8relse som sendes til alle folkevalgte ved oppstart av hver periode. Politisk sekretariat behandler krav fortl\u00f8pende, og utbetaling skjer i forbindelse med kommunens l\u00f8nnsutbetalinger den 12. i hver m\u00e5ned. Krav b\u00f8r sendes inn umiddelbart etter avholdt m\u00f8te. Folkevalgte med prosentvis godtgj\u00f8relse f\u00e5r denne utbetalt i forbindelse med kommunens l\u00f8nnsutbetalinger den 12. i hver m\u00e5ned. Folkevalgte som har rett til 4 % godtgj\u00f8ring p\u00e5 bakgrunn av 70 % oppm\u00f8te i kommunestyret vil f\u00e5 dette utbetalt \u00e5rlig. Beregningsperioden er fra september til september og utbetalingen skjer i oktober. 2.3 Regulering av satsene I perioden fra 2024 og videre skal godtgj\u00f8relsen for ordf\u00f8rer, varaordf\u00f8rer og andre folkevalgte \u00f8ke tilsvarende gjennomsnittlig l\u00f8nnsvekst i kroner i KS-omr\u00e5det, jfr forskrift \u00a7 7. 2.4 Pensjonsordninger I henhold til avtale med Troms\u00f8 kommunale pensjonskasse, meldes folkevalgte som har fast godtgj\u00f8relse/tilskudd til partigruppene som utgj\u00f8r minst 20 % av beregningsgrunnlaget, jfr forskriftens \u00a7 9, inn i kommunens ordin\u00e6re pensjonsordning. Pensjonspremie, i en pensjonsordning som Troms\u00f8 kommune har overf\u00f8ringsavtale med, vil bli dekket av Troms\u00f8 kommune for den godtgjorte delen. Den folkevalgtes andel av pensjonspremien er 2 %. 2.5 Sykepenger Folkevalgte som har tillitsverv som sin hovedbeskjeftigelse har samme rett til sykepenger som arbeidstakere i kommunen. For \u00e5 ha rett til sykepenger fra kommunen, m\u00e5 den folkevalgte ha tiltr\u00e5dt vervet. 3 Folkevalgte utbetales full godtgj\u00f8ring de 16 f\u00f8rste dagene av sykemeldingen. Fra den 17. dagen som sykemeldt har folkevalgte krav p\u00e5 sykepenger fra NAV. NAVs utbetaling utgj\u00f8r etter folketrygdloven 100 % av den folkevalgtes godtgj\u00f8ring, men bare opp til 6G. Kommunen utbetaler differansen mellom det NAV utbetaler i sykepenger etter folketrygdloven og det den folkevalgte fikk utbetalt i godtgj\u00f8ring f\u00f8r sykemeldingen. Kommunen utbetaler sykel\u00f8nn i hele den perioden den folkevalgte har rett til slik st\u00f8nad etter folketrygdloven. Folkevalgte som blir sykemeldt eller som tar ut permisjon eller lignende m\u00e5 kontakte NAV for \u00e5 f\u00e5 utbetalt ytelser etter folketrygdloven. Folkevalgte som blir sykmeldt m\u00e5 melde fra om dette til politisk sekretariat. For svangerskapspermisjon, omsorgspermisjon, f\u00f8dselspermisjon, foreldrepermisjon og permisjon ved barns og barnepassers sykdom er det gitt regler i kommuneloven \u00a7 8-10. 2.6 Ettergodtgj\u00f8ring S\u00f8knad om ettergodtgj\u00f8ring i henhold til forskriftens \u00a7 14 skal sendes til politisk sekretariat, som lager sak til formannskapet. Det opparbeides ikke pensjon i etterl\u00f8nnsperioden. 3. Arbeidsgodtgj\u00f8relse 3.1 Generelt om arbeidsgodtgj\u00f8relse De folkevalgte som mottar arbeidsgodtgj\u00f8relse og/eller partigruppegodtgj\u00f8relse mottar dette for \u00e5 ivareta oppgaver som tilligger deres rolle eller gruppen som s\u00e5dan. Dette inneb\u00e6rer blant annet administrering av medlemmer og varamedlemmer i kommunestyret, unders\u00f8kelser i forbindelse med saker til kommunestyret, m\u00f8ter med kommunale enheter og andre samarbeidspartnere. Godtgj\u00f8relse er ogs\u00e5 en kompensasjon for eventuell reduksjon i ordin\u00e6r stilling. 3.2 Partigruppene Partigruppene gis en godtgj\u00f8ring som skal dekke administrering av kommunestyregruppens arbeid. Det gis en fast prosentvis godtgj\u00f8ring til hvert parti, som tilsvarer 20 % av grunnlaget. I tillegg gis det 5,5 % av samme beregningsgrunnlag for hver representant for partiet som er valgt til kommunestyret. Opposisjonspartiene f\u00e5r i tillegg 2% per representant i kommunestyret. Godtgj\u00f8relsen utbetales \u00e5rlig og fastsettes ut fra valgresultatet, uavhengig av endringer l\u00f8pet av valgperioden. For det tilfelle at partigruppen \u00f8nsker \u00e5 utbetale midlene som prosentvis godtgj\u00f8ring til enkeltmedlemmer, s\u00e5 m\u00e5 dette meldes inn til politisk sekretariat. Utbetaling administreres i slike tilfeller fra kommunens side. For \u00f8vrig kan midlene benyttes fritt av den enkelte gruppe 4 til aktiviteter/utgifter knyttet til kommunestyregruppenes arbeid. En eventuelt ekstern sekret\u00e6r som ikke er folkevalgt i kommunen m\u00e5 l\u00f8nnes direkte fra partiet. 4. S\u00e6rlige bestemmelser 4.1 Ordf\u00f8rer og varaordf\u00f8rer Ordf\u00f8rer og varaordf\u00f8rer f\u00e5r dekket utgifter til telefon og aviser etter tilsvarende regler som kommunens administrative ledelse. 5. Fremsetting av krav om m\u00f8tegodtgj\u00f8relse 5.1 Generelt Det utbetales kun m\u00f8tegodtgj\u00f8relse til medlemmer som har m\u00f8teplikt og som faktisk m\u00f8ter til innkalte m\u00f8ter og h\u00f8ringer. Krav b\u00f8r sendes inn umiddelbart etter avholdt m\u00f8te. Deltakelse p\u00e5 m\u00f8te fremg\u00e5r av m\u00f8teprotokoll. 6. Annen godtgj\u00f8relse 6.1 Tap av ordin\u00e6r inntekt og dekning av utgifter som tillitsvervet medf\u00f8rer Som hovedregel erstattes tap i inntekt kun for m\u00f8tevirksomhet som foreg\u00e5r innenfor rammen av den enkelte folkevalgtes ordin\u00e6re arbeidstid (kl. 08.00 - 17.00). Beregning av tap i inntekt gjelder fra egen arbeidsplass forlates eller avreise fra bosted. Erstatning for tap i inntekt gis kun for medlemmer som har m\u00f8teplikt. Det gis likevel erstatning for tapt arbeidsinntekt for avholdte h\u00f8ringer i hovedutvalg og kontrollutvalget. Kun dokumentert tap i arbeidsinntekt og dokumenterte utgifter erstattes. For l\u00f8nnsmottakere kan slikt tap dokumenteres ved \u00e5 legge fram skriftlig bevitnelse/l\u00f8nnsslipp fra arbeidsgiver som viser trekk i l\u00f8nn for aktuell m\u00f8tedato. Samlet erstatning for tapt inntekt er begrenset oppad til 100 % av beregningsgrunnlaget. For selvstendig n\u00e6ringsdrivende erstattes dokumentert tap p\u00e5 grunnlag av siste \u00e5rs likning \u2013 selvangivelsens post: \u00abOverskudd av annen n\u00e6ring\u00bb. Samlet erstatning for tapt inntekt er begrenset oppad til 100 % av beregningsgrunnlaget. Tapt arbeidsfortjeneste/stedfortrederutgifter/refusjonskrav, utbetales etter krav fra den enkelte folkevalgte eller fra arbeidsgiver. Utgifter til stell av syke og eldre, barnepass (for barn inntil 12 \u00e5r), dekkes slik: Dokumenterte omsorgsutgifter erstattes med inntil kr 1500,- pr m\u00f8tedag. Ikke dokumenterte omsorgsutgifter erstattes med inntil kr 500,- pr m\u00f8tedag. Erstatning for tap i inntekt mv. etter disse regler, kan ogs\u00e5 gis ved godkjent deltakelse p\u00e5 kurs/konferanse. Slik godkjennelse gis av ordf\u00f8rer. 5 Krav om \u00e5 f\u00e5 dekket slike utgifter m\u00e5 settes frem senes innen tre m\u00e5neder. 6.2 Skyss- og kostgodtgj\u00f8relse, overnatting Skyss- og parkeringsutgifter knyttet til m\u00f8ter som avholdes p\u00e5 ordin\u00e6rt m\u00f8tested, kan dekkes i enkelte tilfeller. Kravet m\u00e5 dokumenteres. Slike tilfeller kan for eksempel v\u00e6re ved d\u00e5rlig offentlig transport eller andre dokumenterte grunner til at kravet oppstod. For m\u00f8ter som avholdes andre steder enn ordin\u00e6rt m\u00f8tested, ytes godtgj\u00f8relse for skyss- og overnatting etter kommunens reiseregulativ. Den folkevalgtes arbeidssted skal benyttes som utgangspunkt for beregning av skyss- og kostgodtgj\u00f8relse. Dersom vedkommende ikke er i fast arbeid, benyttes bostedet. Bare medg\u00e5tt reise- og m\u00f8tetid skal legges til grunn for beregning av frav\u00e6rets lengde. M\u00f8tets varighet m\u00e5 framg\u00e5 av m\u00f8teprotokoll. N\u00e5r folkevalgte i jobb- eller skolesituasjon oppholder seg utenfor kommunen og er innkalt til m\u00f8ter, gis det rett til dekning av reiseutgifter begrenset oppad til kr 2000 per reise tur/retur. Den enkelte folkevalgte m\u00e5 selv sette fram krav om utbetaling etter dette punktet, med angivelse av m\u00f8tedato. Krav om \u00e5 f\u00e5 dekket slike utgifter m\u00e5 settes frem senes innen tre m\u00e5neder. 6.3 Godtgj\u00f8relse for folkevalgtoppl\u00e6ring jf. pkt 1.1 Dersom det ikke gis ordin\u00e6r m\u00f8tegodtgj\u00f8relse, tilst\u00e5s det godtgj\u00f8ring etter denne bestemmelsen for formelt innkalte representanter som deltar p\u00e5 oppl\u00e6ringen. Godtgj\u00f8ring etter denne bestemmelsen utgj\u00f8r kr 1500 kr pr m\u00f8tedag. 6.4 Godtgj\u00f8relse for kurs og konferanser Medlemmer i kommunestyret og faste utvalg som mottar fast godtgj\u00f8ring, skal dekke utgifter til kurs og konferanser selv. Andre folkevalgte som \u00f8nsker \u00e5 delta p\u00e5 kurs/konferanser, og hvor utgiftene \u00f8nskes dekket av kommunen, m\u00e5 f\u00e5 dette godkjent av ordf\u00f8reren i forkant. I slike tilfeller opparbeides det ikke m\u00f8tegodtgj\u00f8relse eller tapt arbeidsfortjeneste. 6.5 Begrensninger i utbetalt godtgj\u00f8relse Etter forskriftens \u00a7 7 siste ledd kan ingen motta en godtgj\u00f8relse som er st\u00f8rre enn ordf\u00f8rers godtgj\u00f8relse dersom f\u00f8lgende medregnes: a) Honorar eller m\u00f8tegodtgj\u00f8relse fra styreverv som er oppnevnt av kommunestyret eller p\u00e5 andre m\u00e5ter kontrollert av kommunestyret. b) Frikj\u00f8p i kraft av folkevalgte verv, som fylkeskommunen, KS og stortinget. Dersom samlet honorar, godtgj\u00f8ring og frikj\u00f8p er st\u00f8rre enn ordf\u00f8reres godtgj\u00f8relse, kutter kommunen sin ytelse forholdsmessig. For eksempel dersom grensen er overskredet med 100 000 kr og 70 % av godtgj\u00f8relsen utbetales av kommunen, kutter kommunen 70 000 kr. 6 Den enkelte folkevalgte m\u00e5 selv kontrollere at samlet honorar og godtgj\u00f8ring ikke overskrider ordf\u00f8rers godtgj\u00f8relse, og m\u00e5 melde fra til politisk sekretariat dersom dette skjer. Dato Sist endret 25.06.2024 Denne veilederen kan endres av administrasjonen. St\u00f8rre endringer i denne veilederen skal behandles i formannskapet. 7 "
}