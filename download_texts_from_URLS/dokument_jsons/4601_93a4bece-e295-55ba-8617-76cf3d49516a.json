{
  "dokument_id": "93a4bece-e295-55ba-8617-76cf3d49516a",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25062024, Sak 228/24, Laksev\u00e5g gnr 147 bnr 69 Lyderhornsveien 293. Klagebehandling - avsl\u00e5tt s\u00f8knad om bruksendring",
  "url": "https://bergen.kommune.no/politikere-utvalg/api/fil/bk360/10751426/Innstilling-vedtak-Laksevag-gnr-147-bnr-69-Lyderhornsveien-293-Klagebehandling-avslatt-soknad-om-bruksendring",
  "tekst": "Laksev\u00e5g gnr 147 bnr 69 Lyderhornsveien 293. Klagebehandling - avsl\u00e5tt s\u00f8knad om bruksendring Utvalg for milj\u00f8 og byutvikling behandlet saken i m\u00f8tet 25.06.2024 sak 228/24 og fattet f\u00f8lgende vedtak: 1. Med hjemmel i fvl. \u00a7 33, 2 ledd, 2 setning, oppheves fagetatens vedtak av 05.02.2024 i sak BYGG-2023/17312. 2. Med hjemmel i Pbl. 2010 \u00a7 19 \u2013 2 innvilges dispensasjon fra reg.plan Laksev\u00e5g, Tennebekk planID 4601-1581.00.00 \u00a7 3 fra form\u00e5l industri/kontor til lager. 3. Det gis tillatelse til bruksendring av deler av bygg i henhold til s\u00f8knad av 13.11.23. 4. Klagen tas til f\u00f8lge. Begrunnelse. Saken gjelder klage p\u00e5 avslag om bruksendring for deler av bygg med adresse Lyderhornsveien 293 fra industri/kontorer til lager. Tiltaket inkluderer ogs\u00e5 endringer i deler av bygget og i fasadene, samt brannteknisk oppgradering av bygget. Tiltaket er avhengig av dispensasjon fra reguleringsplan Laksev\u00e5g, Tennebekk planID 4601- 1581.00.00 \u00a7 3 fra form\u00e5l industri/kontor til lager. I avslaget er det vektlagt uttale fra Vestland Fylkeskommune knyttet til trafikk og etablert avkj\u00f8rsel til n\u00e6ringsomr\u00e5det. Det er hevdet at tiltaket f\u00f8rer til \u00f8kt trafikk. Bygget er opprinnelig bygget til mekanisk industri/smed. Denne virksomheten i bygget er avviklet. Utvalget er blitt gjort kjent med at det til bedrifter med tilsvarende st\u00f8rrelse og virksomhet har 15 \u2013 25 kj\u00f8rebevegelser i l\u00f8pet av en arbeidsdag. Ut fra erfaring fra bygg med minilager av tilsvarende st\u00f8rrelse vil antall kj\u00f8rebevegelser ligge p\u00e5 3 \u2013 4 i l\u00f8pet av et d\u00f8gn. Utvalget konkluderer etter dette med at den endrede bruk vil redusere kj\u00f8ring til eiendommen og belastningen p\u00e5 eksisterende avkj\u00f8rsel vil reduseres. Utvalget har notert seg at det er gitt tillatelse til tilbygg den 26.08.10 til n\u00e6ringsbygg p\u00e5 gnr.147, bnr. 71 og bruksendring fra industri/kontor til treningslokale (600 m2 BRA) for deler av bygg p\u00e5 gnr. 147, bnr- 72 den 03.07.23 uten at det er stilt krav til endring av avkj\u00f8rsel eller den private adkomstveien. Videre peker utvalget p\u00e5 at omr\u00e5det er ferdig utbygget. I forbindelse med utbyggingen av de enkelte tomter i n\u00e6ringsomr\u00e5det for ca. 20 \u00e5r siden er skredfare vurdert. Det ligger til den enkelte eier \u00e5 vedlikeholde eget bygg samt etablerte fjellskj\u00e6ringer osv. I denne saken har utvalget notert seg at tiltakshaver har opplyst at slikt vedlikehold er gjennomf\u00f8rt. P\u00e5 bakgrunn av det overnevnte vurderer utvalget det slik at dispensasjonene ikke vil \u00abvesentlig tilsidesette\u00bb hensynene bak bestemmelsene det dispenseres fra, jf. Pbl. \u00a7 19-2. I forlengelse av det overnevnte vurderer utvalget ogs\u00e5 at fordelene med \u00e5 innvilge dispensasjonene er \u00abklart st\u00f8rre\u00bb enn ulempene, jf. Pbl. \u00a7 19-2 Utvalget vurderer derfor at vilk\u00e5rene for dispensasjon i Pbl. \u00a7 19-2 er oppfylt. Fagetaten har opplyst at Pbl. \u00a7 29-2 om visuelle kvaliteter er ivaretatt i s\u00f8knaden, utvalget deler denne vurderingen. Naboklager. Utvalget har registrert at det ikke er mottatt klager fra naboer i saken. Utvalget har ogs\u00e5 registrert at Statsforvalteren ikke har hatt merknader i saken ved h\u00f8ring. Utvalg er av den klare oppfatning at fordelene ved \u00e5 gi tillatelse til tiltaket er langt st\u00f8rre enn ulempene. Klagen tas til f\u00f8lge. Utvalg for milj\u00f8 og byutviklings behandling Lars Alsaker (H) har bedt om habilitetsvurdering til sak 228. Bakgrunnen er at personen bak tiltakshaverselskapet er en person som en av Sands klienter har et meget tett klientforhold til i mange saker. Alsaker oppgir selv at han f\u00f8ler det ikke er riktig \u00e5 skulle delta i behandling av sak der klient er bakenforliggende eier. Selv om det ikke n\u00f8dvendigvis utgj\u00f8r en \u00e5penbar inhabilitet, mener han selv at inhabilitet etter 6, 2. ledd vil v\u00e6re det riktigste. Vurdering er foretatt etter forvaltningsloven \u00a7 6 annet ledd. Bystyredirekt\u00f8ren er enig med Alsaker i hans vurdering og at det foreligger \u00abs\u00e6regne forhold\u00bb etter forvaltningsloven \u00a7 6 annet ledd. Det anbefales derfor at utvalg for milj\u00f8 og byutvikling kjenner Alsaker inhabil til \u00e5 delta i behandlingen av sak 228/24. Utvalg for milj\u00f8 og byutvikling kjente Lars Alsaker inhabil til \u00e5 behandle sak 226/24. Sara Berge \u00d8kland (H) m\u00f8tte. F\u00f8lgende representanter tok ordet: Rebekka Helle Stensb\u00f8 (H), Geir Steinar Dale (A) Forslag fremsatt i utvalget: Rebekka Helle Stensb\u00f8 (H) fremsatte p\u00e5 vegne av H, A, FrP, BL, INP og Sp f\u00f8lgende alternative forslag i 4 punkter: 1. Med hjemmel i fvl. \u00a7 33, 2 ledd, 2 setning, oppheves fagetatens vedtak av 05.02.2024 i sak BYGG-2023/17312. 2. Med hjemmel i Pbl. 2010 \u00a7 19 \u2013 2 innvilges dispensasjon fra reg.plan Laksev\u00e5g, Tennebekk planID 4601-1581.00.00 \u00a7 3 fra form\u00e5l industri/kontor til lager. 3. Det gis tillatelse til bruksendring av deler av bygg i henhold til s\u00f8knad av 13.11.23. 4. Klagen tas til f\u00f8lge. Begrunnelse. Saken gjelder klage p\u00e5 avslag om bruksendring for deler av bygg med adresse Lyderhornsveien 293 fra industri/kontorer til lager. Tiltaket inkluderer ogs\u00e5 endringer i deler av bygget og i fasadene, samt brannteknisk oppgradering av bygget. Tiltaket er avhengig av dispensasjon fra reguleringsplan Laksev\u00e5g, Tennebekk planID 4601- 1581.00.00 \u00a7 3 fra form\u00e5l industri/kontor til lager. I avslaget er det vektlagt uttale fra Vestland Fylkeskommune knyttet til trafikk og etablert avkj\u00f8rsel til n\u00e6ringsomr\u00e5det. Det er hevdet at tiltaket f\u00f8rer til \u00f8kt trafikk. Bygget er opprinnelig bygget til mekanisk industri/smed. Denne virksomheten i bygget er avviklet. Utvalget er blitt gjort kjent med at det til bedrifter med tilsvarende st\u00f8rrelse og 2 virksomhet har 15 \u2013 25 kj\u00f8rebevegelser i l\u00f8pet av en arbeidsdag. Ut fra erfaring fra bygg med minilager av tilsvarende st\u00f8rrelse vil antall kj\u00f8rebevegelser ligge p\u00e5 3 \u2013 4 i l\u00f8pet av et d\u00f8gn. Utvalget konkluderer etter dette med at den endrede bruk vil redusere kj\u00f8ring til eiendommen og belastningen p\u00e5 eksisterende avkj\u00f8rsel vil reduseres. Utvalget har notert seg at det er gitt tillatelse til tilbygg den 26.08.10 til n\u00e6ringsbygg p\u00e5 gnr.147, bnr. 71 og bruksendring fra industri/kontor til treningslokale (600 m2 BRA) for deler av bygg p\u00e5 gnr. 147, bnr- 72 den 03.07.23 uten at det er stilt krav til endring av avkj\u00f8rsel eller den private adkomstveien. Videre peker utvalget p\u00e5 at omr\u00e5det er ferdig utbygget. I forbindelse med utbyggingen av de enkelte tomter i n\u00e6ringsomr\u00e5det for ca. 20 \u00e5r siden er skredfare vurdert. Det ligger til den enkelte eier \u00e5 vedlikeholde eget bygg samt etablerte fjellskj\u00e6ringer osv. I denne saken har utvalget notert seg at tiltakshaver har opplyst at slikt vedlikehold er gjennomf\u00f8rt. P\u00e5 bakgrunn av det overnevnte vurderer utvalget det slik at dispensasjonene ikke vil \u00abvesentlig tilsidesette\u00bb hensynene bak bestemmelsene det dispenseres fra, jf. Pbl. \u00a7 19-2. I forlengelse av det overnevnte vurderer utvalget ogs\u00e5 at fordelene med \u00e5 innvilge dispensasjonene er \u00abklart st\u00f8rre\u00bb enn ulempene, jf. Pbl. \u00a7 19-2 Utvalget vurderer derfor at vilk\u00e5rene for dispensasjon i Pbl. \u00a7 19-2 er oppfylt. Fagetaten har opplyst at Pbl. \u00a7 29-2 om visuelle kvaliteter er ivaretatt i s\u00f8knaden, utvalget deler denne vurderingen. Naboklager. Utvalget har registrert at det ikke er mottatt klager fra naboer i saken. Utvalget har ogs\u00e5 registrert at Statsforvalteren ikke har hatt merknader i saken ved h\u00f8ring. Utvalg er av den klare oppfatning at fordelene ved \u00e5 gi tillatelse til tiltaket er langt st\u00f8rre enn ulempene. Klagen tas til f\u00f8lge. Votering: Alternativt forslag punkt 1-4 fra H, A, FrP, BL, INP og Sp, fremsatt av Rebekka Helle Stensb\u00f8 (H) ble vedtatt med 13 stemmer (H, A, FrP, BL, V, INP, Sp). Innstillingen fikk 4 stemmer (SV, MDG, R) og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 199/24 og fattet f\u00f8lgende vedtak: Saken utsettes til utvalg for milj\u00f8 og byutvikling sitt ekstram\u00f8te 25.06.24. Byr\u00e5det behandlet saken i m\u00f8tet 02.05.2024 sak 121/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 05.02.2024 opprettholdes. Klagen tas ikke til f\u00f8lge. 3 "
}