{
  "dokument_id": "c8c1fafc-9fc4-598e-af75-f4bc506eb980",
  "doc_type": "case_attachment",
  "kommune": 4601,
  "tittel": "Referat fra dialogm\u00f8te den 07.12.2022",
  "url": "https://bergen.kommune.no/politikere-utvalg/api/fil/bk360/9876456/Referat-fra-dialogmote-den-07-12-2022",
  "tekst": " Plan- og bygningsetaten (PBE). Avd. Bybanen og Milj\u00f8l\u00f8ftet. LOGG: x M\u00d8TE SAK: Fyllingsdalen Delstrekning:_________________ TELEFONSAMTALE x \u00c5sane Delstrekning:_____________1_ Emne: dato: 07.12.2022 Bybane- og hovedsykkelrute Kaigaten- Sandbrogaten (DS1) Tid: 16.00-17.15 Autog\u00e5rden \u2013 3.D.2.1 \u2013 3. etg \u2013 Pedalen, Temam\u00f8te om grunnforhold p\u00e5 kaiarealet p\u00e5 Bryggen med samt Teams Stiftelsen Bryggen. Eiendom (adresse): Verdensarvstedet Bryggen, kaifronten mot V\u00e5gen. Deltakere Telefon/ mobil/ e-post: Bergen Kommune: Karin v. Wijngaarden, Karin.Wijngaarden@bergen.kommune.no, Delstrekningsleder DS1, seniorark (PBE) Mathiesen, Solveig Solveig.Mathiesen@bergen.kommune.no Prosjektleder for Bybanen til \u00c5sane (PBE) Tarje Iversen Wanvik, Tarje.Wanvik@bergen.kommune.no Direkt\u00f8r for Plan- og bygningsetaten (PBE) \u00d8vrige deltagere: Janicke Runshaug Foss, runsfoss@online.no, Stiftelsen Bryggen styremedlem, leder av Bryggen gruppen Arne Skivenes arne.skivenes@gmail.com tidligere Byarkivar, og tidligere ansvarlig for registervurderinger. Geir Atle Ersland, Geir.Atle.Ersland@uib.no historiker med middelalderen som spesialfelt, UNESCO- professor ved Institutt for arkeologi, historie, kultur- og religionsvitenskap ved Universitetet i Bergen. Ivar \u00d8vretvedt, Ivar.Ovretvedt@norconsult.com Prosjektleder for Bybanen til \u00c5sane, fagansvarlig for grunnunders\u00f8kelser, NOAV (Norconsult og Asplan Viak) N\u00f8ttveit Ole-Magne, Ole-Magne.Nottveit@norconsult.com, arkeolog hos Norconsult, fagansvarlig kulturminner for Bybane til \u00c5sane Ole Wilhelm Mortensen, Ole.Wilhelm.Mortensen@vlfk.no; Vestland fylke, Bybanen Utbygging (via Teams) Hans de Beer, hans.debeer@NGU.NO Norges Geologiske unders\u00f8kelse, Trondheim (via Teams) Marit Aase, Bergen Vann\u2019s representant knyttet til planforslaget, stilte som observat\u00f8r i m\u00f8tet (via Teams). Form\u00e5let med m\u00f8tet:. Stiftelsen Bryggens m\u00e5l med m\u00f8tet var konkret \u00e5 diskutere hva Stiftelsen vet om den historiske konstruksjonen av kaien foran Bryggen, og \u00e5 f\u00e5 klarlagt om deres studier baserer seg p\u00e5 feiltolkninger av det historiske kildematerialet eller om Stiftelsen har grunn til \u00e5 opprettholde sine synspunkter. Disse studiene, utf\u00f8rt av Arne Skivenes og Geir Atle Ersland, var oversendt til m\u00f8tedeltakerne i forkant av m\u00f8tet. Sammendrag: Solveig Mathiesen innledet kort med en status for prosjektet, og refererte bl.a. til fylkeskommunens nylig innsendte innsigelse til planforslaget rettet mot vern av verdensarvstatus, Bryggen, Hanseatisk museum og kaifronten. Stiftelsen Bryggen representert ved Janicke Runshaug Foss orienterte innledningsvis om behovet for \u00e5 bli trygg p\u00e5 utredningene. 40 av bygningene er i Stiftelsens eie, derfor er Stiftelsen sv\u00e6rt opptatt av konsekvenser av planforslaget. N\u00e5 i h\u00f8ringsperioden gjenst\u00e5r noen sp\u00f8rsm\u00e5l som b\u00f8r f\u00e5 sine konkrete svar. 1 Sp\u00f8rsm\u00e5l som Stiftelsens Bryggen gruppe \u00f8nsker svar p\u00e5, hentet fra m\u00f8tegrunnlaget: 1) I hvor stor grad ble masser skiftet ut ved at eldre strukturer ble fjernet, og ble det gjennomf\u00f8rt mudring i forbindelse med anlegget? St\u00e5r kaien p\u00e5 stabil grunn? Er det mudret under hele kaiflaten? 2) Er fyllmassene stein eller kulturlag? Er kulturlagene under bolverkene og den gamle veibanen intakte? Hvor mye av bolverkene ble fjernet? Kan de marine kulturlagene foran disse bryggene v\u00e6re intakte? Ole-Magne N\u00f8ttveit presenterte status for prosjektarbeidet mht arkeologi: Riksantikvaren setter borepunktene n\u00e5r det skal tas grunnunders\u00f8kelser. Nyere masser er p\u00e5vist i disse, p\u00e5 den delen av kaiflaten som Bybanen, hovedsykkelruten og gangsone beslaglegger. Status for grunnunders\u00f8kelsene er at Laboratoriumsresultatene fremdeles er ventet fra sist borerunde, og at Riksantikvaren nylig har bedt om ytterligere unders\u00f8kelser av kulturlag. Arne Skivenes: Arne Skivenes forklarte med utgangspunkt i N\u00f8ttveits slide nr. 11 at kartet til venstre er det han som har funnet frem. Det er Havneingeni\u00f8rens skisse fra 1919, som tydelig viser hvordan kaien er bygget, at det er mudret i 1917 under kaifoten, men ingen andre steder. Dybden er 2-3 meter utenfor gammel bryggekant, 5-6 meter ved kaimuren. Tidspunkt for mudring fremg\u00e5r av regnskapene. I 1921 ble det mudret utenfor kaimuren for \u00e5 bedre seilingsdybden for Stavangerb\u00e5tene. Da var hele kaiflaten utfylt. Mht N\u00f8ttveits beskrivelse av at borepunktene kun viser nyere masser, forklarte Skivenes det med at det aller meste av borepunkter er lagt s\u00e5 tett ved kaimuren at de vil treffe muren og steinfyllingen. Kulturlagene ligger 4-5 m lenger \u00f8st. Der er det ingen borepr\u00f8ver. Geir Atle Ersland fremholdt at det viktigste med m\u00f8tet var \u00e5 f\u00e5 respons p\u00e5 de funn han og Skivenes hadde fremlagt p\u00e5 bakgrunn av historiske kildestudier. Ersland redegjorde for unders\u00f8kelsen/arkivstudiet av utvidelsen av kaien mellom nordlige del av Torget til Nikolaikirkeallmenning i 1900 \u2013 1901, der hans konklusjon er at det ble mudret for fundamentet til muren langs den nye kaifronten, men at omr\u00e5det innenfor, under dagens kai- og gateomr\u00e5de, i hovudsak ble liggende ur\u00f8rt. I denne sammenhengen viste Ersland til en Norconsultrapport, tilleggsutredning nr 3 fra 2013-10-07, der det konkluderes som f\u00f8lger: \u201cLangs fremre del av Bryggen ble det etablert ny kaifront 1899-1901, med oppfylling av omr\u00e5det mellom kaien og fasadene p\u00e5 byggene. Terrenget ble fylt opp med vanlige (tunge) mineralske masser...\u201d P\u00e5 direkte sp\u00f8rsm\u00e5l om Norconsult fremdeles st\u00e5r ved sin framstilling, ble det \u00e5pnet for at Erslands analyse sannsynligvis er korrekt. Norconsult kan imidlertid ikke se at informasjonen fra Ersland st\u00e5r i direkte konflikt med nevnte notat. Sitatet kommer fra en del av beskrivelsene av grunnforhold. Arne Skivenes ber om at arkivutredningene legges ved planforslaget. Det er ikke mer arkeologi og hydrologi som trengs n\u00e5, men vitenskapelige innslag fra andre disipliner, som historie, arkiv, biologi, trekonservering, t\u00f8rrmuring etc. han ber om at faktagrunnlaget justeres. Geir Atle Ersland: P\u00e5 konkret sp\u00f8rsm\u00e5l fra Ersland om \u00f8vrige m\u00f8tedeltakere hadde innvendinger til Skivenes og Erslands studier, ble slike ikke fremmet. Fra Norconsults side ble det vist til at endelige analyser fra de siste borepr\u00f8vene ikke forel\u00e5. Hans de Beer: Grunnlaget fra Skivenes og Ersland gir et mer nyansert bilde av grunnen langs kaien p\u00e5 Bryggen. Mener denne tilleggsdokumentasjonen er nyttig, og at den b\u00f8r benyttes i videre arbeid. Arkivmaterial fra Bryggens kaifront har blitt konsultert, men det har v\u00e6rt vanskelig \u00e5 f\u00e5 bekreftet hvilke prosesser som har funnet sted. I det videre arbeidet b\u00f8r kommunen se n\u00e6rmere p\u00e5 denne innsikten, og om den f\u00e5r noe \u00e5 si for planprosjektet. Ivar \u00d8vretvedt: Norconsult/Asplan Viak har analysert geologiske funn fra borepunktene og foresl\u00e5tt en fundamentl\u00f8sning for Bybanen der det ikke er behov for \u00e5 grave mer enn 1 meter, og skinnene legges p\u00e5 en betongplate. Det gir god fordeling av last. Det kan ogs\u00e5 vurderes en lettere konstruksjon/fundamenteringsmetode, slik som anbefalt i Sandbrogaten. Total vekt for fundament og vogner vil ikke gi en tilleggslast ift dagens veg. Solveig Mathiesen: Reguleringsplanarbeidet har fokus p\u00e5 \u00e5 vurdere tiltakene som reguleres og de konsekvensene det har, og prosjektet avgrenses til unders\u00f8kelser som har betydning for tiltaket. Vedr plansaken og historiske kilder s\u00e5 gir PBE\u2019s fagnotat et helhetlig bilde av tiltaket og dets konsekvenser. PBE viser til andre dokumenter n\u00e5r det er relevant ift \u00e5 f\u00e5 innsikt i, og forst\u00e5else for, tiltaket. Ved 1. og 2. gangs 2 behandling av planer legger PBE ut saksdokumentasjon som er benyttet i ulike vurderinger, samt sentrale dokumenter. Tarje Wanvik: I PBE er vi opptatt av en opplyst debatt, og bybaneteamet sanker inn nyttige innspill gjennom hele h\u00f8ringsperioden. Dialog med hverandre forutsettes i det videre, da dialog gir mulighet for \u00e5 bli mer treffsikre med tiltak som settes inn lokalt. Oppf\u00f8lging: Presentasjonen sendes m\u00f8tedeltagerne. Merknader og innspill blir arkivert p\u00e5 saken (Saksnummer 2022/20561 (tidl 201807496)). I det videre arbeidet m\u00e5 kommunen se n\u00e6rmere p\u00e5 merknader, innsikt i historiske kildefunn, og vurdere om innholdet i disse har betydning for planprosjektet. Laget av: K. van Wijngaarden Dato: 15.12.2022 rev 20.04.23. 3 "
}