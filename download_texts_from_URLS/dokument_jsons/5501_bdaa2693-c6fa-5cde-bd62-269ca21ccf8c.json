{
  "dokument_id": "bdaa2693-c6fa-5cde-bd62-269ca21ccf8c",
  "doc_type": "case_attachment",
  "kommune": 5501,
  "tittel": "10236596_Notat_Gassm\u00e5linger",
  "url": "https://innsyn.tromso.kommune.no/application/getMoteDokument?dokid=2001861906",
  "tekst": "Notat gassm\u00e5linger Elveneset Prosjekt: E01: Supplerende Prosjektnr.: 10236596-001 unders\u00f8kelser Kunde: Troms\u00f8 Kommune Prosjektleder: Ole Forsgren Kanstad Utarbeidet av: Julie Grindberg Walleraunet Dato: 03.06.2024 Kontrollert av: Joanne Inchbald Rev.: 00 Revisjonshistorikk Rev Dato Beskrivelse av endringen Utarbeidet av Kontrollert av 00 03.06.2024 NOJUWA NOJOAN Sammendrag Sweco Norge AS har p\u00e5 oppdrag fra Troms\u00f8 kommune etablert gassbr\u00f8nner og gjennomf\u00f8rt gassm\u00e5linger ved Elveneset, gnr./bnr. 15/970 i Troms\u00f8 kommune. Det er gjennomf\u00f8rt to runder med gassm\u00e5linger. M\u00e5leresultatene viser at CH4 og CO2 overstiger terskelverdien i to av br\u00f8nnene, men de ligger under terskelverdi i den tredje. Med mindre alt av s\u00f8ppelholdige masser fjernes under bygget vil det v\u00e6re n\u00f8dvendig med tiltak i form av passiv ventilert kryprom med utluftingsr\u00f8r. Dette for \u00e5 kunne ventilere ut eventuell gass som siver ut av bakken uten at det vil trenge inn i selve bygget. 1 Innledning Sweco Norge AS har p\u00e5 oppdrag fra Troms\u00f8 kommune etablert gassbr\u00f8nner og gjennomf\u00f8rt gassm\u00e5linger ved Elveneset, gnr./bnr. 15/970 i Troms\u00f8 kommune (Figur 1). Tiltaksomr\u00e5det er p\u00e5 ca. 19000 m2 og ligger tett inntil Troms\u00f8ysundet. Milj\u00f8r\u00e5dgiver ved Sweco Gunnar Perdersen har tidligere utf\u00f8rt en milj\u00f8teknisk hovedunders\u00f8kelse som viser at det var behov for etablering av gassbr\u00f8nner og gjennomf\u00f8ring av gassm\u00e5linger i omr\u00e5det. Tidligere hovedrapport, 10236596-G01_Tromsdalsfyllinga nord \u2013 Elvenes, Milj\u00f8tekniske grunnunders\u00f8kelser har avdekket at forurensingssituasjonen ved det unders\u00f8kte omr\u00e5det er i tilstandsklasse 1-5. Det er i tillegg oppdaget at forurensingen i sjiktene kan variere der forurensningen ikke n\u00f8dvendigvis er \u00e5 finne i de \u00f8vre sjiktene, men avdekkes etter to meter. Massene i omr\u00e5det inneholder ogs\u00e5 en god del organisk nedbrytbart materiale som kan fremme gassdannelse. For \u00e5 kunne komme videre med prosjekteringen og plasseringen av en idrettshall ved Elveneset s\u00e5 var det n\u00f8dvendig med etablering av gassbr\u00f8nner for gassm\u00e5linger ved det unders\u00f8kte tiltaksomr\u00e5det. Troms\u00f8 kommune \u00f8nsker og en vurdering i forhold til regulering av omr\u00e5det og hvor det vil v\u00e6re mest hensiktsmessig \u00e5 plassere idrettshallen i forhold til forurensingssituasjonen. Sweco Drammensveien 260 Sweco Norge AS Telefon +47 67 12 80 00 NO 0212 Oslo Organisasjonsnr. 967032271 www.sweco.no Norway Hovedkontor Oslo Dokumentreferanse 10236596_Notat_Gassm\u00e5linger Elveneset.docx 1 Figur 1: Oversikt over lokalisering av tiltaksomr\u00e5det. Lilla polygon indikerer likalisering av Tronsdalsfyllinga. Kilde ArcGis PRO/Geo data AS. 1.1 Form\u00e5l Form\u00e5let med unders\u00f8kelsene er \u00e5 identifisere eventuell gassdannelse fra tidligere fylling ved \u00e5 plassere ut gassbr\u00f8nner og foreta m\u00e5linger. Gassrisikovurderingen gjennomf\u00f8res for \u00e5 avklare hvilke tiltak som vil v\u00e6re n\u00f8dvendig \u00e5 gjennomf\u00f8re med tanke p\u00e5 det nye bygget. 1.2 Forutsetninger De risikoreduserende tiltak som er beskrevet i dette dokumentet er foresl\u00e5tte tiltak og gir ikke n\u00f8dvendigvis en fullstendig oversikt over risikoreduserende tiltak som m\u00e5 utf\u00f8res i anleggsfasen. 1.3 Beskrivelse av tiltaket Det etableres tre milj\u00f8br\u00f8nner p\u00e5 omr\u00e5det. Milj\u00f8brannene plasseres slik at de er i omr\u00e5der der det er mye organisk materiale og det er mulig \u00e5 komme dypt ned i massene uten p\u00e5traff av leire. Milj\u00f8br\u00f8nner installeres ved bruk av slissede r\u00f8r nederst og de \u00f8verste meterne hvor masser uansett skal skiftes ut best\u00e5r av tette r\u00f8r. Dette for at gass slipper inn fra de massene som blir v\u00e6rende igjen p\u00e5 stedet. Hullene fylles deretter med grus i de nederste niv\u00e5 og tette masser i form av bentonitt i \u00f8verste meterne. R\u00f8rene vil installeres med lokk/hette. Gassm\u00e5linger vil utf\u00f8res med m\u00e5leinstrumentet Geotech GA5000, som m\u00e5ler matangass i konsentrasjoner fra 0,2 % til 100 %. Metan er brann- og eksplosjonsfarlig i blanding med luft i konsentrasjoner p\u00e5 5 % - 15 %. Dokumentreferanse 10236596_Notat_Gassm\u00e5linger Elveneset.docx 2/9 Metangassm\u00e5linger gjennomf\u00f8res i forbindelse med etablering av gassbr\u00f8nnene. Etter dette vil det gjennomf\u00f8res kontrollm\u00e5linger ut fra behov. 2 Deponigass Deponigass er en blanding av ulike gasser som preges av sv\u00e6rt lavt oksygeninnhold, h\u00f8yt innhold av metan og karbondioksid, og sm\u00e5 mengde andre gasser hvorav flere utgj\u00f8r en risiko for helse og milj\u00f8. Det lave oksygeninnholdet medf\u00f8rer en generelt lav risiko for brann- og eksplosjoner inne i selve deponiet. Derimot, dersom deponiet ikke er tettet og deponigasser diffunderer ut og blandes i lufta, vil risikoen \u00f8ke vesentlig. Dette gjelder s\u00e6rlig bygg der luftutskifting er begrenset slik at deponigasser kan samle seg. P\u00e5 samme m\u00e5te vil boring og graving i deponier \u00f8ke risikoen for brann- og eksplosjon grunnet eksponering av brennbar gass i massene med oksygen i omgivelsesluften. Den viktigste deponigassen er metan (CH4). Metan utgj\u00f8r eksplosjonsfare ved konsentrasjoner over 5% v/v i lufta. Den er lettere enn luft, og kan oppkonsentreres under kumlokk, i kryprom og andre steder der gassens bevegelse oppover forhindres. I tillegg til helserisiko utgj\u00f8r metan risiko mot infrastruktur (eksplosjonsfare). Karbondioksid (CO2) er ikke brennbart, men utgj\u00f8r en helserisiko ved forh\u00f8yede konsentrasjoner. Den finnes i lav konsentrasjon i ren luft (0,1 % v/v CO2), men i deponigass oppn\u00e5s det ofte konsentrasjoner som utgj\u00f8r en helserisiko for mennesker. Karbonmonoksid, eller kullos (CO), er sv\u00e6rt giftig. Den dannes av ufullstendig forbrenning og utgj\u00f8r en mindre bestanddel av luftforurensning i byomr\u00e5der. Som regel finnes den i deponigass i lav konsentrasjon, men der den forekommer i h\u00f8yere konsentrasjoner er det en indikasjon p\u00e5 mulig ulmebrann. Den er brennbar, og ved sv\u00e6rt h\u00f8ye konsentrasjoner (>12,5% v/v) medf\u00f8rer det eksplosjonsfare. Hydrogensulfid (H2S) har en lukt som kan minne om r\u00e5ttent egg og er sv\u00e6rt giftig. Ved h\u00f8y konsentrasjon (>4% v/v) er det i tillegg eksplosjonsfarlig. Det er sv\u00e6rt sjelden at det forekommer i avfallsdeponi i eksplosjonsfarlige konsentrasjoner, og risikovurdering av gassen setter hovedfokus p\u00e5 giftighet. Karbondioksid og hydrogensulfid er tyngre enn luft, og oppkonsentreres i gr\u00f8fter, p\u00e5 bunnen av kummer og andre liknende steder. Oksygenmangelen i deponigass utgj\u00f8r ogs\u00e5 en helserisiko. Der andre gasser har fortrengt oksygen i lukket omr\u00e5de, oppst\u00e5r kvelningsrisiko for mennesker som oppholder seg der. I tillegg, i omr\u00e5der der det finnes h\u00f8y konsentrasjon av metan eller annen eksplosjonsfarlig gass, vil oksygenkonsentrasjonen p\u00e5virke brann- og eksplosjonsrisiko. I slike tilfeller, jo mer oksygen, jo h\u00f8yere eksplosjonsrisikoen. Vurdering av oksygenkonsentrasjon gjennomf\u00f8res dermed i kombinasjon med m\u00e5ling av andre gasser. Dette er illustrert i diagram i Figur 2. Dokumentreferanse 10236596_Notat_Gassm\u00e5linger Elveneset.docx 3/9 \u00d8EG LEG % v/v oksygen laveste oksygenkonsentrasjon der forbrenning kan oppst\u00e5 Figur 2: Trekantdiagram for brennbarhet av metan ved forskjellig oksygenkonsentrasjoner, tilpasset fra Cashdollar et al. 2000. Gr\u00e5farget omr\u00e5de viser brennbare gassblandinger. \u00d8EG: \u00f8vre eksplosjonsgrense; LEG: lavere eksplosjonsgrense, disse er vist for oksygeninnholdet i vanlig luft. Den bl\u00e5 \u00abair line\u00bb viser mengdeforholdet oksygen/nitrogen i vanlig luft. Den r\u00f8de st\u00f8kiometriske linjen viser mengdeforholdet for metan og oksygen (1:2) som gir den mest effektive forbrenningen og dermed eksplosjonsfare. 3 Vurderingsgrunnlag for deponigass Milj\u00f8direktoratet har utarbeidet veilederen M-1780 \u00abBygging p\u00e5 nedlagte deponier \u2013 Veiledning om regelverk og hva som b\u00f8r vektlegges ved bygging p\u00e5, og i randsonen til, nedlagte deponier\u00bb. Generelt anbefaler ikke Milj\u00f8direktoratet, med st\u00f8tte fra Helsedirektoratet, at det bygges boliger, sosial infrastruktur (barnehager, skoler, helse- og velferdsbygg) eller n\u00e6ringsbygg p\u00e5 nedlagte deponier hvor det er gassdannelse eller i randsonen til disse deponiene. Dersom det likevel s\u00f8kes om \u00e5 bygge p\u00e5 eller i randsonen av nedlagte deponier, m\u00e5 det kunne dokumenteres at dette er helse- og milj\u00f8messig forsvarlig. Det er i Norge ikke utarbeidet en veileder som sier noe om hvordan det skal dokumenteres at det er helse- og milj\u00f8messig forsvarlig \u00e5 bygge p\u00e5 eller i randsonen til et deponi. Slike veiledere har blitt utarbeidet i nabolandene Danmark (Milj\u00f8styrelsen, 2001), Sverige (Rihm, 2014) og Storbritannia (NHBC, 2007), og alle tre landene gir et liknende rammeverk for risikovurdering. Den britiske veilederen inkluderer en enkel metode for vurdering av behov for tiltak for nye bygninger i potensielt gassutsatte omr\u00e5der, og det er benyttet her. I det f\u00f8rste trinnet, tas en innledende risikovurdering som baserer seg p\u00e5 en skrivebordstudie. Den er en enkel vurdering for \u00e5 bestemme om gassrisiko kan utelukkes, eller om det trenges videre kvantitativ vurdering med gassm\u00e5ling. Dokumentreferanse 10236596_Notat_Gassm\u00e5linger Elveneset.docx 4/9 Figur 3: Illustrasjon av mulige gassinntrengingsveier i en bolig. Kilde: Johnson (2001). Dersom skrivebordstudie avdekker vesentlig risiko, skal det installeres gassoverv\u00e5kningsbr\u00f8nner og foretas m\u00e5leprogram for deponigasser. Maksimumkonsentrasjoner av metan (CH 4) og karbondioksid (CO2) sammen med terskelverdier benyttes til klassifisering etter et \u00abtrafikklys\u00bb-system, der fargene tilsvarer behov for ulik tiltaksgrad. Terskelverdier for boliger vises i Tabell 1, og for forretnings- og n\u00e6ringsbygg i Tabell 2. Boliger har som regel vesentlig mindre romst\u00f8rrelse med lavere ventilasjonsmengde, noe som gi \u00f8kt risiko for eventuell deponigassoppsamling. Dermed er terskelverdier for boliger strengere. Terskelverdi utrykkes ved liter gass per time, slik at hastigheten til gassgenering/ migrasjon vektes sammen med faktisk gasskonsentrasjon. Terskelverdi kan dermed kun benyttes der det ogs\u00e5 tas m\u00e5ling av gass-str\u00f8m. For \u00e5 skaffe slike data trenges det tilkoblingspunkt, typisk i gassoverv\u00e5kningsbr\u00f8nner. Ved mangel av m\u00e5linger av gassens str\u00f8mningshastighet eller relativt trykk, m\u00e5 en vurdering g\u00e5 ut fra m\u00e5linger av maksimumkonsentrasjoner av gasser. Klassifiseringssystemet for forretnings- og n\u00e6ringsbygg inkluderer ikke maksimumskonsentrasjoner av gasser, slik at det \u00e5pner for bygging i omr\u00e5der med h\u00f8yere deponigasskonsentrasjoner i bakken. Derimot kan det ikke benyttes uten data om gassens str\u00f8mningshastighet. N\u00e5r kun gasskonentrasjonsm\u00e5linger er tilgjengelig, benyttes derfor boligklassifiseringssystemet, som et risikokonservativt alternativ. Tabell 1: \u00abTrafikklysklassifisering\u00bb av deponigassrisiko til boliger, oversatt/tilpasset fra britisk veileder (NHBC, 2007). Dokumentreferanse 10236596_Notat_Gassm\u00e5linger Elveneset.docx 5/9 Tabell 2: Modifisert Wilson-Card klassifisering av deponigassrisiko for forretnings-/ og n\u00e6ringsbygg oversatt/tilpasset fra britisk veileder (NHBC, 2007). For karbonmonoksid (CO) benyttes Arbeidstilsynets (2018) anbefalt grenseverdi p\u00e5 25 ppm CO som terskelverdi. Det p\u00e5pekes at atmosf\u00e6ren har et visst karbonmonoksidinnhold, dette s\u00e6rlig i byomr\u00e5der grunnet trafikk, vedfyring og andre forbrenningskilder. Dermed anses ikke konsentrasjoner under Folkehelseinstitutts langtidskvalitetskriterium (8-timer) p\u00e5 10 mg/m3 som vesentlig. 10 mg/m3 tilsvarer ca. 8 ppm karbonmonoksid. For hydrogensulfid benyttes Arbeidstilsynets (2011) administrativ norm p\u00e5 5 ppm H2S. Oksygenkonsentrasjon sammenlignes ikke med spesifikk grenseverdi. Det benyttes heller til vurdering av eksplosjons- og kvelningsrisiko i tilfeller der det m\u00e5les h\u00f8ye konsentrasjoner av deponigasser. 4 Installasjon av gassoverv\u00e5kingsbr\u00f8nner Den 26.03.2024 ble det installert tre gassoverv\u00e5kingsbr\u00f8nner ved Elveneset. Oversikt over plassering av gassbr\u00f8nner er vist i Figur 4. Plasseringen har til hensikt \u00e5 gi et representativt bilde av eventuell gassproduksjon p\u00e5 omr\u00e5det hvor ny idrettshall skal bygges. Dokumentreferanse 10236596_Notat_Gassm\u00e5linger Elveneset.docx 6/9 Figur 4: Oversikt over omr\u00e5det med plassering av gassbr\u00f8nner med r\u00f8dt rektangel. For hver gassoverv\u00e5kingsbr\u00f8nn ble det boret til mellom 3,5 m og 5 m dyp og satt ned en br\u00f8nn med en diameter p\u00e5 63 mm som er slisset i bunn, og med en gasstett \u00abtappekran\u00bb til lokk. Rundt den slissede delen av br\u00f8nnen ble borehullet tilbakefylt med grus, for \u00e5 gi et permeabelt lag mellom br\u00f8nnen og eventuelt gassgenererende masser. Den \u00f8verste delen av borehullet ble tilbakefylt med bentonitt, en leirtype med sv\u00e6rt lav gasspermeabilitet. En skjematisk fremstilling av de installerte br\u00f8nnene er gitt i Figur 5. Dokumentreferanse 10236596_Notat_Gassm\u00e5linger Elveneset.docx 7/9 Figur 5: Tverrsnitt av typisk gassoverv\u00e5kingsbr\u00f8nn. 5 M\u00e5leresultater og vurdering Sweco har gjennomf\u00f8rt to m\u00e5lerunder i br\u00f8nnene 6. mars 2024 og 2. mai 2024. M\u00e5ling er utf\u00f8rt med m\u00e5leinstrumentet Geotech GA5000. Utstyret er kalibrert i henhold til akkrediteringskrav etter ISO 17025 og tilsvarer ATEX-standarder for eksplosjonsfarlige omgivelser. P\u00e5 hvert m\u00e5lepunkt ble det m\u00e5lt % v/v metan, karbondioksid og oksygen, og ppm p\u00e5 hydrogensulfid og karbonmonoksid (kullos), samt atmosf\u00e6risk trykk. M\u00e5lingene er utf\u00f8rt ved h\u00f8yt atmosf\u00e6risk trykk, dette medf\u00f8rer at m\u00e5lingene ikke fanger opp de verste tilfellene. Hver m\u00e5ling foregikk over ca. 90 sekunder mens luft pumpes gjennom gummislange, vannfelle og apparatet. Gass str\u00f8m ble m\u00e5lt. M\u00e5leresultatene er vist i Tabell 3. Med tanke p\u00e5 planlagt bygningstype (idrettshall) er terskelverdiene for forretnings-/ og n\u00e6ringsbygg (se Tabell 2) vurdert som mer aktuelt enn de for boliger, og m\u00e5leresultatene er fargelagt i henhold til dem. Dokumentreferanse 10236596_Notat_Gassm\u00e5linger Elveneset.docx 8/9 Tabell 3: oversikt over resultater fra gassm\u00e5lingene. For f\u00f8rste m\u00e5leserie ble det ikke m\u00e5lt gasstr\u00f8m. Liter per time for CH4 og CO2 er beregnet ut fra flow m\u00e5lt i andre m\u00e5leserie. Ved m\u00e5lt gasstr\u00f8m p\u00e5 0 er minste deteksjonsverdi p\u00e5 0,1 benyttet. Dato M\u00e5lepunkt Gasstr\u00f8m CH4 CH4 CO2 CO2 O2 % CO H2S Atmosf\u00e6risk % l/t % l/t v/v ppm trykk (mb) v/v v/v 06.03.2024 Br\u00f8nn 10 - 0,4 0,04 0,1 0,01 18,9 1 0 1032 Br\u00f8nn 12 - 0,4 0,04 1,2 0,12 17,9 9 0 1032 Br\u00f8nn 29 - 0,5 0,25 3,5 1,75 15,3 8 0 1032 02.05.2024 Br\u00f8nn 10 0,0 0 0 0,1 0,01 21,7 0 0 1031 Br\u00f8nn 12 0,0 0 0 0,1 0,01 21,2 0 0 1031 Br\u00f8nn 29 0,5 0 0 0,1 0,05 21,8 0 0 1031 M\u00e5leresultatene viser at CH4 og CO2 overstiger terskelverdien i br\u00f8nn 12 og br\u00f8nn 29. I br\u00f8nn 10 er m\u00e5lingene under terskelverdi. Med mindre alt av s\u00f8ppelholdige masser fjernes under bygget vil det v\u00e6re n\u00f8dvendig med tiltak i form av passiv ventilert kryprom med utluftingsr\u00f8r. Dette for \u00e5 kunne ventilere ut eventuell gass som siver ut av bakken uten at det vil trenge inn i selve bygget. Referanser Arbeidstilsynet, 2018. Grunnlag for fastsettelse av grenseverdi: Grunnlagsdokument for karbonmonoksid (CO). Kommisjonsdirektiv 2017/164/EU. Datert 15.04.2018. Arbeidstilsynet, 2011. Grunnlag for fastsettelse av administrativ norm for Hydrogensulfid (H 2S). Datert 12.12.2011. Johnson, R., 2001. Protective measures for housing on gas-contaminated land. Parkman Environment, Environment Agency & Building Research Establishment (BRE). R&D Technical Report P336. Milj\u00f8direktoratet, 2020. Bygging p\u00e5 nedlagte deponier. M-1780. Milj\u00f8styrelsen, 2001. Metode til risikovurdering af gasproducerende lossepladser. Ref. 648 2001. National Housebuilding Council (NHBC), 2007. Guidance on evaluation of development proposals on sites where methane and carbon dioxide are present. Rev.4. Datert mars 2007. Region Hovedstaden, Danmark (2016). Indeklimasikring i nybyggeri \u2013 veijledning i forbindelse med sagsbehandling af \u00a7 8-sager. Rihm, 2014. Inventering, unders\u00f6kning och riskklassning av nedlagda deponier. Statens Geotekniska institut. SGI Publikation 14. Sweco 2023. Tidligere hovedrapport, 10236596-G01_Tromsdalsfyllinga nord \u2013 Elvenes Dokumentreferanse 10236596_Notat_Gassm\u00e5linger Elveneset.docx 9/9 "
}