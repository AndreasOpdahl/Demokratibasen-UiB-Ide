{
  "dokument_id": "67a6286d-2a85-5c75-a64a-2e4954fea379",
  "doc_type": "case_presentation",
  "kommune": 5501,
  "tittel": "Plan 1860 Mindre reguleringsendring Einerhagen- \nVarsel om endring etter forenklet prosess",
  "url": "https://innsyn.tromso.kommune.no/application/getMoteDokument?dokid=2001676178",
  "tekst": "Arkivsak-dok. PLAN-23/00589-55 Saksbehandler Anniken Romuld Saksgang M\u00f8tedato Kommune- og byutviklingsutvalget Plan 1860 - detaljregulering for Einerhagen boligomr\u00e5de - endring etter forenklet prosess Kommunedirekt\u00f8rens innstilling til vedtak: Endringer av plan 1860 - detaljregulering for Einerhagen boligomr\u00e5de med reviderte bestemmelser av 14.03.2024 og revidert plankart av 19.07.2023, vedtas. Vedtaket er hjemlet i plan- og bygningsloven \u00a7 12-14 annet ledd. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Saken gjelder endringer av plan 1860 - detaljregulering for Einerhagen boligomr\u00e5de. Endringene gjennomf\u00f8res etter en forenklet prosess med hjemmel i plan- og bygningsloven (pbl.) \u00a7 12-14 annet ledd. Forslaget til endringer fremg\u00e5r av vedlagte plankart av 19.07.2023 og bestemmelser av 14.03.2024. I vedlegget \u00abBestemmelser med markeringer av endringer\u00bb er endringer markert med overstrykninger og tilf\u00f8yelser i r\u00f8dt. Endringer som foresl\u00e5s er f\u00f8lgende: 1. Nytt rekkef\u00f8lgekrav om gang- og sykkell\u00f8sning langs \u00c6rfuglvegen 2. Opphevelse av bestemmelse som stiller krav til at alle tiltak det er inntatt rekkef\u00f8lgekrav om skal v\u00e6re ferdigstilt f\u00f8r nye boliger tas i bruk. Bestemmelsen erstattes av krav til ferdigstillelse av tre av rekkef\u00f8lgekravene f\u00f8r bebyggelse kan tas i bruk, samt krav om ferdigstillelse av str\u00f8kslekeplass f\u00f8r det kan gis brukstillatelse til flere enn 119 boenheter. 3. Enkelte sm\u00e5 justeringer av plankart og bestemmelser Hensikten med reguleringsendringen er f\u00f8rst og fremst \u00e5 stille krav om etablering av gang- og sykkell\u00f8sning langs eksisterende del av \u00c6rfuglvegen i plan 1860, detaljregulering for Einerhagen boligomr\u00e5de. Krav om etablering av dette ligger i planforslag 1883, detaljregulering for \u00c6rfuglvegen 2-8. Det foreligger imidlertid innsigelser til dette planforslaget. Det er usikkert n\u00e5r denne planen vil bli vedtatt og n\u00e5r utbygging vil skje etter planen. Slik administrasjonen vurderer det, utl\u00f8ser utbygging av plan 1860 (Einerhagen) behov for gang og sykkell\u00f8sning langs \u00c6rfuglvegen og administrasjonen foresl\u00e5r p\u00e5 denne bakgrunn reguleringsendring av 1860 slik at ogs\u00e5 denne planen f\u00e5r krav om dette. I tillegg til \u00e5 ta inn rekkef\u00f8lgekravet foresl\u00e5s det opphevelse av bestemmelse og presiseringer for \u00e5 \u00e5pne for at deler av ny bebyggelse kan tas i bruk f\u00f8r alle rekkef\u00f8lgekrav er ferdigstilt. Til slutt foresl\u00e5s enkelte sm\u00e5 justeringer av plankart og bestemmelser som har mer karakter av \u00e5 v\u00e6re feilrettinger. Administrasjonens vurderinger fremg\u00e5r nedenfor. Prosess Administrasjonen har siden v\u00e5ren 2023 hatt dialog om endringene med utbygger innenfor plan 1860, Einerhagen Eiendom AS. Planarbeidet ble kunngjort i avisene iTroms\u00f8 og Nordlys. Ber\u00f8rte parter og offentlige sektormyndigheter ble varslet om planendringene i brev av 13.02.2024, med merknadsfrist 06.03.2024. Kommunen har mottatt fire merknader innen fristen. Saksutredning Forslag om reguleringsendringer 1. Nytt rekkef\u00f8lgekrav Forslag til ny planbestemmelse VII bokstav g: Det kan ikke gis igangsettingstillatelse for boliger innenfor planomr\u00e5det f\u00f8r det er etablert gang- og sykkell\u00f8sning med sideareal og belysning langs med og p\u00e5 \u00f8stsiden av \u00c6rfuglvegen mellom kryss Heilovegen og kryss Alkevegen. 2 Vurderinger Hensikten med den nye bestemmelsen er \u00e5 innta krav om etablering av gang- og sykkell\u00f8sning langs \u00c6rfuglvegen n\u00e5r Einerhagen boligomr\u00e5de skal bygges ut. Det er ogs\u00e5 krav om etablering av sideareal og belysning. Endringen begrunnes i det f\u00f8lgende. Figur 1: Plan 1860, vedtatt plankart. < N Plan 1860, detaljregulering for Einerhagen boligomr\u00e5de, legger til rette for etablering av inntil 620 boenheter. Kj\u00f8reatkomst til planomr\u00e5det vil bli fra kryss Alkevegen/\u00c6rfuglvegen i nord og fra \u00c6rfuglvegen i s\u00f8r, se figur 2. Figur 2: \u00c6rfuglvegen mellom kryss Alkevegen i nord og Heilovegen i s\u00f8r. Atkomster til Einerhagen boligomr\u00e5de er markert med piler. 3 \u00c6rfuglvegen mellom kryss Alkevegen i nord og kryss Heilovegen i s\u00f8r innehar ikke s\u00e6rskilt tilrettelegging for g\u00e5ende og syklende i dag, bortsett fra en kortere fortausstrekning for g\u00e5ende langs \u00c6rfuglvegen 2 i nord. Administrasjonen legger til grunn at realisering av plan 1860 vil generere betydelig \u00f8kt biltrafikk b\u00e5de i nord og s\u00f8rg\u00e5ende retning langs eksisterende vei, \u00c6rfuglvegen. Utbyggingen vil ogs\u00e5 medf\u00f8re betydelig \u00f8kt antall g\u00e5ende og syklende langs strekningen fra Einerhagen boligomr\u00e5de til n\u00e6rliggende handelssenter, dagligvareforretninger i omr\u00e5det, bussholdeplasser m.m. Eksisterende vei innehar etter administrasjonens vurdering langt fra akseptabel standard til \u00e5 h\u00e5ndtere mengden av brukere langs veien p\u00e5 en trafikksikker m\u00e5te n\u00e5r plan 1860 gjennomf\u00f8res. Hensynet til g\u00e5ende og syklende vurderes ikke \u00e5 v\u00e6re tilstrekkelig ivaretatt. Plan- og bygningsloven \u00a7 12-7 nr. 10 gir hjemmel til \u00e5 vedta vilk\u00e5r for utbygging, herunder s\u00e5kalte rekkef\u00f8lgekrav. If\u00f8lge bestemmelsen kan det i n\u00f8dvendig utstrekning gis bestemmelser om at utbygging av et omr\u00e5de ikke kan finne sted f\u00f8r transport og vegnett er tilstrekkelig etablert. H\u00f8yesterett har i HR- 2021-953-A uttalt at kommunen kan oppstille rekkef\u00f8lgebestemmelser for \u00e5 dekke reelle behov som utl\u00f8ses eller forsterkes av utbyggingen og for \u00e5 avhjelpe ulemper denne f\u00f8rer til. Det er her ogs\u00e5 presisert at rekkef\u00f8lgebestemmelser ogs\u00e5 kan gjelde tiltak utenfor selve planomr\u00e5det. Administrasjonen vurderer at utbyggingen av plan 1860 utl\u00f8ser et klart behov for s\u00e6rskilt tilrettelegging for g\u00e5ende og syklende langs \u00c6rfuglvegen. Dette for \u00e5 ivareta dagens brukere av veien og fremtidige beboeres behov for slik tilrettelegging av veien. Administrasjonen vurderer det som tilstrekkelig at gang- og sykkell\u00f8sning etableres p\u00e5 den ene siden av veien forutsatt at l\u00f8sningen ivaretar g\u00e5ende og syklende i begge retninger og bygges iht. til kommunens kommunaltekniske norm. Det tas i denne saken ikke stilling til eksakt hvordan gang- og sykkell\u00f8sningen skal etableres. Gjennomf\u00f8ring av oppgraderingen skal etter loven foretas iht. gjeldende reguleringsplan, men rekkef\u00f8lgekravet knyttes ikke direkte opp mot gjeldende regulering av \u00c6rfuglvegen, plan 1844, detaljregulering for forlengelse av \u00c6rfuglvegen. Se utsnitt av plankartet nedenfor i figur 3. Den aktuelle strekningen er omfattet av planarbeid for plan 1883, detaljregulering for \u00c6rfuglvegen 2-8. Regulert vei og gang/sykkell\u00f8sning vil endres n\u00e5r plan 1883 vedtas. Se utsnitt av forslag plankart i figur 4 nedenfor. Planforslaget har v\u00e6rt ute p\u00e5 h\u00f8ring og det ble fremmet innsigelser fra flere sektormyndigheter. Innsigelsene var knyttet til tema barn og unge, st\u00f8y og \u00f8kt fare for kollisjon mellom fly og fugl (\u00abbirdstrike\u00bb). Per dags dato er alle innsigelser l\u00f8st bort sett fra innsigelsen fra Avinor. Det sentrale er \u00e5 f\u00e5 etablert en trafikksikker l\u00f8sning for g\u00e5ende og syklende langs veien. Etablering av gang- og sykkell\u00f8sning, slik den er foresl\u00e5tt i plan 1883, vurderes vanskelig f\u00f8r realisering av ny bebyggelse som denne planen skal legge til rette for. Administrasjonen har foretatt innledende sonderinger for \u00e5 etablere fortau, i 3,25 meters bredde med tillegg for sideareal p\u00e5 2 meter, som en forlengelse av eksisterende fortau i nord til kryss Heilovegen. Se figur 5 nedenfor. Administrasjonen vurderer at slik etablering vil ivareta behovet for trafikksikker l\u00f8sning for g\u00e5ende og syklende langs veien. Slik l\u00f8sning vil trolig v\u00e6re avhengig av dispensasjon eller planendring, og det stilles ikke krav om denne l\u00f8sningen. Vi understreker at dette i s\u00e5 fall er ment som en l\u00f8sning som ikke skal v\u00e6re varig, og at plan 1883 fortsatt skal inneholde rekkef\u00f8lgekrav om etablering av annen gang- sykkell\u00f8sning. Administrasjonens konklusjon og anbefaling er at det i reguleringsplanen inntas og vedtas rekkef\u00f8lgekrav om etablering av gang- og sykkell\u00f8sning langs \u00c6rfuglvegen. 4 Figur 3: Utsnitt plankart gjeldende reguleringsplan, plan 1844 Figur 4: Utsnitt forslag plankart i plan 1883 5 Figur 5: Skisse mulig l\u00f8sning for fortau (m\u00f8rk lilla), sideareal (gult) og eksisterende fortau (lys lilla) 6 2. Opphevelse av gjeldende bestemmelse VII bokstav g Reguleringsplanens gjeldende bestemmelse VII bokstav g foresl\u00e5s tatt ut. Denne lyder slik i gjeldende plan: F\u00f8r det gis igangsettingstillatelse for bygninger innenfor det enkelte byggeomr\u00e5det skal tilst\u00f8tende offentlig trafikkareal og uteoppholdsareal v\u00e6re opparbeidet. Vurderinger Bestemmelsen i gjeldende VII bokstav g oppstiller rekkef\u00f8lgekrav om at tilst\u00f8tende offentlig trafikkareal og uteoppholdsareal skal v\u00e6re opparbeidet f\u00f8r det kan gis igangsettingstillatelse for bygninger innenfor det enkelte byggeomr\u00e5det. Administrasjonen vurderer at reguleringskartet ikke innehar tilst\u00f8tende offentlig uteoppholdsareal. Videre vurderer vi at \u00abtilst\u00f8tende offentlig trafikkareal\u00bb omfattes av \u00f8vrige rekkef\u00f8lgekrav. Etter v\u00e5r vurdering vil derfor ikke bestemmelsen i gjeldende bokstav g ha noen praktisk virkning. Bestemmelsen foresl\u00e5 derfor tatt ut. Dette er vist i vedlegget \u00abBestemmelser med markeringer av endringer\u00bb. Nytt rekkef\u00f8lgekrav om gang- sykkell\u00f8sning (omtalt under punkt 1) foresl\u00e5s som ny bokstav g. 3. Opphevelse av gjeldende bestemmelse VII bokstav k, samt endring av bestemmelse i bokstav h Bestemmelse VII bokstav k foresl\u00e5s tatt ut. Denne lyder slik: Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. Som f\u00f8lge av dette foresl\u00e5s tilf\u00f8yelser i gjeldende bokstav h (kursiv): Igangsettingstillatelser for tiltak kan likevel gis dersom det gjennom utbyggingsavtale og garanti foreligger tilstrekkelig sikkerhet for at rekkef\u00f8lgekravene ovenfor vil bli oppfylt. Midlertidig brukstillatelse eller ferdigattest kan ikke gis f\u00f8r f\u00f8lgende tiltak faktisk er etablert: - Fortau o_SF og gang- og sykkelvei o_SGS - Trygg skolevei - Gang- og sykkell\u00f8sning med sideareal og belysning langs med og p\u00e5 \u00f8stsiden av \u00c6rfuglvegen mellom kryss Heilovegen og kryss Alkevegen. Det kan ikke gis midlertidig brukstillatelse eller ferdigattest for flere enn 119 boenheter innenfor planomr\u00e5det f\u00f8r str\u00f8kslekeplass i plan 1548 Reguleringsplan for Einerhagen boligomr\u00e5de, Fri 1 faktisk er etablert. Bestemmelsen i gjeldende VII bokstav k presiserer at offentlige samferdselsanlegg mm., som det er rekkef\u00f8lgekrav om, skal v\u00e6re etablert og overtatt av kommunen f\u00f8r det kan gis brukstillatelse til boliger. Den har praktisk betydning i de tilfeller kommunen og utbygger har inng\u00e5tt utbyggingsavtale om etablering av slik infrastruktur. I disse tilfellene sikrer bestemmelsen at det ikke kan tas i bruk ny bebyggelse f\u00f8r ferdigstillelse av slike anlegg. Det bemerkes at den foresl\u00e5tte endringen av bokstav k og h ikke medf\u00f8rer opphevelse av rekkef\u00f8lgekrav, men handler om frist for ferdigstillelse av rekkef\u00f8lgekrav. Det kan av ulike grunner v\u00e6re vanskelig \u00e5 ferdigstille rekkef\u00f8lgekrav senest samtidig som ny bebyggelse er planlagt tatt i bruk. Dette kan for eksempel gjelde st\u00f8rre infrastruktur som tar lengre tid \u00e5 ferdigstille. Administrasjonen vurderer at det kan v\u00e6re \u00e5pning for at ny bebyggelse skal kunne tas i bruk uten at alle rekkef\u00f8lgekrav er ferdigstilt forutsatt at det foreligger sikkerhet for at tiltakene blir ferdigstilt innen relativt kort tid. Etter en konkret vurdering kan det likevel v\u00e6re n\u00f8dvendig \u00e5 stille krav om ferdigstillelse av enkelte rekkef\u00f8lgekrav f\u00f8r bebyggelse tas i bruk dersom det er behov for det, herunder for eksempel for \u00e5 ivareta trafikksikkerhet. Bestemmelsen i bokstav k foresl\u00e5s derfor tatt ut og erstattet med presiseringer i bokstav h. I tabellen nedenfor f\u00f8lger vurdering og begrunnelse for krav om ferdigstillelse av enkelte rekkef\u00f8lgetiltak f\u00f8r bebyggelse tas i bruk. 7 Reguleringsplanens rekkef\u00f8lgekrav under kapittel VII a-g, Administrasjonens vurdering av herunder ny bokstav g med nytt rekkef\u00f8lgekrav gang- og krav om ferdigstillelse f\u00f8r sykkell\u00f8sning \u00c6rfuglvegen bebyggelse tas i bruk a) F\u00f8r det gis igangsettingstillatelse for boliger Rekkef\u00f8lgekravene i a (gang- og sykkelvei innenfor planomr\u00e5det skal o_SF og o_SGS o_SGS og fortau o_SF) og b (trygg v\u00e6re opparbeidet. skolevei) vurderes samlet. Disse tiltakene b) F\u00f8r det gis igangsettingstillatelse for boliger er viktige for ferdsel for myke trafikanter, innenfor planomr\u00e5det skal trygg skolevei for herunder barn og unge, internt og inn/ut av det aktuelle byggetrinnet dokumenteres og planomr\u00e5det og som skolevei. Det er behov etableres. for at tiltakene faktisk etableres f\u00f8r bebyggelse tas i bruk, og at dette skal v\u00e6re et krav i reguleringsplanens bestemmelse VII bokstav h. c) F\u00f8r det gis igangsettingstillatelse for N\u00e5r det gjelder krav om ferdigstillelse f\u00f8r ny etablering av boliger innenfor planomr\u00e5det bebyggelse kan tas i bruk bemerkes det at skal str\u00f8kslekeplass i plan 1548 str\u00f8kslekeplass har en viktig funksjon som Reguleringsplan for Einerhagen m\u00f8te- og lekeplass, s\u00e6rlig for barn. Det er boligomr\u00e5de, Fri 1, opparbeides som vist i imidlertid i bestemmelse VII bokstav i uteromsplan d. 13.3.2019. fastsatt at det ikke kan gis brukstillatelse for bygninger innenfor det enkelte byggeomr\u00e5de f\u00f8r tilh\u00f8rende felles uteoppholdsareal og n\u00e6rlekeplass er opparbeidet. Denne bestemmelsen sikrer dermed at noe lekeareal etableres f\u00f8r bebyggelse tas i bruk. Det vurderes ikke behov for et absolutt krav om at str\u00f8kslekeplass i tillegg skal v\u00e6re ferdigstilt f\u00f8r de f\u00f8rste boenhetene tas i bruk. Reguleringsplanen \u00e5pner for at \u00e5 etablere inntil 620 boenheter. Str\u00f8kslekeplassen er sv\u00e6rt viktig for \u00e5 skape et godt bomilj\u00f8 og for \u00e5 gi barn og unge tilgang til tilstrekkelig lekeareal. Det forventes at utbyggingen vil p\u00e5g\u00e5 over mange \u00e5r, og etter hvert som flere og flere boenheter skal tas i bruk forsterkes behovet for at str\u00f8kslekeplassen ferdigstilles. Administrasjonen anbefaler at det stilles krav om at det ikke kan gis midlertidig brukstillatelse eller ferdigattest for flere enn 119 boenheter innenfor planomr\u00e5det f\u00f8r str\u00f8kslekeplassen er etablert. Innslagspunkt p\u00e5 119 boenheter er basert p\u00e5 at utbygger skal f\u00e5 komme i gang med utbyggingen, forutsatt at rekkef\u00f8lgekravet er tilstrekkelig sikret gjennom utbyggingsavtale og garanti. Samtidig er det viktig at str\u00f8kslekeplassen ferdigstilles innen relativt kort tid fra de f\u00f8rste boenhetene tas i bruk. Det inntas som at absolutt krav i reguleringsbestemmelsen VII bokstav h at det ikke kan gis midlertidig brukstillatelse eller ferdigattest for flere enn 119 boenheter f\u00f8r str\u00f8kslekeplass er ferdigstilt. d) F\u00f8r det gis igangsettingstillatelse for nye Det er som avb\u00f8tende tiltak gjennomf\u00f8rt boliger innenfor planomr\u00e5det skal det v\u00e6re skiltvedtak og det er n\u00e5 innkj\u00f8ring forbudt til etablert godkjente endringer med RV862 for trafikk langs Heilovegen mot \u00f8st. trafikksikrende avb\u00f8tende tiltak for Administrasjonen vurderer at kj\u00f8rem\u00f8nsteret i krysset til RV 862 Erling rekkef\u00f8lgekravet er oppfylt og ikke lenger Kjeldsens veg. Godkjennelsesmyndighet er aktuelt, men dette kan ikke sl\u00e5s fast uten Statens vegvesen. godkjenning fra Statens vegvesen. Det vurderes uansett ikke behov for et absolutt krav om at avb\u00f8tende tiltak for kj\u00f8rem\u00f8nsteret skal v\u00e6re ferdigstilt f\u00f8r bebyggelse tas i bruk. Rekkef\u00f8lgekravet vurderes tilstrekkelig sikret for Statens 8 vegvesen gjennom bestemmelsen i bokstav d. e) F\u00f8r det gis igangsettingstillatelse for bolig Administrasjonen vurderer at det ikke er nr. 281 innenfor planomr\u00e5det skal behov for et absolutt krav om ferdigstillelse forlengelsen av \u00c6rfuglveien; krysset av forlengelse av \u00c6rfuglvegen f\u00f8r bolig nr. Heilovegen/\u00c6rfuglvegen, med ny tilknytning 281 tas i bruk. til rv. 862 Erling Kjeldsens veg v\u00e6re etablert i tr\u00e5d med kommunalteknisk norm. f) F\u00f8r det gis igangsettingstillatelse til f\u00f8rste Administrasjonen vurderer at det ikke er bolig innenfor planomr\u00e5det skal kollektivfelt i behov for et absolutt krav om ferdigstillelse Ringvegen etableres p\u00e5 strekningen av kollektivfelt i Ringvegen f\u00f8r bebyggelse Heilovegen til \u00d8rnevegen i tr\u00e5d med tas i bruk. kommunalteknisk norm. Det kan ikke gis igangsettingstillatelse for Som nevnt i vurderingen under punkt 1 g) boliger innenfor planomr\u00e5det f\u00f8r det er ovenfor innbefatter den nye (Tidligere etablert gang- og sykkell\u00f8sning med rekkef\u00f8lgebestemmelsen viktige sideareal og belysning langs med og p\u00e5 trafikksikkerhetstiltak for g\u00e5ende og rekkef\u00f8lgekrav \u00f8stsiden av \u00c6rfuglvegen mellom kryss syklende. Det er behov for at dette erstattet med Heilovegen og kryss Alkevegen. etableres f\u00f8r bebyggelse tas i bruk, og at krav til gang- dette skal v\u00e6re et krav i reguleringsplanens og bestemmelse VII bokstav h. sykkell\u00f8sning i \u00c6rfuglvegen - omtalt ovenfor.) 9 4. Avvik mellom plankart og bestemmelser Det er avdekket noen feil og avvik mellom plankart og bestemmelser som det er hensiktsmessig \u00e5 rette opp i som del av planendringen. Avvikene gjelder uoverensstemmelser for eierforhold, om arealene skal v\u00e6re felles eller offentlige. I plankartet endres f_SF til o_SF og f_SKV1 til f_SKV ved innkj\u00f8ring til parkeringskjeller i nord. I bestemmelsene endres f\u00f8lgende: IV 2 2.1 \u2013 bestemmelse fjernes da det vises til areal som ble tatt ut f\u00f8r planvedtak 2.2 \u2013 Kj\u00f8reveg \u2013 felles (f_SKV1-2), endres til (f_SKV) 2.3 \u2013 Fortau \u2013 offentlig (o_SF1-2), endres til (o_SF) 2.4 \u2013 Gatetun \u2013 offentlig (f_SGT) endres til Gatetun \u2013 felles (f_SGT) 2.11- Kombinasjonsform\u00e5l samferdsel og infrastruktur (o_SKF1-2) endres til (f_SKF1-2) VII a) \u2013 f_SF endres til o_SF og o_SGS3 til o_SGS. Nummerering under IV 2 endres som f\u00f8lge av at bestemmelse 2.1. tas ut. I tillegg har Statens vegvesen i sin merknad til planendringen bemerket at Erling Kjeldsens veg (\u00abtverrforbindelsen\u00bb) ikke lenger skal benevnes rv. 862, men E8. Vegvesenet har bedt om justering av dette i bestemmelse VII bokstav d og e. Administrasjonen vurderer at endringen er uten betydning for arealbruken og foresl\u00e5r at bokstav d og e endres i tr\u00e5d med \u00f8nsket fra vegvesenet. Vurdering av vilk\u00e5r for forenklet prosess Reguleringsendring etter forenklet prosess kan gjennomf\u00f8res med hjemmel i plan- og bygningsloven \u00a7 12-14 annet ledd, forutsatt at vilk\u00e5rene er oppfylt. Bestemmelsen lyder slik: Kommunestyret kan delegere myndigheten til \u00e5 treffe vedtak om endringer i reguleringsplan n\u00e5r endringene i liten grad vil p\u00e5virke gjennomf\u00f8ringen av planen for \u00f8vrig, ikke g\u00e5r utover hovedrammene i planen, og heller ikke ber\u00f8rer hensynet til viktige natur- og friluftsomr\u00e5der. Administrasjonen bemerker at reguleringsendringene ikke medf\u00f8rer endringer i den faktiske arealbruken. Endringen er innenfor hovedrammene i reguleringsplanen. Etter v\u00e5r vurdering medf\u00f8rer ikke endringene konsekvenser for viktig infrastruktur eller andre tiltak, slik at endringen i liten grad vil p\u00e5virke gjennomf\u00f8ringen av planen for \u00f8vrig. Endringen ber\u00f8rer ikke hensynet til viktige natur- og friluftsomr\u00e5der. Merknader Det har blitt sendt inn fire merknader innen h\u00f8ringsfristen. Merknadene fra Statsforvalteren i Troms og Finnmark og Troms fylkeskommune vurderer begge at endringen kan gjennomf\u00f8res etter forenklet prosess, jf. pbl. \u00a7 12-14, andre ledd. Statens Vegvesens merknad f\u00f8lger Troms\u00f8 kommunes forslag til endringer for \u00e5 f\u00e5 klarlagt og stilt krav om trafikksikkerhet f\u00f8r utbyggingen igangsettes, og stiller seg enig i administrasjonens krav til at trafikksikkerheten, spesielt for myke trafikanter, i \u00c6rfuglvegen ivaretas. En permanent l\u00f8sning, i stedet for to anleggsperioder ville dog v\u00e6re \u00e5 foretrekke. Det legges vekt p\u00e5 at rekkef\u00f8lgekravene i bestemmelsenes punkt VII d, e og f videref\u00f8res. Administrasjonen har som nevnt over oppdatert tidligere fv. 862 med nytt vegnummer E8 i tr\u00e5d med h\u00f8ringsuttalelsen. Bonord har i sin merknad opplyst om at de er grunneier av parseller hvor det er regulert str\u00f8kslekeplass og uttalt de forventer at rekkef\u00f8lgekravet om str\u00f8kslekeplass sikres gjennom utbyggingsavtale og garanti. Administrasjonen bemerker at reguleringsplanen har og skal fortsatt ha rekkef\u00f8lgekrav om str\u00f8ksleke- plass. Rekkef\u00f8lgekravet kan l\u00f8ses ved utbyggingsavtale og garanti. Forslaget til endring av 10 bestemmelser medf\u00f8rer videre at lekeplassen skal v\u00e6re etablert og ferdigstilt f\u00f8r det kan gis midlertidig brukstillatelse eller ferdigattest til flere enn 119 boenheter. Konklusjon Endringene som foresl\u00e5s stiller krav om etablering av gang- og sykkell\u00f8sning langs eksisterende del av \u00c6rfuglvegen i plan 1860, detaljregulering for Einerhagen boligomr\u00e5de. I tillegg tas det inn et rekkef\u00f8lgekrav hvor det foresl\u00e5s opphevelse av bestemmelse og presiseringer for \u00e5 \u00e5pne for at deler av ny bebyggelse kan tas i bruk f\u00f8r alle rekkef\u00f8lgekrav er ferdigstilt. Til slutt foresl\u00e5s enkelte sm\u00e5 justeringer av plankart og bestemmelser som har karakter av feilrettinger. Endring etter forenklet prosess av plan 1860 med reviderte bestemmelser av 14.03.2024 og revidert plankart av 19.07.2023, anbefales vedtatt. Vedtakskompetanse Kommune- og byutviklingsutvalget Vedlegg 1860_mindre_endring_ plankart_19.07.2023 1860_Uttalelse til h\u00f8ring_Statsforvalteren_26.02.2024 1860_Uttalelse til h\u00f8ring_Troms fylkeskommune_04.03.2024 1860_Uttalelse til h\u00f8ring_SVV_06.03.2024 Tilbakemelding Bestemmelser med markeringer av endringer Bestemmelser 14032024 11 "
}