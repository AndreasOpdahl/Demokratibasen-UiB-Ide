{
  "dokument_id": "658fa8dc-863a-5138-b9a8-4a44dd736707",
  "doc_type": "case_attachment",
  "kommune": 4601,
  "tittel": "Omra\u030adestabilitetsvurdering datert 15.01.2024",
  "url": "https://bergen.kommune.no/politikere-utvalg/api/fil/bk360/11069389/Omra-destabilitetsvurdering-datert-15-01-2024",
  "tekst": "V\u00e5r dato V\u00e5r referanse Deres dato Deres referanse 15.01.2024 P.nr. IAS24-05 Bj\u00f8rn Kristian Eide Tlf: 91312462 Rapportnr. 24-05-1 Dato: 15. januar 2024 Prosjekt Jahnebakken 6 og 8 \u2013 vurdering omr\u00e5destabilitet Prosjektnr. 24-05 Saksbehandler Johanna L. Rongved, tlf. 971 64 699 johanna@instanes.no Kontrollert av Arne Instanes Antall sider 5 Til Bj\u00f8rn Kristian Eide v/Farvatn AS bke@farvatn.com Kopi til 1 Innledning Plan- og bygningsetaten i Bergen kommune har stilt krav om at det skal utf\u00f8res en vurdering av omr\u00e5destabilitet/kvikkleire i henhold til NVEs kvikkleireveileder for eiendommene med adresse Jahnebakken 6 og 8 i Bergen kommune. Instanes AS er p\u00e5 bakgrunn av dette blitt engasjert av Farvatn AS for \u00e5 gj\u00f8re en geoteknisk vurdering av omr\u00e5destabilitet for eiendommene. Vurderingene er basert p\u00e5 tilgjengelig informasjon om grunnforholdene i omr\u00e5det og befaring i omr\u00e5det. Oppdraget er utf\u00f8rt iht. NVEs kvikkleireveileder 1/2019 /1/. 2 Planlagt tiltak De aktuelle eiendommene har gnr/bnr 164/728 og 164/1442 i Bergen kommune. Eiendommene omfatter per i dag boligbebyggelse. Omr\u00e5destabilitetsvurderingen oppsummert i dette notatet er utf\u00f8rt i forbindelse med en forenklet planprosess for \u00e5 endre form\u00e5l for eksisterende bygg fra bolig til kontor. 3 Topografi og grunnforhold De aktuelle eiendommene ligger p\u00e5 den s\u00f8ndre delen av Nyg\u00e5rdsh\u00f8yden i Bergen, og terrenget faller mot s\u00f8r og vest. Eiendommene ligger i et omr\u00e5de med forventet fyllmasse (se Figur 1). Omr\u00e5det INSTANES AS R\u00e5dgivende Ingeni\u00f8rer Postboks 3811 N\u00f8stet, 5802 Bergen - Bes\u00f8ksadresse: Nesttunvegen 90, Nesttun Epost post@instanes.no Organisasjonsnummer 934 485 378MVA Foretaksregisteret Bankkontonummer 9235 38 64388 V\u00e5r dato V\u00e5r referanse Deres dato Deres referanse 15.01.2024 P.nr. IAS24-05 Bj\u00f8rn Kristian Eide Tlf: 91312462 ligger p\u00e5 ca. kote +19 til +21, og dermed under marin grense som ligger p\u00e5 ca. kote +50 til +60 i Bergen sentrum. Marine avsetninger og mulig marin leire kan derfor ikke utelukkes p\u00e5 eiendommene. Det er av den grunn gjort en n\u00e6rmere vurdering av grunnforholdene p\u00e5 stedet. Figur 1: L\u00f8smassekart fra www.ngu.no. Aktuelle eiendommer markert med r\u00f8dt. Det er ikke registrert noen tidligere utredete faresoner for kvikkleireskred i omr\u00e5det. I forbindelse med skisseprosjekt for EnTek-bygget ved Universitetet i Bergen i 2017, ble det utf\u00f8rt geotekniske grunnunders\u00f8kelser i Johannes Bruns gate, nord\u00f8st for aktuelt omr\u00e5de. Boringene utf\u00f8rt i Johannes Bruns gate antyder dybde til berg i st\u00f8rrelsesorden 6-8 m (/2/). Pr\u00f8vetaking viste l\u00f8smasser best\u00e5ende av humusholdig, sandig, grusig materiale, stedvis med noe silt. Det n\u00e6rmeste borpunktet til Jahnebakken 6 og 8, borpunkt nr 1, ble boret i enden av Johannes Bruns gate, ca. 70 m nord\u00f8st for aktuelle eiendommer, og viste en dybde til berg p\u00e5 bare 2,6 m. Ingen av boringene i Johannes Bruns gate gav indikasjon p\u00e5 spr\u00f8bruddmateriale eller leire. Ved befaring i omr\u00e5det i 2017 ble det observert berg i dagen flere steder i omr\u00e5det, blant annet like nord for Jahnebakken 8. Observert berg i dagen er markert med XX i Figur 2. V\u00e5r dato V\u00e5r referanse Deres dato Deres referanse 15.01.2024 P.nr. IAS24-05 Bj\u00f8rn Kristian Eide Tlf: 91312462 Figur 2: Observert berg i dagen fra befaring i omr\u00e5det i 2017. Jahnebakken 6 og 8 kan ses nederst i figuren, markert med r\u00f8dt. I \u00f8stre del av figuren er det p\u00e5f\u00f8rt dybder til berg fra boringer utf\u00f8rt i 2017. Som vist p\u00e5 Figur 2 er det observert bergskj\u00e6ring langs hele s\u00f8ndre og vestre del av Fysikkbygget i Allegaten 55 (Bj\u00f8rn Trumpys hus). Det er i tillegg observert en bergblotning \u00f8st for nordfl\u00f8yen av bygget. P\u00e5 \u00f8stsiden av Auditoriebygget i Allegaten 66, ved adkomsten til tilfluktsrommet, er det ogs\u00e5 berg i dagen. Boringene i Johannes Bruns gate viser st\u00f8rre l\u00f8smassemektigheter, men ingen indikasjon p\u00e5 spr\u00f8bruddmateriale. Fra NADAG /3/ er det funnet en rapport fra grunnboringer utf\u00f8rt av Statens Vegvesen i 1993, i forbindelse med Vestre Innfarts\u00e5re (/4/). Denne rapporten viser blant annet resultater fra fjellkontrollboringer og totalsonderinger utf\u00f8rt like vest og s\u00f8r for aktuelle eiendommer. Borplanen inkluderer ogs\u00e5 markeringer av observert berg i dagen (se Figur 3). V\u00e5r dato V\u00e5r referanse Deres dato Deres referanse 15.01.2024 P.nr. IAS24-05 Bj\u00f8rn Kristian Eide Tlf: 91312462 Figur 3: Utsnitt fra borplan i /4/. Aktuelle eiendommer ligger ca. midt i utsnittet, markert med r\u00f8d sirkel.. P\u00e5 borplanen i ref. /4/ er det markert berg i dagen ved adkomstvegen like vest for aktuelle eiendommer. Boringene utf\u00f8rt vest for de aktuelle eiendommer antyder dybde til berg i st\u00f8rrelsesorden 0,5-1,5 m. S\u00f8r for de aktuelle eiendommene er det registrert noe st\u00f8rre l\u00f8smassemektigheter, opp i st\u00f8rrelsesorden 4-6 m, men de utf\u00f8rte totalsonderinger indikerer i hovedsak faste friksjonsmasser og gir ingen indikasjon p\u00e5 leire. \u00d8stover mot Nyg\u00e5rdsgaten antyder de utf\u00f8rte fjellkontrollboringene avtagende l\u00f8smassemektighet. 4 Geotekniske vurderinger Det er observert berg i dagen b\u00e5de like nord for, og vest for aktuelt omr\u00e5de. Det er tidligere utf\u00f8rt geotekniske grunnboringer ca. 70 m nord\u00f8st for aktuelt omr\u00e5de, samt like s\u00f8r og vest for omr\u00e5det. Ingen av de utf\u00f8rte boringene gir indikasjon p\u00e5 kvikkleire eller spr\u00f8bruddmateriale i grunnen. De tidligere utf\u00f8rte boringer og observasjoner i omr\u00e5det antyder i hovedsak et relativt skrint l\u00f8smassedekke best\u00e5ende av antatt fyllmasser og humusholdig friksjonsjord. Det vurderes \u00e5 v\u00e6re sv\u00e6rt lav sannsynlighet for spr\u00f8bruddmateriale i det aktuelle omr\u00e5det. Eventuell tilstedev\u00e6relse av slike masser vil v\u00e6re av sv\u00e6rt lokal utbredelse og mektighet. V\u00e5r dato V\u00e5r referanse Deres dato Deres referanse 15.01.2024 P.nr. IAS24-05 Bj\u00f8rn Kristian Eide Tlf: 91312462 Det er heller ikke risiko for at de aktuelle eiendommene blir liggende i utl\u00f8psomr\u00e5det av et eventuelt kvikkleireskred. Sikkerhet mot omr\u00e5deskred vurderes \u00e5 v\u00e6re oppfylt for de aktuelle eiendommene. 5 Oppsummering og konklusjon Det er gjort en vurdering av risiko for omr\u00e5deskred ved to eiendommer ved Nyg\u00e5rdsh\u00f8yden i Bergen. Det er tidligere gjort grunnunders\u00f8kelser like s\u00f8r og vest for aktuelt omr\u00e5de, i tillegg til i Johannes Bruns gate ca. 70 m nord\u00f8st for omr\u00e5det. Ingen av boringene gir indikasjon p\u00e5 kvikkleire eller spr\u00f8bruddmateriale. Det er ogs\u00e5 gjort observasjoner av berg i dagen b\u00e5de nord og vest for aktuelle eiendommer. Sikkerheten mot omr\u00e5deskred er vurdert \u00e5 v\u00e6re oppfylt for de aktuelle eiendommer. Referanser /1/ NVE. 2019. Sikkerhet mot kvikkleireskred: Vurdering av omr\u00e5destabilitet ved arealplanlegging og utbygging i omr\u00e5der med kvikkleire og andre jordarter med spr\u00f8bruddegenskaper Veileder nr. 1/2019. /2/ Norconsult, Geoteknisk datarapport. Nytt kontorbygg Johannes Bruns gate, datarapport, dok.nr. 5176825-RIG-01, datert 2017-12-07. /3/ NGU (Norges Geologiske Unders\u00f8kelser) NADAG \u2013 Nasjonal database for grunnunders\u00f8kelser. www.ngu.no /4/ Statens Vegvesen, Vestre innfarts\u00e5re til Bergen Parsell: Nyg\u00e5rdstangen \u2013 M\u00f8hlenpris, dok.nr. 930076-01 Grunnboring, datert 12.11.93 "
}