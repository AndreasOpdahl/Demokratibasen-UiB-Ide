{
  "dokument_id": "dfab3140-ca7d-5f59-bc0b-6e0d3cc6844a",
  "doc_type": "case_attachment",
  "kommune": 4601,
  "tittel": "H\u00f8ringsbrev \u2013 Arbeidsgrupperapport om sivilrettslig inndragning av utbytte fra straffbare handlinger",
  "url": "https://bergen.kommune.no/politikere-utvalg/api/fil/bk360/11207555/Horingsbrev-Arbeidsgrupperapport-om-sivilrettslig-inndragning-av-utbytte-fra-straffbare-handlinger",
  "tekst": " Se vedlagte adressatliste Deres ref. V\u00e5r ref. Dato 24/6013 JSLA 20.09.2024 H\u00f8ring \u2013 Arbeidsgrupperapport om sivilrettslig inndragning av utbytte fra straffbare handlinger I Hurdalsplattformen har regjeringen varslet at den vil innf\u00f8re sivilrettslig inndragning, det vil si inndragning med lavere beviskrav og l\u00f8sere tilknytning til et straffbart forhold. Hensikten med sivilrettslig inndragning er \u00e5 effektivisere inndragningsinstituttet og forenkle muligheten for inndragning av utbytte fra straffbare handlinger. Sivilrettslig inndragning er ett av flere virkemidler regjeringen vil foresl\u00e5 for \u00e5 forebygge og bekjempe \u00f8konomisk kriminalitet. Departementet viser i denne sammenheng til St.meld. nr. 15 (2023\u20132024)Felles verdier \u2013 felles ansvar, der regjeringen redegj\u00f8r for status og utfordringer og foresl\u00e5r tiltak som kan styrke den felles innsatsen for \u00e5 forebygge og bekjempe \u00f8konomisk kriminalitet i Norge. Sivilrettslig inndragning er n\u00e6rmere omtalt i kapittel 13, der det fremg\u00e5r at regjeringen vil utarbeide et forslag til regler om sivilrettslig inndragning som kan sendes p\u00e5 h\u00f8ring i l\u00f8pet av 2024. Justis- og beredskapsdepartementet nedsatte 8. november 2023 en arbeidsgruppe som ble gitt i oppdrag \u00e5 utarbeide forslag til regler om sivilrettslig inndragning. Gruppen avga 20. september 2024 rapporten Selvstendig inndragning av utbytte fra straffbare handlinger. Rapporten sendes med dette p\u00e5 h\u00f8ring. Postadresse Kontoradresse Leveringsadresse Telefon - sentralbord Postboks 8005 Dep Gullhaug Torg 4A Varemottak 22 24 90 90 Benedikte Str\u00f8m 0484 Oslo Akersgata 59 Org.nr.: 972 417 831 0180 Oslo Departementet ber om h\u00f8ringsinstansenes syn p\u00e5 arbeidsgruppens forslag. H\u00f8ringsfristen er 15. november 2024. Departementet ber h\u00f8ringsinstansene vurdere om det er behov for \u00e5 forelegge h\u00f8ringsbrevet for eventuelle underliggende instanser som ikke er oppf\u00f8rt p\u00e5 listen over h\u00f8ringsinstanser. H\u00f8ringsuttalelser b\u00f8r fortrinnsvis avgis digitalt p\u00e5 www.regjeringen.no under \u00abSend inn h\u00f8ringssvar\u00bb. Her kan man registrere seg, mellomlagre en uttalelse og laste opp vedlegg. Alle kan avgi h\u00f8ringsuttalelse, men vi gj\u00f8r oppmerksom p\u00e5 at h\u00f8ringsuttalelser er offentlige etter offentleglova og vil bli publisert sammen med \u00f8vrige uttalelser. Med hilsen Sigurd Skjelde Aaserudhagen avdelingsdirekt\u00f8r Benedikte Str\u00f8m lovr\u00e5dgiver Dokumentet er elektronisk godkjent og sendes uten signatur 2/2 "
}