{
  "dokument_id": "27dbde67-dad2-56a4-8924-0cca1d98a27b",
  "doc_type": "case_attachment",
  "kommune": 4601,
  "tittel": "Statsforvalteren stadfester vedtak - gnr. 158 bnr. 45, Solheimsgaten 58",
  "url": "https://bergen.kommune.no/politikere-utvalg/api/fil/bk360/12399183/Statsforvalteren-stadfester-vedtak-gnr-158-bnr-45-Solheimsgaten-58",
  "tekst": " V\u00e5r dato: V\u00e5r ref: 21.03.2025 2024/16638 Deres dato: Deres ref: ADVOKATFIRMAET LANDSVIK & LARSEN AS Saksbehandler, innvalgstelefon Kanalveien 7 Marte Ruvang Karlsen, 5557 2116 5068 BERGEN Bergen kommune, gnr. 158 bnr. 45. Solheimsgaten 58. Nybygg bolig. Vi viser til oversending av klagesak fra Bergen kommune, mottatt her den 06.11.2024. Vi beklager lang saksbehandlingstid. Vedtak Statsforvalteren stadfester Bergen kommunes vedtak av 08.03.2024, sak BYGG-2022/15451-14. Sakens bakgrunn Bergen kommune ga i vedtak datert 06.03.2024 avslag p\u00e5 s\u00f8knad om dispensasjon fra regulert rekkef\u00f8lgekrav om opparbeidelse av offentlig veiareal. S\u00f8knaden er foranlediget av ulovlighetsoppf\u00f8lging hvor det er gitt p\u00e5legg om ferdigstillelse med ilegging av tvangsmulkt. Vedtaket ble p\u00e5klaget av dere, p\u00e5 vegne av tiltakshaver Eiendomsselskapet Solheimsgaten 58 AS, ved brev datert 22.03.2024, og supplerende klage datert 26.04.2024. Det anf\u00f8res i hovedsak at det kun er mindre justeringer i veibanen som gjenst\u00e5r for at Solheimsgaten 58 sine rekkef\u00f8lgekrav skal v\u00e6re oppfylt. Det anf\u00f8res videre at opparbeidelse av vareleveringslomme ikke inng\u00e5r i rekkef\u00f8lgekravene som gjelder for Solheimsgaten 58. Klager mener at kravene som fremg\u00e5r av reguleringsplanen er et utslag av feil i samordningen mellom to planforslag. Det hevdes derfor at det m\u00e5 gis dispensasjon fra rekkef\u00f8lgekravet om opparbeidelse av offentlig vei. Klagen ble behandlet av Utvalg for milj\u00f8 og byutvikling i m\u00f8te den 23.10.2024, under sak 354/24. Klagen ble ikke tatt til f\u00f8lge. Avgj\u00f8relsen var enstemmig. Saken ble etter dette sendt over til Statsforvalteren for endelig avgj\u00f8relse. Vi finner saken tilstrekkelig opplyst til \u00e5 kunne fatte vedtak jf. fvl. \u00a7 33. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og moderniseringsdepartementet. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Vi kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 12-4 at reguleringsplanen er juridisk bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Dispensasjon krever grunngitt s\u00f8knad jf. pbl \u00a7 19-1. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2 andre ledd: \u00abDispensasjon kan ikke gis dersom hensynene bak bestemmelsen det dispensere fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. Planstatus Eiendommen er omfattet av reguleringsplan nr. 6340 0000, \u00c5rstad. GNR 158 BNR 45 m.fl. Solheimsgaten, stadfestet 21.06.2017, hvor den er regulert til bolig/forretning/kontor. Administrativ endring av plan for etablering av tjenesteyting i 2. etg. ble vedtatt 06.02.2020. I kommunedelplan for \u00c5rstad, KDP Puddefjorden \u2013 Damsg\u00e5rdsundet, er eiendommen vist som annet byggeomr\u00e5de, blandet sentrumsform\u00e5l (med tilleggsbestemmelser i reguleringsplan). Kommuneplanens arealdel (KPA2018), vedtatt i Bystyret 19.06.2019, viser eiendommen som 1130 Sentrumsform\u00e5l \u2013 S4, innenfor hensynssonene krav til fjernvarme, og r\u00f8d sone for luftkvalitet. Statsforvalterens vurdering Plan- og bygningsloven \u00a7 12-7 nr. 10 \u00e5pner for stegvis utbygging av bestemte tiltak (rekkef\u00f8lgekrav). Det f\u00f8lger av rettspraksis at det bare kan oppstilles rekkef\u00f8lgebestemmelser for \u00e5 dekke reelle behov som utl\u00f8ses eller forsterkes av den aktuelle utbyggingen, eller for \u00e5 avhjelpe ulemper denne f\u00f8rer til. Det m\u00e5 derfor v\u00e6re en relevant og n\u00e6r sammenheng mellom tiltaket og utbyggingsprosjektet Gjeldende rekkef\u00f8lgekrav fremg\u00e5r av reguleringsplanens bestemmelse \u00a7 3.2, og lyder som f\u00f8lger: 3.2 F\u00f8r det kan gis midlertidig brukstillatelse/ ferdigattest m\u00e5 f\u00f8lgende tiltak v\u00e6re sikret gjennomf\u00f8rt opparbeidet i tilgrensende plan Solheimsgaten 23 Plan-ID 6430 0000 1. Offentlig veiareal skal v\u00e6re ferdig opparbeidet i samsvar med godkjent teknisk detaljplan for omr\u00e5det. 2. Offentlig sykkelveg (del av hovednett for sykkel) samt fysisk skille til kj\u00f8reveg skal v\u00e6re ferdigstilt. 3. Offentlig gangareal innenfor planomr\u00e5det skal v\u00e6re sikret opparbeidet og i samsvar med godkjent utomhusplan. 4. Mobilt bossuganlegg for restavfall skal v\u00e6re montert og klargjort. Side: 3/6 Klagers overordnede anf\u00f8rsel er at kravet om opparbeidelse av infrastruktur som framg\u00e5r av reguleringsplanen for Solheimsgaten 58 m\u00e5 tolkes innskrenkende slik at denne kun gjelder de delene av veianlegget som ikke kommer i kontakt med vareleveringslommen. Det anf\u00f8res at et slikt standpunkt underst\u00f8ttes av klarhetskravet p\u00e5 omr\u00e5det for det forvaltningsrettslige legalitetsprinsippet. Sivilombudet har i sak SOM 2021/2112 uttalt f\u00f8lgende om klarhetskravet: \u00abLegalitetsprinsippet inneb\u00e6rer videre at en hjemmel som tillater inngrep i borgernes eierr\u00e5dighet m\u00e5 v\u00e6re klart utformet. En reguleringsplans innhold og rettsvirkninger m\u00e5 derfor fremg\u00e5 p\u00e5 en tilstrekkelig klar og entydig m\u00e5te for \u00e5 kunne hjemle avslag p\u00e5 en s\u00f8knad om tiltak\u00bb. Solheimsgaten 23 er omfattet av reguleringsplan 6430 0000 som har delvis sammenfallende bestemmelser med reguleringsplan 6340 0000. De to planomr\u00e5der ligger inntil hverandre, og deler uteomr\u00e5der, offentlige veiarealer, avkj\u00f8rsler osv. Gjeldende eiendommer benytter og belaster felles vei og avkj\u00f8rsel, og har som f\u00f8lger av dette f\u00e5tt planbestemmelsen med et felles ansvar for \u00e5 utbedre disse. De to reguleringsplanene ble vedtatt i samme m\u00f8te den 21.06.2017. Det er anf\u00f8rt at ansvaret for opparbeiding av vareleveringslomme m\u00e5 tilh\u00f8re Solheimsgaten 23, og ikke Solheimsgaten 58. Begrunnelsen for dette er at behovet for vareleveringslomme skyldes trafikk knyttet til Solheimsgaten 23. Det er ogs\u00e5 anf\u00f8rt at det i 23-planen eksplisitt fremg\u00e5r krav til opparbeiding av \u00abvareleveringslomme p\u00e5 vestsiden av Solheimsgaten\u00bb, hvilket ikke er tilfellet i 58- planen. Sp\u00f8rsm\u00e5let blir etter dette om \u00a7 3.2 nr. 1 i reguleringsplanen kan tolkes innskrenkende slik at det bare er mindre deler av veianlegget som m\u00e5 opparbeides for \u00e5 innfri rekkef\u00f8lgekravet om at \u00aboffentlig veiareal\u00bb skal v\u00e6re ferdig opparbeidet. Det fremg\u00e5r av rettspraksis at planer i utgangspunktet m\u00e5 tolkes objektivt, og ut i fra det som er en naturlig spr\u00e5klig forst\u00e5else av ordlyden, se eksempelvis RG 2004 s. 762 hvor det blir uttalt at \u00abPlanen m\u00e5 i utgangspunktet tolkes objektivt. Det blir f\u00f8lgelig et mer perifert moment hva enkeltpersoner som har deltatt i beslutningsprosessen har ment.\u201d Vi har forst\u00e5else for at det at vareleveringslommen eksplisitt er nevnt i 23-planen, og ikke i 58-planen kan tale for en innskrenkende fortolkning. Statsforvalteren er likevel av den oppfatning at en objektiv og naturlig spr\u00e5klig forst\u00e5else av \u00aboffentlig veiareal\u00bb innbefatter hele det offentlige veianlegget. Dette st\u00f8ttes ogs\u00e5 av plankartet som viser vareleveringslommen som en del av o_SKV3. Statsforvalteren slutter oss videre til kommunens vurdering om at bestemmelsen m\u00e5 leses i sin helhet, og at det av denne fremg\u00e5r at offentlig veiareal skal v\u00e6re ferdig opparbeidet \u00abi samsvar med godkjent teknisk detaljplan for omr\u00e5det\u00bb. Den tekniske detaljplanen viser f\u00f8lgende: Side: 4/6 Vi er enig med kommunen i at man ut ifra den tekniske detaljplanen heller ikke kan tolke noen forutsetning om at begrepet \u00aboffentlig veiareal\u00bb begrenser seg til omr\u00e5der som ikke ber\u00f8res av vareleveringslommen. Planen viser samtlige veiarealer. Det fremg\u00e5r av reguleringsbestemmelse \u00a7 2.1 at \u00abTekniske planer for vegomr\u00e5de i tilgrensende plan (Plan ID 64300000) skal v\u00e6re godkjent f\u00f8r igangsettingstillatelse kan gis\u00bb. Vi legger derfor til grunn at den tekniske detaljplanen ble utarbeidet i forbindelse med s\u00f8knad om igangsettingstillatelse. Detaljplanen tyder p\u00e5 at man ved dette tidspunktet har v\u00e6rt innforst\u00e5tt med at vareleveringslommen inng\u00e5r i \u00aboffentlig veiareal\u00bb. Vi slutter oss til kommunens vurdering om at det er sannsynlig at samordning av planene har hatt til hensikt \u00e5 se de to regulerte tiltakenes belastning p\u00e5 omr\u00e5det samlet sett. Tilkomst til Solheimsgaten 58 belaster hele det regulerte veianlegget. Det er et alminnelig utgangspunkt at en eiendom har opparbeidelsesplikt knyttet til sin egen tilkomst. Vi viser i denne forbindelse til kommunes redegj\u00f8relse om at forskyvingen av vareleveringslommen (som i dag ligger under overbygget som krysser Solheimsgaten), \u00f8kning av fri h\u00f8yde under portalen, og flytting av fotgjengerfelt, naturlig m\u00e5 sees samlet, da en fullgod veiteknisk l\u00f8sning her beror p\u00e5 at alle de nevnte deler av veianlegget f\u00e5r en trafikksikker samhandling. Vi er enig i at det da ikke fremst\u00e5r saklig begrunnet at rekkef\u00f8lgekravet til utbedring av veisystemet her skal tolkes slik at dette p\u00e5hviler Solheimsgaten 23 alene. Solheimsgaten 58 er avhengig av den samme utbedringen for \u00e5 blant annet sikre forskriftsmessig tilkomst for utrykningskj\u00f8ret\u00f8y fram til sin eiendom. Vi kan ikke se at det er noen holdepunkter for at samordningen mellom de to reguleringsplanene har medf\u00f8rt noen feil fra plamyndighetens side. Samordningen fremst\u00e5r som tilsiktet. Vi viser til kommunens n\u00e6rmere redegj\u00f8relse om dette. Statsforvalteren er etter dette kommet til at rekkef\u00f8lgekravet for Solheimsviken 58 gjelder hele det offentlige veiarealet. Vi noterer oss at Bergen kommunen har uttalt at fagetaten kan gi klager medhold i at en fullverdig opparbeidelse av selve arealet til vareleveringslommen kan ligge utenfor de rekkef\u00f8lgekrav som Side: 5/6 hviler p\u00e5 Solheimsgaten 58, ettersom dette er opplistet som et s\u00e6rlig forhold i reguleringsplanen for Solheimsgaten 23. Dette betinger imidlertid en enighet med veimyndigheten om alternative l\u00f8sninger for tilst\u00f8tende arealer jf. reguleringsplanens \u00a7\u00a7 5.1 og 5.2, og at det per dags dato ikke foreligger slik enighet. Vi viser i denne forbindelse til at Bymilj\u00f8etaten, som er kommunens veifaglige myndighet, har uttalt seg negativt til dispensasjonen. De uttaler at de anser det som viktig at b\u00e5de kryss og vareleveringslomme blir opparbeidet i henhold til reguleringsplan. Det fremg\u00e5r videre av uttalelsen at de vurderer at reguleringsplan p\u00e5legger begge parter \u00e5 opparbeide veganlegget, deriblant kryss og vareleveringslomme. Statsforvalteren finner ogs\u00e5 grunn til \u00e5 understreke fagetatens uttalelse om at et eventuelt unntak fra \u00e5 opparbeide selve arealet til vareleveringslomme, ikke inneb\u00e6rer at ogs\u00e5 utvidelse av fortau, og etablering av plankryssing skulle falle utenfor eiendommens rekkef\u00f8lgekrav. Sp\u00f8rsm\u00e5let blir etter dette om det kan gis dispensasjon fra rekkef\u00f8lgekravet om opparbeidelse av \u00aboffentlig veiareal\u00bb. Dispensasjon fra rekkef\u00f8lgekravet, jf. plan- og bygningsloven \u00a7 19-2. Bestemmelser i reguleringsplaner er bindende for fremtidige tiltak, jf. plan- og bygningsloven \u00a7 12-4. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Reguleringsplaner blir til gjennom omfattende vedtaksprosesser og er vedtatt av kommunestyret som er kommunens h\u00f8yeste folkevalgte organ. Planene fastlegger arealbruken i planomr\u00e5de, og det skal ikke v\u00e6re en kurant sak \u00e5 fravike disse. Dispensasjoner m\u00e5 heller ikke undergrave planene som informasjons- og avgj\u00f8relsesgrunnlag. Ut fra hensynet til offentlighet, samr\u00e5d og medvirkning i planprosessen er det viktig at endringer ikke skjer ved dispensasjoner, men blir behandlet etter reglene om kommuneplanlegging og reguleringsplaner. Hensynet bak rekkef\u00f8lgekravet er \u00e5 sikre at trafikksystemet oppgraderes parallelt med at omr\u00e5det utbygges med nye trafikkskapende tiltak. Det regulerte veisystemet er dimensjonert for \u00e5 ivareta sikkerheten for g\u00e5ende og syklende, samtidig som veien ivaretar transportbehovet, b\u00e5de for bolig- og n\u00e6ringsarealene som betjenes av veien. Statsforvalteren er enig med kommunen i at en dispensasjon i gjeldende sak vil kunne f\u00f8re til en planrealisering med smalere fortau, trangere gjennomganger for brannvesenet, og at varelevering uten vareleveringslomme vil f\u00f8re til flere uoversiktlige kryssinger av veien. Dette vil skape en vesentlig d\u00e5rligere trafikksikkerhet i omr\u00e5det. Statsforvalteren er etter dette kommet til at hensynet bak rekkef\u00f8lgekravet blir \u00abvesentlig tilsidesatt\u00bb dersom det gis dispensasjon i gjeldende sak jf. pbl. \u00a7 19-2. Ettersom begge vilk\u00e5rene i pbl- \u00a7 19-2 m\u00e5 v\u00e6re oppfylt for \u00e5 kunne gi dispensasjon, er det ikke n\u00f8dvendig \u00e5 ta stilling til om fordelene ved en dispensasjon er \u00abklart st\u00f8rre enn ulempene\u00bb. S\u00f8knaden m\u00e5 uansett avsl\u00e5s. Vi finner etter dette ikke grunnlag for \u00e5 sett til siden Bergen kommunes vedtak av 08.03.2024, sak BYGG-2022/15451-14. Klagen er ikke tatt til f\u00f8lge. V\u00e5rt vedtak er endelig og kan ikke p\u00e5klages, jf. fvl. \u00a7 28 tredje ledd. Med hilsen Side: 6/6 Stine Ross Ids\u00f8 Marte Ruvang Karlsen seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN EIENDOMSSELSKAPET SOLHEIMSGATEN 58 AS Kanalveien 51 5068 BERGEN "
}