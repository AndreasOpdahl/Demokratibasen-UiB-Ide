{
  "dokument_id": "7e7b1672-1071-5b05-97ab-c876c1f06cea",
  "doc_type": "case_attachment",
  "kommune": 5536,
  "tittel": "Forretningside(Vedlegg, 326KB)",
  "url": "https://innsyn.lyngen.kommune.no/wfdocument.aspx?journalpostid=2013047223&dokid=88328&versjon=1&variant=A&",
  "tekst": "Forretningsid\u00e9 Vi i Lyngen Hestesportklubb (tidligere Lyngen Hesteforening) \u00f8nsker \u00e5 kj\u00f8pe tomt til etablering av ridehall/ridebane. Pr i dag finnes det ingen godkjente ridebaner eller ridehall i Lyngen kommune. \u2022 Vi \u00f8nsker \u00e5 tilby ridefasiliteter av alle slag, for barn, unge og voksne i Lyngen kommune, samt nabokommuner. \u2022 Konkurranser, kurs og utstilling for hester, med hovedfokus p\u00e5 Lyngshest. \u2022 Vi \u00f8nsker ogs\u00e5 \u00e5 tilby innend\u00f8rs hundeg\u00e5rd, kursing, konkurranse, trening av gjeterhund og utstilling for hunder generelt. \u2022 Vi \u00f8nsker \u00e5 skape tilbud for \u00e5 bli en inkluderende arena innen psykisk helse, heste assistert terapi, handicapridning. \u2022 Vi \u00f8nsker og legge til rette for ulike aktiviteter for integrering av ulike grupper tilflyttere. \u2022 Som langsiktig m\u00e5l \u00f8nsker vi \u00e5 utvikle fasiliteter for oppstalling av hester, noe som ogs\u00e5 genererer inntekt. Sammendrag: Arbeidet med ridehallen startet opp i 2020. Ideen da var et mye st\u00f8rre prosjekt, men det viste seg at det allerede var et likestilt prosjekt p\u00e5 gang p\u00e5 Storsteinnes/Bensnes. Dette lot seg bare realisere i et begrenset omfang, og vi tok da opp tr\u00e5den p\u00e5 nytt n\u00e5 i vinter. Opps\u00f8kte p\u00e5 ny grunneier, Tor Inge Holm, som vi har inng\u00e5tt en intensjonsavtale med. Han har jobbet aktivt med oss, og stiller seg positivt for salg av tomt og bygging av hall. Vi har allerede lagt ned mange dugnadstimer i \u00e5 etablere den gamle fotballbanen til ridebane, samt ryddig av omr\u00e5det. Vi tenker n\u00e5 et lavkostnad/driftsprosjekt for ridehall og bane. Bakgrunn og forutsetninger: Det er et stort behov, og ettersp\u00f8rsel etter mulighet for innend\u00f8rs trening i Lyngen. Da sesongen er sv\u00e6rt kort, noe som medf\u00f8rer stagnasjon i utvikling for hest og rytter. Vi m\u00e5 pr i dag kj\u00f8re store avstander for \u00e5 trene flere ganger i uken, eksempelvis Nordreisa/M\u00e5lselv, det er tidkrevende og ikke minst ekskluderende for mange barn og unge. Vi tenker at dette tilbudet vil v\u00e6re innenfor satningsomr\u00e5det for \u00f8kt bolyst og tilflytting til Lyngen. Dette tiltaket vil ogs\u00e5 v\u00e6re med p\u00e5 \u00e5 spare milj\u00f8et. Status: Vi har funnet egnet tomt p\u00e5 ca. 14,1 m\u00e5l i Rottenvik (se vedlegg), inng\u00e5tt intensjonsavtale med grunneier og \u00f8nsker \u00e5 kj\u00f8pe denne tomten. Tomten og beliggenheten er meget godt egnet til form\u00e5let, og er ikke til sjenanse for andre. Vi har et godt samarbeid med Rottenvik grendelag, der vi ser for oss \u00e5 benytte grendehuset l ved f.eks kurs og andre arrangementer. Kapitalbehov: Grunnarbeid hall og vei/parkering ca 700 000,- Kj\u00f8p av hall ca 22,5 x 44 m, inkludert ridevant, frakt og 3 260 000,- montering, ca Str\u00f8m/ Vann ca 150 000,- Kj\u00f8p av tomt 250 000,- Sum kapitalbehov ca 4 360 000,- Tomtas salgspris p\u00e5 250 000,- (ca. 14,1 m\u00e5l) vil v\u00e6re klubbens egenkapital, samt allerede nedlagte dugnadstimer av medlemmer i klubben, og flere b\u00f8nder i omr\u00e5det som har stilt opp med maskiner og masser til form\u00e5let. Vi tenker \u00e5 finansiere dette gjennom l\u00e5n og s\u00f8ke midler fra div fond. Vi h\u00e5per ogs\u00e5 p\u00e5 \u00e5 bli innlemmet i prosjekt Lyngenl\u00f8ftet og Bolyst Lyngen. Estimerte driftsinntekter: Vedr. inntekter til bruk av hallen, har vi innhentet priser fra lignende utleie av hall. Leie av hallen, stengt for andre brukere: Leie pr time: 400,- Leie av hall inntil 3 timer: 1000,- Leie av hele hallen pr dag (12 timer): 3000,- Leie av hallen helg (2 dager): 5000,- Privat bruk (klubbmedlemmer), \u00e5pent for andre (medlemspris, dobbel pris for andre) Leie av hall pr time (\u00e5pen for andre): 100,- Leie av hall pr mnd, fri bruk (\u00e5pen for andre): 1000,- Leie av hindermateriell pr gang for ikke medlemmer av klubben (gratis for medlemmer): 150,- Halv pris for barn under 16 \u00e5r. Dobbel pris for ikke-medlemmer. Beregning av inntekt: Det forventes en stor \u00f8kning i antall klubbmedlemmer ved tilgang p\u00e5 en ridehall i kommunen, da langt ifra alle hesteeierne er medlemmer pr i dag. Da vinterm\u00e5nedene er preget av lite lys, d\u00e5rlig v\u00e6r og glatt og ujevnt underlag, vil det v\u00e6re mest p\u00e5gang i hallen fra september/oktober og ut april. Det forventes et salg av rundt 20 m\u00e5nedskort i denne perioden, og halvparten om sommeren, da det er mulig \u00e5 bruke utebanene i st\u00f8rre grad. De f\u00e6rreste stallene har godt underlag p\u00e5 sine utebaner pr i dag, derfor antas det at hallen vil v\u00e6re attraktiv ogs\u00e5 p\u00e5 sommerhalv\u00e5ret, dog noe mindre enn p\u00e5 vinteren. Hallen vil v\u00e6re utstyrt med hindermateriell, og s\u00e6rlig sprangridning allerede fra lavt niv\u00e5 krevet et godt underlag for \u00e5 kunne utf\u00f8res p\u00e5 en trygg m\u00e5te. Aktive ryttere vil \u00f8nske m\u00e5nedskort, som gir fri bruk. Det vil ogs\u00e5 v\u00e6re en del noe mindre aktive ryttere som vil kj\u00f8pe tilgang fra gang til gang. Det antas at det vil selges minst 20 enkelttimes-utleie pr mnd, i snitt hele \u00e5ret, antakelig flere. Trening 1-2 ganger pr uke i hall vil v\u00e6re billigere enn et mnd-kort, s\u00e5 det kreves bare 2-5 middels aktive ryttere for \u00e5 oppn\u00e5 et salg p\u00e5 20 enkeltkort pr mnd. En ridehall er perfekt for \u00e5 trene hund i sikre omgivelser. Hundemilj\u00f8et i Lyngen mangler innend\u00f8rs lokale hvor de kan trene hundene fritt. Hundeg\u00e5rden p\u00e5 Polleiet er mindre tilgjengelig n\u00e5r det er sn\u00f8, da veien dit pr n\u00e5 ikke br\u00f8ytes, og er preget av mye vind. Av hundeaktiviteter vil organiserte hundekurs og lufting/trening av hund p\u00e5 egenh\u00e5nd v\u00e6re veldig aktuelt. Det antas at hallen vil kunne leies ut til hundemilj\u00f8et minst 1 hel dag pr mnd. til kurs, og to ganger pr uke kan det settes av faste klokkeslett hvor hallen er holdt av til hundeaktiviteter, organisert eller ikke. Hallen kan benyttes til hund utenom dette, s\u00e5 lenge det ikke er hest i hallen (hest prioriteres). Det vil v\u00e6re en person i klubben som f\u00e5r ansvaret for \u00e5 organisere utleien, og det er mange ridesentre som benytter seg av et excel-ark hvor man kan skrive seg inn n\u00e5r man tenker \u00e5 trene, hva som skal trenes (sprang, dressur, longering, osv) og om det er med ridel\u00e6rer eller ikke. Slik kan man tilpasse seg hverandre. Leie av hall skal betales f\u00f8r bruk. Hallen vil v\u00e6re l\u00e5st og man f\u00e5r tilgang n\u00e5r man har betalt. Inntekt snitt pr mnd: 29040,- Oppsummering Det s\u00f8kes herved N\u00e6ringsfondet om kr. 250.000 til kj\u00f8p av tomt, bel\u00f8pet inkluderer kostnader til fradeling og oppm\u00e5ling. Tomt vil senere inng\u00e5 som egenkapital ved utvikling av ridehall. Det vil bli utviklet en fullstendig forretningsplan i 2024 som grunnlag for det videre utviklingsarbeidet. "
}