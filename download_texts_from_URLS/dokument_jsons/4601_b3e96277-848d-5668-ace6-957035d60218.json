{
  "dokument_id": "b3e96277-848d-5668-ace6-957035d60218",
  "doc_type": "case_attachment",
  "kommune": 4601,
  "tittel": "Byr\u00e5d for n\u00e6ring, kultur og idrett -  Fremtidig forvaltningspraksis ved bygging av landbruksveier - hvordan unng\u00e5 ulovligheter i fremtiden",
  "url": "https://bergen.kommune.no/politikere-utvalg/api/fil/bk360/11215475/Byrad-for-naering-kultur-og-idrett-Fremtidig-forvaltningspraksis-ved-bygging-av-landbruksveier-hvordan-unnga-ulovligheter-i-fremtiden",
  "tekst": "Ny forvaltningspraksis ved bygging av landbruksveier \u2013 hvordan unng\u00e5 ulovligheter i fremtiden 25.09.2024 KOMPETENT | \u00c5PEN | P\u00c5LITELIG | SAMFUNNSENGASJERT Agenda \u2022 Hvorfor ny forvaltningspraksis? \u2022 Hvordan er faren for ulovligheter redusert med ny forvaltningspraksis? \u2022 Praksis innf\u00f8rt i 2022-2023 \u2022 Praksis innf\u00f8rt etter 2024 Hvorfor ny/endret forvaltningspraksis? \u2022 Behov for bedre opplysning av saken f\u00f8r vedtak og tydeligere/mer spissete vedtak \u2022 Ikke godt nok dokumentert hvordan veiene var planlagt bygget \u2022 Burde v\u00e6rt bedre oppf\u00f8lging fra byggherre/kommunen for \u00e5 unng\u00e5 avvik fra byggeplan og lukke avvik som oppstod \u2022 Burde v\u00e6rt mer planmessig tilsyn fra kommunen for \u00e5 f\u00f8lge opp bygging, lukke avvik fra byggeplan og dokumentere dette \u2022 Kan i hovedsak l\u00f8ses innenfor rammene av landbruksveiforskriften Hvordan er faren for ulovligheter redusert med ny forvaltningspraksis? \u2022 Saken er bedre opplyst f\u00f8r vedtak fattes, da s\u00f8knaden blir bredere h\u00f8rt enn tidligere \u2022 Tillatelsene er mer detaljerte, med mindre rom for tolkning fra tiltakshaver/entrepren\u00f8r \u2022 Det blir gjennom byggeplan bedre dokumentert enn tidligere hvordan anlegget er planlagt og byggingen skal foreg\u00e5 \u2022 Redusert fare for avvik fra byggeplan -- > Uavhengig byggeledelse og hyppige kontroller fra kommunen \u2022 Gjennom vilk\u00e5r i byggel\u00f8yvet kan kommunen ilegge stoppordre ved avvik fra byggeplan \u2022 Mindre \u00abvakuum\u00bb i forhold til plan- og bygningsloven \uf0e0 klarere rutiner for vurdering av om det foreligger reguleringsplikt for oms\u00f8kt tiltak og ulovlighetsoppf\u00f8lging ved store avvik fra byggeplan Forvaltningspraksis innf\u00f8rt i 2022-2023 Bygger p\u00e5 endringer som f\u00f8rst ble implementert vedtatt i 2019, men ingen bygges\u00f8knader ble behandlet i den mellomliggende perioden 1. Alle s\u00f8knader blir kontrollert og gjennomg\u00e5tt i saksbehandlingen, og sendt p\u00e5 h\u00f8ring for \u00e5 f\u00e5 saken s\u00e5 godt opplyst som mulig f\u00f8r vedtak fattes. Det blir gjennomf\u00f8rt en kontroll av at alle dokumenter foreligger i saken, slik at den er komplett. Dersom den ikke er komplett, vil det bli etterspurt ytterligere dokumentasjon. Eksterne h\u00f8ringsinstanser er vanligvis Statsforvalteren i Vestland, Vestland fylkeskommune v/kulturminnemyndighetene og Statens Vegvesen, fylkeskommune og Bane NOR i saker som kan ber\u00f8re infrastruktur innenfor deres ansvarsomr\u00e5der. Interne h\u00f8ringsinstanser i Bergen kommune er Bymilj\u00f8etaten, Byantikvaren og Bergen brannvesen. 2. Befaring. Kommunen gjennomf\u00f8rer ogs\u00e5 minst en befaring i forbindelse med saksbehandlingen, for \u00e5 opplyse saken s\u00e5 godt som mulig f\u00f8r vedtak fattes. Forvaltningspraksis innf\u00f8rt i 2022-2023 II 3. N\u00e5r det blir gitt tillatelse, m\u00e5 det utarbeides en byggeplan som m\u00e5 godkjennes av kommunen f\u00f8r byggestart. Denne skal minst innholde: a. Lengde- og tverrprofiler med inntegnet informasjon om for eksempel stikkrenner b. Masseberegning for prosjektet c. Eventuelle massetak d. Opprinnelse p\u00e5 eventuelle tilkj\u00f8rte masser e. Dokumentasjon p\u00e5 at tilkj\u00f8rte jordmasser er frie for u\u00f8nskete arter f. Snuplasser og m\u00f8teplasser g. Byggebeskrivelse h. Beskrivelse av tiltak for \u00e5 hindre avrenning til vassdrag, erosjon, rasfare og hensyn til kulturminner der det er aktuelt. 4. Dersom det blir brukt tilkj\u00f8rte masser er det et vilk\u00e5r at bruken er i tr\u00e5d med kravene til gjenbruk i forurensningsregelverket, og i tr\u00e5d med kravene i forskrift om fremmede organismer. Forvaltningspraksis innf\u00f8rt i 2022-2023 III 5. Det skal v\u00e6re en uavhengig byggeledelse p\u00e5 anlegg der det blir brukt tilkj\u00f8rte masser. Denne funksjonen skal blant annet f\u00f8lge opp opprinnelse, mengde og renhet p\u00e5 tilkj\u00f8rte masser, og f\u00f8lge opp at byggingen ellers foreg\u00e5r i tr\u00e5d med byggeplanen. 6. Bergen kommune har fra 2023 tatt med et vilk\u00e5r i tillatelsen som sikrer hjemmel for stoppordre for anleggsarbeidet dersom dette ikke er i tr\u00e5d med tillatelsen og byggeplanen. 7. Bergen kommune gjenomf\u00f8rer fra 2022 kontroll av regnskap og byggedokumentasjon minst ved hver s\u00f8knad om utbetaling av tilskudd. Da er man ogs\u00e5 fysisk ute og kontrollerer veien. 8. Bergen kommune gjennomf\u00f8rer ferdigkontroll av veien minst to ganger; f\u00f8rst for \u00e5 godkjenne at veien er klar til \u00e5 lagt p\u00e5 topplaget med grus og s\u00e5 endelig ferdiggodkjenning av veien. Forvaltningspraksis innf\u00f8rt i 2022-2023 IV 9. Byggesaker etter landbruksveiforskriften er ikke omfattet av ansvarsrettsystemet i plan- og bygningsloven. Dette betyr at kommunen gjennomf\u00f8rer vesentlig mer kontroll- og oppf\u00f8lgingsarbeid enn tiltak som er omfattet av ansvarsrett, og at all dokumentasjon i byggesaker skal sendes inn til kommunen og bli journalf\u00f8rt. 10. Ved avdekkelse av mulige ulovligheter ved p\u00e5g\u00e5ende landbruksveiprosjekter i og landbruket for\u00f8vrig blir dette fortl\u00f8pende oversendt til tilsynsavdelingen ved Plan- og bygningsetaten for ulovlighetsoppf\u00f8lging dersom landbruksforvaltningen ikke har klare hjemler til \u00e5 f\u00f8lge opp selv. For eksempel kan dette v\u00e6re fyllinger som er st\u00f8rre enn det som trengs for oppbygging av selve veien. Forvaltningspraksis fra 1.1.2024 (i tillegg) 1. Utvide interne h\u00f8ringsinstanser med Klimaetaten, Bergen Vann og Plan- og bygningsetaten. 2. Tilby \u00abh\u00f8ringsm\u00f8te\u00bb eller \u00abh\u00f8ringsbefaring\u00bb for interne h\u00f8ringsinstanser, for \u00e5 belyse konsekvenser av tiltaket s\u00e5 godt som mulig. 3. Utvide eksterne h\u00f8ringsinstanser til ogs\u00e5 \u00e5 omfatte lokale natur- og friluftsorganisasjoner, for \u00e5 f\u00e5 en bredere h\u00f8ring av saken. 4. Endre tilskuddsgrunnlaget for \u00e5 svekke eventuelle \u00f8konomiske drivere til \u00e5 ta mot mest mulig tilkj\u00f8rt masse til prosjektene. 5. I samarbeid med plan- og bygningsetaten gj\u00f8re en konkret vurdering om omfanget av oms\u00f8kt vei og konsekvenser for milj\u00f8et er av et omfang som utl\u00f8ser reguleringsplikt etter plan- og bygningsloven. "
}