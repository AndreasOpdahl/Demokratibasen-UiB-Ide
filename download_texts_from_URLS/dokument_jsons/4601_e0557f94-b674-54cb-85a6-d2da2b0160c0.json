{
  "dokument_id": "e0557f94-b674-54cb-85a6-d2da2b0160c0",
  "doc_type": "case_attachment",
  "kommune": 4601,
  "tittel": "Ettrinnss\u00f8knad",
  "url": "https://bergen.kommune.no/politikere-utvalg/api/fil/bk360/10589682/Ettrinnssoknad",
  "tekst": " Til Bergen kommune, Planer, bygg og eiendom Saksnummer: BYGG-2023/17757 Gnr./Bnr.: 10/819 Adresse: \u00d8vre S\u00e6dalsvegen 14-16 Tiltakshaver: Sameiet Soria Moria Terrasse Bergen, 17.01.2024 S\u00f8knad om mindre bruksendring og dispensasjon, g/bnr 10/819 Innledning Det s\u00f8ks om tillatelse i ett trinn til en mindre bruksendring av deler av felles lekeareal, fra felles lekeareal til felles g\u00e5rdstun/-plass, samt om dispensasjon fra reguleringsbestemmelsene \u00a7 17-1 for etablering av biloppstillingsplasser. Det skal etableres nytt lekeareal som erstatning for det arealet som \u00f8nskes benyttet som g\u00e5rdstun/-plass. Tiltaket er ikke nabovarslet da det foreligger enighet og et samlet \u00f8nske fra de to sameiene (med tilh\u00f8rende g/bnr) b\u00e5de om endret bruk av deler av lekearealet til g\u00e5rdstun med mulighet for parkering, samt om etablering av erstatningsareal for lek, som vist p\u00e5 vedlagt tegning. Planstatus Eiendommen/e er regulert ved plan 16870000, og omr\u00e5det hvor en \u00f8nsker en mindre bruksendring er regulert til Felles lekeareal. Arealet som tenkes \u00e5 erstatte lekearealet er regulert til Blokkbebyggelse. I kommuneplanens arealdel, KPA201(Plan ID 65270000) vises arealform\u00e5l Bebyggelse og anlegg. Eiendommen/e er lokalisert i \u00d8vrig byggesone, \u00d8B. Figur 1: Kartuklipp som viser Felles lekeareal, hvis Figur 2: Kartuklipp som viser omr\u00e5de innenfor nedre del \u00f8nskes bruksendret (kommunekart.com) form\u00e5l Blokkbebyggelse hvor nytt lekeareal skal etableres (kommunekart.com) Beskrivelse av tiltak Det er \u00f8nskelig med en mindre bruksendring av deler av felles lekeareal ved at deler av dette kan benyttes som felles g\u00e5rdstun/g\u00e5rdsplass, se areal markert med lysebl\u00e5tt p\u00e5 vedlagt illustrasjon. G\u00e5rdsplass/g\u00e5rdstun kan defineres som \u00abden n\u00e6rmeste plassen foran eller mellom hus\u00bb og som \u00aben \u00e5pen plass i tilknytning til bebyggelsen, og et naturlig bruks- og oppholdsareal for grunneier\u00bb. G\u00e5rdsplassen en del av utearealet og har flere funksjoner, blant annet mulighet b\u00e5de for opphold og lek, samt ogs\u00e5 for gjester til \u00e5 parkere. I forhold til tiltenkt mindre bruksendring tenkes ogs\u00e5 her et sambruksareal, en kombinasjon av samlingssted for f.eks. grilling om somrene, for opphold og lek, og med mulighet for parkering. Vi tolker det slik at denne formen for bruk av arealet delvis faller inn under vedtatt arealform\u00e5l som er Felles lekeareal, og s\u00f8ker derfor om en mindre bruksendring av det markerte arealet. Det opplyses om at dette arealet allerede ofte benyttes som felles samlingsplass ved f.eks. dugnad, grilling mm. Som del av endret bruk er det ogs\u00e5 \u00f8nskelig med mulighet for biloppstilling/parkering p\u00e5 g\u00e5rdstunet/- plassen. Parkering er ikke forenlig med reguleringsbestemmelsene \u00a717-1, og det s\u00f8kes derfor om dispensasjon fra denne bestemmelsen, se utredning lengre ned. G\u00e5rdstunet skal i hovedsak v\u00e6re en sosial m\u00f8teplass p\u00e5 tvers av aldre, her kan det grilles i sommerhalv\u00e5ret og det kan organiseres felles utend\u00f8rs arrangement for de to sameiene, det v\u00e6re seg i forbindelse med dugnad eller f.eks. sommerfest. Mesteparten av arealet kan fortsatt ogs\u00e5 benyttes til opphold og lek, da det ikke er forventet at parkeringsplassene skal brukes p\u00e5 permanent basis \u2013 de er tiltenkt gjester, samt tidvis for bruk av beboerne i forbindelse med f.eks. renhold og vedlikehold av egne biler. Som erstatning for det arealet som \u00f8nskes brukt som g\u00e5rdstun, er det foresl\u00e5tt at det tilgjengeliggj\u00f8res et st\u00f8rre areal p\u00e5 vestsiden av blokkbebyggelsen, som en utvidelse av allerede etablert Felles lekeareal p\u00e5 10/819. Her er planert terreng og det er sv\u00e6rt gode solforhold. De to sameiene har inng\u00e5tt en avtale om \u00e5 fjerne oppsatt gjerde som per i dag skiller de to eiendommene10/819 og 10/818 og dermed legge til rette for et st\u00f8rre og bedre lekeareal. Signert avtale om mindre bruksendring og forlengelse av areal for lek er vedlagt. Arealet som skal tilgjengeliggj\u00f8res/etableres for lek p\u00e5 10/818 er markert med lysegr\u00f8nt p\u00e5 tegning som viser \u00f8nsket situasjon. Bruk av dette arealet er allerede avtalt mellom de to sameiene, og det er videre opp til sameiene \u00e5 eventuelt utarbeide en mer formell og detaljert avtale for bruk av arealet slik at fremtidig bruk sikres. S\u00f8knad om dispensasjon fra reguleringsbestemmelse \u00a717-1 S\u00f8knad om dispensasjon fra reguleringsbestemmelsene \u00a7 17-1 gjelder i forbindelse med opprettelse av 6 biloppstillingsplasser innenfor det omr\u00e5det som \u00f8nskes brukt som g\u00e5rdsplass, se illustrasjon. I gjeldende reguleringsplan er omr\u00e5det regulert til Felles lekeareal, og det er iht regulerings- bestemmelsene ikke tillatt med parkering. For at dispensasjon skal gis etter PBL \u00a719-2 stilles det krav til at hensynet bak bestemmelsen det s\u00f8kes dispensasjon fra ikke blir vesentlig tilsidesatt, og at fordelene med \u00e5 gi dispensasjon er klart st\u00f8rre enn ulempene etter en samlet vurdering. Hensynet bak bestemmelsen er at omr\u00e5det skal tilrettelegges tilstrekkelig areal for lek og opphold i forbindelse med \u00e5 sikre og skape gode oppvekstvilk\u00e5r for barn og unge gjennom planlegging og byggesaksbehandling. De oms\u00f8kte biloppstillingsplassene skal i hovedsak benyttes til gjesteparkering, samt at de kan benyttes av beboerne i de to sameiene i forbindelse med f.eks. st\u00f8vsuging, vask mm av egne biler. Vi kan ikke finne at opprettelse av flere parkeringsplasser p\u00e5 tomten kommer i strid med hverken gjeldende reguleringsplan eller KPA. I Veileder for Barn og unge i plan og byggesak, kapittel 3.2.18, p\u00e5pekes det at \u00abVed omdisponering av arealer som er i bruk eller avsatt til uterom, fellesareal, friareal eller uteomr\u00e5der til skoler og barnehager som brukes eller er egnet for lek, skal det iht. Nasjonale f\u00f8ringer og planoppgaver - regjeringen.no punkt 5 d gj\u00f8res en vurdering av de eksisterende leke- og oppholdsarealene og skaffes fullverdig erstatning i rimelig n\u00e6rhet\u00bb. Rikspolitiske retningslinjer for barn og planlegging \u00a75 bokstav d, sier videre \u00abVed omdisponering av arealer som i planer er avsatt til fellesareal eller friomr\u00e5de som er i bruk eller er egnet for lek, skal det skaffes fullverdig erstatning. [...].\u00bb Dette er i hovedsak i forhold til planlegging og byggesak, men er likevel lagt til grunn for oms\u00f8kt tiltak om bruksendring, hvor det arealet som \u00f8nskes bruksendret fra Felles lekeareal skal erstattes av et fullverdig areal i rimelig n\u00e6rhet. Arealet som skal erstatte den delen av dagens lekeareal som n\u00e5 \u00f8nskes brukt som g\u00e5rdsplass er markert med lysegr\u00f8nt p\u00e5 vedlagt tegning som viser \u00f8nsket situasjon. Se ogs\u00e5 beskrivelse av tiltak, forrige avsnitt. Ut fra ovenfor utredning vurderes at hensynet bak bestemmelsen ikke blir vesentlig tilsidesatt ved at det gis dispensasjon ettersom det skal opprettes et erstatningslekeareal i rimelig n\u00e6rhet. Anbefalinger og retningslinjer i forhold til omdisponering av Felles lekeareal er ivaretatt. Videre vurderer vi at fordelene med \u00e5 gi dispensasjon er klart st\u00f8rre enn ulempene, b\u00e5de ved at det etableres et erstatningsareal p\u00e5 en velegnet plass vest for bebyggelsen og ved at det etableres et felles sosialt samlingssted for alle beboerne i de to sameiene, hvor det ogs\u00e5 er mulighet for gjesteparkering og vedlikehold av sykler og biler mm. Annet Prosjektering/utf\u00f8ring i forbindelse med etablering av g\u00e5rdstun med biloppstillingsplasser p\u00e5 g/bnr 10/819 og tilleggsareal for lek p\u00e5 g/bnr 10/818 anses ikke ansvarsbelagt, og skal gjennomf\u00f8res i form av dugnad av de to sameiene i felleskap. For \u00e5 f\u00e5 sendt s\u00f8knad via Makss\u00f8k er det opprettet gjennomf\u00f8ringsplan og vedlagt signert erkl\u00e6ring om ansvarsrett. Ta gjerne kontakt dersom det er noen sp\u00f8rsm\u00e5l rundt dette. Videre s\u00e5 betinger ikke tiltaket dispensasjon etter PBL \u00a729-4 Avstand til nabogrense, da tiltakshaver, Nabosameiet stiller seg bak Sameiet Soria Moria Terrasse sin s\u00f8knad. Avtale ang\u00e5ende dette er vedlagt. Med vennlig hilsen For Tippetue Arkitekter AS, Mai Cecilie Stabell Cand. Polit. Geografi (UiB), Arealplanlegger Tekst hentet fra s\u00f8knadsbrev, datert 17.01.2024: S\u00f8knad om dispensasjon fra reguleringsbestemmelse \u00a717-1 S\u00f8knad om dispensasjon fra reguleringsbestemmelsene \u00a7 17-1 gjelder i forbindelse med opprettelse av 6 biloppstillingsplasser innenfor det omr\u00e5det som \u00f8nskes brukt som g\u00e5rdsplass, se illustrasjon. I gjeldende reguleringsplan er omr\u00e5det regulert til Felles lekeareal, og det er iht regulerings- bestemmelsene ikke tillatt med parkering. For at dispensasjon skal gis etter PBL \u00a719-2 stilles det krav til at hensynet bak bestemmelsen det s\u00f8kes dispensasjon fra ikke blir vesentlig tilsidesatt, og at fordelene med \u00e5 gi dispensasjon er klart st\u00f8rre enn ulempene etter en samlet vurdering. Hensynet bak bestemmelsen er at omr\u00e5det skal tilrettelegges tilstrekkelig areal for lek og opphold i forbindelse med \u00e5 sikre og skape gode oppvekstvilk\u00e5r for barn og unge gjennom planlegging og byggesaksbehandling. De oms\u00f8kte biloppstillingsplassene skal i hovedsak benyttes til gjesteparkering, samt at de kan benyttes av beboerne i de to sameiene i forbindelse med f.eks. st\u00f8vsuging, vask mm av egne biler. Vi kan ikke finne at opprettelse av flere parkeringsplasser p\u00e5 tomten kommer i strid med hverken gjeldende reguleringsplan eller KPA. I Veileder for Barn og unge i plan og byggesak, kapittel 3.2.18, p\u00e5pekes det at \u00abVed omdisponering av arealer som er i bruk eller avsatt til uterom, fellesareal, friareal eller uteomr\u00e5der til skoler og barnehager som brukes eller er egnet for lek, skal det iht. Nasjonale f\u00f8ringer og planoppgaver - regjeringen.no punkt 5 d gj\u00f8res en vurdering av de eksisterende leke- og oppholdsarealene og skaffes fullverdig erstatning i rimelig n\u00e6rhet\u00bb. Rikspolitiske retningslinjer for barn og planlegging \u00a75 bokstav d, sier videre \u00abVed omdisponering av arealer som i planer er avsatt til fellesareal eller friomr\u00e5de som er i bruk eller er egnet for lek, skal det skaffes fullverdig erstatning. [...].\u00bb Dette er i hovedsak i forhold til planlegging og byggesak, men er likevel lagt til grunn for oms\u00f8kt tiltak om bruksendring, hvor det arealet som \u00f8nskes bruksendret fra Felles lekeareal skal erstattes av et fullverdig areal i rimelig n\u00e6rhet. Arealet som skal erstatte den delen av dagens lekeareal som n\u00e5 \u00f8nskes brukt som g\u00e5rdsplass er markert med lysegr\u00f8nt p\u00e5 vedlagt tegning som viser \u00f8nsket situasjon. Se ogs\u00e5 beskrivelse av tiltak, forrige avsnitt. Ut fra ovenfor utredning vurderes at hensynet bak bestemmelsen ikke blir vesentlig tilsidesatt ved at det gis dispensasjon ettersom det skal opprettes et erstatningslekeareal i rimelig n\u00e6rhet. Anbefalinger og retningslinjer i forhold til omdisponering av Felles lekeareal er ivaretatt. Videre vurderer vi at fordelene med \u00e5 gi dispensasjon er klart st\u00f8rre enn ulempene, b\u00e5de ved at det etableres et erstatningsareal p\u00e5 en velegnet plass vest for bebyggelsen og ved at det etableres et felles sosialt samlingssted for alle beboerne i de to sameiene, hvor det ogs\u00e5 er mulighet for gjesteparkering og vedlikehold av sykler og biler mm. Med vennlig hilsen For Tippetue Arkitekter AS, Mai Cecilie Stabell Cand. Polit. Geografi (UiB), Arealplanlegger "
}