{
  "dokument_id": "79d9d18c-3ecb-52d8-bf66-f86091c99f1b",
  "doc_type": "case_attachment",
  "kommune": 4601,
  "tittel": "H\u00f8ringsbrev",
  "url": "https://bergen.kommune.no/politikere-utvalg/api/fil/bk360/11476255/Horingsbrev",
  "tekst": "Etter liste Deres ref V\u00e5r ref Dato 24/6389- 11. november 2024 H\u00f8ring NOU 2024: 20 Det digitale (i) livet. Balansert oppvekst i skjermens tid (Skjermbrukutvalget) Kunnskapsdepartementet sender med dette NOU 2024: 20 Det digitale (i) livet. Balansert oppvekst i skjermens tid (Skjermbrukutvalget) p\u00e5 h\u00f8ring. H\u00f8ringsfristen er 11. februar 2024. Regjeringen oppnevnte kongelig resolusjon 2. juni 2023 ett nytt utvalg for \u00e5 gi regjeringen et bedre kunnskapsgrunnlag om hvordan barn og unges skjermbruk i barnehage, skole og fritid p\u00e5virker helse, livskvalitet, l\u00e6ring og oppvekst. Basert p\u00e5 kunnskapsgrunnlaget skulle utvalget videre gi innspill til politikkutvikling og gi r\u00e5d om behovet for tiltak. Utvalget leverte ogs\u00e5 to temanotater november 2023, som er publisert p\u00e5 skjermbrukutvalget.no. Temanotatene omhandler konsekvenser av skjerm i skolen og konsekvenser av skjermbruk for de yngste barna (0 til 5 \u00e5r). Temanotatene omfattet kunnskapsgrunnlag innen utvalgte temaer og danner deler av bakgrunnen for NOU 2024: 20. Temanotatene er formelt sett ikke en del av h\u00f8ringen, men det er likevel mulig \u00e5 gi kommentarer til disse hvis det er \u00f8nskelig. H\u00f8ringsinstanser H\u00f8ringsinstansene m\u00e5 gjerne videresende h\u00f8ringen til underliggende etater/virksomheter, medlemsorganisasjoner og lignende, og eventuelt ogs\u00e5 informere om h\u00f8ringen p\u00e5 sin nettside, i nyhetsbrev, sosiale medier eller liknende. Fylkeskommuner og kommuner m\u00e5 gjerne videresende h\u00f8ringen til egne skoler og etater, invitere til innspill og koordinere de ulike innspillene f\u00f8r de oversendes Kunnskapsdepartementet i en felles h\u00f8ringsuttalelse. P\u00e5 samme m\u00e5te ber vi universiteter og h\u00f8gskoler om \u00e5 koordinere eventuelle innspill fra ulike fakulteter og fagmilj\u00f8er. Postadresse Kontoradresse Telefon* Avdeling Saksbehandler Postboks 8119 Dep Kirkeg. 18 22 24 90 90 Avdeling for Maren Hegna 0032 Oslo Org.nr. barnehage og 22 24 76 53 postmottak@kd.dep.no www.kd.dep.no 872 417 842 grunnskole Vi oppfordrer alle til \u00e5 sende inn h\u00f8ringssvar s\u00e5 snart som mulig, slik at Kunnskapsdepartementet kan begynne oppsummeringen av uttalelsene. Alle som \u00f8nsker det, kan sende inn h\u00f8ringsuttalelse. Dette gjelder ogs\u00e5 privatpersoner og akt\u00f8rer som ikke er f\u00f8rt opp p\u00e5 adresselisten for denne h\u00f8ringen. Oppbygging av utredningen og strukturering av h\u00f8ringsinnspillene. Utredningen er delt inn i kapitler etter tema. De fleste kapitlene avsluttes med en oppsummering av utvalgets vurdering. Utvalgets anbefalinger er utdypet i kapittel 17 og utvalgets r\u00e5d om barn og unges skjermbruk er utdypet i kapittel 18. En punktvis liste over utvalgets anbefalinger og r\u00e5d er ogs\u00e5 samlet i kapittel 1. Kunnskapsdepartementet ber om at dere refererer tydelig til punktene med anbefalinger eller r\u00e5dene dersom dere gir tilbakemelding p\u00e5 disse. Vi understreker at hele utredningen er p\u00e5 h\u00f8ring, ikke kun de punktvise anbefalingene og r\u00e5dene. Det kan ogs\u00e5 gis innspill av mer generell karakter b\u00e5de til innholdet i det enkelte kapittel og til utredningen i sin helhet. Innsending av h\u00f8ringssvarene H\u00f8ringsuttalelser skal sendes digitalt p\u00e5 regjeringen.no. Dette gj\u00f8res under \"Send inn h\u00f8ringssvar\" p\u00e5 www.regjeringen.no/id3067762. H\u00f8ringsuttalelsene er offentlige og vil bli publisert p\u00e5 Kunnskapsdepartementets side p\u00e5 regjeringen.no. Med hilsen Borghild Lindhjem-Godal (e.f.) avdelingsdirekt\u00f8r Maren Hegna utredningsleder Dokumentet er elektronisk signert og har derfor ikke h\u00e5ndskrevne signaturer Side 2 "
}