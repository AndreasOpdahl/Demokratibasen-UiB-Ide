{
  "dokument_id": "31b9a7ae-7116-502a-aeba-e68a1ddc9133",
  "doc_type": "case_presentation",
  "kommune": 5501,
  "tittel": "Forskrift om vann- og avl\u00f8psgebyr, Troms\u00f8 kommune, Troms fylke",
  "url": "https://innsyn.tromso.kommune.no/application/getMoteDokument?dokid=2001796990",
  "tekst": "Arkivsaksnr. 23/20196-13 Saksbehandler Erik Nilsen Saksgang M\u00f8tedato Kommune- og byutviklingsutvalget 29.08.2024 38/24 Formannskapet 03.09.2024 Kommunestyret 11.09.2024 Forskrift om vann- og avl\u00f8psgebyr, Troms\u00f8 kommune, Troms fylke Kommunedirekt\u00f8rens innstilling til vedtak: Ny forskrift om vann- og avl\u00f8psgebyr vedtas. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r 1 Hva saken gjelder Kommunale vann- og avl\u00f8psgebyrer er de gebyrer som bestemmer rammen for inntekter til seksjon for vann og avl\u00f8p. Inntektene avgj\u00f8r enkelt fortalt, hvilken aktivitet seksjonen kan ha og hvilket niv\u00e5 p\u00e5 tjenestene seksjonen kan tilby abonnentene i Troms\u00f8 kommune. Rammene for kommunale vann- og avl\u00f8psgebyr fastsettes i kommunal forskrift. Fra 2012 er kommunens adgang til \u00e5 kreve inn vann- og avl\u00f8psgebyrer hjemlet i lov om kommunale vass- og avl\u00f8psanlegg. Forurensningsforskriften fra 2004 fastsetter de overordnede rammene for gebyrene og hovedreglene om utregning og innkreving. Bakgrunnen for utarbeidelse av ny forskrift er at kommunen \u00f8nsker en ny forskrift som er bedre tilpasset dagens forhold. Vann- og avl\u00f8psgebyrene i Troms\u00f8 kommune bygger p\u00e5 selvkostprinsippet, det vil si at kommunens kostnader med \u00e5 frembringe tjenestene skal dekkes inn gjennom de gebyrene som abonnentene betaler. Kommunen har etter forurensningsforskriften ikke anledning til \u00e5 tjene penger p\u00e5 tjenestene. Over- eller underskudd i det enkelte \u00e5r skal henholdsvis avsettes til eller trekkes fra bundne driftsfond. Avsatt overskudd fra det enkelte \u00e5r tilbakef\u00f8res til abonnentene i form av lavere \u00e5rsgebyrer i l\u00f8pet av en fem\u00e5rsperiode. Tilsvarende vil fremf\u00f8rbare underskudd dekkes inn over \u00e5rsgebyret i l\u00f8pet av en fem\u00e5rsperiode. Vann- og avl\u00f8psgebyrene skal ikke brukes til \u00e5 finansiere andre deler av kommuneforvaltningen. Saksutredning I forslag til ny forskrift er tilknytningsgebyret utformet slik at alle betaler et fast bel\u00f8p per eiendom. Dette er en videref\u00f8ring av gjeldende praksis. En fast sats oppleves \u00e5 v\u00e6re mer rettferdig for abonnentene enn en sats som for eksempel er avhengig av st\u00f8rrelse p\u00e5 bygningen. Dette begrunnes med at kommunens kostnader er hovedsakelig knyttet til administrativ registrering av ny abonnent. Ny vann- og avl\u00f8psforskrift foresl\u00e5r innf\u00f8re et todelt \u00e5rsgebyr for b\u00e5de vann og avl\u00f8p, med en fast og variabel del. Valget av en todelt gebyrmodell begrunnes i at dette bedre vil fange opp tjenestenes kostnadssammensetning, samt at det gir anledning til \u00e5 differensiere den faste delen av \u00e5rsgebyret. Det er ogs\u00e5 viktig \u00e5 p\u00e5peke at en todelt gebyrmodell ikke vil f\u00f8re til mer inntekter for kommunen. De aller fleste kommuner i Norge i dag har en todelt gebyrmodell. Det er foresl\u00e5tt at boligeiendommer skal betale et fastgebyr per boenhet, mens n\u00e6ringseiendommer skal betale fastgebyr etter fastsatte kategorier basert p\u00e5 vannforsyningskapasitet. Bakgrunnen for inndelingen i kategorier er at kommunen m\u00e5 ta hensyn til at kommunens infrastrukturkostnader knyttet til vann og avl\u00f8p er forholdsmessig h\u00f8yere for storforbrukene abonnenter enn for en boligeiendom. Den variable delen av gebyret fastsettes som hovedregel etter m\u00e5lt forbruk, men for abonnenter som ikke har vannm\u00e5ler m\u00e5 kommunen stipulere forbruket. Ved stipulert forbruk foresl\u00e5s det i ny forskrift at forbruket beregnes ut fra eiendommens bruksareal (BRA) etter NS-3940, i henhold til et forholdstall mellom bruksareal og vannvolum. Dette er tilsvarende som i gjeldende forskrift. I forslag til ny forskrift foresl\u00e5s det \u00e5 endre omregningsfaktoren fra 1,5 til 1,2 m3 per m2 bruksareal. 2 I h\u00f8ringsbrev som er vedlagt saken ligger det ved en del tabeller som viser en sammenligning av VA- gebyrene ved gjeldende forskrift og ny forskrift. Tilknytningsgebyr Ved tilknytning til kommunalt vann- og/eller avl\u00f8psnett er det abonnenten som st\u00e5r for r\u00f8rleggerkostnaden. Kommunen har s\u00e5ledes ikke direkte kostnader knyttet til tilknytningen. Kommunens kostnader er hovedsakelig knyttet til administrativ registrering av ny abonnent. I forslag til ny forskrift er tilknytningsgebyret foresl\u00e5tt krevd ved hendelsene beskrevet i forskriftens \u00a7 2.1 f\u00f8rste ledd bokstav a til c. En fast sats antas \u00e5 oppleves som mer rettferdig for abonnentene enn en sats som er avhengig av for eksempel bygningsst\u00f8rrelse. Tilknytningsgebyret er utformet slik at alle betaler en fast sats per eiendom. Dette er tilsvarende som i gjeldende forskrift. Det legges ikke opp til \u00e5 ilegge tilknytningsgebyr ved til-/p\u00e5bygg av eksisterende eiendom. Samlede inntekter fra tilknytningsgebyr avhenger av nybyggings- og etableringsaktiviteten i kommunen og vil variere fra \u00e5r til \u00e5r. Dersom gebyrsatsen er h\u00f8y, vil mange tilknytninger medf\u00f8re at tilknytningsgebyrinntektene utgj\u00f8r en betydelig andel av \u00e5rets totale gebyrinntekter. Dette vil kunne p\u00e5virke muligheten til \u00e5 holde \u00e5rsgebyret stabilt, siden \u00e5rsgebyret m\u00e5 reduseres ved overskudd p\u00e5 selvkostkalkylen. Et lavt niv\u00e5 p\u00e5 tilknytningsgebyret er i tr\u00e5d med anbefalingen fra Norsk Vann. Norsk Vann er den nasjonale interesseorganisasjonen for vannbransjen og eies av norske kommuner, kommunalt eide selskaper mfl. Norsk vann representerer ca. 320 kommuner med ca. 96 % av landets innbyggere. Dersom kommunen overtar privat vann- og/eller avl\u00f8psanlegg kan kommunen fastsette s\u00e6rskilt sats i det enkelte tilfellet. Gebyrsatsen fastsettes \u00e5rlig av kommunestyret og vil fremkomme av gebyrregulativet. Todelt \u00e5rsgebyr Ny vann- og avl\u00f8psforskrift foresl\u00e5r et todelt \u00e5rsgebyr for b\u00e5de vann og avl\u00f8p, med en fast del og en variabel del. Valget av en todelt gebyrmodell begrunnes i at dette bedre vil fange opp tjenestenes kostnadssammensetning, samt at det gir anledning til \u00e5 differensiere den faste delen av \u00e5rsgebyret. Samlede abonnementsgebyrinntekter skal fortrinnsvis dekke gebyrtjenestens forventede kapitalkostnader (kalkulatoriske renter og avskrivninger). Disse kostnadene kan ansees som faste og forbruksuavhengige. Abonnementsgebyr (Fastledd) I forslaget til ny forskrift foresl\u00e5s det at boligeiendom skal betale abonnementsgebyr som en fast sats per boenhet, mens fritidseiendom betaler per bruksenhet. N\u00e6rings- og kombinasjonseiendom skal betale abonnementsgebyr etter fastsatte kategorier i gebyrregulativet. Bakgrunnen for inndelingen i kategorier er at kommunen m\u00e5 ta hensyn til at kommunens infrastrukturkostnader knyttet til vann og avl\u00f8p er forholdsmessig h\u00f8yere for 3 storforbrukene abonnenter enn for en boligeiendom. N\u00e6ringsabonnenter i ny forskrift vil bli inndelt i syv ulike kategorier som gir fra 1 til 100 abonnementsgebyrer. Dette gjelder for n\u00e6rings- og kombinasjonseiendommer. Med kombinasjonseiendom menes eiendom hvor det b\u00e5de er n\u00e6ringsbygninger og bygninger for bolig. Den enkelte eiendom skal betale et gitt antall abonnementsgebyr etter denne tabellen basert p\u00e5 eiendommens h\u00f8yeste vannforbruk de siste fire \u00e5rene. Dette er en god og tilgjengelig approksimasjon p\u00e5 forsyningskapasitet til den enkelte eiendom og dermed ogs\u00e5 p\u00e5 kommunens infrastrukturkostnader per storforbrukene n\u00e6ringseiendom. Praksisen er i bruk i flere kommuner. Uten en slik vekting ville hver n\u00e6ringsabonnent bare betalt ett abonnementsgebyr uavhengig av eiendommens relative andel av kommunens produksjons-/h\u00e5ndteringskapasitet. Dette ville resultert i en uheldig skjevdeling av kapitalkostnadene mellom bolig- og n\u00e6ringseiendommer. Antall fastledd f\u00f8lger en avtakende funksjon gitt vannforbruk. Endring av tilordnet kategori for abonnementsgebyr Det er ikke lagt opp til at tilordnet kategori for den enkelte eiendom skal kunne endres p\u00e5 basis av en reduksjon i vannforbruket. Det er flere \u00e5rsaker til dette: \u2022 Fastleddet skal dekke kommunens kostnader knyttet til den teoretiske leveringskapasiteten til hver abonnent. \u2022 Kommunens infrastruktur avskrives line\u00e6rt over 40 \u00e5r slik at de faste kostnadene er relativt stabile over tid og er up\u00e5virket av endringer i den enkelte abonnents varierende vannforbruk. \u2022 Siden kommunens kostnader innenfor vann og avl\u00f8p i sin helhet skal dekkes av abonnentene medf\u00f8rer endringer av kategoritilh\u00f8righet en kostnadsforskyvning fra en gruppe abonnenter til en annen. \u2022 Dersom en abonnent gis anledning til \u00e5 \u00abs\u00f8ke\u00bb om tilordning til en annen kategori vil dette kunne f\u00e5 en uheldig smitteeffekt samtidig som det kan f\u00f8re til en u\u00f8nsket \u00abettersp\u00f8rsel\u00bb etter politisk (s\u00e6r-)behandling. \u2022 Stadig endring av kategoritilh\u00f8righet for et stort antall n\u00e6ringsabonnenter kan p\u00e5f\u00f8re kommunen kostnader med \u00e5 oppdatere fakturasystemet. Arbeidsgruppen anbefaler \u00e5 revidere kategoritilh\u00f8righet ved jevne mellomrom, f.eks. hvert femte \u00e5r. Vi anbefaler da \u00e5 se p\u00e5 forbruksdata fra \u00e5rene 2021 og frem til sist avleste m\u00e5lerstand for den enkelte eiendom. Det h\u00f8yeste vannforbruket i perioden b\u00f8r legges til grunn for kategoritilh\u00f8righet. Enkelte n\u00e6ringseiendommer har ikke vannm\u00e5ler og betaler f\u00f8lgelig abonnementsgebyr etter areal. Dersom slike eiendommer utstyres med vannm\u00e5ler b\u00f8r kommunen endre tilordnet kategori etter to til tre \u00e5r med m\u00e5leravlesninger. Samlet inntekt fra abonnementsgebyr skal dekke kommunens kapitalkostnader, dvs. kostnader knyttet til kommunens infrastruktur. En abonnent kan redusere \u00e5rsgebyr for vann og avl\u00f8p ved \u00e5 senke vannforbruket. 4 Variabelt gebyr Regelverket gir begrensede muligheter til \u00e5 differensiere det variable forbruksgebyret. Det anbefales \u00e5 operere med samme gebyr per m3 for alle abonnentgrupper. Gebyret fastsettes som hovedregel etter m\u00e5lt forbruk for \u00f8vrige eiendommer og unntaksvis etter stipulert forbruk der vannm\u00e5ler ikke er installert. Ved stipulert forbruk foresl\u00e5s det i ny forskrift at forbruket beregnes ut fra eiendommens bruksareal (BRA) etter NS-3940, i henhold til et forholdstall mellom bruksareal og vannvolum. Forholdstallet fremg\u00e5r av gebyrregulativet. Dette er tilsvarende som i gjeldende forskrift. Gebyr for midlertidig tilknytning er innarbeidet i bestemmelsen om gebyr etter m\u00e5lt forbruk (variabel del av \u00e5rsgebyret). Imidlertid kan kravet om vannm\u00e5ler fravikes dersom vannforbruket kan fastsettes p\u00e5 andre m\u00e5ter. I tilfeller der det ikke er mulig \u00e5 installere vannm\u00e5ler kan kommunen fastsette et stipulert forbruk. Omregningsfaktor for stipulert forbruk Regelverket understreker at det stipulerte forbruket skal i st\u00f8rst mulig grad tilsvare reelt forbruk. I dagens gebyrregulativ for Troms\u00f8 stipuleres hel\u00e5rsboliger til et \u00e5rlig forbruk p\u00e5 1,5 m3 vannforbruk per m2 bruksareal. If\u00f8lge Norsk Vann (2011) b\u00f8r omregningsfaktoren for stipulert \u00e5rlig forbruk ligge mellom 1,1\u20131,3 m3 per m2 bruksareal. I forslag til ny forskrift foresl\u00e5s det en omregningsfaktor p\u00e5 1,2 m3 per m2 bruksareal. Forholdstallet fastsettes i gebyrregulativet. Siden fritidsboliger som oftest ikke har like mange bruksd\u00f8gn i \u00e5ret som hel\u00e5rsboliger, er det foresl\u00e5tt at fritidsboligers omregningsfaktor skal v\u00e6re en fjerdedel av ordin\u00e6r faktor. Dette er en videref\u00f8ring av gjeldende praksis. S\u00e6rskilt om vannm\u00e5ler mv. Gjeldende forskrifter tar utgangspunkt i at vannm\u00e5lere eies av kommunen. I forslag til ny forskrift videref\u00f8res dette. Abonnentene skal betale en \u00e5rlig leie for anskaffelse og vedlikehold av vannm\u00e5leren. Pris for leie av vannm\u00e5ler fremkommer av gebyrregulativet. I forslag til ny forskrift \u00e5pnes det for at kommunen kan fastsette \u00e5rsgebyret skj\u00f8nnsmessig etter purring dersom abonnenten unnlater \u00e5 foreta avlesning. Kommunen kan selv foreta avlesning uten ytterligere varsel til abonnenten, og kreve s\u00e6rskilt gebyr for dette (oppm\u00f8tegebyr for avlesning av vannm\u00e5ler). Oppm\u00f8tegebyret fastsettes \u00e5rlig i gebyrregulativet og satsen er basert p\u00e5 kostnadsdekning. Gebyrsimulering Den nye VA-forskriften danner grunnlaget for et nytt gebyrregulativ. Regulativet vedtas \u00e5rlig av kommunestyret og f\u00f8lgende gebyrsimuleringer er kun en eksempelvis oppstilling. Simuleringen i vedlagte h\u00f8ringsbrev viser en sammenligning av VA-gebyrene i 2024 ved ny og gjeldende VA-forskrift. Alle priser inkluderer mva. Abonnements- og forbruksgebyr ved ny forskrift 5 I h\u00f8ringsbrevet p\u00e5 side 6-9 finnes det en rekke tabeller som viser hvordan den nye forskriften vil sl\u00e5 ut for f\u00f8lgende abonnementer: \u2022 \u00c5rsgebyr bolig med vannm\u00e5ler \u2022 \u00c5rsgebyr for bolig uten vannm\u00e5ler \u2022 \u00c5rsgebyr n\u00e6ring med vannm\u00e5ler \u2022 \u00c5rsgebyr n\u00e6ring uten vannm\u00e5ler N\u00e6rmere om sentrale regler Lov om kommunale vass- og avl\u00f8psanlegg, samt tilh\u00f8rende forskrift, sier at kommunene kan dekke inn inntil 100 % av sine kostnader til vannforsyning og avl\u00f8psh\u00e5ndtering gjennom gebyrer. Videre sier lovens tilh\u00f8rende forskrift at gebyrene skal best\u00e5 av engangsgebyr for tilknytning og \u00e5rlige gebyrer. Ved beregning av selvkost b\u00f8r de til enhver tid gjeldende retningslinjer for beregning av selvkost for kommunale betalingstjenester legges til grunn. De \u00e5rlige gebyrene skal enten beregnes p\u00e5 grunnlag av vannforbruk alene, eller en todelt gebyrordning med en fast og en variabel del. Tilknytningsgebyr: Tilknytningsgebyret er et engangsgebyr. Det skal ikke kreves nytt gebyr ved ominnredning eller bruksendring. Kommunen har anledning til \u00e5 vedta i lokal forskrift at det skal kreves et tillegg i gebyret ved tilbygg eller p\u00e5bygg. Kommunen kan da bestemme at tilleggsgebyret bare skal betales n\u00e5r utvidelsen utgj\u00f8r et visst minsteareal. Kostnadsgrunnlag I forskriften med kommentarer er det ikke spesifisert hvilke kostnader som skal dekkes inn gjennom tilknytningsgebyret, men intensjonen er at det skal dekke en forholdsmessig del av kommunens samlede kostnader med vannforsyning og avl\u00f8p. Gebyret skal beregnes for den enkelte faste eiendom eller for den enkelte boenhet p\u00e5 eiendommen. Anledning til \u00e5 kreve inn gebyret Plikt til \u00e5 betale engangsgebyr for tilknytning oppst\u00e5r n\u00e5r en ellers gebyrpliktig eiendom blir bebygd, eller n\u00e5r gebyrplikt for bebygd eiendom inntrer etter lov om kommunale vass- og avl\u00f8psanlegg \u00a7 3. Kommunen bestemmer n\u00e5r gebyrene forfaller til betaling. Det kan ikke stilles krav om betaling av tilknytningsgebyr f\u00f8r utstedelse av byggetillatelse. \u00c5rsgebyr Beregningsm\u00e5te \u00c5rsgebyr kan beregnes p\u00e5 to forskjellige m\u00e5ter. Gebyret kan beregnes utelukkende p\u00e5 bakgrunn av vannforbruk, eller kommunen kan velge en todelt gebyrordning hvor \u00e5rsgebyret best\u00e5r av en fast og en variabel del hvor den variable delen beregnes utfra vannforbruk. Vannforbruket kan enten v\u00e6re m\u00e5lt eller stipulert ut fra bebyggelsens st\u00f8rrelse. Det er ikke tillatt \u00e5 fastsette minimumsgebyrer. Dersom \u00e5rsgebyret beregnes ut fra stipulert forbruk, skal 6 det stipulerte forbruket i st\u00f8rst mulig grad tilsvare reelt forbruk. Hvis vannforbruket stipuleres, skal for boligeiendommer bebyggelsens areal legges til grunn, da dette antas \u00e5 gi best uttrykk for vannforbruket over en lengre periode. Kommunen avgj\u00f8r selv om tidligere arealberegninger skal benyttes, eller om det skal foretas ny beregning. Kommunen m\u00e5 i den kommunale forskriften redegj\u00f8re for de beregningsprinsippene som ligger til grunn for \u00e5 fastsl\u00e5 stipulert forbruk for ulike bruksareal. Det kan tas hensyn til bebyggelsens art og bruk, samt eiendommens st\u00f8rrelse og beskaffenhet. Prinsipielt gjelder at vannmengde inn = avl\u00f8psmengde ut. B\u00e5de kommunen og den enkelte gebyrpliktige kan kreve at \u00e5rsforbruket skal fastsettes ut fra m\u00e5lt forbruk. Den enkelte gebyrpliktige m\u00e5 selv bekoste slik m\u00e5ling, og m\u00e5lingen m\u00e5 utf\u00f8res med vannm\u00e5ler etter kommunens anvisning. Eiendom som ikke brukes som bolig (n\u00e6ring mv.) For n\u00e6ringseiendom og andre eiendommer som ikke brukes som bolig, er hovedregelen at \u00e5rsforbruket, eventuelt den variable delen av \u00e5rsgebyret, beregnes p\u00e5 grunnlag av m\u00e5lt vannforbruk. Er det ikke installert vannm\u00e5ler, kan det fastsettes s\u00e6rlige regler eller inng\u00e5s s\u00e6rlige avtaler om beregning av gebyret. Kommunen har begrenset adgang til \u00e5 sette lavere gebyrer for disse eiendommene enn det som ville f\u00f8lge av kommunens ordin\u00e6re beregningsm\u00e5te for boligeiendommer. Det er ikke adgang til \u00e5 fastsette en ren kvantumsrabatt for storforbrukere av vann. For gartnerier, g\u00e5rdsbruk og annen virksomhet hvor avl\u00f8psmengden avviker vesentlig fra vannforbruket, kan det inng\u00e5s avtale basert p\u00e5 avvikende avl\u00f8psmengde. Det kan gj\u00f8res fradrag for vann som g\u00e5r inn i bedriftens produkter, eller av andre grunner ikke slippes ut i avl\u00f8psnettet fra n\u00e6ringseiendommer og andre eiendommer nevnt ovenfor. For eiendom der kommunens kostnader ved vannproduksjonen er vesentlig lavere enn den \u00f8vrige vannproduksjonen, kan forbruksgebyret for vann reduseres etter avtale. Det kan beregnes \u00f8kt avl\u00f8psvannmengde i forhold til m\u00e5lt vannforbruk dersom overvann f\u00f8res til avl\u00f8p. For eiendommer med installert sprinkleranlegg kan det gj\u00f8res s\u00e6rlige avtaler slik at kommunens kostnader blir dekket. Fastsettelse av s\u00e6rlige regler Det kan fastsettes s\u00e6rlige regler for eksempel for bebyggelse som bare er i bruk deler av \u00e5ret, som har et s\u00e6rlig stort areal i forhold til vannforbruk og avl\u00f8psmengde eller som har tomt som medf\u00f8rer stort vannforbruk. Andre kriterier, som for eksempel gebyrpliktiges privat\u00f8konomi, antall personer eller antall v\u00e5trom i huset, kan ikke legges til grunn for gebyrberegningen. Bestemmelsen gir adgang til \u00e5 fastsette ulike beregningsm\u00e5ter for eiendommer med ulik bruk. Dette inneb\u00e6rer ikke at selve prisen per m3 vann/avl\u00f8p kan settes forskjellig for de ulike eiendommene. Abonnementsgebyr (fast del i todelt modell) En eventuell fast del (abonnementsgebyr) skal v\u00e6re stabil og ikke avspeile variasjon i forbruk. Den faste delen av \u00e5rsgebyret b\u00f8r ikke hindre den enkelte abonnent i \u00e5 kunne 7 p\u00e5virke eget \u00e5rsgebyr gjennom \u00e5 regulere vannforbruket. Ved ressursknapphet kan kommunen vurdere \u00e5 fastsette gebyret p\u00e5 grunnlag av forbruk alene, det vil si at gebyret bare er basert p\u00e5 en forbruksavhengig variabel del. Generelt er det vanlig at den faste delen gjenspeiler de faste kostnadene (typisk kapitalkostnader) knyttet til tjenesten. Samtidig anbefales det at abonnementsgebyret ikke overstiger 50 % av \u00e5rsgebyrinntektene. Dette for \u00e5 fremme vannsparing. Ulike gebyrsatser Utgangspunktet er at de samme gebyrsatsene skal gjelde i hele kommunen. F\u00f8lgende unntak gjelder: 1. Tilknytningsgebyret kan differensieres avhengig av om den gebyrpliktige har betalt refusjon etter plan- og bygningsloven eller andre former for opparbeidelseskostnader for tekniske anlegg som er utf\u00f8rt etter planer godkjent av kommunen. Regler om differensierte gebyrsatser m\u00e5 fastsettes i kommunens forskrift. 2. Det kan fastsettes ulike gebyrsatser for tilknytning- og \u00e5rsgebyr dersom et vann- eller avl\u00f8psanlegg eller st\u00f8rre enhet av dette medf\u00f8rer vesentlig h\u00f8yere eller lavere kostnader enn de \u00f8vrige. Det kan kun fastsettes lavere gebyrsatser dersom kostnadene med \u00e5 forsyne forbrukerne med vann i et vannforsyningsomr\u00e5de er mindre kostbart enn i et annet vannforsyningsomr\u00e5de i kommunen. Med gebyrsats menes kostnad per m\u00e5leenhet for \u00e5rsgebyr eller tilknytningsgebyr. Forbrukerkj\u00f8psloven gir imidlertid forbruker mulighet til \u00e5 kreve et passende prisavslag p\u00e5 levert vann dersom vannkvaliteten er d\u00e5rlig i perioder. 3. Det kan videre fastsettes ulike gebyrsatser for tilknytnings- og \u00e5rsgebyr for ulike boligkategorier, der det er ulike kostnader forbundet med betjening av ulike boligkategorier. For eksempel kan det fastsettes lavere gebyrsatser for blokkleiligheter p\u00e5 bakgrunn av at kostnadene med ledningsnett er lavere per boenhet for disse boligkategoriene enn for mer spredte boligenheter. 4. Det kan fastsettes h\u00f8yere gebyrsats for avl\u00f8psvann som er mer forurenset enn vanlig kommunalt avl\u00f8psvann, og som det koster kommunen mer \u00e5 behandle. Begrensninger som fremg\u00e5r ovenfor, gjelder ikke fordelingen av den faste delen av \u00e5rsgebyret ved bruk av todelt gebyrordning. Andre forhold Kommunen kan ikke ilegge tilleggsgebyr eller \u00f8ke gebyrsatsen ved manglende etterlevelse av p\u00e5legg. Imidlertid kan kommunen kreve dekket faktiske direkte kostnader som kommunen har pga. manglende etterlevelse av p\u00e5legg knyttet til den enkelte eiendom. Ved omlegging eller utbedring av avl\u00f8psledninger kan kommunen kreve at eier av tilknyttet stikkledning foretar tilsvarende omlegging eller utbedring. Unnlater gebyrpliktig \u00e5 etterkomme p\u00e5legg om utbedring av lekkasjer som medf\u00f8rer forurensing kan det fastsettes tvangsmulkt. Vedtak om tvangsmulkt fastsettes i henhold til 8 forurensningslovens \u00a7 73. Kommunen har myndighet til \u00e5 vedta tvangsmulkt p\u00e5 de omr\u00e5dene hvor de etter loven og forskrifter ellers har forurensningsmyndighet. Tvangsmulkten skal ha en st\u00f8rrelse som gj\u00f8r det ul\u00f8nnsomt \u00e5 ikke f\u00f8lge kravet. Innkrevd tvangsmulkt tilfaller staten. Se \u00a7 9-8 i forslag til ny forskrift. Om renteplikt ved for sen betaling eller tilbakebetaling av vann- og avl\u00f8psgebyrer gjelder reglene i lov 6. juni 1975 nr. 29 om eigendomsskatt til kommunane \u00a7 26 tilsvarende. Forfalt krav p\u00e5 \u00e5rsgebyr er sikret med pant i eiendommen etter panteloven \u00a7 6-1. Lokale forskrifter for fastsettelse av vann- og avl\u00f8psgebyrer er fortsatt gjeldende, s\u00e5 fremt de ikke er i strid mot kravene i kapittel 16 i forurensningsforskriften eller inntil kommunen bestemmer noe annet. Forskrifter med minimumsgebyrer skulle v\u00e6rt endret f\u00f8r 1.1.2008. Gjeldende lokal forskrift Gjeldende forskrift i Troms\u00f8 kommune heter forskrift om vann- og avl\u00f8psgebyrer og er hjemlet i lov om kommunale vass- og kloakkavgifter \u00a7 3 og forskrift om kommunale vann- og avl\u00f8psgebyrer \u00a7 3. Forskriften ble vedtatt av Troms\u00f8 kommunestyre 23. september 2003. Tilknytningsgebyr Dagens tilknytningsgebyr faktureres ved f\u00f8rstegangsoppf\u00f8ring av bygg p\u00e5 eiendom, n\u00e5r bebygd eiendom blir tilknyttet eller n\u00e5r bebygd eiendom blir krevd tilknyttet. Tilknytningsgebyret faktureres per eiendom. I Troms\u00f8 kommune er tilknytningsgebyret kr 1,- med tillegg av merverdiavgift for henholdsvis vann og avl\u00f8p. Andre kommuner har mye h\u00f8yere tilknytningsgebyrer. I Troms\u00f8 kommune er den lave satsen valgt for \u00e5 stimulere til \u00f8kt tilknytning til offentlige ledninger. Det er ikke anledning til \u00e5 sette tilknytningsgebyret til kr 0,- \u00c5rsgebyr Etter gjeldende forskrift betaler vann- og avl\u00f8psabonnentene i Troms\u00f8 kommune et \u00e5rsgebyr som beregnes p\u00e5 bakgrunn av stipulert eller m\u00e5lt forbruk. Stipulert forbruk er basert p\u00e5 beregningen av bruksareal i henhold til NS-3940 og en omregningsfaktor som fastsettes i gebyrregulativet hvert \u00e5r. I gebyrregulativet for 2024 er denne satt til 1,5 m3/m2 for bolig. Det er verdt \u00e5 merke seg at n\u00e6ringseiendommer skal ha installert vannm\u00e5ler i henhold til forurensningsforskriften. Det skal derfor v\u00e6re un\u00f8dvendig \u00e5 benytte seg av omregningsfaktor for n\u00e6ringseiendommer. Prosessen med ny forskrift Arbeidsgruppen Forslag til ny forskrift for vann og avl\u00f8p er utarbeidet av seksjon for vann og avl\u00f8p i Troms\u00f8 kommune. Visma Enterprise AS har v\u00e6rt sparringspartner. M\u00e5lsetningen med arbeidet har v\u00e6rt \u00e5 lage en forskrift som er rettferdig, tydelig og fleksibel. \u2022 Rettferdig: Gebyrene skal gjenspeile de ulike brukergruppenes kostnadsniv\u00e5 p\u00e5 best mulig m\u00e5te. 9 \u2022 Tydelig: Forskriften skal v\u00e6re lett \u00e5 lese og h\u00e5ndheve med klart og forst\u00e5elig spr\u00e5k uten uklare, eller vanskelige, formuleringer. \u2022 Fleksibel: Forskriften henviser til \u00e5rlige kommunestyrevedtak for gebyrenes st\u00f8rrelse Visma Enterprise AS er valgt fordi selskapet har allerede gjort samme arbeid for en rekke kommuner i Norge. I det tilfeller hvor det har v\u00e6rt tvil har arbeidsgruppen valgt \u00e5 la Visma Entreprise AS ha det avgj\u00f8rende ordet ut ifra det som har fungert bra i andre kommuner. Kommentarutgave Det vil ogs\u00e5 bli utarbeidet en kommentarutgave til forskriften for \u00e5 unng\u00e5 tvil rundt regelverket. Kommentarutgaven vil bli publisert p\u00e5 kommunens hjemmeside. Siden kommentarutgaven ikke er en del av forskriften som kommunestyret vedtar, kan Seksjon for vann og avl\u00f8p redigere kommentarutgaven dersom det skulle bli behov for det. H\u00f8ring Forskriften er sendt p\u00e5 h\u00f8ring ved at h\u00f8ringen er kunngjort p\u00e5 kommunens hjemmeside, annonsert i den ukentlige annonsen som Troms\u00f8 kommune bestiller i lokalavisene samt at h\u00f8ringsbrev er sendt til en rekke interessenter som \u2022 Utviklingslag \u2022 Diverse offentlige etater \u2022 Interesseorganisasjon for huseiere \u2022 Eiendomsutviklere \u2022 R\u00e5dgivende ingeni\u00f8rer \u2022 Eiendomsmeglere \u2022 N\u00e6ringsforeninger \u2022 Med flere H\u00f8ringsfristen er satt til 01.08.2024. Det er ikke kommet noen innspill fra h\u00f8ringsinstansene. Konklusjon Forskriften vedtas og kunngj\u00f8res. Vedtakskompetanse Kommunestyret 10 Vedlegg Forskrift om vann- og avl\u00f8psgebyr H\u00f8ring - Ny forskrift om vann- og avl\u00f8psgebyrer - Troms\u00f8 kommune Troms\u00f8 - Kommentarer til VA-forskrift 11 "
}