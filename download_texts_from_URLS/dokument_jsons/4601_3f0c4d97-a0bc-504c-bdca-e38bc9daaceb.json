{
  "dokument_id": "3f0c4d97-a0bc-504c-bdca-e38bc9daaceb",
  "doc_type": "case_presentation",
  "kommune": 4601,
  "tittel": "Evaluering av forskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune",
  "url": "https://bergen.kommune.no/politikere-utvalg/api/fil/bk360/10019865/Framstilling-Evaluering-av-forskrift-for-utleie-av-sma-elektriske-kjoretoy-pa-offentlig-grunn-i-Bergen-kommune",
  "tekst": " Kommunalt r\u00e5d for personer med funksjonsnedsettelse/Eldrer\u00e5det/Ungdomsr\u00e5det Saksframstilling V\u00e5r referanse: 2023/283884-22 Saksbehandler: Ragnhild Hvoslef Kr\u00fcger Evaluering av forskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune Hva saken gjelder: Utleieforskriften ble vedtatt i bystyret 30. mars 2022. Det ble blant annet vedtatt at forskriften skulle evalueres \u00e5rlig de f\u00f8rste par \u00e5rene. Den f\u00f8rste evalueringen kommer n\u00e5 og er oppsummert i saksfremlegget fra byr\u00e5det. Saken skal videre til politisk behandling og r\u00e5dene kan velge \u00e5 komme med forslag til merknader eller vedtak f\u00f8r saken g\u00e5r til behandling i utvalg og bystyre. Forslag til vedtak: Evaluering av forskrift for utleie av sm\u00e5 elekriske kj\u00f8ret\u00f8y p\u00e5 offentlig grunn i Bergen kommune tas til orientering Dato: 6. mars 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Fagnotat 1 Saksframstilling: KRPF behandlet h\u00f8ring av forskriften i m\u00f8tet 4. januar 2022 og sendte f\u00f8lgende innspill: Sm\u00e5 elektriske kj\u00f8ret\u00f8y ber\u00f8rer personer med funksjonsnedsettelse p\u00e5 flere m\u00e5ter. Kj\u00f8ret\u00f8yene kan gi viktige bidrag til mobilitet og m\u00e5 derfor for det f\u00f8rste v\u00e6re tilgjengelige nok og egnet nok hva ang\u00e5r utforming, funksjoner og teknologi. Det b\u00f8r ogs\u00e5 vurderes egne incentiver som prisrabatter for personer med funksjonsnedsettelser. For det andre er personer med funksjonsnedsettelse en gruppe som spesielt f\u00e5r merke de negative konsekvensene n\u00e5r kj\u00f8ret\u00f8yene er uheldig parkerte for eksempel p\u00e5 fortau. Derfor m\u00e5 utleierne ansvarliggj\u00f8res tilstrekkelig n\u00e5r det gjelder b\u00e5de rutiner og tekniske l\u00f8sninger for \u00e5 motvirke tilfeldige parkeringer, noe som ogs\u00e5 vil v\u00e6re positivt for befolkningen for \u00f8vrig. 2-\u00e5rige kontraktsperioder virker hensiktsmessig, men det b\u00f8r v\u00e6re tilstrekkelig mekanismer for \u00e5 kunne terminere kontrakt tidligere dersom viktige kriterier ikke oppfylles tilfredsstillende under forvaltning av kontrakten. Det b\u00f8r videre v\u00e6re mulig \u00e5 b\u00e5de nedjustere og oppjustere hva som skal v\u00e6re maksimalt antall kj\u00f8ret\u00f8y i et omr\u00e5de. I forskriften b\u00f8r det allerede under form\u00e5l fremkomme at personer med funksjonsnedsettelse er blant m\u00e5lgruppene, fordi grunnleggende gode l\u00f8sninger b\u00e5de vil gagne denne gruppen og samtidig fremst\u00e5 attraktive for \u00f8vrig befolkning. Sett i lys av de siste hendelsene med brann i batterier i lokaler til utleiere av sm\u00e5elektriske kj\u00f8ret\u00f8y mener KRPF at kommunen b\u00f8r sette som krav til utleier at oppbevaring av sm\u00e5 elektriske kj\u00f8ret\u00f8y som er til service og vedlikehold, samt lagring av batteri ikke skal skje i lokaler i Bergen sentrum, eller i n\u00e6rhet til boligomr\u00e5de, at utleier skal ha sikre lokaler med brannvernutstyr for \u00e5 h\u00e5ndtere brann i batterier og annet materiell tilknyttet drift av sm\u00e5 elektriske kj\u00f8ret\u00f8y samt at lokalene skal godkjennes Bergen Brannvesen. Konkrete forslag til punktene i forskriften \u00a71 KRPF stiller seg bak form\u00e5lene med forskriften og understreker spesielt fremkommelighet og trygghet som vesentlige faktorer for at mennesker med nedsatt funksjonsevne, men ikke bare de, kan ferdes i det offentlige rom. \u00a72: I tr\u00e5d med ovennevnte form\u00e5l er definisjonen av \u00abplassering\u00bb spesielt viktig: utplassering, omplassering og ikke minst rydding. Ad \u00a74: Adgang til kart det er henvist til er \u00f8nskelig for endelig versjon av forskriften. Ad \u00a75: Plikt til tillatelse for utleiere er en avgj\u00f8rende faktor for \u00e5 f\u00e5 bukt med kaotiske tilstander for g\u00e5ende i hele kommunen. Ad \u00a77: Dokumentert standard for datasystem og kj\u00f8ret\u00f8yenes tekniske innredning settes som minimumskrav for s\u00f8knad om tillatelse. Det virker betryggende. Det er derimot uforst\u00e5elig at ytterligere krav bare skal stilles hvis det er flere enn 3 s\u00f8kere som fyller minimumskravene. Det kan ikke g\u00e5 an at kravene om: \u2022 kvalitet p\u00e5 utleiers rutiner og virkemidler for form\u00e5lstjenlig plassering (se \u00a72d), \u2022 kj\u00f8ret\u00f8yenes kvalitet p\u00e5 posisjonsn\u00f8yaktighet og trafikksikkerhet og \u2022 klima- og milj\u00f8vennlig drift bare blir stilt hvis antall s\u00f8kere er passe h\u00f8yt. Ogs\u00e5 disse kravene m\u00e5 ligge i bunn og v\u00e6re 2 ufravikelige for alle s\u00f8kere. Ad \u00a78: Etter erfaringer fra ulike steder (f.eks. Oslo) virker en begrensning p\u00e5 antall kj\u00f8ret\u00f8y fornuftig og rimelig. Forskriften b\u00f8r imidlertid ogs\u00e5 \u00e5pne p\u00e5 en redusering ved behov. Det er nok vanskelig \u00e5 sp\u00e5 om dagens trafikksituasjon ikke kan forandre seg merkbart. At utleier skal overholde antallsbegrensningene minst to ganger i uken er rimelig. Men det m\u00e5 understrekes at dette er en minumumsregel og at det ikke blir en hvilepute slik at kj\u00f8ret\u00f8y blir st\u00e5ende i veien over tid. Her b\u00f8r det i tillegg henvises til den generelle ryddeplikten av frasatte kj\u00f8ret\u00f8y som er til hinder for andre trafikkerende (\u00a713). Ad \u00a79: Sonereguleringer ser ut til \u00e5 ha en viktig betydning for alle trafikantenes sikkerhet og fri ferdsel. Spesielt definering av parkeringsomr\u00e5der og omr\u00e5der med hastighets- eller bruksforbud er avgj\u00f8rende her. Det gjenst\u00e5r \u00e5 beskrive hvordan denne informasjon blir ogs\u00e5 tilgjengelig for brukerne p\u00e5 data. Skulle det ligge i utleiernes ansvar eller kommer kommunen til \u00e5 dele slik og annen informasjon om trafikkregler ang\u00e5ende sm\u00e5 elektriske kj\u00f8ret\u00f8y p\u00e5 egne kommunikasjonskanaler? Ad \u00a710: At utleie skal bli stengt nattestid er fornuftig med sikte p\u00e5 kunder av utelivsbransjen. For mennesker med nattarbeid kunne sm\u00e5 elektriske kj\u00f8ret\u00f8y likevel v\u00e6re et viktig tilbud for \u00e5 komme seg hjem fra jobb. Ad\u00a711: Et lurt grep for at kommunen kan opprettholde kontroll over plassering er utveksling av data med utleierne. Siden personrelaterte data ikke skal utveksles anses dette som uproblematisk. Ad \u00a713: Detaljbeskrivelsen av ryddeplikten virker s\u00e6rlig form\u00e5lstjenlig. Dette m\u00e5 jo anses som en av de st\u00f8rste utfordringer. At kommunen skulle kunne sette frister for dette anses ikke bare som en mulighet, men som n\u00f8dvendighet. Uten slike frister risikerer man at utleier bruker \u00a78, siste ledd til \u00e5 rydde bare to ganger i uken. Ad \u00a715: Kj\u00f8ret\u00f8yene skal ikke gi fra seg sjenerende lyd spesielt nattestid. Det er imidlertid uklart i formuleringen og kan vel ikke v\u00e6re tilsiktet at man i faresituasjon ikke kan gi fra seg varselsignal med f.eks. ringeklokke Ad \u00a716: Det er et godt krav spesielt mht. mennesker med luftveisproblematikk at kj\u00f8ret\u00f8y til innsamling skal v\u00e6re utslippsfrie. Ad \u00a7\u00a719 og 20: Det virker betryggende at kommunen forbeholder seg sanksjoneringstiltak n\u00e5r krav i forskriften ikke overholdes. Eldrer\u00e5det behandlet h\u00f8ring av forskriften i m\u00f8te 5. januar 2022 og sendte f\u00f8lgende innspill Eldrer\u00e5det viser til at tillatelsen til utleie gjelder for 2 \u00e5r, til de ulike utfordringer med elektriske kj\u00f8ret\u00f8y, og ber om at forskriften evalueres etter 1 1/2 \u00e5r. Forskriften legger opp til ulike regler for parkering i de ulike sonene. Sparkesyklene er like 3 mye i veien dersom de ligger p\u00e5 fortau i bydelene. Det m\u00e5 v\u00e6re graden av bebyggelse som avgj\u00f8r og ikke hvilken bydel man er i. 4 "
}