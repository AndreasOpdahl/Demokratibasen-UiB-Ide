{
  "dokument_id": "d578848c-fbbc-52ad-92c7-f0df95e690c2",
  "doc_type": "case_attachment",
  "kommune": 5501,
  "tittel": "Vedlegg 5 Klage fra grunneiers advokat p\u00e5 vedtak fra viltnemda i Troms\u00f8 kommune - til SF og TK datert 250923",
  "url": "https://innsyn.tromso.kommune.no/application/getMoteDokument?dokid=2001614779",
  "tekst": "Statsforvalteren i Troms og Finnmark Epost: sftfpost@statsforvalteren.no Deres ref.: V\u00e5r ref.: 13726/1 Klient: 44874 Ansvarlig partner: Troms\u00f8, 25. september 2023 KLAGE P\u00c5 VEDTAK 08/23 VILTNEMNDA I TROMS\u00d8 KOMMUNE \u2013 BEGJ\u00c6RING OM OPPSETTENDE VIRKNING 1. INNLEDNING a. Viltnemnda i Troms\u00f8 kommune fattet 14. september 2023 vedtak i sak 08/23 med f\u00f8lgende ordlyd . i. Tomasjord-Snarby elgvald godkjennes opprettet, med tellende areal p\u00e5 87806 daa. Vedtaket er fattet med hjemmel i Hjorteviltforskriften \u00a711\u00bb ii. Vedtaket ble fattet mot 1 stemme. b. I sak 09/23 i samme m\u00f8te, ble s\u00e5 dette elgvaldet tildelt 14 dyr, jf Bilag 1. c. Det elgvaldet som ble godkjent, omfatter blant annet eiendommen gnr 5 bnr 2 tilh\u00f8rende Karin og Geir Moe. Videre omfatter det eiendommene gnr 6/4 og 6/3 tilh\u00f8rende Marius Moe. Ytterligere omfatter valdet eiendommen 5/39 hvor Karin og Geir Moe er deleier, samt 5/40 hvor Karin og Geir Moe ogs\u00e5 er deleier. d. Vedtaket bygger p\u00e5 at ovennevnte eiendommer omfattes av et lovlig etablert utmarkslag som har s\u00f8kt om \u00e5 f\u00e5 elgjakt for 2023. Dette er bestridt av eierne av nevnte eiendommer, som anf\u00f8rer at det ikke foreligger noe lovlig etablert lag, hvoretter det ikke lovlig kan etableres elgjakt p\u00e5 klagerens eiendommer. e. Vedtaket p\u00e5klages med dette, og klagen sendes klageinstansen, som er Statsforvalteren jf forskrift om forvaltning av hjortevilt \u00a736. f. Samtidig begj\u00e6res det at klagen gis oppsettende virkning, jf forvaltningsloven \u00a742. 2. FAKTISKE FORHOLD a. Jordskifteretten har tidligere opprettet grunneierlag p\u00e5 strekningen Tomasjord- Oldervik i Troms\u00f8 kommune. Det oppstod etter hvert store uenigheter i laget, s\u00e6rlig om forvaltningen av storvilt. Noen grunneiere begj\u00e6rte derfor ny jordskiftesak i 2019. Jordskifteretten avsa i 2021 avgj\u00f8relse, hvor den etablerte et nytt lag med nytt styre og nye vedtekter. Det gamle laget ble da avviklet. Denne avgj\u00f8relsen ble anket til lagmannsretten. Lagmannsretten avgjorde saken 9.desember 2022. Det laget som jordskifteretten hadde etablert, ble avviklet, og lagmannsretten delte omr\u00e5det i to deler og fastsatte vedtekter for to nye lag, nemlig ett for Oldervik og ett for Tomasjord-Snarby, jf Bilag 2. Lagmannsrettens avgj\u00f8relse ble etter anke til H\u00f8yesterett som ble forkastet, rettskraftig 14. juli 2023. b. Lagmannsretten oppnevnte i sin avgj\u00f8relse, ikke noe nytt styre i noen av lagene. Lagmannsrettens gav heller ikke fullmakt til noen tillitsmenn til at de kunne innkalle til \u00e5rsm\u00f8te for \u00e5 f\u00e5 valgt styre og etablert laget p\u00e5 lovlig vis. Laget i Oldervik er av den grunn ikke etablert. Her har en del grunneiere g\u00e5tt sammen og f\u00e5tt godkjent elgvald basert p\u00e5 avtale mellom grunneierne. N\u00e5r det gjelder Tomasjord - Snarby, har noen personer utgitt seg for \u00e5 representere et \u00abstyre/arbeidsgruppe\u00bb og avholdt et \u00ab\u00e5rsm\u00f8te\u00bb. P\u00e5 dette \u00ab\u00e5rsm\u00f8tet\u00bb har vedtatt/ment seg berettiget til \u00e5 etablere et lag med de vedtekter lagmannsretten fastsatte. Flere grunneiere har imidlertid protestert mot dette, og anerkjenner ikke Storgata 124 / Postboks 1151, 9261 Troms\u00f8 / post@ostgard.no / www.ostgard.no / (47) 77 67 99 99 hverken \u00abstyret\u00bb etter \u00ablaget\u00bb. Det er to av disse grunneierne som denne klage inngis p\u00e5 vegne av, nemlig Karin og Geir Moe samt Marius Moe. 3. VILTNEMNDAS BEGRUNNELSE I SAK 08/2023 a. I m\u00f8tereferatet er saken og vedtaket referert slik: i. \u00abVed dom i lagmannsretten er Tomasjord-Snarby utmarkslag opprettet. Det er avholdt stiftelsesm\u00f8te, og interimstyre er opprettet. Det er s\u00f8kt om opprettelse av elgvald som omfatter utmarkslagets areal, med et tellende areal p\u00e5 87806 daa. Kommunen har mottatt flere henvendelser som stiller sp\u00f8rsm\u00e5l ved prosessen og opprettelsen av utmarkslaget. Kommunen har etter vurdering av sp\u00f8rsm\u00e5let fra kommuneadvokaten og lagrettsdommer i saken, valgt \u00e5 behandle saken. Kommunens rolle er ikke \u00e5 ta stilling til eventuelle privatrettslige problemstillinger, men \u00e5 behandle s\u00f8knader etter Viltloven og Hjorteviltforskriften som leveres rett.\u00bb 4. RETTSLIGE FORHOLD a. Viltnemnda skal ikke ta stilling til privatrettslige tvister som foreligger. i. Det fremg\u00e5r av vedtaket, at viltnemda selv mener den ikke skal ta stilling til den privatrettslige tvisten mellom partene. Viltnemnda skulle da ha avvist saken n\u00e5r det foreligger tvister som den aktuelle. Vedtaket er i sitt innhold en tillatelse til \u00e5 utnytte klagernes eiendommer til elgjakt, ved at eiendommene inng\u00e5r i tellende areal. Det tvisten gjelder av betydning for viltnemndas behandling, er om det overhode foreligger rettslig grunnlag for viltnemnda til \u00e5 utnytte klagernes eiendommer til elgjakt. Fordi dette ikke er avklart, jfr den tvist som foreligger, kan ikke viltnemnda innlemme klagernes eiendommer i elgvaldet. Viltnemnda skulle derimot ha avvist saken og bedt partene avklare tvisten. S\u00e6rlig gjelder det, n\u00e5r viltnemndas myndighetsut\u00f8velse i denne saken, i realiteten er en ekspropriasjon av grunneiers jaktrett til fordel for laget. ii. For \u00f8vrig tar viltnemnda stilling til tvisten. N\u00e5r vedtaket g\u00e5r ut p\u00e5 \u00e5 tildele et p\u00e5st\u00e5tt lag rett til elgjakt p\u00e5 en eiendom hvis eier bestrider lagets rett til \u00e5 gj\u00f8re det, skulle nemda avvist saken for derved \u00e5 ikke ta stilling til tvisten. Partene m\u00e5 da f\u00f8rst l\u00f8se den rettslige tvisten. For \u00e5 illustrere hvor absurd det er at nemnda fatter vedtak som de har gjort: Ogs\u00e5 klagerne kunne , hvis man f\u00f8rst legger nemnda syn til grunn- og kan fortsatt - gj\u00f8re det samme som de personer nemnda forholder seg til, har gjort; nemlig innkalle til m\u00f8te og etablere et lag.. Hvem skulle da Viltnemnda forholdt seg til? Det f\u00f8rst etablerte eller det deretter etablerte laget? iii. N\u00e5r vedtaket g\u00e5r ut p\u00e5 \u00e5 gi andre personer rett til jakt p\u00e5 en privat eiendom, skulle nemnda unnlatt \u00e5 innlemme klagernes eiendommer i elgvaldet, f\u00f8r tvisten eventuelt blir l\u00f8st. b. Viltnemnda har lagt til grunn feil forst\u00e5else av dommen i. Viltnemnda legger til grunn at den enkelte grunneier kan kalle inn til \u00e5rsm\u00f8te for valg av styre og andre tillitspersoner etter vedtektene. Det fremg\u00e5r av begrunnelsen for vedtaket, hvor nemnda skriver at laget er etablert ved dom og det er avholdt stiftelsesm\u00f8te og styre valgt. Her har nemnda tatt stilling til tvisten, og lagt sin konklusjon til grunn for vedtaket. Konklusjonen er imidlertid feil. ii. Det fremg\u00e5r av vedtektene punkt 6.2 (dommen side 31) at det er styret som innkaller til ordin\u00e6rt \u00e5rsm\u00f8te. Det fremg\u00e5r videre av vedtektene punkt 7 (dommen side 31) at det ogs\u00e5 er styret som innkaller til ekstraordin\u00e6rt \u00e5rsm\u00f8te. Det fremg\u00e5r videre av vedtektene punkt 6.2 at \u00e5rsm\u00f8tet kun er vedtaksf\u00f8r n\u00e5r innkallingen har skjedd p\u00e5 lovlig m\u00e5te. Det fremg\u00e5r av lagmannsrettens kjennelse at det ikke er satt inn noe interimsstyre som i kraft av vedtektene kan innkalle til \u00e5rsm\u00f8te for \u00e5 velge styre. Det er heller ingen personer som har f\u00e5tt fullmakt fra 2 lagmannsretten til \u00e5 innkalle til m\u00f8te. Dette kunne v\u00e6rt l\u00f8st dersom en eller flere parter hadde begj\u00e6rt tilleggsavgj\u00f8relse om styret eller tillitspersoner. Dette har ingen av partene gjort. Inntil det eventuelt m\u00e5tte komme en rettsavgj\u00f8relse som innsetter et interimsstyre eller gir fullmakt til en eller flere tillitspersoner til \u00e5 innkalle til \u00e5rsm\u00f8te for \u00e5 f\u00e5 etablert laget, er situasjonen at laget ikke lovlig kan etableres. Virkningen av det er at det p\u00e5st\u00e5tte laget ikke omfatter klagers eiendommer ettersom klagerne ikke har samtykket til \u00e5 bli innlemmet i dette lagets omr\u00e5de. Laget kan ikke representere andre enn de grunneieren som positivt samtykker. Da m\u00e5 disse grunneierne s\u00f8ke om elgvald slik grunneierne i Oldervik har gjort. iii. Denne rettslige situasjon er etter min vurdering klar, uansett hvor mye man m\u00e5tte mene at det er uheldig og upraktisk. Det eventuelt uheldige eller upraktiske er en uavvendelig f\u00f8lge av hvordan lagmannsrettens avgj\u00f8relse er utformet. c. Laget er ogs\u00e5 av andre grunner ikke lovlig etablert i. Noen enkeltpersoner har satt inn annonser i lokale aviser, og kalt inn til m\u00f8te, jf Bilag 3. I seg selv er dette ikke en tilfredsstillende m\u00e5te \u00e5 kalle inn til m\u00f8te p\u00e5. Det fremg\u00e5r av vedtektene som lagmannsretten har fastlagt punkt 6.1 at innkalling skal skje skriftlig med minst 14 dagers varsel. Et minstekrav for \u00e5 kunne anse laget for lovlig etablert i medhold av dommen slik viltnemnda har gjort, er at innkallingen til det s\u00e5kalte stiftelsesm\u00f8tet, har skjedd i henhold til vedtektene. N\u00e5r vedtektene fastsatt av lagmannsretten ikke er fulgt, er det klart at det laget som n\u00e5 har f\u00e5tt tildelt elgvald, ikke er lovlig etablert, og viltnemnda kan ikke innlemme klagernes eiendommer i elgvaldet. ii. Ytterligere fremg\u00e5r det av annonsen at det er \u00abstyret/arbeidsgruppa\u00bb som innkaller til m\u00f8te. Som det fremg\u00e5r av annonsen ble ingen kontaktinformasjon opplyst og heller ikke navn p\u00e5 de som stod bak dette. Dette er ikke korrekt. Det er ikke styret i det gamle laget som kaller inn. Det er heller ikke etablert noe styre i det noe laget som kan kalle inn. Innkallingen er s\u00e5ledes uriktig og egnet til \u00e5 lure grunneierne. Uten kontaktinformasjon har grunneieren heller ingen mulighet til \u00e5 vurdere eller kontrollere om dette er noe de skal delta p\u00e5 eller ikke. Ogs\u00e5 dette m\u00e5 medf\u00f8re at klagernes eiendommer ikke kan innlemmes i elgvaldet, da laget alene p\u00e5 grunn av saksbehandlingsfeil ikke er lovlig etablert. For \u00f8vrig f\u00f8yer disse annonsene seg inn i en uetterrettelig opptreden fra disse personene som n\u00e5 opptrer overfor viltnemnda. Her kan nevnes at de til avisene hadde oppgitt org,nr til det gamle laget som jo ble avviklet av lagmannsretten, og bedt regningen sendt dit. Videre at Kirsti Altman som er sentral person i \u00abinterimstyret\u00bb fikk bankforbindelsen til det gamle laget med p\u00e5 \u00e5 stenge kontoen til laget slik at det lovlig valgte styret i det gamlelaget ikke lenger fikk tilgang. iii. Det p\u00e5st\u00e5tte nye laget er ikke registrert i Br\u00f8nn\u00f8ysundregisteret. Derimot er det registrert et lag 18.september 2023 med samme navn, hvor det fremg\u00e5r at det er stiftet i desember 2022, jf Bilag 4. Klager har overfor viltnemnda p\u00e5pekt at det ikke finnes noe dokumentasjon p\u00e5 at laget er lovlig etablert. Ikke noe stiftelsesprotokoll, ikke registrering i Br\u00f8nn\u00f8ysund eller annet. Ikke sendt ut protokoll til grunneieren med navngitt styre. Et minstekrav for at viltnemnda skal kunne tildele et p\u00e5st\u00e5tt lag elgjakt, er at det faktiske dokumenteres at laget er etablert. d. Det foreligger en rekke saksbehandlingsfeil i. Forh\u00e5ndsvarsling fvl \u00a716 3 1. Det f\u00f8lger av denne bestemmelsen at viltnemnda skal varsle en part og gi mulighet for \u00e5 uttale seg, f\u00f8r vedtak treffes. \u00abPart\u00bb er definert i fvl \u00a72. Her fremg\u00e5r det at en part er en som vedtaket direkte gjelder. Da vedtaket inneb\u00e6rer at klagernes eiendommer innlemmes i et feles elgvald, ang\u00e5r vedtaket klagerne direkte. De skulle da ha v\u00e6rt forh\u00e5ndsvarslet. ii. Viltnemnda har ikke oppfylt utredningsplikt etter fvl \u00a717. 1. Viltnemnda har innhentet en uttalelse fra kommuneadvokaten i Troms\u00f8. Klager ble ikke forelagt denne uttalelsen f\u00f8r vedtaket ble truffet. Klager fikk ikke mulighet til \u00e5 im\u00f8teg\u00e5 uttalelsen. Klager har etter at de ble klar over at det var innhentet en uttalelse, etterlyst denne. Klager mottok denne fredag kveld 22. september p\u00e5 epost. Dvs 8 dager etter vedtaket. M\u00f8teprotokollen var lagt ut p\u00e5 kommunens side 20. september. I m\u00f8teprotokollen fremgikk ikke den redegj\u00f8relse som klager mottok 22. september. Denne synes skrevet i ettertid, etter at vedtaket er fattet. Klagers merknader fra 12. september var ikke protokollert som behandlet eller vurdert eller fremlagt. 2. Det fremg\u00e5r av vedtaket at viltnemnda ogs\u00e5 har innhentet vurdering fra en lagdommer. Det antas \u00e5 v\u00e6re den som var dommer i saken i lagmannsretten. Heller ikke denne vurderingen er sendt til klager med mulighet for \u00e5 gi sine kommentarer. Ogs\u00e5 denne vurderingen er etterlyst av klagerne, uten at de har f\u00e5tt den utlevert s\u00e5 langt. 3. I og med at nemnda var kjent med klagernes protester, skulle nemnda sendt begge vurderingene til klagerne med mulighet til \u00e5 inngi kommentarer til disse f\u00f8r vedtak ble truffet. Det gjelder uavhengig av om klagerne ansees som part eller ikke. Dersom de ansees som part \u2013 slik v\u00e5r vurdering konkluderer med \u2013 foreligger det ogs\u00e5 brudd p\u00e5 saksbehandlingsreglene for\u00f8vrig i fvl \u00a717. Jeg viser s\u00e6rlig til \u00a717 tredje ledd, og peker p\u00e5 at klagerne ikke har f\u00e5tt varsel eller informasjon om noe i saken, og heller ikke har f\u00e5tt mulighet til \u00e5 kommentere noe som helst i saken. Det lille som har tilflytt den ene klageren Karin og Geir Moe, skyldes at Karin Moe av eget tiltak har fors\u00f8kt \u00e5 finne ut av saken n\u00e5r hun ble oppmerksom p\u00e5 at den skulle behandles. Ut fra vedtakets begrunnelse er det klart at disse forholdene kan ha p\u00e5virket vedtakets innhold, og derfor medf\u00f8rer at vedtaket er ugyldig ogs\u00e5 av disse grunner. e. Inhabilitet i. F\u00f8r jeg ble engasjert av klagerne, var klager Karin Moe i telefonisk kontakt med Bo Eide (Troms\u00f8 kommune) som er sekretariat for nemnda, og som i den egenskap har forberedt saken. Eide uttalte i den sammenheng at nemnda kom til \u00e5 fatte vedtak om \u00e5 godkjenne at klagers eiendom blir innlemmet i valdet. Dette viser at Bo Eide er inhabil til \u00e5 forberede saken for nemnda, da han har tatt side i denne privatrettslige tvisten. ii. Eide opplyste ogs\u00e5 i den samtalen at han hadde snakket med undertegnede om dommen, og at jeg tok feil med hensyn til forst\u00e5elsen av og konsekvensene av dommen og at advokat Thorkildsen \u2013 som er advokat for de som n\u00e5 har etablert et lag \u2013 hadde rett. iii. For det f\u00f8rste har ikke Eide noe med \u00e5 ta stiling til saken. Han skal kun innstille overfor nemnda p\u00e5 en forsvarlig m\u00e5te. Dernest viser dette at Eide har v\u00e6rt inhabil til \u00e5 innstille i saken, fordi han har tatt stilling til saken og forskuttert nemndas avgj\u00f8relse. 4 iv. Saksbehandlingen viser ogs\u00e5 at Eide var inhabil. B\u00e5de det forhold at mine vurderinger av dommen ikke er tatt med for nemnda og at de \u00f8vrige vurderinger Eide har innhentet, ikke ble forelagt klager med mulighet til \u00e5 kommentere disse, viser at Eide ikke har hatt den n\u00f8dvendige distanse til saken. v. Da Eide allerede hadde forskuttert vedtakets innhold, er det sannsynlig at hans inhabilitet kan ha p\u00e5virket utfallet, hvoretter vedtaket er ugyldig. vi. I tillegg deltok Tor Gunnar Eliassen i m\u00f8tet. Eliassen er s\u00f8nn av Torstein Eliassen som eier gnr 5/1 og er deleier sammen med en av klageren i eiendommene 5/39 og 5/40. I tillegg er han nestleder i det \u00ablaget\u00bb som fikk godkjent elgvald. Han var utvilsomt inhabil etter forvaltningsloven. Dette underbygger at vedtaket ogs\u00e5 er ugyldig pga brudd p\u00e5 habilitetsreglene. 5. OPPSETTENDE VIRKNING a. Viltnemndas vedtak inneb\u00e6rer at det gis tillatelse til \u00e5 jakte p\u00e5 klagernes eiendommer. Dette er for alle praktiske form\u00e5l en ekspropriasjon, som krever hjemmel.. Vedtaket fra nemda inneb\u00e6rer b\u00e5de at klagernes eiendommer med tvang blir innlemmet i et elgvald, men ogs\u00e5 at det gis rett til \u00e5 jakte p\u00e5 klagernes eiendommer, til fortrengsel for den private eiendomsrett klagerne har. I slike tilfeller b\u00f8r terskelen ligge sv\u00e6rt lavt f\u00f8r en klage gis oppsettende virkning. I praksis b\u00f8r det uten videre gis oppsettendevirkning. b. I tillegg kommer at oppsettende virkning ikke har noen st\u00f8rre skadevirkning for laget. De kan jakte p\u00e5 \u00f8vrige eiendommer som ikke har p\u00e5klaget vedtaket. c. Ytterligere tilsier den sviktende saksbehandling, at vedtaket gis oppsettende virkning. d. Etter forvaltningsloven \u00a742, skal begj\u00e6ringen om oppsettende virkning avgj\u00f8res hurtig. Elgjakta startet i dag 25. september. Avgj\u00f8relse om oppsettende virkning b\u00f8r derfor v\u00e6re gjort i l\u00f8pet av en til to dager. 6. AVSLUTNING a. Klagen sendes direkte til Statsforvalteren av hensyn til begj\u00e6ringen om oppsettende virkning. Elgjakta startet i dag som nevnt, og vil p\u00e5g\u00e5 ut over h\u00f8sten. Det er derfor viktig at det fattes vedtak om oppsettende virkning snarest. I tillegg sendes n\u00e6rv\u00e6rende klage til Viltnemnda, c/o Troms\u00f8 kommune, epost: bo.eide@tromso.kommune.no \u00c6rb\u00f8digst, Advokatfirmaet \u00d8stg\u00e5rd DA Hallvard \u00d8stg\u00e5rd advokat 5 6 "
}