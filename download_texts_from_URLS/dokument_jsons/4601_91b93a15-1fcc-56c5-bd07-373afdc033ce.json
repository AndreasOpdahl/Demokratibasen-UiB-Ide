{
  "dokument_id": "91b93a15-1fcc-56c5-bd07-373afdc033ce",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 156 fra Katrine N\u00f8dtvedt (MDG) til byutviklingsbyr\u00e5den om opplyste skilt og lovlighet - Utvalg fo",
  "url": "https://bergen.kommune.no/politikere-utvalg/api/fil/bk360/11353637/Svar-pa-skriftlig-sporsmal-nr-156-fra-Katrine-Nodtvedt-MDG-til-byutviklingsbyraden-om-opplyste-skilt-og-lovlighet-Utvalg-fo",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/154037-3 Saksbehandler: Malene Nesse Gr\u00f8nningen Fra Dato: 21. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 156 fra Katrine N\u00f8dtvedt (MDG) til byutviklingsbyr\u00e5den om opplyste skilt og lovlighet - Utvalg for milj\u00f8 og byutvikling Flere steder i sentrum har det den siste tiden dukket opp opplyste skilt vedr. overnattingstilbud, se vedlagte bilder fra Sydneshaugen (\u00abBO COLIVING\u00bb) og Hennebysmauet (\u00abBergen apartments\u00bb). Sp\u00f8rsm\u00e5l til byr\u00e5den: 1. Er disse skiltene lovlige? 2. Hvordan er reglene rundt synlige og opplyste skilt i sentrum, er det s\u00f8knadspliktig? Svar fra byr\u00e5den: Plassering av skilt- og reklameinnretninger er i utgangspunktet et s\u00f8knadspliktig tiltak etter pbl. \u00a7 20-2, jf. \u00a7 2-1 f\u00f8rste ledd bokstav i. Det oppstilles imidlertid unntak fra s\u00f8knadsplikt i Byggesaksforskriften (SAK10) \u00a7 4-1 f\u00f8rste ledd bokstav f nr.4 for skilt- og reklameinnretning inntil 3,0 m2 som monteres flatt p\u00e5 vegg. Unntaket omfatter ikke montering av flere skilt- og reklameinnretninger p\u00e5 samme fasade. For at unntaket i byggesaksforskriften skal komme til anvendelse er det et krav om at det ikke er i strid med blant annet KPA og reguleringsplan. KPA stiller i \u00a7 25 krav om s\u00f8knad for skilt og reklameinnretninger. Det st\u00e5r i \u00a7 25. 2 st\u00e5r det at \u00abReklame tillates ikke i boligomr\u00e5der, gr\u00f8nnstruktur, stille omr\u00e5der og LNF-omr\u00e5der. Reklame skal ikke prege bybildet i Bergen\u00bb. Videre regulering er gitt i vedlegg 2, \u00abUtfyllende regler om skilt og reklame\u00bb. I disse reglene kreves det blant annet krav til visuelle kvaliteter. Plan- og bygningsetaten opplyser at de har ikke mottatt bilder, eller opplysninger om konkret adresse hvor bildene er tatt. For \u00e5 fastsl\u00e5 om skilt er satt opp lovlig kreves en n\u00e6rmere saksbehandling hvor det unders\u00f8kes i v\u00e5rt arkiv om skiltene er s\u00f8kt om. Skiltene vil i s\u00e5 fall v\u00e6re oms\u00f8kt p\u00e5 den enkelte adresse. Om skilt er lovlige vil bero p\u00e5 om de faktisk er oms\u00f8kt og godkjent. I de tilfeller etaten mottar meldinger om at det er satt opp ulovlige skilt behandles saken som en ulovlighetssak og f\u00f8lges opp i henhold til v\u00e5re prosedyrer. Etaten opplyser at det er registrert ulovlighetssaker knyttet til flere av BO COLIVING sine eiendommer langs Nyg\u00e5rdsgaten. Christine Kahrs \u2013 Byr\u00e5d for byutvikling Dokumentet er godkjent elektronisk. "
}