{
  "dokument_id": "7ed4d865-4933-5b3c-9621-59a24473b82b",
  "doc_type": "case_presentation",
  "kommune": 5501,
  "tittel": "Oppdatert investeringsbeslutning - prosjekt 3163 Ryavegen Omsorgsboliger",
  "url": "https://innsyn.tromso.kommune.no/application/getMoteDokument?dokid=2002029525",
  "tekst": "Arkivsaksnr. 25/05676-1 Saksbehandler Julie J\u00f8rgensen Saksgang M\u00f8tedato Formannskapet 08.04.2025 Kommunestyret 23.04.2025 Oppdatert investeringsbeslutning - prosjekt 3163 Ryavegen Omsorgsboliger Kommunedirekt\u00f8rens innstilling til vedtak: 1. Revidert bevilgning p\u00e5 150 300 000 inkludert mva. til prosjekt 3163 Ryavegen Omsorgsboliger godkjennes 2. Leverand\u00f8r Econor AS innstilles til gjennomf\u00f8ring av riving og bygging av Ryavegen Omsorgsboliger 3. Kommunestyret gir kommunedirekt\u00f8ren i oppdrag \u00e5 unders\u00f8ke om det er mulig \u00e5 redusere entrepren\u00f8rskostnadene med 10 %. Utfallet av prosessen p\u00e5virker ikke investeringsbeslutningen. Stig Tore Johnsen Mette Moh\u00e5g Kommunedirekt\u00f8r Direkt\u00f8r, Avdeling for bymilj\u00f8 1 Hva saken gjelder Kommunestyret behandlet investeringsbeslutningen for Ryavegen Omsorgsboliger i m\u00f8te 18.12.24 sak 181/24. Kommunestyret vedtok da en bevilgning p\u00e5 kr. 140 000 000 inkludert mva. Videre vedtok kommunestyret at SB2 Utvikling skulle gjennomf\u00f8re riving og bygging av Ryavegen, og til slutt at administrasjonen skulle unders\u00f8ke kostnadsreduksjon p\u00e5 inntil 10%. Det ble i etterkant av vedtaket avdekket at det forel\u00e5 et forbehold i tilbudet fra tildelt entrepren\u00f8r som ikke var priset. Ny evaluering medf\u00f8rte endret rangering av tilbudene, og Econor AS er n\u00e5 tildelt prosjektet, se vedlegg 1 for n\u00e6rmere informasjon om tildeling og evaluering. I tillegg har bevilgning til prosjektet \u00f8kt da ny entrepren\u00f8r var dyrere enn f\u00f8rste innstilte entrepren\u00f8r, samt pga. \u00f8kte utgifter til inventar og veldferdsteknologi, basert p\u00e5 erfaringer fra tilsvarende prosjekter (\u00d8vre Kroken og Nordlyset bofellesskap). For utfyllende informasjon om prosjektets bakgrunn og historikk vises det til tidligere sak 181/24. Kostnadsramme Figur 1: Oversikt over ulike WBS-kapitler 2 Finansiering Det er lagt opp til en finansieringsmodell hvor boligene skal selges til beboerne ved hjelp av startl\u00e5n. Dette vil redusere kommunens faktiske investeringskostnad med ca. 16 millioner kroner. Prosjektet vil da finansieres av salg av leiligheter, momskompensasjon, tilskudd fra Husbanken og et kommunalt l\u00e5neopptak. Figur 2: L\u00e5neopptak Det er etablert en god og konstruktiv dialog med entrepren\u00f8r, som allerede har identifisert konkrete muligheter for kostnadsreduksjon i prosjektet. Disse vil bli grundig vurdert og fulgt opp i det videre arbeidet etter at nytt politisk vedtak foreligger, med m\u00e5l om \u00e5 sikre en mest mulig kostnadseffektiv gjennomf\u00f8ring uten \u00e5 g\u00e5 p\u00e5 bekostning av kvalitet eller funksjonalitet. Figur 3: Utregning driftskostnader. Konsekvens for kommunen som helhet. Dagens brutto kostnader for personell som betjener disse brukerne er estimert til ca. 25 MNOK, med 3 MNOK i refusjoner, noe som gir netto kostnader p\u00e5 22 MNOK \u00e5rlig. Basert p\u00e5 ressursfordelingsmodellen hos seksjon for habilitering, er de forventede fremtidig nettokostnadene for disse brukerne i det nye bofellesskapet estimert til 17 MNOK \u00e5rlig. Dette representerer en netto besparelse p\u00e5 5 MNOK i forhold til dagens tjeneste. Eie-selv-modellen Troms\u00f8 kommune har rett til \u00e5 tilvise boligene til personer som har vedtak p\u00e5 denne typen behov i Troms\u00f8 kommune. Hva hver beboer skal betale for sin leilighet er beregnet til \u00e5 utgj\u00f8re 2,3 millioner pr. person, som er den betjeningsevne disse har med tanke p\u00e5 inntektsgrunnlaget de har. Hver enkelt beboer inng\u00e5r kj\u00f8pekontrakt om kj\u00f8p av sin andel i borettslaget, og vil v\u00e6re de som sitter p\u00e5 eiendomsretten til borettslagsandelen, inkludert eventuell parkering og felleskostnader. Beboere f\u00e5r fullfinansiert sine innskudd med startl\u00e5n med lang nedbetalingstid og gunstige betingelser. Modellen er basert p\u00e5 erfaringene fra prosjektene \u00d8vre Kroken og Nordlyset, hvor beboerne eier leilighetene og fellesarealene. Troms\u00f8 kommune eier personalbasen. 3 Forskjellen i dette prosjektet er at kommunen selv st\u00e5r som utbygger, i motsetning til tidligere prosjekter med direktekj\u00f8p fra private tilbydere. M\u00e5let for prosjektet er \u00e5 tilby \u00e5tte personer med nedsatt funksjonsevne et godt sted \u00e5 bo. I tillegg vil eie-selv-modellen f\u00f8re til at beboere tar del i boligmarkedets utvikling. Alt dette i tr\u00e5d med overordnede nasjonal-politiske m\u00e5lsetninger. Avtaler i prosjektet Det vil utarbeides to avtaledokumenter i prosjektet: Kj\u00f8pekontrakt: Kj\u00f8pekontrakt mellom Troms\u00f8 kommune og den enkelte beboer i bofellesskapet. Avtalen omhandler Troms\u00f8 Kommunes eksklusive bruksrett til personalbase, fellesareal og parkeringsplass. Kontrakten inneholder ogs\u00e5 bestemmelser om at andelen kun kan videreselges til personer med tildelingsvedtak fra Troms\u00f8 kommune. Vedtekter: Vedtektene er felles for hele borettslaget, og regulerer blant annet krav ved videresalg av leiligheter, prisregulering, kommunens tildelingsplikt etc. Troms\u00f8 kommune er ikke part i vedtektene. Beboeren skal selv eie egen bolig og betale etter evne Troms\u00f8 kommune har, i henhold til avtalene, tilvisningsrett til boligene og kan tildele disse til personer med vedtak om denne typen botilbud i kommunen. Hver beboer vil inng\u00e5 kj\u00f8pekontrakt p\u00e5 sin andel i borettslaget, som inkluderer b\u00e5de bolig, andel av fellesarealer og parkeringsplass. Kj\u00f8pesummen er beregnet til ca. 2,3 millioner kroner per leilighet, tilpasset beboernes betjeningsevne basert p\u00e5 deres inntektsgrunnlag. Beboerne vil kunne finansiere boligene fullt ut med startl\u00e5n fra Husbanken, som gir gunstige betingelser og lang nedbetalingstid. Det legges til rette for at kj\u00f8pesummen betales etter overtakelse. Boligene i borettslaget er omsettelige, og beboerne st\u00e5r fritt til \u00e5 selge sine andeler. Kommunen har imidlertid en tidsubestemt tilvisningsrett og -plikt. Dersom kommunen ikke klarer \u00e5 tilvise en ny eier innen en n\u00e6rmere fastsatt periode, vil kommunen v\u00e6re forpliktet til \u00e5 kj\u00f8pe andelen og dekke tilh\u00f8rende kostnader. Ved videresalg skal boligen selges til markedspris, men med fradrag for mottatt merverdiavgiftskompensasjon og investeringstilskudd. Dette fradraget indeksjusteres fra tidspunkt for f\u00f8rste overtakelse frem til ny overtakelse, basert p\u00e5 Statistisk sentralbyr\u00e5s KPI totalindeks. Kj\u00f8pesummen kan midlertidig ikke overstige gjeldende startl\u00e5n-bel\u00f8p for den aktuelle m\u00e5lgruppen p\u00e5 kj\u00f8pstidspunktet. Fremdrift Rammes\u00f8knaden for prosjektet er sendt inn og er for tiden til behandling hos byggesak. Det forventes at n\u00f8dvendige tillatelser foreligger i l\u00f8pet av v\u00e5ren 2025, slik at riving av eksisterende bygg og oppstart p\u00e5 tomta kan starte opp i samme periode. Forventet ferdigstillelse med overtakelse og innflytting er forventet tidlig i 2027. 4 Konklusjon 1. Revidert bevilgning p\u00e5 151 300 000 inkludert mva. til prosjekt 3163 Ryavegen Omsorgsboliger godkjennes 2. Leverand\u00f8r Econor AS innstilles til gjennomf\u00f8ring av riving og bygging av Ryavegen Omsorgsboliger 3. Kommunestyret gir kommunedirekt\u00f8ren i oppdrag \u00e5 unders\u00f8ke om det er mulig \u00e5 redusere entrepren\u00f8rskostnadene med 10 %. Utfallet av prosessen p\u00e5virker ikke investeringsbeslutningen. Vedtakskompetanse Kommunestyret Vedlegg Notat i forbindelse med ny innstilling til valg av leverand\u00f8r - Ryavegen omsorgsbolig totalentreprise konkurranse - 24_11687-14 Anskaffelsesprotokoll - del III 5 "
}