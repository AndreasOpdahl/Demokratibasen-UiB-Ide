{
  "dokument_id": "042934e3-33e9-5124-b9c9-fddc5296e6c0",
  "doc_type": "case_presentation",
  "kommune": 5501,
  "tittel": "Oppdatering av samarbeidsavtalen med Troms\u00f8 idrettsr\u00e5d ",
  "url": "https://innsyn.tromso.kommune.no/application/getMoteDokument?dokid=2001614925",
  "tekst": "Arkivsaksnr. 24/02796-1 Saksbehandler Elisabeth S\u00f8rvin Kristensen Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Oppdatering av samarbeidsavtalen med Troms\u00f8 idrettsr\u00e5d Kommunedirekt\u00f8rens innstilling til vedtak: - Oppdatert samarbeidsavtale med Troms\u00f8 idrettsr\u00e5d vedtas. Mari Enoksen Hult Mette Moh\u00e5g Konst. kommunedirekt\u00f8r Avdelingsdirekt\u00f8r bymilj\u00f8 1 Hva saken gjelder En oppdatering av gjeldende samarbeidsavtale mellom Troms\u00f8 kommune og Troms\u00f8 idrettsr\u00e5d. Saksutredning Troms\u00f8 kommune har i over ti \u00e5r hatt en samarbeidsavtale med Troms\u00f8 idrettsr\u00e5d. I avtalens punkt 6 fremg\u00e5r det at avtalen skal gjennomg\u00e5s og evalueres etter hvert kommunevalg. Troms\u00f8 kommune og Troms\u00f8 idrettsr\u00e5d har sammen gjennomg\u00e5tt avtalen og evaluert denne. Kort oppsummert er det enighet om at b\u00e5de samarbeidet og avtalen fungerer godt. Punktene i avtalen blir fulgt opp, og det gjennomf\u00f8res m\u00e5nedlige samarbeidsm\u00f8ter hvor aktuelle problemstillinger tas opp. Utover generelle spr\u00e5kendringer er det verdt \u00e5 merke seg at det er lagt til et nytt punkt 8 om \u00f8konomi. Her sl\u00e5s det fast at Troms\u00f8 kommune yter et driftstilskudd til Troms\u00f8 idrettsr\u00e5d. Troms\u00f8 kommune har siden 2002 utbetalt et driftstilskudd til idrettsr\u00e5det p\u00e5 bakgrunn av et politisk vedtak fra 2001. Vedtaket omhandlet en s\u00f8knad fra idrettsr\u00e5det om prosjektmidler for \u00e5 etablere en sekret\u00e6rfunksjon for idrettsr\u00e5det. Saksgrunnlaget fra 2001 anses n\u00e5 som utdatert, all den tid idrettsr\u00e5det er godt etablert og har vokst seg utover sekret\u00e6rfunksjonen som ble beskrevet i saksframlegget. Det anses derfor som mest hensiktsmessig \u00e5 innta dette i avtalen, slik at grunnlaget for driftstilskuddet oppdateres og baserer seg p\u00e5 de pliktene idrettsr\u00e5det har gjennom denne. Driftstilskuddet bidrar til at Troms\u00f8 idrettsr\u00e5d utf\u00f8rer f\u00f8lgende oppgaver: - Generell drift av idrettsr\u00e5det og dets kjernefunksjoner. - \u00c5rlig gjennomf\u00f8re timefordeling av treningstid i kommunale idrettsanlegg. - Utvikle og opprettholde arbeidet med \u00abAktivitetsguiden\u00bb. I kommunedelplanen for idrett og friluftsliv 2023-2026 er et godt samarbeid med idrettsr\u00e5det ogs\u00e5 en forutsetning for \u00e5 n\u00e5 flere av m\u00e5lene i planen. Konklusjon Samarbeidsavtalen mellom Troms\u00f8 kommune og Troms\u00f8 idrettsr\u00e5d er gjennomg\u00e5tt og evaluert i henhold til avtalen. Begge parter er enige om at b\u00e5de samarbeidet og avtalen fungerer godt. Det er lagt til et nytt punkt 8, hvor det er tatt inn at kommunen yter et driftstilskudd til idrettsr\u00e5det. Driftstilskuddet har blitt utbetalt siden 2002 p\u00e5 bakgrunn av et vedtak fra 2001, men det anses mer hensiktsmessig at dette fremover utbetales med henvisning til samarbeidsavtalen. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Revidert samarbeidsavtale per 2024 2 3 "
}