{
  "dokument_id": "5395b8ca-96da-5056-87e2-995bcb4c1430",
  "doc_type": "case_presentation",
  "kommune": 4601,
  "tittel": "\u00c5rsregnskapet 2023 - gjennomf\u00f8ring av strykninger",
  "url": "https://bergen.kommune.no/politikere-utvalg/api/fil/bk360/9898989/Framstilling-Arsregnskapet-2023-gjennomforing-av-strykninger",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/41541-26 \u00c5rsregnskapet 2023 - gjennomf\u00f8ring av strykninger Hva saken gjelder: \u00c5rsregnskapet 2023 for Bergen kommune - Bykassen viser i avslutningsfasen en prognose p\u00e5 fremf\u00f8rt til inndekning i senere \u00e5r (merforbruk) for driftsregnskapet p\u00e5 61,8 mill. inkl. sentrale poster. Dette bel\u00f8pet kan endre seg noe frem mot fristen for avslutning 22. februar 2024, men ikke slik at behovet for gjennomf\u00f8ring av strykninger faller bort. Netto driftsresultat i det forel\u00f8pige \u00e5rsregnskapet utgj\u00f8r 170,9 mill. f\u00f8r disponering av netto driftsresultat. Det er budsjettert med slike disponeringer p\u00e5 totalt 232,7 mill. og det er denne differansen som fremst\u00e5r som et merforbruk etter at disposisjoner i tr\u00e5d med Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner \u00a7 4-1 er gjennomf\u00f8rt. Dette medf\u00f8rer at det, i samsvar med Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner \u00a7 4-2, skal gjennomf\u00f8res strykninger. Det fremg\u00e5r her f\u00f8lgende; Hvis driftsregnskapet viser et merforbruk etter at disposisjonene i \u00a7 4-1 f\u00f8rste ledd er gjennomf\u00f8rt, skal merforbruket reduseres s\u00e5 mye som mulig ved \u00e5 a) stryke overf\u00f8ring til investering b) stryke avsetning til disposisjonsfond c) stryke inndekning av tidligere \u00e5rs merforbruk. Overf\u00f8ring av midler som etter lov eller avtale er reservert for s\u00e6rskilte form\u00e5l, kan likevel ikke strykes etter bokstav a. Strykninger etter bokstav a og b skal gjennomf\u00f8res s\u00e5 mye som mulig f\u00f8r det foretas strykninger etter bokstav c. Hvis regnskapet fortsatt viser et merforbruk etter strykningene, skal merforbruket reduseres ytterligere ved bruk av disposisjonsfond, s\u00e5 lenge det er tilgjengelige midler p\u00e5 fondet. Den delen av disposisjonsfondet som i det opprinnelige budsjettvedtaket for \u00e5ret etter regnskaps\u00e5ret brukes til \u00e5 finansiere driftsbudsjettet, kan likevel ikke brukes til \u00e5 redusere merforbruket. Et merforbruk som ikke kan reduseres etter f\u00f8rste punktum, fremf\u00f8res til inndekning etter kommuneloven \u00a7 14-11 eller \u00a7 14-12. I gjeldende \u00f8konomireglement for Bergen kommune pkt 4.8 \u00c5rsavslutning, fremg\u00e5r f\u00f8lgende; Byr\u00e5det gis fullmakt til \u00e5 foreta strykninger i tr\u00e5d med \u00a7 4-2 f\u00f8rste ledd, hvor det foreligger et merforbruk i driftsregnskapet etter at disposisjoner i tr\u00e5d med \u00a7 4-1 er gjennomf\u00f8rt. Om det foreligger et merforbruk etter strykninger er foretatt, gis byr\u00e5det fullmakt til \u00e5 redusere merforbruket med bruk av disposisjonsfond i tr\u00e5d med \u00a7 4-2 annet ledd. 1 Det forel\u00f8pige \u00e5rsregnskapet for 2023 har overf\u00f8ringer fra driftsregnskapet til investeringsregnskapet, p\u00e5 om lag 260,6 mill., mens avsetninger til disposisjonsfond samlet utgj\u00f8r 1.267,1 mill. Finansbyr\u00e5den foresl\u00e5r at strykningene gjennomf\u00f8res med \u00e5 redusere avsetningen til generelt disposisjonsfond (BUD1065) som totalt utgj\u00f8r 244,9 mill. kr. Tall i 1000 kroner Regnskap 2023 Netto driftsresultat -170 853 Disponering eller dekning av netto driftsresultat: Overf\u00f8ring til investering 260 663 Avsetninger til bundne driftsfond 127 210 Bruk av bundne driftsfond -247 516 Avsetninger til disposisjonsfond 1 267 150 Bruk av disposisjonsfond -1 174 822 Dekning av tidligere \u00e5rs merforbruk 0 Sum disponeringer eller dekning av netto driftsresultat 232 685 Regnskapsmessig merforbruk 61 832 Strykning av generell avsetning til disposisjonsfond -61 832 \u00d8konomiske konsekvenser: Som f\u00f8lge av forel\u00f8pig regnskapsresultat p\u00e5 171 mill. m\u00e5 avsetning til generelt disposisjonsfond reduseres med 62 mill. Byr\u00e5dens vurdering og anbefaling/konklusjon: Finansbyr\u00e5den anbefaler at byr\u00e5det slutter seg til foresl\u00e5tt strykning i \u00e5rsregnskapet for 2023. Vedtakskompetanse: \u00d8konomireglementet for Bergen kommune pkt 4.8 \u00c5rsregnskapet. Byr\u00e5d for finans innstiller til byr\u00e5det \u00e5 fatte f\u00f8lgende vedtak: Byr\u00e5det stryker, i samsvar med \u00f8konomireglementet a. avsetning til generelt disposisjonsfond, 61,8 mill. Dato: 21. februar 2024 Eivind K. N\u00e6vdal-Bolstad Byr\u00e5d for finans Dokumentet er godkjent elektronisk. 2 "
}