{
  "dokument_id": "2be494e4-5b94-5f32-b5a4-413a6553ab8d",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06022025, Sak 45/25, \u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon for oppf\u00f8ring av fire tomannsbustadar",
  "url": "https://bergen.kommune.no/politikere-utvalg/api/fil/bk360/12092748/Innstilling-vedtak-Asane-gnr-191-bnr-138-Heiane-103-Klage-pa-avslag-pa-soknad-om-dispensasjon-for-oppforing-av-fire-tomannsbustadar-",
  "tekst": "\u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon for oppf\u00f8ring av fire tomannsbustadar Utvalg for milj\u00f8 og byutvikling behandlet saken i m\u00f8tet 06.02.2025 sak 45/25 og fattet f\u00f8lgende vedtak: 1. Saken tilbakesendes Byr\u00e5det for mulighet for behandling av 1 tomt med to boenheter (tomannsbolig) med dispensasjonss\u00f8knad eller behandling uten dispensasjoner ut fra vurdering av 1 tomt. 2. Begrunnelse for vedtaket er at tiltakshaver ved innledende kontakt med byggesak henvendte seg for \u00e5 etablere en tomannsbolig p\u00e5 en tomt. Han ble fortalt at qua ang\u00e5r dispensasjoner s\u00e5 forholdt det seg likt \u00e5 s\u00f8ke for 4 tomter med 8 boenheter eller den ene tomten med 2 boenheter. UMBY er som planmyndighet ikke enig i denne vurderingen. B\u00e5de vurdering av dispensasjon fra KPA \u00a73.1 og KDP (\u00c5sane sentrale deler) \u00a73 som oms\u00f8kt og eventuelt behov for manglende s\u00f8knad etter KPA \u00a726.5.1 er etter utvalget sitt syn vurderinger som kan lande p\u00e5 forskjellige konklusjoner om det er 4 tomter og 8 boenheter som s\u00f8kes eller en fjerdedel. S\u00e6rlig p\u00e5 temaet trafikk som er helt vesentlig s\u00e5 vil teoretisk belastning i forhold til eksisterende trafikk p\u00e5 den private veien v\u00e6re forskjellig. I henhold til Statens Vegvesen sin h\u00e5ndbok V713 s\u00e5 vil en tomannsbolig gi teoretisk 7 kj\u00f8ret\u00f8ybevegelser i d\u00f8gnet i midlere produksjon (\u00c5DT), og da er dimensjonerende time for en sidevei 12-20 % av dette, alts\u00e5 mellom 0,84 og 1,4 bevegelse i den verste timen i d\u00f8gnet, mens ved 8 boenheter er det 28 i \u00c5DT og mellom 3,6 bevegelser og 5,6 bevegelser i timen. Dette er en vesentlig forskjell. Det er ogs\u00e5 en vesentlig forskjell \u00e5 se p\u00e5 4 tomter s\u00f8kt sammen og en s\u00f8knad for en enkeltst\u00e5ende tomt generelt. Ved det sistnevnte alternativ er ikke de 3 siste oms\u00f8kt og er ikke en del av verken teoretisk n\u00e5 status eller framover, da de m\u00e5 vurderes n\u00e5r de eventuelt s\u00f8kes. P\u00e5 denne bakgrunn er saken \u00e5 tilbakesende for \u00e5 sikre en endret behandling med delvis im\u00f8tekommelse av en tomt eller mulighet for nedjustert s\u00f8knad til s\u00f8kers opprinnelige \u00f8nske. Utvalg for milj\u00f8 og byutviklings behandling Lars Alsaker (H) ba om habilitetsvurdering til saken. Bakgrunnen er at han har bist\u00e5tt klienten i saken. Alsaker mener selv at han er inhabil. En folkevalgt er etter forvaltningsloven (fvl.) \u00a7 6, 1. ledd, bokstav d) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han \u00aber verge eller fullmektig for en part i saken eller har v\u00e6rt verge eller fullmektig for en part etter at saken begynte\u00bb. Som en konsekvens av dette foreligger det automatisk inhabilitet etter \u00a7 6 f\u00f8rste ledd bokstav d), og utvalg for milj\u00f8 og byutvikling kjente p\u00e5 bakgrunn av dette Alsaker inhabil til \u00e5 delta i behandlingen av sak 45/25. Lise Wergeland Str\u00f8mmen (H) m\u00f8tte. Lillian Blom (SV) ba om habilitetsvurdering til saken. Blom ble kjent habil av utvalget da saken skulle behandles 16. januar. Saken ble i stedet utsatt for befaring. Det ble under denne befaringen presentert nye opplysninger om i hvor stor grad hennes s\u00f8nn \u2013 som bor i nabolaget til tiltaket \u2013 kan bli ber\u00f8rt. Blom sin s\u00f8nn bruker samme private tilf\u00f8rselsvei som prosjektet i Heiane 103. En evt. oppgradering av vei vil kunne f\u00e5 store konsekvenser for tilf\u00f8rselsveien til naboeiendommer, deriblant til Blom sin s\u00f8nns eiendom. Blom mener p\u00e5 bakgrunn av dette at hun er inhabil til \u00e5 behandle saken. Sp\u00f8rsm\u00e5let m\u00e5 vurderes etter forvaltningsloven \u00a7 6, andre ledd. Den sentrale problemstillingen er om det foreligger \u00abs\u00e6regne forhold\u00bb som er egnet til \u00e5 svekke tilliten til den folkevalgtes upartiskhet ved behandling av saken. Vedtak i saken vil som nevnt kunne inneb\u00e6re stor ulempe for Lillian Blom sin s\u00f8nn og dette anses i denne saken som \u00abs\u00e6regne forhold\u00bb som er egnet til \u00e5 svekke tilliten til Bloms upartiskhet. P\u00e5 bakgrunn av dette kjente utvalg for milj\u00f8 og byutvikling Blom inhabil til \u00e5 delta i behandlingen av sak 45/25. Salman Akhtar Chaudhry (SV) m\u00f8tte. F\u00f8lgende representanter tok ordet: Geir Steinar Dale (A), Trond Tystad (BL), Torstein Gya (SV), Katrine Berg N\u00f8dtvedt (MDG), Ingrid Nergaard Fjeldstad (V), Chris J\u00f8rgen Knudsen R\u00f8dland (H). Forslag fremsatt i utvalget: Trond Tystad (BL) fremsatte p\u00e5 vegne av H, FrP, BL, INP, Sp f\u00f8lgende alternative forslag: 1. Saken tilbakesendes Byr\u00e5det for mulighet for behandling av 1 tomt med to boenheter (tomannsbolig) med dispensasjonss\u00f8knad eller behandling uten dispensasjoner ut fra vurdering av 1 tomt. 2. Begrunnelse for vedtaket er at tiltakshaver ved innledende kontakt med byggesak henvendte seg for \u00e5 etablere en tomannsbolig p\u00e5 en tomt. Han ble fortalt at qua ang\u00e5r dispensasjoner s\u00e5 forholdt det seg likt \u00e5 s\u00f8ke for 4 tomter med 8 boenheter eller den ene tomten med 2 boenheter. UMBY er som planmyndighet ikke enig i denne vurderingen. B\u00e5de vurdering av dispensasjon fra KPA \u00a73.1 og KDP (\u00c5sane sentrale deler) \u00a73 som oms\u00f8kt og eventuelt behov for manglende s\u00f8knad etter KPA \u00a726.5.1 er etter utvalget sitt syn vurderinger som kan lande p\u00e5 forskjellige konklusjoner om det er 4 tomter og 8 boenheter som s\u00f8kes eller en fjerdedel. S\u00e6rlig p\u00e5 temaet trafikk som er helt vesentlig s\u00e5 vil teoretisk belastning i forhold til eksisterende trafikk p\u00e5 den private veien v\u00e6re forskjellig. I henhold til Statens Vegvesen sin h\u00e5ndbok V713 s\u00e5 vil en tomannsbolig gi teoretisk 7 kj\u00f8ret\u00f8ybevegelser i d\u00f8gnet i midlere produksjon (\u00c5DT), og da er dimensjonerende time for en sidevei 12-20 % av dette, alts\u00e5 mellom 0,84 og 1,4 bevegelse i den verste timen i d\u00f8gnet, mens ved 8 boenheter er det 28 i \u00c5DT og mellom 3,6 bevegelser og 5,6 bevegelser i timen. Dette er en vesentlig forskjell. Det er ogs\u00e5 en vesentlig forskjell \u00e5 se p\u00e5 4 tomter s\u00f8kt sammen og en s\u00f8knad for en enkeltst\u00e5ende tomt generelt. Ved det sistnevnte alternativ er ikke de 3 siste oms\u00f8kt og er ikke en del av verken teoretisk n\u00e5 status eller framover, da de m\u00e5 vurderes n\u00e5r de eventuelt s\u00f8kes. P\u00e5 denne bakgrunn er saken \u00e5 tilbakesende for \u00e5 sikre en endret behandling med delvis im\u00f8tekommelse av en tomt eller mulighet for nedjustert s\u00f8knad til s\u00f8kers opprinnelige \u00f8nske. Votering: Alternativt forslag fra H, FrP, BL, INP, Sp, fremsatt av Trond Tystad (BL), ble vedtatt med 9 stemmer (H, FrP, BL, INP, Sp). Innstillingen fikk 8 stemmer (A, SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 16.01.2025 sak 21/25 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 02.01.2025 sak 3/25 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Avslag datert 20.09.2024 vert oppretthalde. Klagen vert ikkje teken til f\u00f8lgje. 2 "
}