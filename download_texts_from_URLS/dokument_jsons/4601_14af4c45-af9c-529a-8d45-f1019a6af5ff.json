{
  "dokument_id": "14af4c45-af9c-529a-8d45-f1019a6af5ff",
  "doc_type": "case_minutes",
  "kommune": 4601,
  "tittel": "Saksprotokoll UFKN, 24042024, Sak 55/24, Innbyggerforslag - Bibliotek i Bunnpris-bygget",
  "url": "https://bergen.kommune.no/politikere-utvalg/api/fil/bk360/10336324/Innstilling-vedtak-Innbyggerforslag-Bibliotek-i-Bunnpris-bygget",
  "tekst": "Innbyggerforslag - Bibliotek i Bunnpris-bygget Utvalg for finans, kultur og n\u00e6ring behandlet saken i m\u00f8tet 24.04.2024 sak 55/24 og avga f\u00f8lgende innstilling: 1. Basert p\u00e5 vurdering av kostnader og prosess knyttet til erverv av gnr. 160/bnr. 216 (Bunnpris Sletten) vil etablering av bibliotek i bygget ikke vurderes videre. 2. Byr\u00e5det vil fortsette \u00e5 unders\u00f8ke andre muligheter for \u00e5 etablere bydelsbibliotek i Slettenomr\u00e5det for \u00e5 svare ut vedtaket i sak 156/18. Utvalg for finans, kultur og n\u00e6rings behandling F\u00f8lgende representanter tok ordet: Anette Strand (H), Richard Martin Laloo Storevik (A), Eira Vilde Martinsen Garrido (SV), Heine Johansen (V), Eline Aresdatter Haakestad (MDG), Anette Strand (H). Forslag fremsatt i utvalget: Richard Martin Laloo Storevik (A) fremsatte p\u00e5 vegne av A og MDG f\u00f8lgende alternative forslag: Det er sv\u00e6rt viktig for barn og unge i \u00c5rstad bydel at det etableres et fullverdig bydelsbibliotek i tr\u00e5d med bystyrevedtak 156/18. Dersom KVN for Slettebakken skole anbefaler at biblioteket ikke skal inng\u00e5 i skoleprosjektet, ber bystyret byr\u00e5det om \u00e5 legge frem en sak som inneholder en realitetsvurdering av kostnader og prosess knyttet til erverv av gnr. 160/bnr. 216 (Bunnpris Sletten) med det form\u00e5l \u00e5 benytte bygget til offentlig bibliotek med tilh\u00f8rende funksjoner, samt ogs\u00e5 en vurdering av alternative tomter/lokasjoner i n\u00e6romr\u00e5det for dette form\u00e5let. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret understreket at det er sv\u00e6rt viktig for barn og unge i \u00c5rstad bydel at det etableres et fullverdig bydelsbibliotek i tr\u00e5d med vedtak 156/18. Bystyret ber om en sak som vurderer om Hagerups vei 52 (Bunnpris Sletten) kan v\u00e6re et aktuelt lokale for biblioteket. Heine Johansen (V) fremsatte p\u00e5 vegne av V f\u00f8lgende tilleggsforslag i 3 punkt: 1. Bibliotek er b\u00e5de viktige m\u00f8teplasser og kulturinstitusjoner og Bergen bystyre vil legge til rette for gode bibliotek i alle deler av byen. 2. Bergen bystyre behandlet sak om \u201cNye biblioktekfilialer p\u00e5 Indre Laksev\u00e5g, Sletten, Ytrebygda og Indre Arna\u201d i m\u00f8tet 20.06.2018 sak 156/18 hvor det ble vedtatt \u00e5 relokalisere Land\u00e5s bibliotek til Slettenomr\u00e5det med oppgradering til st\u00f8tte bydelsbibliotek. En slik relokalisering er fortsatt \u00f8nsket av bystyret, og det forventes en realisering innen rimelig tid. 3. Bystyret ber byr\u00e5det gjennomf\u00f8re et nytt s\u00f8k etter hensiktsmessige lokaler for bydelsbibliotek i Slettenomr\u00e5det, for \u00e5 unders\u00f8ke om det er mulig \u00e5 etablere bydelsbibliotek i leide lokaler som kan vurderes opp mot konseptvalgutredningen med nytt bydelsbibliotek sammen med skolen. Det kan v\u00e6re endringer siden 2018 som gj\u00f8r at en finner andre lokaler i dag. Merknader fremsatt i utvalget: Richard Martin Laloo Storevik (A) fremsatte p\u00e5 vegne av A og MDG f\u00f8lgende merknad: Bystyret viser til det p\u00e5g\u00e5ende planarbeidet for Wier-Jenssens vei. Slik planavgrensning for denne planen er gjort, er eiendommen gnr.160/bnr. 216 (Bunnpris Sletten) innebefattet i planomr\u00e5det. Bystyret ber derfor byr\u00e5det vurdere om denne delen av planen kan benyttes til blandet form\u00e5l, eksempelvis n\u00e6ringsform\u00e5l og/eller offentlig tjenesteyting. Dersom parkeringsdekningen reduseres som f\u00f8lge av endret form\u00e5l, kan overskytende areal benyttes til offentlig byrom. Merknad fra kommunalt r\u00e5d for personer med funksjonsnedsettelse (KRPF): Bystyret ber byr\u00e5det om at det jobbes parallelt med \u00e5 utrede flere alternativ for bibliotek i bydelen for \u00e5 f\u00e5 fortgang i prosessen slik at ikke grupper utestenges lengre enn n\u00f8dvendig. Merknad fra eldrer\u00e5det: Bystyret oppmodar sterkt byr\u00e5det om \u00e5 prioritera saka med sikte p\u00e5 ei snarleg l\u00f8ysing. Votering: Alternativt forslag fra A og MDG, fremsatt av Richard Martin Laloo Storevik (A), fikk 5 stemmer (A, SV, MDG). Alternativt forslag fra SV, fremsatt av Eira Vilde Martinsen Garrido (SV), fikk 5 stemmer (A, SV, MDG). Innstillingen punkt 1 og 2 ble tiltr\u00e5dt med 10 stemmer (H, FrP, BL, V, INP, SP). Tilleggsforslag punkt 1 \u2013 3 fra V, fremsatt av Heine Johansen (V), fikk 1 stemme (V). Merknad fra A og MDG, fremsatt av Richard Martin Laloo Storevik (A), fikk 5 stemmer (A, SV, MDG). Merknad fra KRPF fikk 6 stemmer (A, SV, MDG, V). Merknad fra eldrer\u00e5det fikk 6 stemmer (A, SV, MDG, V). Byr\u00e5det behandlet saken i m\u00f8tet 04.04.2024 sak 89/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}