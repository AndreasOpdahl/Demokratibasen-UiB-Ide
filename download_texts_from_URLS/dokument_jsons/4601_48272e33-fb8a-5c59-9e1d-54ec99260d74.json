{
  "dokument_id": "48272e33-fb8a-5c59-9e1d-54ec99260d74",
  "doc_type": "case_attachment",
  "kommune": 4601,
  "tittel": "FAU kirkevoll",
  "url": "https://bergen.kommune.no/politikere-utvalg/api/fil/bk360/10540113/FAU-kirkevoll",
  "tekst": " 28.05.2024 FAU- Kirkevoll skole Til UMBY utvalget Bekymring vedr\u00f8rende omregulering til industrifelt ved Hamreveien 250 FAU-Kirkevoll skole har mottatt en bekymringsmelding vedr\u00f8rende endret trafikkbilde og skoleomr\u00e5de, samt utrygg skolevei for elever p\u00e5 Kirkevoll skole. Bekymring er knyttet til endringene forbundet med foresl\u00e5tt dispensasjon for \u00e5 drive industri p\u00e5 Hamrevegen 250, som for\u00f8vrig er regulert til idrettsform\u00e5l. FAU finner bekymringen berettiget og \u00f8nsker med dette \u00e5 melde v\u00e5r bekymring til dere for videre saksbehandling av saken, i h\u00e5p om at det gj\u00f8res tiltak for \u00e5 sikre skoleveien og ikke skape utrygge forhold for v\u00e5re barn og ungdom p\u00e5 skolen. Trafikkbildet rundt skolen har bedret seg betraktelig etter at tunnelen mellom R\u00e5dalen og Os \u00e5pnet, heldigvis. Og flere farlige, daglige situasjoner unng\u00e5s n\u00e5 i st\u00f8rre grad enn tidligere. Det som utgj\u00f8r en risiko med \u00e5 drive slik type industri som er tiltenkt i dette omr\u00e5det er at for det f\u00f8rste er ikke omr\u00e5det tilegnet industrielt form\u00e5l, men idrett. For det andre vil det \u00f8ke tungtrafikk i skoleomr\u00e5det og p\u00e5 elevenes skolevei. FAU st\u00f8tter skole og foresatte som ytrer bekymring. VI \u00f8nsker med dette \u00e5 vektlegge forholdene som pekes p\u00e5 at vil p\u00e5virkes negativt ved \u00e5 gi dispensasjon til industrielle form\u00e5l p\u00e5 omr\u00e5det som foresl\u00e5tt; \u2022 Det er jobbet for \u00e5 opprette en hjertesone hvor bilister skal vise ekstra sk\u00e5nsomhet/ forsiktighet. Elever settes av p\u00e5 begge sider av Fanaveien. \u2022 Skolen og SFO benytter kulturparken til undervisningsform\u00e5l, denne ligger p\u00e5 andre siden av Fanaveien, \u00d8kt trafikk vil medf\u00f8re mer st\u00f8y i dette kulturomr\u00e5det og det vil \u00f8ke risikoen ved ferdsel langs veien for v\u00e5re yngste elever. \u2022 Det er i skolens interesse \u00e5 beholde skolens n\u00e6romr\u00e5de mest mulig sikkert med tanke p\u00e5 bilkj\u00f8ring. Vi bruker dette aktivt i undervisningen og til turform\u00e5l. \u2022 Skolens beliggenhet med n\u00e6rhet til naturen og lite st\u00f8y/ biler er en omd\u00f8mmefaktor som skolen bruker i ulike sammenhenger. Det ikke skal g\u00e5 up\u00e5aktet hen \u00e5 benytte en tomt regulert for idrett til industrielt form\u00e5l inneblant bebyggelse, barnehager og skole. Vi \u00f8nsker ogs\u00e5 \u00e5 poengtere at Kirkevoll skole og FAU har jobbet aktivt i en \u00e5rrekke for \u00e5 redusere biltrafikken rundt og inn p\u00e5 skoleomr\u00e5det ved at barn blir kj\u00f8rt og hentet ved skolen. Skoleveier som dette bidrar etter v\u00e5rt skj\u00f8nn ikke til mindre til og fra kj\u00f8ring av elever, snarere tvert imot. P\u00e5 vegne av FAU v/Kirkevoll barne-og ungdomsskole \u00c5shild Hansen-Bj\u00f8rnevoll "
}