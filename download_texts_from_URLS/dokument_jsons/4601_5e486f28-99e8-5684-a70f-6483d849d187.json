{
  "dokument_id": "5e486f28-99e8-5684-a70f-6483d849d187",
  "doc_type": "case_attachment",
  "kommune": 4601,
  "tittel": "Avslag datert 13.02.2024",
  "url": "https://bergen.kommune.no/politikere-utvalg/api/fil/bk360/10102262/Avslag-datert-13-02-2024",
  "tekst": " Plan- og bygningsetaten NORCONSULT AS V\u00e5r referanse: BYGG-2023/16739-17 Postboks 626 Saksbehandler: Heidi \u00d8yarhamn Dato: 13.02.2024 1303 SANDVIKA AVSLAG P\u00c5 S\u00d8KNAD Eiendom : Gnr 119 Bnr 201 Adresse : Steinsvikvegen 393 Tiltakshaver : Etat for utbygging Tiltaket : Ny idrettshall, riving av vaktmesterbolig, og f\u00f8ringer i grunnen Vi viser til s\u00f8knad mottatt 20.10.2023 og tilleggsdokumentasjon mottatt 10.11.2023, 21.11.2023, 19.12.2023 og 12.01.2024. 1. S\u00f8knaden gjelder: Ny idrettshall p\u00e5 2630 m2 med forbindelse til eksisterende bygning i andre etasje. Riving av eksisterende vaktmesterbolig. Tekniske f\u00f8ringer i grunnen. Tiltaket krever dispensasjon fra byggegrense i plankart, krav om detaljreguleringsplan i omr\u00e5dereguleringsplan, og utnyttingsgrad i plan. Det er s\u00f8kt om slike dispensasjoner. 2. VEDTAK S\u00f8knad om tillatelse til ny idrettshall, avsl\u00e5s, jf. plan- og bygningsloven \u00a7 29-2 jf. kommuneplanens arealdel pkt. 8, og reguleringsplan \u00a7 1.1.1 og utnyttelsesgrad og byggegrense vist i reguleringsplankart. 2.1. Dispensasjoner S\u00f8knad om dispensasjon fra reguleringsplan nummer 4601_60700000 \u00a7 1.1.1 om krav til detaljreguleringsplan, maksimal utnyttingsgrad vist i plankart (%-BRA 50) og byggegrense i plankart avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som byfortettingssone og den ligger innenfor hensynssone konsesjonsomr\u00e5de fjernvarme Flesland \u2013 Sentrum og gul st\u00f8ysone. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Eiendommen omfattes av reguleringsplan ID 4601_60700000, FANA/YTREBYGDA. GNR 119, 120, R\u00c5DAL SENTRUM/LAGUNEN, ikrafttredelsesdato 26.08.2015 og er regulert til undervisning. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra g\u00e5rdsnummer 119, bnr. 1006 og 1010. Merknaden(e) g\u00e5r i hovedsak p\u00e5 at bygget er i konflikt med byggegrense, det virker ruvende, og beboere er bekymret for \u00f8kt innsyn og redusert utsyn og sol. Noen naboer har p\u00e5pekt at tiltaket vil gi mer st\u00f8y utover ordin\u00e6r skoletid og i helger. Det er i tillegg kommet merknader til at reguleringsplanen som er revidert i 2016, ikke gir tidsriktig informasjon om omr\u00e5det, og at tiltaket kan f\u00f8re til verdiforringelse og \u00f8kte oppvarmingskostnader. Noen naboer har kommentert at tiltaket f\u00f8rer til tap av eksisterende tr\u00e6r, og mindre fuglesang. S\u00f8ker har kommentert: \u00abTomtegrensen det s\u00f8kes om dispensasjon for \u00e5 bygge inntil er tomt med gnr/bnr 120/118, og tilh\u00f8rer Bergen kommune. Tomten tilh\u00f8rer ikke naboer i Fanavegen 89b. Tomt 120/118 er sammen med resten av skoletomten allerede regulert til offentlig form\u00e5l, herunder undervisningsform\u00e5l. Tiltaket gjelder ny idrettshall for R\u00e5 skole inkludert tilleggsarealer som to undervisningsrom, grupperom og skolehelsetjeneste. Tiltaket er alts\u00e5 i tr\u00e5d med regulert form\u00e5l for tomten det bygges p\u00e5, og tomten det bygges inntil. Utsikt og innsyn mot altaner og studer i Fanavegen 89b vil v\u00e6re minimal. P\u00e5 byggets \u00f8stre side \u2013 siden som vender mot Fanavegen 89b - er det plassert to r\u00f8mningsd\u00f8rer samt tre til fire vinduer fra grupperom. Grupperommene vil normalt v\u00e6re i bruk til skoleform\u00e5l, og innenfor ordin\u00e6r skoletid. Tiltaket skal bygges p\u00e5 en kolle som ligger mellom dagens skolebygg og Fanavegen 89b. Kollen best\u00e5r i dag av en tett skog av h\u00f8ye tr\u00e6r. Disse tr\u00e6rne er i dag h\u00f8yere enn det idrettshallen vil bli. Idrettshallen vil ogs\u00e5 ligge lavere enn h\u00f8yeste punkt p\u00e5 eksisterende R\u00e5 skole. S\u00e5 mye som mulig av skogen skal bli beholdt for \u00e5 ivareta den visuelle barrieren mellom skoleanlegg og boligblokk i Fanavegen 89b. Se snitt nedenfor som viser byggets plassering i forhold til naboer. Bygget er n\u00f8ye plassert, og etter f\u00f8lgende krav: 8 meter fra eksisterende skolebygg i vest, 4 meter fra nabogrense i s\u00f8r (privat grunn), og 5 meter fra trafostasjon i nord. Disse krav og grenser er det besluttet som viktig \u00e5 overholde. For \u00e5 f\u00e5 plass til bygget er det grensen mot kommunal grunn som er den minst kritiske \u00e5 dispensere fra da denne er regulert til undervisningsform\u00e5l og eies av Bergen kommune. Bygget har ogs\u00e5 krav til universell utforming, og er allerede trukket s\u00e5 langt ned i terrenget som den mulig kan uten \u00e5 avvike fra dagens myndighetskrav (Tek17). Avslutningsvis vil vi understreke at eksisterende R\u00e5 idrettshall er utdatert og ikke tilfredsstiller dagens krav til et moderne bygg. En ny idrettshall p\u00e5 R\u00e5 skole vil fungere Saksnummer BYGG-2023/16739 Side 2 av 13 til skolebruk p\u00e5 dagtid, og for idrett, kultur og samfunnsrelaterte form\u00e5l utenom skoletid. Et slikt anlegg vil v\u00e6re en berikelse for n\u00e6rmilj\u00f8et da det er nettopp n\u00e6rmilj\u00f8et den skal tjene. Fremfor \u00e5 se p\u00e5 et nytt og moderne anlegg som noe som forringer kvalitet og verdi p\u00e5 naboers eiendom og boliger, ser man ofte at slike anlegg \u00f8ker verdien. \u00c5 ha gode fasiliteter tilgjengelig for barn og unge er ofte b\u00e5de attraktivt, \u00f8nskelig og verdifullt. I motsetning til \u00e5 ikke ha gode fasiliteter tilgjengelig, slik som situasjonen er i dag med eksisterende gymsal p\u00e5 R\u00e5 skole som har st\u00e5tt til nedfalls i en \u00e5rrekke. Tiltaket medf\u00f8rer ogs\u00e5 ombygging av dagens utearealer. Den nye skoleplassen vil f\u00e5 nye og moderne fasiliteter som kan benyttes av barn, ungdom og voksne utenom skoletid.\u00bb V\u00e5r vurdering: N\u00e5r det gjelder avstand til byggegrense, s\u00e5 vil dette bli vurdert i vurderingen av dispensasjonss\u00f8knaden. N\u00e5r det gjelder st\u00f8y, s\u00e5 er tiltaket i tr\u00e5d med arealform\u00e5let og eksisterende bruk av eiendommen, og st\u00f8y knyttet til idrettshall vil ikke v\u00e6re noe utover det som er p\u00e5regnelig her. Til kommentar om at reguleringsplanen som er revidert i 2016, ikke gir tidsriktig informasjon om omr\u00e5det, s\u00e5 vil vi p\u00e5peke at dette er den gjeldende reguleringsplanen og er det juridiske rammeverket vi har \u00e5 forholde oss til. Planen ble f\u00f8rst startet p\u00e5 i 2010, og endelig vedtatt i 2015. Det ble vedtatt mindre endringer i 2016 og 2021. Disse mindre endringene har ingen innvirkning p\u00e5 tiltaksomr\u00e5det. Planen er en omr\u00e5deregulering, og i bestemmelsene er det krav om detaljregulering. Kravet om detaljregulering vil bli n\u00e6rmere vurdert under punkt 3.6. Til kommentar om at tiltaket kan f\u00f8re til verdiforringelse og \u00f8kte oppvarmingskostnader, samt tak av eksisterende tr\u00e6r og fuglesang, s\u00e5 vil slike eventuelle ulemper og fordeler v\u00e6re til stede uavhengig av om tiltaket utf\u00f8res slik som er oms\u00f8kt, eller innenfor gjeldende byggegrense. For \u00f8vrig viser vi til s\u00f8kers kommentar om at idrettshallen vil ligge lavere enn eksisterende tr\u00e6r. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 NORCONSULT AS 962392687 Ansvarlig s\u00f8ker Tiltaksklasse 2 Prosjektering arkitektur NORCONSULT NORGE Ansvarlig prosjekterende \u2013 idrettshall. Prosjektering 962392687 AS Tiltaksklasse 2 utomhusareal/landskap sutforming 3.4. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Saksnummer BYGG-2023/16739 Side 3 av 13 I denne forbindelse vises det til Arkitekturstrategien for Bergen kommune \u2013 Arkitektur +, som ble vedtatt av Bystyret i Bergen kommune 20.06.2019. Tiltaket i seg selv er utformet som frittliggende idrettshall i to etasjer, med gangbro til eksisterende bygning. Idrettshallen har et kvadratisk ytre og moderne materialvalg. S\u00f8ker har lagt ved en arkitektonisk redegj\u00f8relse, hvor de p\u00e5peker at idrettshallen er utformet med m\u00e5l om \u00e5 tilpasse seg terrenget s\u00e5 godt som mulig tross sin st\u00f8rrelse, \u00e5 ha et synlig inngangsparti gitt sin plassering innerst p\u00e5 skoletomten og \u00e5 v\u00e6re et nybygg som danner en arkitektonisk helhet med eksisterende bygg, fremfor en kontrast. Slik vi ser det, fremst\u00e5r framsiden p\u00e5 bygget, og hj\u00f8rnet mot skoleg\u00e5rden, som skjematiske og lukket. Utformingen m\u00e5 i st\u00f8rre grad m\u00e5 uttrykke alle funksjonene i bygget. N\u00e5r bygningen har et vesentlig st\u00f8rre volum enn omkringliggende boliger, er det spesielt viktig at tiltaket samspiller med omgivelsene n\u00e5r det gjelder forhold til terreng, form og materialbruk. Vi mener at bygningen mangler den gode kontakten med arealene utenfor. Tiltaket medf\u00f8rer store terrenginngrep, uten at det vist et samspill mellom bygning og terreng.. Vi vil vise til KPA \u00a7 8.2.1 hvor det fremg\u00e5r at nye tiltak skal fremme opplevelsen av stedets egenart. Vi anbefaler at tiltaket bearbeides i b\u00e5de volum, form og detaljeringer. Vi kan ikke se tiltaket fremmer stedets egenart eller tilf\u00f8rer stedet nye kvaliteter. Etter v\u00e5rt syn er ikke kravene til utforming i plan- og bygningsloven, reguleringsplanen og kommuneplanen ivaretatt for oms\u00f8kte tiltak. 3.5. Andre uttalelser eller vedtak Vestland fylkeskommune som veimyndighet har gitt uttalelse datert 29.11.2023: \u00abTiltaket vil ikkje medf\u00f8re vesentleg meir trafikk i permanent fase men noko anleggstrafikk. Det er tilh\u00f8ve i avk\u00f8yrsla til tiltaket som er behov for \u00e5 utbetre, men dette kan etter v\u00e5rt syn gjennomf\u00f8rast utan detaljreguleringsplan. L\u00f8ysinga er dessutan allereie regulert. Vi ber om at det vert sett vilk\u00e5r om at tekniske teikningar er godkjende, gjennomf\u00f8ringsavtale inng\u00e5tt og l\u00f8ysinga opparbeidd f\u00f8r igangsetjingsl\u00f8yve for tiltaket. \u00c5rsaka til at vi opparbeiding er knytt til IG er at omr\u00e5det er prega av trafikk i samband med barnehage, skule og fritidsaktivitetar kor s\u00e6rskilt born og unge bevegar seg. Strekninga er skuleveg, og det er spesielt viktig \u00e5 sikre trygg skuleveg i anleggsfasen. Kryssingslengda er i dag p\u00e5 n\u00e6rare 11 meter, medan regulert og tilr\u00e5dd maksimal kryssingslengd er 8 meter. Dette samt svingradie p\u00e5 9 meter m\u00e5 leggast til grunn for ny utforming. Det m\u00e5 merkast opp gangfelt i kryssingspunktet som m\u00e5 ha adekvat belysning. Dei gr\u00f8ne rabattane som i dag er avgrensa med jerseystein m\u00e5 ryddast i og setjast med avvisande kantstein. Desse endringane m\u00e5 inng\u00e5 i tekniske teikningar som skal godkjennast av oss som vegmynde og danne grunnlag for gjennomf\u00f8ringsavtale. Vi inng\u00e5r gjerne i eit samarbeid om den tekniske l\u00f8ysinga, kontakt underteikna. Ber ogs\u00e5 om at det vert stengt for motorisert ferdsel i dette punktet: [For figur, se uttale] N\u00e5r det gjeld renovasjonsl\u00f8ysinga i avk\u00f8yrsla fr\u00e5 fylkesvegen ser vi p\u00e5 denne som trafikkfarleg. Her f\u00f8reg\u00e5r det truleg man\u00f8vrering og rygging i eit uoversiktleg omr\u00e5de like ved barnehage, skule og gang- og sykkelveg. Vi ber kommunen vurdere om det er Saksnummer BYGG-2023/16739 Side 4 av 13 rimeleg at denne skal flyttast eller endrast i samband med tiltaket, i det minste om det er tiltak som kan gjere l\u00f8ysinga tryggare.\u00bb Kommentar fra s\u00f8ker: \u00abI forbindelse med utbygging av R\u00e5 Skole skal dagens adkomstveg inn til skoletomten stenges for allmenn ferdsel og det skal etableres en adskilt gangveg for g\u00e5ende/syklende som skal inn p\u00e5 skoleomr\u00e5det. Som tiltak for \u00e5 legge til rette for de g\u00e5ende og for \u00e5 sikre trygg ferdsel i anleggsperioden skal det merkes opp overgangsfelt, etableres gangveger med sikring, og settes opp skilt. Overgangsfelt oppmerkes p\u00e5 tvers av avkj\u00f8rselen for \u00e5 lede myke trafikanter mot s\u00f8r og nord langs Steinsvikvegen, og p\u00e5 tvers av adkomstvegen for \u00e5 lede myke trafikanter over anleggsvegen enten mot ny gangveg i vest eller mot Lagunen/barnehagen i \u00f8st. Form\u00e5let er \u00e5 hindre at myke trafikanter g\u00e5r inn p\u00e5 anleggsomr\u00e5det. Overgangsfeltene er ogs\u00e5 et tiltak for \u00e5 utforme kryssomr\u00e5det p\u00e5 de g\u00e5ende sine prinsipper. Gangvegen mot R\u00e5 Skole etableres langs eksisterende st\u00f8yskjerm mot Steinsvikvegen. For \u00e5 sikre trygg ferdsel skal det adskilles med sikring i form av betongstein med anleggsgjerde mot anleggsvegen. Gangveg og omfang sikring er vist i tegning TB100. Det skal ogs\u00e5 etableres en gangtrase mot \u00f8st og Lagunen for \u00e5 hindre at g\u00e5ende spaserer rett ut i anleggsvegen. Traseen adskilles med Jersey-stein som vist og leder g\u00e5ende til overgangsfeltet p\u00e5 tvers av anleggsvegen. Det er valgt \u00e5 bruke Jersey-stein som sikring p\u00e5 bakgrunn av at farten i kryssomr\u00e5det er lav og at den type sikring ikke hindrer sikten for hverken g\u00e5ende eller kj\u00f8rende. Som videref\u00f8ring av denne traseen skal det ogs\u00e5 tilpasses en gangsti som kobler parkeringsplassen til barnehagen sammen med eksisterende gangveg i \u00f8st. En konsekvens av denne tilkoblingen er at barnehagen mister en parkeringsplass i anleggsperioden. Et argument for konsekvensen er at reguleringsplanen legger til rette for at fortauet skal g\u00e5 her i fremtiden, s\u00e5 de vil miste deler av parkeringsplassen sin uansett. For \u00e5 tydeliggj\u00f8re hvor det er gangveg og for \u00e5 tydeliggj\u00f8re at adkomstvegen er stengt for allmenn ferdsel skal det settes opp to skilt. Se tegning TB001 for plasseringer. - Et skilt monteres p\u00e5 anleggsgjerdet langs ny gangveg og skal vise retning for g\u00e5ende til R\u00e5 Skole. - Det andre skiltet monteres p\u00e5 veggen av eksisterende bygg. Kombiskiltet \u00abAnleggsomr\u00e5de\u00bb benyttes for \u00e5 varsle om anleggsomr\u00e5de og angir forbud mot adgang for uvedkommende.\u00bb S\u00f8knaden er sendt Statsforvalteren i Vestland, Statens vegvesen og Bymilj\u00f8etaten for uttalelse, det er ikke mottatt noen tilbakemelding. 3.6. Dispensasjon Det s\u00f8kes om en ny idrettshall knyttet til skolen, som skal erstatte bruken av eksisterende gymsal. Den nye idrettshallen er p\u00e5 2630 m 2, og den eksisterende gymsalen er p\u00e5 508 m 2 Saksnummer BYGG-2023/16739 Side 5 av 13 BRA. Den nye idrettshallen skal brukes av R\u00e5 skole p\u00e5 dagtid, og kan brukes av n\u00e6rmilj\u00f8, idrett og kultur utenom skoletid. Tiltaket kommer i strid med reguleringsplan nummer 4601_60700000 \u00a7 1.1.1 om krav til detaljreguleringsplan, maksimal utnyttingsgrad vist i plankart (%-BRA 50) og byggegrense i plankart. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Kravet om detaljreguleringsplan i gjeldende omr\u00e5dereguleringsplan skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Det g\u00e5r fram av bestemmelse \u00a7 1.1.3 at detaljreguleringsplanen skal \u00abvise adkomst, plassering og hovedtrekk i utforming av bebyggelsen, fordeling av bruksform\u00e5l, terrenginngrep, parkeringsl\u00f8sning, utomhusarealer, gang\u00e5rer, sykkelparkering og st\u00f8yskjerming\u00bb. Form\u00e5let med bestemmelse om utnyttingsgrad er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. Hovedhensynet bak bestemmelse om byggegrense er \u00e5 plassere bygning p\u00e5 den enkelte tomt i forhold til terreng og omr\u00e5dets bebyggelsesstruktur. Bestemmelsen skal ivareta hensyn til brannspredning til andre byggverk, behovet for luft, lys, utsikt samt hindre innsyn og minimere st\u00f8y. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Dagens gymsal og lokalene til skolehelsetjenesten er utdatert, og tilfredsstiller ikke dagens krav til st\u00f8rrelse, standard og universell utforming. Skolen har behov for ekstra klasserom for \u00e5 ha tilstrekkelig kapasitet. N\u00e6rmilj\u00f8et og idrettsmilj\u00f8et i Fana har et sterkt behov for flere idrettshaller grunnet stor underdekning p\u00e5 dette omr\u00e5det, samtidig som antall boliger i omr\u00e5det \u00f8ker, s\u00e5 \u00f8kr ogs\u00e5 behovet for fasiliteter og lokaler for kultur og idrett. Hallen skal brukes til handicapidrett som rullestolbasket. Haller vil kunne brukes av \u00abnatteravnene\u00bb som i dag har tilhold p\u00e5 R\u00e5 skole. Skal oppf\u00f8res som passivhus, med gode materialkvaliteter som ivaretar robusthet og t\u00e5ler r\u00f8ff bruk. \u00abN\u00e5r det gjelder byggegrense mot s\u00f8r, s\u00e5 f\u00f8lger oms\u00f8kt tiltak byggegrense som er satt i reguleringsplan s\u00e5 langt denne g\u00e5r. Oms\u00f8kt tiltak bare \u00abforlenger\u00bb denne byggrense Saksnummer BYGG-2023/16739 Side 6 av 13 mot nabo i \u00f8st. Byggegrensen mot \u00f8st g\u00e5r vi over med v\u00e5rt tiltak og vi legger oss helt i tomtegrensen.\u00bb Det foreligger samtykke fra bnr. 296 og 118, og kommunen kan derfor godta at byggverk plasseres inntil nabogrense, jf. pbl. \u00a7 29-4 tredje ledd bokstav a). Tiltaket er i tr\u00e5d med arealform\u00e5l og bruk, og \u00abvi mener at det \u00e5 kreve en detaljreguleringsplan grunnet oms\u00f8kt tiltak hadde v\u00e6rt noe i overkant\u00bb. KPA har en st\u00f8rre utnyttingsgrad enn det reguleringsplanen letter opp til, hvor eiendommen da er i \u00abbyfortettingssone BY\u00bb, og grad av utnytting gis ut fra krav til byromsstruktur, byggeh\u00f8yde og uteareal. \u00abP\u00e5 bakgrunn av idrettshallen plassering i forhold til Bybanestopp og n\u00e6rhet til Lagunen kj\u00f8pesenter s\u00e5 er ikke oms\u00f8kt tiltak i strid med utnyttelsesgraden som det legges opp til i KPA Bergen for byfortettingsone BY.\u00bb \u00abBruk av arealet vil v\u00e6re en videref\u00f8ring av dagens situasjon, og vil i all hovedsak v\u00e6re et samfunnsnyttig tiltak.\u00bb \u00abGodkjenning av oms\u00f8kt tiltak vil gj\u00f8re det enklere for elver og l\u00e6rere p\u00e5 R\u00e5 ungdomsskole, samt n\u00e6rmilj\u00f8et vil f\u00e5 et sted \u00e5 samles til forskjellige aktiviteter.\u00bb \u00abKonsekvenser av etablering av idrettshall m/utomhusanlegg kan naturlig nok anses som en ulempe med tanke p\u00e5 den n\u00e6rhet man f\u00e5r til naboer i \u00f8st hvor tiltaket kommer helt inn p\u00e5 tomtegrensen b\u00e5de med h\u00f8yde og bredde, men tiltaket vurderes likevel ikke som et vesentlig inngrep og synes naturlig sett i sammenheng med godkjente forhold til sine naturlige og bebygde omgivelser.\u00bb Fordelen med \u00e5 f\u00e5 innvilget dispensasjon fra krav til detaljreguleringsplan, er at dette vil kunne unng\u00e5 en forlengelse av hele tiltaket. Det er ikke mulig \u00e5 realisere tiltaket uten \u00e5 f\u00e5 hver enkelt av dispensasjonene innvilget. V\u00e5r vurdering av hensynene bak bestemmelsene det dispenseres fra: I denne konkrete saken strider tiltaket med krav til detaljreguleringsplan, maksimal utnyttingsgrad vist i plankart (%-BRA 50) og byggegrense i plankart. N\u00e5r det gjelder krav om detaljreguleringsplan, s\u00e5 skal denne vise blant annet adkomst, terrenginngrep, parkeringsl\u00f8sning og utomhusarealer. S\u00f8ker viser til at tiltaket vil gi uendret adkomst, og at parkeringsl\u00f8sningen som er i dag, er god nok for det nye tiltaket. S\u00f8ker har i brev til veimyndighet svart ut at tiltaket ikke vil medf\u00f8re \u00f8kt trafikkmengde, og at det ikke skal etableres nye akser for gang- og sykkelvei. Dagens tilkomst er tilrettelagt for universell utforming. Tilknyttet idrettshallen skal det tilrettelegges for tilstrekkelig sykkelparkering. Likevel har s\u00f8ker p\u00e5pekt i s\u00f8knad om dispensasjon at en av fordelene ved \u00e5 f\u00e5 oppf\u00f8rt hallen, er at den vi kunne dekket et st\u00f8rre behov for idrettshall og kulturell arena for omr\u00e5det. Bygningsmyndighetene synes det er vanskelig \u00e5 se for seg at hallen derfor ikke vil legge opp til \u00f8kt trafikkmengde, i forhold til den eksisterende gymsalen som fem ganger s\u00e5 liten. Dette er et moment fra kravet om detaljreguleringsplan vi m\u00e5 vektlegge. Videre skal detaljreguleringsplanen ogs\u00e5 vise utomhusarealer. Tiltaket beslaglegger et areal p\u00e5 ca. 1380 m2 av dagens uteoppholdsareal til skolen, uten at det er tilstrekkelig redegjort for kvaliteten p\u00e5 resterende uteareal. Det er ikke vist med snitt-tegninger hvor og hvordan fotballbane p\u00e5 illustrasjonen skal plasseres. Det er uklart om denne krever terrenginngrep. Ettersom det er en eksisterende hall i dag, uten p\u00e5g\u00e5ende rives\u00f8knad, og det er oms\u00f8kt en ny hall samt en utend\u00f8rs bane, kan det se ut til at tiltaket i sin helhet vil kunne medf\u00f8re st\u00f8rre trafikk til skolen, Saksnummer BYGG-2023/16739 Side 7 av 13 uten at det er vist en analyse p\u00e5 det. Vi ser derfor at dette m\u00e5 belyses n\u00e6rmere, gjennom detaljregulering. Vi vurderer at hensynene bak bestemmelsen om krav til detaljreguleringsplan blir vesentlig tilsidesatt. N\u00e5r det gjelder byggegrense i plankart, s\u00e5 ber s\u00f8ker ber om at kommunen godkjenner plassering inntil nabogrense. I f\u00f8lge plan- og bygningsloven s\u00e5 er det slik at kommunen kan godkjenne plassering i nabogrensen, dersom nabo har avgitt skriftlig samtykke, jf. pbl. \u00a7 29-4 tredje ledd bokstav a). Her er det viktig \u00e5 skille mellom byggegrense og nabogrense. Pbl. \u00a7 29- 4 tredje ledd bokstav a) gir kommunen adgang til \u00e5 godkjenne plassering inntil nabogrense, men ikke godkjenne plassering i konflikt med byggegrense. Byggegrensen i plankartet g\u00e5r stort sett parallelt med arealform\u00e5let foruten om i \u00f8st, hvor byggegrensen utvetydig er lagt til konturene av terrengformasjonene p\u00e5 eiendommen. Det g\u00e5r ikke fram av planomtale hva som er konkret hensynet bak denne byggegrensen, men bygningsmyndighetene forst\u00e5r intensjonen til \u00e5 v\u00e6re \u00e5 bevare b\u00e5de h\u00f8ydedraget, men ogs\u00e5 den sammenhengende vegetasjonen som g\u00e5r s\u00f8rover. Dette h\u00f8ydedraget sammen med vegetasjon, skaper en barriere mot boligblokker i \u00f8st, b\u00e5de visuelt og st\u00f8ymessig. Det er ikke foresl\u00e5tt kompenserende tiltak for reduksjon i denne barrieren, eller for terrenginngrepet i h\u00f8ydedraget. S\u00f8ker begrunner at idrettshallens plassering i forhold til bybanestopp og n\u00e6rhet til Lagunen kj\u00f8pesenter, s\u00e5 er ikke tiltaket i strid med utnyttelsesgraden i KPA. Vi vil understreke at det er utnyttingsgraden i gjeldende reguleringsplan som er den rettslige utnyttingsgraden vi har \u00e5 forholde oss til, og derfor ikke kan vektlegge at tiltaket ikke er i strid med utnyttelsesgrad i KPA. Vi vurderer at hensynene bak byggegrensen i plankartet blir vesentlig tilsidesatt. N\u00e5r det gjelder utnyttingsgrad vist i plankart, s\u00e5 er denne satt til 50 % BRA. Oms\u00f8kt tiltak har en utnyttingsgrad p\u00e5 56.1 %, og gir et st\u00f8rre bygningsvolum p\u00e5 eiendommen enn hva som er tillatt. Overskridelsen av utnyttingsgrad g\u00e5r ogs\u00e5 p\u00e5 bekostning av uteoppholdsareal og nedbygging av gr\u00f8ntareal, uten at det er gjort rede for kvaliteten p\u00e5 resterende uteoppholdsareal. S\u00f8ker viser til at dersom eksisterende gymsal rives, s\u00e5 vil det oms\u00f8kte tiltaket ikke komme i konflikt med utnyttingsgrad. Vi kan ikke legge til grunn at eksisterende gymsal \u00f8nskes revet av tiltakshaver, og m\u00e5 derfor g\u00e5 ut ifra den eksisterende og oms\u00f8kte bygningsmassen p\u00e5 eiendommen. S\u00f8ker viser til at det er en beskjeden overskridelse, og at det ikke er mulig \u00e5 realisere tiltaket uten at dispensasjon innvilges. Vi vurderer at hensynene bak utnyttingsgraden i plankartet blir vesentlig tilsidesett. V\u00e5r vurdering av hensynene som er angitt i loven: Lovens form\u00e5lsbestemmelse angir at loven skal fremme b\u00e6rekraftig utvikling til det beste for den enkelte, samfunnet og fremtidig generasjoner. Langsiktige l\u00f8sninger skal vektlegges, og konsekvenser for milj\u00f8 og samfunn skal beskrives. Prinsippet om universell utforming, hensynet til barn og unges oppvekstvilk\u00e5r, samt estetisk utforming av omgivelsene, er ogs\u00e5 fremhevet i bestemmelsen. Det samme er viktigheten av Saksnummer BYGG-2023/16739 Side 8 av 13 at man sikrer \u00e5penhet, forutsigbarhet og medvirkning for alle ber\u00f8rte interesser og myndigheter. Et dispensasjonsvedtak vil ikke ivareta hensynene til \u00e5penhet, forutsigbarhet og medvirkning i like stor grad som en planprosess. Videre vil et dispensasjonsvedtak sjelden fremme hensynet til langsiktige l\u00f8sninger. I motsetning til planprosesser, vurderes det enkelte dispensasjonssak isolert, uten at omr\u00e5det ses i en st\u00f8rre sammenheng. Loven krever derfor at kommunen ogs\u00e5 vurderer s\u00e6rskilt om dette er hensyn som blir vesentlig tilsidesatt i den enkelte dispensasjonssaken. Idrettshallen vil ha en samfunnsnyttig funksjon, spesielt for barn og unge. Det faktum at hallen ogs\u00e5 skal ha et konkret form\u00e5l med tilbud for ut\u00f8velse av sport for handicappede, er veldig positivt og i tr\u00e5d med hensynene som er forankret i loven form\u00e5lsbestemmelse. Likevel vil nedbygging av gr\u00f8ntarealer stride med b\u00e6rekraftighetsprinsippet i lovens form\u00e5lsbestemmelse. Gr\u00f8ntarealer skal sikre sammenhengende gr\u00f8ntdrag, som igjen skal sikre verdifulle \u00f8kologiske funksjonsomr\u00e5der for annet dyreliv. Naturomr\u00e5dene i bebygde arealer representerer det ville og det ur\u00f8rte, og kan v\u00e6re en kontrast til de menneskeskapte omgivelsene vi ellers ferdes i. Gr\u00f8ntarealer p\u00e5 skolegrunnen har stor verdi for skolebarn, hvor naturen gir tilgang p\u00e5 varierte og utfordrende bevegelsesmilj\u00f8er, sanseopplevelser og kroppslig lek. Vi ser derfor at hensynene i lovens form\u00e5lsbestemmelse m\u00e5 belyses n\u00e6rmere i en detaljreguleringsplan. Vi vurderer at vilk\u00e5ret ikke er oppfylt. Vurdering av regionale og nasjonale interesser: I de tilfeller der regionale eller statlige myndigheters saksomr\u00e5de blir direkte ber\u00f8rt av dispensasjonen, skal kommunen oversende s\u00f8knaden til aktuelle myndigheter slik at de f\u00e5r mulighet \u00e5 uttale seg f\u00f8r det fattes vedtak. Dette f\u00f8lger av pbl. \u00a7 19-1. Kommunen b\u00f8r ikke dispensere i saker der en ber\u00f8rt statlig eller regional myndighet har uttalt seg negativt til dispensasjonss\u00f8knaden. Vestland fylkeskommune som veimyndighet har i sin uttale v\u00e6rt kritisk til avkj\u00f8rselen til skolen. Veimyndighet har i brev av 29.11.2023 p\u00e5pekt at det er en lang kryssingslengde, p\u00e5 11 meter, som overstiger b\u00e5de regulert og anbefalt kryssingslengde p\u00e5 8 meter. Det er ogs\u00e5 p\u00e5pekt av renovasjonsl\u00f8sningen i avkj\u00f8rselen fra fylkesveien kan v\u00e6re trafikkfarlig, og det er uheldig at denne f\u00f8rer til man\u00f8vrering og rygging i et uoversiktlig omr\u00e5de, s\u00e5 tett p\u00e5 barnehage, skole, og gang- og sykkelvei. Veimyndighet ber om at det ved en eventuell tillatelse, settes krav til godkjent tekniske tegninger, inng\u00e5tt gjennomf\u00f8ringsavtale og opparbeidd l\u00f8sning f\u00f8r igangsettingstillatelse til tiltaket. S\u00f8ker har svart ut at det skal gj\u00f8res tiltak i anleggsperioden for \u00e5 sikre trygg ferdsel for myke trafikanter. S\u00f8ker har ikke svart ut p\u00e5 veimyndighets uttale. Vi vurderer at regionale og nasjonale interessert blir tilsidesatt. V\u00e5r vurdering av fordelene ved dispensasjon opp mot ulempene: S\u00f8ker oppgir flere fordeler ved \u00e5 dispensere fra nevnte krav, som at fordelen med \u00e5 f\u00e5 innvilget dispensasjon fra krav til detaljreguleringsplan, er at dette vil kunne unng\u00e5 en forlengelse av Saksnummer BYGG-2023/16739 Side 9 av 13 hele tiltaket. S\u00f8ker p\u00e5peker at det er ikke mulig \u00e5 realisere tiltaket uten \u00e5 f\u00e5 hver enkelt av dispensasjonene innvilget. Videre har s\u00f8ker kommentert at \u00abdet er mye kommunal bygningsmasse i Bergen kommune som er klar for \u00e5 rehabiliteres og erstattes, men kun det mest kritiske prioriteres. Ny idrettshall p\u00e5 R\u00e5 skole er p\u00e5 denne listen, og en utsettelse av en n\u00e6rst\u00e5ende og s\u00e5rt trengt byggestart vil v\u00e6re uheldig for alle involverte, og spesielt for brukerne\u00bb. Vi ser absolutt at tiltaket er positivt for skole og samfunn, men vi kan ikke vektlegge i dispensasjonsvurderingene at s\u00f8ker er for tett opp mot en frist for byggestart for \u00e5 kunne innvilge en dispensasjon, s\u00e6rlig n\u00e5r samtlige dispensasjoner tilsidesetter hensynene. Vi vil ogs\u00e5 understreke at det i pbl. \u00a7 19-2 andre ledd g\u00e5r fram at det skal vurderes om fordelene ved \u00e5 gi dispensasjon skal v\u00e6re klart st\u00f8rre enn ulempene, ikke fordelene med tiltaket i seg selv. S\u00f8ker har ikke vist til at det er en betydningsfull fordel ved \u00e5 overskride utnyttingsgrad og byggegrense i plankart, annet enn \u00e5 vise til at \u00abtiltaket ikke lar seg realiseres\u00bb uten. Vi har vanskelig for \u00e5 se at det ikke vil v\u00e6re mulig \u00e5 f\u00e5 til en idrettshall med de nevnte funksjoner, uten \u00e5 overskride utnyttingsgraden og byggegrensen, og \u00f8nsker en bedre utredning av tiltaket, og da gjennom en detaljreguleringsplan. Etter en samlet vurdering vil ikke fordelene v\u00e6re klart st\u00f8rre enn ulempene. V\u00e5r konklusjon: Vilk\u00e5rene for dispensasjon er ikke oppfylt. S\u00f8knad om dispensasjon m\u00e5 derfor avsl\u00e5s. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Heidi \u00d8yarhamn saksbehandler Glenn Kristensen seksjonsleder Dette dokumentet er godkjent elektronisk. Kopi til Etat for utbygging Postboks 7700 5020 BERGEN STATSFORVALTAREN Nj\u00f8savegen 2 6863 LEIKANGER I VESTLAND STATENS VEGVESEN Postboks 1010 2605 LILLEHAMMER Nordre \u00c5l VESTLAND Postboks 7900 5020 BERGEN FYLKESKOMMUNE K\u00e5re-Einar Kildal Fanafjellsvegen 29 5244 FANA Bymilj\u00f8etaten Bergen Serviceboks 7880 5020 BERGEN kommune Geir Evensen Trekanten 4 3580 GEILO Arild Bjordal Fanavegen 89 B 5239 R\u00c5DAL Saksnummer BYGG-2023/16739 Side 10 av 13 Carl Fredrik Paasche Fanavegen 89 B 5239 R\u00c5DAL S\u00f8fteland Martine Folger\u00f8 Fanavegen 89 A 5239 R\u00c5DAL Sandnes Ruth Elizabeth Petersen Fanavegen 81 B 5239 R\u00c5DAL Norma Leonor Fanavegen 89 A 5239 R\u00c5DAL Aagotnes Tove \u00c5revik Fanavegen 89 B 5239 R\u00c5DAL Kenneth John B\u00f8e Midtunhaugen 236 5224 NESTTUN Mohamed Haibe Wadad Fanavegen 89 A 5239 R\u00c5DAL Qarbosh Ciling Zhou Myhre Fanavegen 89 A 5239 R\u00c5DAL Torstein Zhou Myhre Fanavegen 89 A 5239 R\u00c5DAL Miriam Christine Fanavegen 83 5239 R\u00c5DAL Takvam Camilla Hatlevoll Fanavegen 89 A 5239 R\u00c5DAL Nundal Birthe Haukeland Fanavegen 89 B 5239 R\u00c5DAL P\u00e5l Harald Haukeland Fanavegen 89 B 5239 R\u00c5DAL Kate Margrethe Fanavegen 89 B 5239 R\u00c5DAL H\u00e5vardstun Sofie Sande Fanavegen 89 A 5239 R\u00c5DAL H\u00e5vard Hovstad Fanavegen 89 A 5239 R\u00c5DAL H\u00e5vard Hylen Fanavegen 89 B 5239 R\u00c5DAL Martin R\u00f8ksund Fanavegen 81 A 5239 R\u00c5DAL Jill Ingvor Garen Fanavegen 89 A 5239 R\u00c5DAL Mette Landsvik Fanavegen 87 5239 R\u00c5DAL Rasmussen \u00d8ivind Thorstensen Fanavegen 87 5239 R\u00c5DAL Malene Hatland Fanavegen 81 A 5239 R\u00c5DAL Monsen Steinar Hagenes Fanavegen 85 5239 R\u00c5DAL Benedicte H\u00e4rdig Fanavegen 87 5239 R\u00c5DAL S\u00f8reide Monica \u00c5snes Fanavegen 89 B 5239 R\u00c5DAL Saksnummer BYGG-2023/16739 Side 11 av 13 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/16739 Side 12 av 13 Saksnummer BYGG-2023/16739 Side 13 av 13 "
}