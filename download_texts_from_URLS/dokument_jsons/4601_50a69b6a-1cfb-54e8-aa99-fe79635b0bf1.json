{
  "dokument_id": "50a69b6a-1cfb-54e8-aa99-fe79635b0bf1",
  "doc_type": "case_attachment",
  "kommune": 4601,
  "tittel": "2022-05-11 Vedtak Statsforvalteren(6057801.1)",
  "url": "https://bergen.kommune.no/politikere-utvalg/api/fil/bk360/11113856/2022-05-11-Vedtak-Statsforvalteren-6057801-1-",
  "tekst": " V\u00e5r dato: V\u00e5r ref: 11.05.2022 2021/13509 Dykkar dato: Dykkar ref: SANDS ADVOKATFIRMA DA AVD BERGEN Saksbehandler, innvalgstelefon Postboks 1150 - Sentrum Karen Elin Bakke, 5557 2126 5811 BERGEN Bergen kommune gnr. 216 bnr. 24 Fagerbakken 9b nybygg bolig Vi viser til tidligere korrespondanse i saken. Vedtak Statsforvalteren i Vestland omgj\u00f8r Bergen kommunes vedtak av 14.07.2021, sak 201530678. S\u00f8knaden om igangsettingstillatelse for betong- og t\u00f8mrerarbeider avsl\u00e5s, jf. plan- og bygningsloven \u00a7 21-9. Sakens bakgrunn Vi forutsetter at partene er kjent med saksdokumentene og behandling av saken. Fullstendig sakreferat vil derfor ikke bli gitt. Vi vil likevel kort nevne f\u00f8lgende fra sakens tidligere behandling: Det ble gitt rammetillatelse til oppf\u00f8ring av enebolig p\u00e5 233 m2 BRA og oppf\u00f8ring av st\u00f8ttemur den 08.01.2016. Vedtaket ble etter klagebehandling stadfestet av Fylkesmannen i Hordaland, n\u00e5 Statsforvalteren i Vestland, den 06.01.2017. Den 03.12.2018 ble det gitt igangsettingstillatelse (IG1) for veg- og grunnarbeider. Igangsettings- tillatelsen ble p\u00e5klaget av Per Fredrik og Berit Gjesdahl, men klagen ble avvist da det ble lagt til grunn at klagerne ikke hadde rettslig klageinteresse. Avvisningsvedtaket ble stadfestet av Fylkesmannen i Vestland (n\u00e5 Statsforvalteren i Vestland) den 16.05.2019. Den 26.06.2020 ble det s\u00f8kt om igangsettingstillatelse (IG2) for betong- og t\u00f8mrerarbeider. S\u00f8knaden ble avsl\u00e5tt i vedtak av 09.07.2020. Dette ble begrunnet med at tiltaket ikke var satt i gang innen tre\u00e5rsfristen, jf. plan- og bygningsloven (pbl.) \u00a7 21-9. Avslaget ble p\u00e5klaget av tiltakshaver Marvek AS ved Arvid Knudsen den 12.08.2020. P\u00e5 bakgrunn av klagen og etterf\u00f8lgende suppleringer, herunder redegj\u00f8relse fra Advokatfirmaet Thommessen AS og beskrivelse av utf\u00f8rt arbeid av Hylland AS, ble saken vurdert p\u00e5 nytt. Avslaget ble opphevet og igangsettingstillatelsen gitt i vedtak av 14.07.2021. Vedtaket ble p\u00e5klaget av Per Fredrik Gjesdahl den 02.08.2021 p\u00e5 vegne av nabolaget. Naboene er i ettertid navngitte. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/8 Advokatfirmaet SANDS ved advokat Lars Selmar Alsaker har deretter sendt et st\u00f8tteskriv til kommunen p\u00e5 vegne av klagerne. Kommunen har lagt til grunn at naboene har rettslig klageinteresse ettersom vurderingstemaet er s\u00e6rlig knyttet til om rammetillatelsen har falt bort fordi tiltaket ikke er igangsatt innen tre\u00e5rs fristen, jf. plan- og bygningsloven \u00a7 21-9. Bergen kommune har derfor realitetsbehandlet klagen fra naboene. Kommunen har imidlertid ikke funnet grunn til \u00e5 endre vedtaket av 14.07.2021, og har sendt saken til oss for klagebehandling. Vi har i ettertid mottatt flere brev fra Advokatfirmaet Thommessen AS, samt fra SANDS Advokatfirma DA. Dette har n\u00f8dvendiggjort kontradiksjon for \u00e5 f\u00e5 opplyst saken best mulig. Vi har sendt brevene til sakens parter og Bergen kommune for uttalelse, og saksbehandlingstiden har derfor blitt tilsvarende forlenget. Vi beklager imidlertid at saksbehandlingen har trukket ut i tid utover dette. Som et ledd i saksbehandlingen har vi v\u00e6rt p\u00e5 befaring p\u00e5 tomten 09.05.2022. Per Fredrik Gjesdahl, Berit Gjesdahl, samt Marvek AS ved Arvid Knudsen m\u00f8tte p\u00e5 befaringen. Fra Statsforvalteren m\u00f8tte fagdirekt\u00f8r Anne Kjersti Sande og seniorr\u00e5dgiver Karen Elin Bakke. Illustrasjoner Hentet fra seeiendom.no Skr\u00e5foto hentet fra gulesider.no Bilder tatt av Statsforvalteren i Vestland p\u00e5 befaring 10.05.2022: Sikringsgjerdet som er satt opp p\u00e5 eiendommen Fagerbakken 9b. Side: 3/8 Sikringsgjerdet mot naboeiendommen Fagerbakken 7. Stein som er sikret. Steinen ligger utenfor sikringsgjerdet, mot Fagerbakken 7. Rettsregler \u00a7 21-9 Bortfall av tillatelse Bestemmelsens f\u00f8rste og annet ledd lyder slik: \u00abEr tiltaket ikke satt i gang senest 3 \u00e5r etter at tillatelse er gitt, faller tillatelsen bort. Det samme gjelder hvis tiltaket innstilles i mer enn 2 \u00e5r. Disse bestemmelsene gjelder tilsvarende for dispensasjon. Fristene kan ikke forlenges.\u00bb Med begrepet \u00abtillatelse\u00bb har lovgiver klargjort at tre\u00e5rsfristen ikke bare gjelder for rammetillatelser, men ogs\u00e5 for tillatelser som er gitt i ett trinn.1 Ved s\u00f8knader som er delt opp i s\u00f8knad om ramme- tillatelse og igangsettingstillatelse, jf. pbl. \u00a7 21-2 femte ledd f\u00f8rste punktum, regnes tre\u00e5rsfristen fra rammetillatelsen. 2 1 Frode Innjord \u00abPlan- og bygningsloven med kommentarer\u00bb 2010 side 650. 2 Samme referanse. Side: 4/8 N\u00e5r det gjelder klagesaker er det lagt til grunn av lovgiver og Sivilombudet at tre\u00e5rsfristen begynner \u00e5 l\u00f8pe fra endelig vedtak i klagesaken. 3 Bestemmelsens fjerde punktum fastsetter at fristene etter f\u00f8rste og andre punktum ikke kan forlenges. Ved delt s\u00f8knad, jf. pbl. \u00a7 21-2 femte ledd f\u00f8rste punktum, l\u00f8per fristen fra rammetillatelsen og p\u00e5virkes ikke av den tiden som eventuelt g\u00e5r med til utforming og behandling av s\u00f8knaden om igangsettingstillatelse, jf. Ot. prp. nr. 39 (1993-94) side 205. Her fremkommer det f\u00f8lgende i tilknytning til den tidligere bestemmelsen i pbl. 1985 \u00a7 96: \u00abDepartementet antar at det fortsatt b\u00f8r v\u00e6re slik [...] at utgangspunktet for 3-\u00e5rsfristen i \u00a7 96 er tidspunktet da rammetillatelse gis. Etter dette tidspunktet er det i det vesentlige tiltakshavers ansvar \u00e5 f\u00e5 fastlagt detaljene i saken, slik at myndighetene kan gi den endelige tillatelse, ogs\u00e5 avklaring i forhold til andre myndigheter. I den grad det tar tid, og g\u00e5r p\u00e5 3-\u00e5rsfristen, blir det tiltakshavers problem og ansvar.\u00bb Form\u00e5let med bestemmelsen om bortfall i pbl. \u00a7 21-9 f\u00f8rste ledd f\u00f8rste setning er if\u00f8lge forarbeidene4 \u00e5 sikre \"at godkjente byggearbeider kommer i gang innen rimelig tid etter at tillatelse er gitt. Dette vil for det f\u00f8rste motvirke at tiltakshavere har byggetillatelse uten konkrete planer om \u00e5 sette i gang bygging. For det andre vil eksistensen av eldre, ubenyttede tillatelser som ikke n\u00f8dvendigvis vil komme til \u00e5 bli realisert, vanskeliggj\u00f8re arealplanlegging. For det tredje vil nye offentlige bestemmelser med krav til bygningers standard eller nye planer med videre kunne bli innf\u00f8rt, uten at man kan gj\u00f8re disse gjeldende overfor allerede tillatte, men ikke igangsatte arbeider\". De samme hensynene gj\u00f8r seg gjeldende for f\u00f8rste ledd andre setning. V\u00e5r vurdering Tiltaket, dvs. oppf\u00f8ring av bolig, ble godkjent ved rammetillatelse av 08.01.2016. Vedtaket ble p\u00e5klaget, og Statsforvalteren stadfestet vedtaket om rammetillatelse i brev av 06.02.2017. Fristen for bortfall av rammetillatelser er derfor tre \u00e5r fra Statsforvalterens vedtak av 06.02.2017, dvs. 06.02.2020. Arbeidet som er utf\u00f8rt p\u00e5 tomten og kommunens vurdering av arbeidets omfang Det ble gitt igangsettingstillatelse for veg- og grunnarbeid (IG1) 03.12.2018. Det er opplyst at det er gjort f\u00f8lgende p\u00e5 eiendommen: 5 17.12.2018: Graving av masser, rengj\u00f8ring av fjell og h\u00e5ndboring for sikringsgjerde. 18.12.2018: Graving av masser, rengj\u00f8ring av fjell og h\u00e5ndboring for sikringsgjerde og gysing av bolter og stag. 18.12.2018: Usikret steinblokk ble avgravd og sikret med fjellband og bolter. 19.12.2018: Det ble trukket wire og det ble arbeidet med installasjon av sikringsgjerde. 19.12.2018: Sikringsgjerde ble montert. 3 Samme referanse. 4 Ot. prp. nr. 45 (2007-2008) 5 Vedtak av 14.07.2021 og brev fra advokat Ulleland av 06.12.2021. Side: 5/8 Det er opplyst at det er boret 16 hull for fastgysing av bolter og sikring av en stor stein. Det er foretatt grunnarbeider som avgraving av fjell i forhold til geologi og kontroll av h\u00f8yder for videre utbygging. Den 26.06.2020 ble det s\u00f8kt om igangsettingstillatelse (IG2) for deler av tiltaket; dvs. betong- og murerarbeider. Tilsynsavdelingen i Bergen kommune gjennomf\u00f8rte befaring den 08.07.2020. Det ble gitt f\u00f8lgende beskrivelse av eiendommen og arbeidet i befaringsrapport av 09.07.2020: \u00abBeskrivelse fra befaring Vi befarte eiendommen p\u00e5 oppfordring av byggesaksbehandler for \u00e5 se om det var utf\u00f8rt vei og grunnarbeid, f\u00f8r ny IG for betong og t\u00f8mrerarbeid skal vurderes. Eiendommen ble gitt IG for vei og grunnarbeider 03.12.2018. P\u00e5 befaringen ble det konstatert at arbeidene med vei og graving gitt IG den 03.12.2018 ikke er p\u00e5begynt. Eiendommen fremst\u00e5r som uber\u00f8rt, men det p\u00e5g\u00e5r arbeid med rydding av vegetasjon. Det er montert gjerde langs nedsiden av eiendommen p\u00e5 fjellskrent ned mot nabo. ... Rapport fra befaring foretatt den 08.07.20 viser at tiltak i henhold til igangsettingstillatelse datert 03.12.18 ikke er igangsatt innen fristen p\u00e5 3 \u00e5r fra 06.02.2017. Tillatelsen er dermed bortfalt. Tiltaket ikke utf\u00f8rt i henhold til tidsfrister. Jf. Plan og bygningsloven \u00a7 21-9. S\u00f8knad om igangsettingstillatelse 1G2) mottatt 26.06.20 avsl\u00e5s. ...\u00bb Kommunen avslo deretter s\u00f8knad om igangsettingstillatelse (IG2) for betong- og t\u00f8mrerarbeid i vedtak av 09.07.2020. Avslaget ble p\u00e5klaget av Marvek AS ved Arvid Knudsen den 12.08.2020. P\u00e5 bakgrunn av klagen og etterf\u00f8lgende suppleringer, herunder redegj\u00f8relse fra Advokatfirmaet Thommessen AS og beskrivelsen for utf\u00f8rt arbeid av Hylland AS, vurderte kommunen saken p\u00e5 nytt. Avslaget ble opphevet og igangsettingstillatelse for betong og murerarbeid ble gitt den 14.07.2021(IG2). Ved kommunens fornyede vedtak i saken den 14.07.2021 ble det gjort f\u00f8lgende vurdering: \u00abDet f\u00f8lger av pbl. \u00a7 21-9 f\u00f8rste ledd at er \u00abtiltaket ikke satt i gang senest 3 \u00e5r etter at tillatelsen er gitt, faller tillatelsen bort\u00bb. Det er ikke tilstrekkelig at det er s\u00f8kt om igangsettingstillatelse, da det er en forutsetning at det fysiske arbeidet m\u00e5 v\u00e6re satt i gang for \u00e5 avbryte fristen. Kun forberedende arbeider som fjerning av vegetasjon er imidlertid ikke tilstrekkelig. Dette f\u00f8lger av Pedersen mfl. i \u00abPlan- og bygningsrett, del II\u00bb kap. 6 hvor det videre st\u00e5r at \u00abdet m\u00e5 v\u00e6re utf\u00f8rt fysiske arbeider som er ledd i selve realiseringen av tiltaket.\u00bb Hva som er tilstrekkelig m\u00e5 avgj\u00f8res konkret. Det er opplyst at det er utf\u00f8rt grunn- og fjellsikringsarbeid utf\u00f8rt av Hylland AS i perioden 17-19. desember 2018. Arbeidet har best\u00e5tt i utgraving av jordmasser, borring av 16 hull i fjellet p\u00e5 tomten for fastgysing av bolter, oppf\u00f8ring av sikringsgjerde samt sikring av en st\u00f8rre steinblokk. Arbeidet er utf\u00f8rt i henhold til gitt IG1. Problemstillingen er hvorvidt arbeidet som er utf\u00f8rt samlet sett er tilstrekkelig til at tiltaket kan anses satt i gang, jf. pbl. \u00a7 21-9. Utf\u00f8rt arbeid b\u00e6rer preg av \u00e5 forberede tomten for byggearbeider og arbeidet har ikke v\u00e6rt s\u00e6rlig ressurskrevende med hensyn til tidsbruk og kostnad. Det legges imidlertid vekt p\u00e5 at n\u00e5r det er gitt IG for Side: 6/8 grunnarbeid s\u00e5 vil det v\u00e6re naturlig \u00e5 legge til grunn at utf\u00f8rte sikrings og grunnarbeider utgj\u00f8r en vesentlig del av dette og dette er lagt til grunn i ansvarsrettene knyttet til IG1. Det er satt inn et ikke ubetydelig antall sikringsbolter av ulike st\u00f8rrelse og det firma som har f\u00e5tt ansvarsretten for dette har benyttet sin kompetanse i arbeidet. I tillegg er det sikret en st\u00f8rre steinblokk. Selv om utf\u00f8rt arbeid kan beskrives som beskjedent og sannsynligvis ligger i helt nedre sikt i forhold til hva som m\u00e5 til for \u00e5 avbryte 3 \u00e5rs fristen, legges det til grunn at omfanget er tilstrekkelig til at 3 \u00e5rs fristen er avbrutt og tiltaket m\u00e5 anses v\u00e6re satt i gang.\u00bb Er tre\u00e5rsfristen i pbl. \u00a7 21-9 avbrutt fordi arbeidet er satt i gang? Tre\u00e5rsfristen fra vedtaksdato 06.02.2017 (vedtak i klagesak) avbrytes i denne saken n\u00e5r tiltaket er \u00absatt i gang\u00bb. Hvorvidt et tiltak er \u00absatt i gang\u00bb, vil bero p\u00e5 en konkret vurdering i den enkelte byggesak.6 Det avgj\u00f8rende vil v\u00e6re om det er igangsatt fysiske arbeider av et slikt omfang at det er naturlig \u00e5 betrakte arbeidet som igangsatt. De utf\u00f8rte arbeidene m\u00e5 v\u00e6re knyttet til realiseringen av selve tiltaket. Det er ikke tilstrekkelig kun \u00e5 ha igangsatt forberedende arbeider.7 I lovforarbeidene, Ot. prp. nr. 45 (2007-2008) side 83, er Ytre Follo tingretts dom av 24.09.2002 referert. I saken var det tatt ut 200 m3 l\u00f8smasse, gravd en gr\u00f8ft p\u00e5 40-45 meter, lagt og tilknyttet kabler som skulle betjene den aktuelle eiendom og en naboeiendom, og sprengt ut en gr\u00f8ft. Grunnarbeidene bel\u00f8p seg til ca. kr 100.000, noe som tilsvarte ca. fem % av tiltakets totalkostnader. Retten kom til at tiltaket var satt i gang. Vi besiktiget som nevnt eiendommen Fagerbakken 9b den 09.05.2022. Vi vurderer de fysiske tiltakene som meget beskjedne. Vegetasjon er ryddet, og det er satt opp et sikringsgjerde i fjellskrenten mot Fagerbakken 7. En st\u00f8rre stein mot Fagerbakken 7 er ogs\u00e5 sikret. P\u00e5 sp\u00f8rsm\u00e5l fra oss opplyste tiltakshaver Marvek AS ved Knudsen at hullene ble boret da sikringsgjerdet ble satt opp. Vi legger etter dette til grunn at arbeidet som er utf\u00f8rt i det vesentlige er knyttet til oppf\u00f8ring av sikringsgjerdet og sikring av steinen i tomtens yttergrense. Knudsen opplyste ogs\u00e5 om at gjerdet vil bli st\u00e5ende etter anleggsperioden. At tiltaket er permanent, er ogs\u00e5 fremholdt i brev fra Thommessen advokatfirma AS til Statsforvalteren av 06.12.2021. Det er Multiconsult som har utarbeidet ROS-analysen i forbindelse med s\u00f8knaden om rammetillatelse. I e-post av 22.01.2019 fra Frode Arnesen i Multiconsult.no til Rolf B. Moberg i Bergen kommune g\u00e5r det imidlertid fram at sikringsgjerdet ikke er prosjektert som et permanent tiltak p\u00e5 eiendommen. Det fremg\u00e5r av e-posten at det er etablert fordi utf\u00f8relsen av sikringsarbeidene p\u00e5 tomten kan medf\u00f8re nedfall av l\u00f8s stein, og at skredfare har v\u00e6rt et av hovedelementene ved behandlingen av byggesaken. N\u00e5r eiendommen er ferdig sikret, er planen at gjerdet skal fjernes. Kostnadene med \u00e5 oppf\u00f8re gjerdet er ogs\u00e5 relativt sm\u00e5 sammenlignet med de totale byggekostnadene. Fakturaen som er vedlagt brevet fra advokatfirmaet Thommessen viser at arbeidet med sikringsgjerdet bel\u00f8per seg til ca. kr 36.000,-. Vi vurderer det til \u00e5 utgj\u00f8re en sv\u00e6rt liten del av de totale byggekostnadene for oppf\u00f8ring av boligen. 6 Ot.prp. nr. 45 (2007-2008) side 76. 7 Sivilombudets sak 2020/573 \u00abKommunestyrets konstatering av at dispensasjon for utbygging av vindkraftverk i Kj\u00f8lberget ikke er bortfalt\u00bb, samt Pedersen m.fl. Plan- og bygningsrett, del II \u00ab Byggesaksbehandling, h\u00e5ndhevelse og sanksjoner\u00bb 3. utgave 2018 side 81-82. Side: 7/8 Det avgj\u00f8rende for oss i v\u00e5r vurdering har imidlertid v\u00e6rt at det samlede arbeidet synes \u00e5 v\u00e6re sv\u00e6rt beskjedent, og av forberedende og midlertidig art. Selv om sikringsgjerdet er n\u00f8dvendig for \u00e5 kunne oppf\u00f8re boligen, er det som nevnt ikke et permanent tiltak. Det b\u00e6rer preg av \u00e5 v\u00e6re arbeid av forberedende art, som ikke er tilstrekkelig for \u00e5 kunne si at tiltaket er igangsatt. Det samme m\u00e5 kunne sies om rydding/fjerning av vegetasjon. Det f\u00f8lger uttrykkelig av lovforarbeidene8 at forberedende arbeider ikke er tilstrekkelig for \u00e5 anse tiltaket for igangsatt. Tiltakshaver har som nevnt opplyst at gjerdet ikke skal fjernes. Vi vil f\u00f8ye til at uansett om gjerdet er permanent eller ikke, er det utf\u00f8rte arbeidet s\u00e5 beskjedent at arbeidet ikke er \u00e5 anse som igangsatt. Oppsummering Vi vurderer det etter dette slik at tiltaket ikke er p\u00e5begynt i et slikt omfang at tre\u00e5rsfristen i pbl. \u00a7 21- 9 er avbrutt. S\u00f8knaden om igangsettingstillatelse for betong- og t\u00f8mrerarbeider m\u00e5 derfor avsl\u00e5s, fordi tiltaket ikke er igangsatt f\u00f8r tillatelsen er bortfalt. Vi omgj\u00f8r derfor igangsettingstillatelsen for betong- og t\u00f8mrerarbeid (IG2) til et avslag. Vedtaket v\u00e5rt er endelig og kan ikke p\u00e5klages videre. Virkningen av at tre\u00e5rsfristen er oversittet, er at det m\u00e5 s\u00f8kes p\u00e5 nytt om rammetillatelse. I O.J Pedersen del 2 \u00abByggesaksbehandling, h\u00e5ndhevelse og sanksjoner\u00bb st\u00e5r det p\u00e5 side 82, sitat: \u00abI prinsippet st\u00e5r bygningsmyndighetene helt fritt i sin vurdering av den nye s\u00f8knaden. Det er s\u00e5ledes ikke tale om \u00e5 omgj\u00f8re den tidligere gitte tillatelse. Det inneb\u00e6rer at bygningsmyndighetene, innenfor plan- og bygningslovens rammer, m\u00e5 kunne foreta en helt ny selvstendig avveining av de hensyn som gj\u00f8r seg gjeldende. Men de m\u00e5 ta hensyn til den tidligere avgj\u00f8relse i den forstand at det m\u00e5 kreves en saklig begrunnelse for at det som tidligere var innvilget, n\u00e5 blir avsl\u00e5tt.\u00bb Klagen har f\u00f8rt frem. Sakskostnadene kan derfor kreves dekket i medhold av fvl. \u00a7 36. S\u00f8knad om dekning av sakskostnader sendes Statsforvalteren inne tre uker fra dere mottar vedtaket. Med hilsen Anne Kristin Kayser Eitungjerde Anne Kjersti Sande seksjonsleder fagdirekt\u00f8r Dokumentet er elektronisk godkjent Kopi til: Lippay Lind Lavie E V Fagerbakken 5 5101 Eidsv\u00e5gneset Maria Kirkeeide Ravn\u00e5 Fagerbakken 11 5101 EIDSV\u00c5GNESET BERGEN KOMMUNE Postboks 7700 5020 BERGEN MARVEK AS Salhusvegen 55 5131 NYBORG Benedicte Kahrs Fagerbakken 12 5101 EIDSV\u00c5GNESET Erik Kirkeeide Ravn\u00e5 Fagerbakken 11 5101 EIDSV\u00c5GNESET EN TIL EN ARKITEKTER AS Vaskerelven 8 5014 BERGEN Tor Ivar Anthony Tysse Fagerbakken 9 5101 Eidsv\u00e5gneset Alex C Kragh Toft Fagerbakken 7 5101 Eidsv\u00e5gneset Ingrid Kragh Toft Fagerbakken 7 5101 Eidsv\u00e5gneset 8 Ot. prp. nr. 45 (2007-2008) side 83. Side: 8/8 Per Fredrik Gjesdahl Abels Gate 3 5005 Bergen Berit Gjesdahl Abels Gate 3 5005 BERGEN Jan Thomas Monclair Fagerbakken 5 5101 Eidsv\u00e5gneset "
}