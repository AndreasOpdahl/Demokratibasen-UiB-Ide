{
  "dokument_id": "4f0a3273-163b-5d4a-8248-c0b9ab8c8a00",
  "doc_type": "case_attachment",
  "kommune": 4601,
  "tittel": "Vedlegg 1. Lovkrav og dagens organisering av Etat for spesialpedagogiske tjenester",
  "url": "https://bergen.kommune.no/politikere-utvalg/api/fil/bk360/12618210/Vedlegg-1-Lovkrav-og-dagens-organisering-av-Etat-for-spesialpedagogiske-tjenester",
  "tekst": " V\u00e5r referanse: 2025/03739-5 Dato: 9. mai 2025 Vedlegg 1: Lovkrav og dagens organisering av Etat for spesialpedagogiske tjenester Lovkrav Barnehage Etter barnehageloven \u00a731 har alle barn under oppl\u00e6ringspliktig alder rett til spesialpedagogisk hjelp dersom de har s\u00e6rlig behov for dette, uavhengig om barnet g\u00e5r i barnehage eller ikke. Hensikten med spesialpedagogisk hjelp er \u00e5 gi barnet tidlig hjelp og st\u00f8tte, slik at barnet kan l\u00e6re og utvikle seg. Spesialpedagogisk hjelp i barnehagene kan v\u00e6re st\u00f8tte til spr\u00e5klig, sosial eller motorisk utvikling. Det er kommunens pedagogisk-psykologiske tjeneste (PPT) som er sakkyndig instans og som skal vurdere om det konkrete barnets behov er mer omfattende enn behovet andre barn p\u00e5 samme alder har, og om behovet kan avhjelpes innenfor det ordin\u00e6re barnehagetilbudet. PPT skal utforme den lovp\u00e5lagte sakkyndige vurderingen, mens kommunen skal oppfylle retten til spesialpedagogisk hjelp for barn bosatt i kommunen. Dette gjelder b\u00e5de om barnet g\u00e5r i privat eller kommunal barnehage, og n\u00e5r barnet ikke g\u00e5r i barnehage. Trenger barnet transport for \u00e5 motta spesialpedagogisk hjelp, s\u00e5 har barnet rett p\u00e5 dette. Barnehagebarn med nedsatt funksjonsevne har etter barnehageloven \u00a7 37 rett til et egnet individuelt tilrettelagt barnehagetilbud. Hensikten med bestemmelsen er \u00e5 bygge ned barrierer, slik at barn med nedsatt funksjonsevne kan delta i barnehagetilbudet p\u00e5 lik linje som funksjonsfriske barn. Kommunen har her plikt til \u00e5 sette i stand aktuell barnehage til \u00e5 gi et tilrettelagt tilbud for det barnet eller de barna det gjelder. Eksempler p\u00e5 tilrettelegging er n\u00f8dvendig utstyr i barnehagen, st\u00f8tte til bygningsmessige tilpasninger, st\u00f8tte til ekstra bemanning eller andre tiltak. Det er ikke krav om sakkyndig vurdering fra PPT for vedtak etter \u00a7 37. Barnehagebarn har ogs\u00e5 rett p\u00e5 tegnspr\u00e5koppl\u00e6ring hvis de har tegnspr\u00e5k som f\u00f8rstespr\u00e5k eller trenger det p\u00e5 grunn av sakkyndig vurdering (bhl. \u00a7 38), og rett til \u00e5 bruke alternativ og supplerende kommunikasjon (ASK) etter bhl. \u00a7 39. N\u00e5r det gjelder antall vedtak har man sett en \u00f8kning i antall vedtak etter \u00a7\u00a7 31 og 37, b\u00e5de p\u00e5 landsbasis og i Bergen kommune de siste 10 \u00e5rene. Med unntak av 2021 og 2022 har Bergen kommune ligget under landsgjennomsnittet n\u00e5r det gjelder barn med vedtak om spesialpedagogisk hjelp. Utvikling i antall vedtak om spesialpedagogisk hjelp i Bergen kommune (bhl. \u00a7\u00a7 31 og 37 samlet) 600 550 550 522 490 500 409 417 379 383 380 400 350 339 320 312 316 299 300 277 264 246 240 238 226 200 206 200 170 143 151 145 133 140 113 100 - 2014 2015 2016 2017 2018 2019 2020 2021 2022 2023 Antall bhg.barn med vedtak om spesialpedagogisk hjelp (uavhengig av eierform) Antall bhg.barn med vedtak om spesialpedagogisk hjelp (kommunal) Antall bhg.barn med vedtak om spesialpedagogisk hjelp (Ikke-kommunal) Skole Ny oppl\u00e6ringslov tr\u00e5dte i kraft 1. august 2024. Etter tidligere oppl\u00e6ringslov var det krav om sakkyndig vurdering f\u00f8r kommunen kunne gj\u00f8re et vedtak om spesialundervisning, mens lovgiver n\u00e5 har delt retten til spesialundervisning i tre, individuelle rettigheter; retten til personlig assistanse (oppl. \u00a711-4), retten til fysisk tilrettelegging og tekniske hjelpemidler (oppl. \u00a7 11-5), og retten til individuelt tilrettelagt oppl\u00e6ring (oppl. \u00a7 11-6). Retten til individuell tilrettelegging gjelder ogs\u00e5 for elever i private skoler regulert av privatskoleloven. Retten til personlig assistanse er en videref\u00f8ring av retten elever hadde etter tidligere oppl\u00e6ringslov. Retten inneb\u00e6rer at barn som har behov for personlig assistanse for \u00e5 delta i den ordin\u00e6re oppl\u00e6ringen og f\u00e5 tilfredsstillende utbytte, har rett p\u00e5 en slik hjelp. Assistansen kan variere i omfang og oppgaver, og eksempler p\u00e5 oppgaver er \u00e5 hjelpe til med \u00e5 f\u00f8lge undervisningen, sosiale aktiviteter i friminuttet, kommunikasjon, b\u00e6ring av sekk og utstyr, m\u00e5ltider og toalettbes\u00f8k for \u00e5 nevne noen. Personlig assistanse kan gis av personer som ikke er ansatt som l\u00e6rere, og hjelpen skal ikke v\u00e6re knyttet til oppl\u00e6ringsm\u00e5l. Retten til fysisk tilrettelegging og tekniske hjelpemidler gir eleven rett p\u00e5 tekniske hjelpemidler, inventar, teknisk utstyr, programvare og oppl\u00e6ring i bruken av disse for \u00e5 sikre at de f\u00e5r et tilfredsstillende utbytte av oppl\u00e6ringen. Kommunen har ansvaret for \u00e5 stille de hjelpemidlene og det utstyret barnet har behov for til disposisjon. Oppl\u00e6ringsloven 11-5 gir Side 2 av 10 ogs\u00e5 elever som er blinde eller sterkt svaksynte, rett p\u00e5 oppl\u00e6ring i hvordan de skal navigere til og fra skolen, navigere p\u00e5 skolen, og navigere i sitt eget n\u00e6rmilj\u00f8. Retten til individuelt tilrettelagt oppl\u00e6ring (ITO) er det vi kjenner fra tidligere oppl\u00e6ringslov som \u00abspesialundervisning\u00bb. Loven gir alle barn som ikke har tilfredsstillende utbytte av den ordin\u00e6re undervisningen rett p\u00e5 individuell tilrettelagt oppl\u00e6ring. Individuelt tilrettelagt oppl\u00e6ring kan gis for noen timer i uken, for enkelte fag eller for en kort periode. Individuelt tilrettelagt oppl\u00e6ring kan ogs\u00e5 gis for st\u00f8rre deler, eller hele, oppl\u00e6ringen til enkeltbarn som ikke har tilfredsstillende utbytte av oppl\u00e6ringen. Det er bare krav om sakkyndig vurdering n\u00e5r rektor skal gj\u00f8re vedtak om individuelt tilrettelagt oppl\u00e6ring; rektor kan i dag gj\u00f8re vedtak om personlig assistent, fysisk tilrettelegging eller tekniske hjelpemidler uten en sakkyndig vurdering fra PPT1. Dersom eleven ogs\u00e5 har rett til individuelt tilrettelagt oppl\u00e6ring, m\u00e5 den sakkyndige vurderingen se helhetlig p\u00e5 elevens behov og vurdere om det ogs\u00e5 skal v\u00e6re behov for vedtak om personlig assistanse. N\u00e5r det gjelder antall vedtak om spesialundervisning/individuell tilrettelegging de siste 10 \u00e5rene, er det en nedgang i antall vedtak om spesialundervisning fra skole\u00e5ret 2014/2015 til skole\u00e5ret 2020/2021. Dette gjelder b\u00e5de i Bergen kommune, og nasjonalt. Deretter steg tallet igjen, og i februar 2025 hadde Bergen kommune 1 971 vedtak om individuelt tilrettelagt oppl\u00e6ring2 s\u00e5 langt i innev\u00e6rende skole\u00e5r. Samtidig har Bergen et lavere antall elever som har vedtak om spesialundervisning/ITO enn nasjonalt3. 1 Rektor m\u00e5 fremdeles sikre at saken er s\u00e5 godt opplyst som mulig, jf. forvaltningsloven \u00a7 17 2 Tallene for skole\u00e5ret 2024/2025 tar for seg vedtak om personlig assistanse, om fysisk tilrettelegging, om tekniske hjelpemiddel, og om individuelt tilrettelagt oppl\u00e6ring etter oppl\u00e6ringslovens kap. 11 3 Gjennomsnittet de siste 10 \u00e5rene viser at 6,1% av barn i skolepliktig alder i Bergen kommune har vedtak om spesialundervisning/ITO, mens nasjonalt er gjennomsnittet 7,9% Side 3 av 10 Prosentandel av elever med vedtak om spesialundervisning i skole 11% 10% 9% 8% 7% 6% 5% 4% 3% 2% 1% 0% 20 20 20 20 20 20 20 20 20 20 20 14 15 16 17 18 19 20 21 22 23 24 /2 /2 /2 /2 /2 /2 /2 /2 /2 /2 /2 01 01 01 01 01 02 02 02 02 02 02 5 6 7 8 9 0 1 2 3 4 5 Private skoler i Bergen Kommunale skoler i Bergen Bergen kommune totalt Nasjonalt Dagens organisering/modell for spesialpedagogisk hjelp og spesialundervisning/individuelt tilrettelagt oppl\u00e6ring I dagens barnehage- og oppl\u00e6ringslov er m\u00e5lsettingen at barnet skal f\u00e5 hjelp innenfor det ordin\u00e6re barnehage- eller skoletilbudet. Ansatte i barnehager og skole er trent til \u00e5 vurdere og observere barn og samspillet dem imellom, og arbeider for \u00e5 sikre at alle barn er en naturlig del av barnehagens og skolens fellesskap, uavhengig av funksjonsevne, spr\u00e5k, etnisitet, livssyn, kultur og sosial bakgrunn. Noen barn har samtidig behov for ekstra hjelp og st\u00f8tte, slik at man kan sikre at barna f\u00e5r den faglige oppf\u00f8lging og utvikling de trenger. Det kommunale st\u00f8ttesystemet er i dag organisert i Etat for spesialpedagogiske tjenester. Etaten har direkte ansvar for gjennomf\u00f8ring av den spesialpedagogiske hjelpen for barn i barnehage, mens utvikling og gjennomf\u00f8ring av individuell tilrettelegging i kommunale skoler ligger til den enkelte skole. Etat for spesialpedagogiske tjenester Etat for spesialpedagogiske tjenester ble etablert i dav\u00e6rende Byr\u00e5dsavdeling for barnehage, skole og idrett i 2018 (sak 1262/18). F\u00f8r dette hadde Seksjon spesialpedagogisk tjeneste i Fagavdeling barnehage og skole ansvaret for det spesialpedagogiske st\u00f8ttesystemet i Bergen kommune. Etat for spesialpedagogiske tjenester har p\u00e5 niv\u00e5 2 i dag ansvaret for \u00e5: \u2022 Fatte vedtak om spesialpedagogisk hjelp i barnehagen \u2022 Fatte vedtak om individuelt tilrettelagt barnehagetilbud Side 4 av 10 \u2022 Fatte vedtak om rett til oppl\u00e6ring i og p\u00e5 tegnspr\u00e5k i skole (i dag lagt til Nattland skole) og rett til tegnspr\u00e5koppl\u00e6ring i barnehage \u2022 Fatte vedtak om individuell tilrettelegging for elever p\u00e5 privatskoler som ikke har f\u00e5tt delegert vedtaksmyndighet4, samt for elever p\u00e5 privatskoler utenfor Bergen kommune \u2022 F\u00f8lge opp alle privatskoler i Bergen kommune knyttet til individuell tilrettelegging \u2022 Behandle klager p\u00e5 vedtak om individuell tilrettelegging i private skoler \u2022 Inng\u00e5 \u00f8konomiske avtaler med andre kommuner der barn og elever g\u00e5r i barnehage eller skole utenfor sin bostedskommune (f.eks. ved fosterhjemsplassering) \u2022 Fordele skoleplasser p\u00e5: o Forsterkede avdelinger p\u00e5 kommunale skoler o Tveiter\u00e5s skole o BKL avd. Alrekstad skole \u2022 F\u00f8lge opp kompetansel\u00f8ftet for spesialpedagogikk og inkluderende praksis \u2022 Fatte vedtak om skyss for barnehagebarn som trenger dette for \u00e5 f\u00e5 spesialpedagogisk hjelp (bhl. \u00a7 36) \u2022 Fordele toppressurs til kommunale skoler p\u00e5 vegne av Etat for skole \u2022 Fasilitere nettverk for avdelingsledere for forsterkede avdelinger I tillegg har Etat for spesialpedagogiske tjenester ansvaret for drift av 7 resultatenheter5: \u2022 PPS Nord \u2022 PPS S\u00f8r \u2022 PPS Vest \u2022 PPS Sentrum \u2022 Bergen kompetansesenter for l\u00e6ringsmilj\u00f8 \u2022 Tveiter\u00e5s skole \u2022 Syns- og audiopedagogisk tjeneste (SAPT) Etaten gir stab/st\u00f8tte-funksjoner for egen etat og underliggende enheter. De rapporterer p\u00e5 vegne av sine enheter til byr\u00e5dsavdelingen og konsernomr\u00e5der innenfor personvern og informasjonssikkerhet, HR og HMS, og hjelper til med \u00e5 utarbeide svar p\u00e5 politiske sp\u00f8rsm\u00e5l eller bestillinger. Pedagogisk-psykologisk senter (PPS) Psykologisk-pedagogisk senter er Bergen kommunes m\u00e5te \u00e5 organisere PPT og det ut\u00f8vende spesialpedagogiske tilbudet til barnehagebarn. I sak 1472/06 vedtok byr\u00e5det \u00e5 videref\u00f8re PP-tjenesten i Bergen kommune som en bydelsvis tjeneste. Bergen bystyre vedtok samme \u00e5r i sak 310/06 \u00aborganisering av \u2018spesialtiltak barnehage\u2019\u00bb, at hjelpetjenesten for f\u00f8rskolebarn/barnehagebarn skulle organiseres i bydelvise fagsentre, underlagt PPT. Fagsentrene kom i drift h\u00f8sten 2007. I sak 212/14 \u00abSammen for kvalitet - Spesialpedagogisk plan 2014 \u2013 2024\u00bb vedtok bystyret at fagsentrenes organisatoriske tilknytning til PP-tjenesten m\u00e5tte beholdes og antall sentre videref\u00f8res. Bystyret vedtok i samme sak, p\u00e5 bakgrunn av habilitetssp\u00f8rsm\u00e5l, at det skulle 4 Skoler som i dag har delegert vedtaksmyndighet til \u00e5 gj\u00f8re vedtak etter privatskoleloven \u00a7 3-6 er St. Paul, M\u00f8llebakken skole, Montessoriskolen i Bergen, Rudolf Steinerskolen, Steinerskolen p\u00e5 Skjold, Danielsen og Bergen kristne grunnskole 5 \u00abDen vanligste forst\u00e5elsen av begrepet [resultatenhet] er at den enkelte enhet eller virksomhet har f\u00e5tt delegert betydelige fullmakter innenfor et klart ansvars- eller resultatomr\u00e5de.\u00bb. Hentet fra \u00abFlat struktur og resultatenheter - Om utfordringer og strategier for kommunal ledelse\u00bb, kommentarutgave datert 07.11.11 Side 5 av 10 ansettes en leder over PPT-leder, som b\u00e5de leder av fagsenteret og PPT-leder skulle rapportere til. I dag eksisterer det fire PPS-kontorer i Bergen kommune; alle har en PPT-avdeling og to fagsenter-avdelinger. Pedagogisk-psykologisk tjeneste (PPT) Pedagogisk-psykologisk tjeneste skal hjelpe barnehager og skoler i det forebyggende arbeidet for \u00e5 gi et inkluderende barnehage- og oppl\u00e6ringstilbud for barn med s\u00e6rlig behov. PPT bist\u00e5r ogs\u00e5 barnehager og skoler med kompetanse- og organisasjonsutvikling. I tillegg har PPT etter barnehageloven, oppl\u00e6ringsloven og privatskoleloven s\u00e6rskilt ansvar for \u00e5 skrive sakkyndige vurderinger av barn og elevers s\u00e6rlige behov. I dag har Bergen kommune 4 PPT-avdelinger; ett for hvert byomr\u00e5de6. I tillegg drifter alle PPT-kontorene byomfattende tjenester; PPT sentrum drifter et PP-team for voksne med rett til forbedrende oppl\u00e6ring (oppl. kap. 18), PPT s\u00f8r drifter et frav\u00e6rsteam, PPT nord drifter et autismeteam, og PPT vest drifter et team med logopeder som gir tjenester til skoler i Bergen. Pedagogisk fagsenter Fagsentrene i Bergen kommune har ansvaret for \u00e5 gi spesialpedagogisk hjelp i barnehager. De har ansvaret for \u00e5 gi hjelpen til barn i private og kommunale barnehager, samt barn som ikke g\u00e5r i barnehagen. De ansatte i fagsentrene jobber med barn som har s\u00e6rskilte tilretteleggingsbehov knyttet til utvikling, l\u00e6ring eller atferd. Kort sagt er fagsentrenes rolle \u00e5 s\u00f8rge for at barn med s\u00e6rskilte tilretteleggingsbehov f\u00e5r den st\u00f8tten de trenger for \u00e5 trives og utvikle seg i barnehagen. Fagsentrene har ogs\u00e5 ansvaret for \u00e5 utforme vedtak7 om spesialpedagogisk hjelp (bhl. \u00a7 31), basert p\u00e5 den sakkyndige vurderingen til PPT, og individuelt tilrettelagt barnehagetilbud (bhl. \u00a7 37), Bergen kompetansesenter for l\u00e6ringsmilj\u00f8 I sak 1091/12 i 2012 vedtok byr\u00e5det \u00e5 opprette Kompetansesenter for barn og unge med samhandlingsvansker (det vi i dag kaller Bergen kompetansesenter for l\u00e6ringsmilj\u00f8, BKL). Bakgrunnen for vedtaket var at byr\u00e5det s\u00e5 behov for et milj\u00f8 som har kompetanse p\u00e5 analyse og veiledning for \u00e5 f\u00e5 p\u00e5 plass de n\u00f8dvendige strukturer og systemer som skal til for \u00e5 utvikle et inkluderende l\u00e6ringsmilj\u00f8 for alle, og forebygge l\u00e6rehemmende adferd i skolen. Form\u00e5let til Bergen kompetansesenter for l\u00e6ringsmilj\u00f8 er i saken fra 2012 beskrevet som \u00e5 koordinere, st\u00f8tte og utvikle gode systemer og arbeidsmodeller rundt de ulike tiltakene som sentret skal ha ansvaret for. Siden de fleste systemrettede arbeidsoppgavene senteret fikk, formelt tilh\u00f8rte PPT, forutsatte saken at det ble utviklet et tett og forpliktende samarbeid mellom kompetansesenteret og PP-tjenesten. PPT m\u00e5tte ogs\u00e5 ha en sentral rolle i etableringen og utviklingen av kompetansesenteret. Det var ogs\u00e5 viktig \u00e5 sikre strukturerte, tverrfaglig team, og det m\u00e5tte formaliseres et samarbeid med Etat for barn og familie. Bergen kompetansesenter for l\u00e6ringsmilj\u00f8 er organisert i tre avdelinger: Utadrettet avdeling, Alrekstad skole og Alternativ arena. 6 Bergen kommune har ofte organisert to og to bydeler i et byomr\u00e5de n\u00e5r vi leverer tjenester til innbyggere. F.eks. har PPT Nord ansvaret for b\u00e5de Arna og \u00c5sane bydeler, mens PPT S\u00f8r har ansvaret for Fana og Ytrebygda bydeler. 7 Selve fullmakten til \u00e5 innvilge eller avsl\u00e5 s\u00f8knad etter bhl. \u00a7\u00a731 og 37 ligger til etatsdirekt\u00f8r i Etat for spesialpedagogiske tjenester Side 6 av 10 Utadrettet avdeling Utadrettet avdeling bist\u00e5r kommunale og private skoler i Bergen kommune med kompetanseutvikling og veiledning. Det kan v\u00e6re rettet mot enkeltelever eller mot l\u00e6ringsmilj\u00f8et i klassen, trinnet eller p\u00e5 skolen. Utadrettet avdeling er delt inn i 4 team: \u2022 Team Skyfritt st\u00f8tter barnehager og skoler i arbeidet med forebygging, veiledning, kompetanseheving og beredskap i mobbesaker. Teamet bist\u00e5r i saker p\u00e5 b\u00e5de individ-, trinn- og skoleniv\u00e5. \u2022 Team samspill bist\u00e5r skoler n\u00e5r enkeltelevers atferd utfordrer, s\u00e6rlig knyttet opp mot kommunens arbeid med forebygging av vold og trusler. Teamet bist\u00e5r b\u00e5de i enkeltsaker og med veiledning/kurs. \u2022 Team skolefrav\u00e6r bist\u00e5r skoler i arbeid med elever som har stort skolefrav\u00e6r med bakgrunn i ulike samspillsvansker. Teamet bist\u00e5r p\u00e5 b\u00e5de individ- og systemniv\u00e5, med m\u00e5l om \u00e5 redusere ufrivillig skolefrav\u00e6r. \u2022 Team l\u00e6ringsmilj\u00f8 bist\u00e5r skoler i komplekse systemsaker p\u00e5 klasse- eller trinniv\u00e5, der de voksne har behov for bistand for \u00e5 h\u00e5ndtere det generelle l\u00e6ringsmilj\u00f8et med elementer som utenforskap, rus, kriminalitet, vold og trusler. BKL avd. Alrekstad skole Alrekstad skole er en avdeling under Bergen kompetansesenter for L\u00e6ringsmilj\u00f8 (BKL). Skolen f\u00f8lger de ordin\u00e6re l\u00e6replanene med de avvikene som er n\u00f8dvendig for at eleven skal f\u00e5 et forsvarlig skoletilbud, basert p\u00e5 sakkyndig vurdering og elevens individuelle oppl\u00e6ringsplan (IOP). Undervisningen foreg\u00e5r i sm\u00e5 grupper, og det blir lagt stor vekt p\u00e5 praktisk tiln\u00e6rming i fagene. Elevene f\u00e5r et ordin\u00e6rt vitnem\u00e5l etter 10. trinn. Skolen tar imot elever med store samspillsvansker. Disse vanskene kan gi utslag i utfordringer knyttet til for eksempel rus, kriminalitet og/eller utagerende atferd, mens det for andre gir psykisk uhelse og et omfattende, ufrivillig skolefrav\u00e6r. Dette medf\u00f8rer at elevgruppen p\u00e5 Alrekstad er sv\u00e6rt sammensatt. For \u00e5 f\u00e5 plass p\u00e5 Alrekstad skole m\u00e5 det foreligge en sakkyndig vurdering som tilr\u00e5r ITO i alle fag og timer. Skolens personale best\u00e5r av spesialpedagoger og milj\u00f8personale med stor helse- og sosialfaglig kompetanse. BKL har ogs\u00e5 egen musikkterapeut. Skolen har et ettermiddagstilbud. Dette best\u00e5r av et milj\u00f8team, som driver ulike former for hjelp og st\u00f8tte til elevene etter skoletid8. Alternativ arena Alternativ arena er et spesialpedagogisk tilbud til elever som av ulike \u00e5rsaker strever med \u00e5 mestre full uke i ordin\u00e6rt oppl\u00e6ringstilbud. M\u00e5lgruppen er elever p\u00e5 5. \u2013 10. trinn, og tilbudet gis \u00e9n fast dag i uken i tiden eleven har plass p\u00e5 alternativ oppl\u00e6ringsarena. Det er elevens skole som s\u00f8ker om skoleplass p\u00e5 alternativ arena, p\u00e5 bakgrunn av sakkyndig vurdering fra PPT, vedtak om individuelt tilrettelagt oppl\u00e6ring (ITO) og elevens individuelle oppl\u00e6ringsplan (IOP). Den skolen eleven normalt tilh\u00f8rer til har ansvaret for undervisningen eleven f\u00e5r p\u00e5 alternativ oppl\u00e6ringsarena. BKL har i dag tre ulike oppl\u00e6ringsarenaer som tar imot elever fra hele Bergen kommune: \u2022 Alv\u00f8en (Alv\u00f8en arbeidstrening og Mellomtrinnet i Alv\u00f8en) \u2022 Sandviken Maritime arena \u2022 Posidriv p\u00e5 Michelsens plass i Tellevik 8 Dette f\u00f8lger av vedtakspunkt 3 i sak 290/10 \u00abVurdering og evaluering av internatet ved Alrekstad skole\u00bb Side 7 av 10 I tillegg drifter Alternativ arena \u00abprosjekt poolen\u00bb og \u00abTeam Broen\u00bb. \u00abProsjekt Poolen\u00bb er team som ivaretar oppl\u00e6ring for elever fra andre kommuner som bor p\u00e5 barnevernsinstitusjon i Bergen. Vestland fylkeskommune har b\u00e5de det finansielle ansvaret og oppl\u00e6ringsansvar for disse elevene, og finansierer stillinger ved BKL for \u00e5 sikre kvalifisert oppf\u00f8lging av s\u00e5rbare ungdommer. Oppl\u00e6ringsansvaret for disse eleven er fylkeskommunalt9. \u00abTeam Broen\u00bb arbeider med forebyggende av s\u00e5rbare overganger, og fokuserer spesielt p\u00e5 overgangen fra barnehage til 1. klasse. M\u00e5let er \u00e5 finne beste praksis som sikrer en universell og inkluderende begynneroppl\u00e6ring fra barnehage til skole i Bergen kommune. Tveiter\u00e5s skole Tveiter\u00e5s skole er kommunes eneste forsterkede skole for elever med store og sammensatte behov. Skolen ble overf\u00f8rt fra staten til Bergen kommune i 1977 og er en kombinert barne- og ungdomsskole for elever, som p\u00e5 grunn av store l\u00e6revansker og/eller utviklingshemming, har behov for et s\u00e6rskilt tilrettelagt undervisningstilbud som ikke kan gis p\u00e5 n\u00e6rskolen eller i skole med forsterket avdeling. Det gamle skolebygget til Tveiter\u00e5s skole ble revet i 2020 og erstattet av et nytt skolebygg. Bygget ble ferdigstilt til skole\u00e5ret 2023/2024, og skolen ble offisielt \u00e5pnet 1. september 2023. Skolen har i dag 42 elever. Syns- og audiopedagogisk tjeneste (SAPT) Syns- og audiopedagogisk tjeneste (SAPT) er et interkommunalt oppgavefellesskap som gir konsultasjon, r\u00e5d og tjenester p\u00e5 syns- og h\u00f8rselsfeltet til innbyggerne i kommuner og fylkeskommuner som deltar i det kommunale oppgavefellesskapet. I tillegg bist\u00e5r SAPT medlemskommunene i \u00e5 oppfylle kravene i barnehagelov, oppl\u00e6ringslov og lov om folketrygd. SAPT er en tilleggstjeneste. Tjenesten skal bidra til \u00e5 sikre at kommunene og fylkeskommunen har tjenestetilbud p\u00e5 omr\u00e5der der disse ikke har tilstrekkelig faglig kompetanse p\u00e5 feltet. SAPT skal kartlegge, gi informasjon, r\u00e5d og veiledning til brukere, foresatte og nettverk innen syn og h\u00f8rsel. Dette kan gis i hjemmet, i barnehage og skole/oppl\u00e6ringssted eller p\u00e5 andre aktuelle arenaer, i form av pedagogiske, praktiske og tekniske tiltak. Fra januar 2013 har det v\u00e6rt nedfelt i samarbeidsavtalen for SAPT at barn og unge skal prioriteres. I forbindelse med vurdering av organisering av det spesialpedagogiske tilbudet i Bergen kommune, har byr\u00e5det besluttet \u00e5 avvente med \u00e5 vurdere SAPT. Det vil komme en egen sak om SAPT h\u00f8sten 2025. Barnehage/fagsenter Dagens organisering av det spesialpedagogiske tilbudet i barnehager Ansvar for det spesialpedagogiske tilbudet i barnehager i Bergen kommune er delt mellom PPT, som sakkyndig instans, og fagsentrene, der pedagoger som gir spesialpedagogiske hjelp er ansatt. Fagsentrene gir spesialpedagogisk hjelp til barn i b\u00e5de private og kommunale barnehager. 9 Jf. oppl\u00e6ringsloven \u00a7 28-3 Side 8 av 10 N\u00e5r foreldre eller barnehagens ansatte mener at barn har behov for s\u00e6rskilt tilrettelegging i barnehagen, henvises barnet til PPT for utredning. Selv om barnehagen vurderer at barnets behov kan ivaretas innenfor det ordin\u00e6re tilbudet, kan foreldre n\u00e5r som helst kreve at barnehagen henviser til PPT for vurdering av behov for spesialpedagogisk hjelp. Barnehagen eller foreldre10 sender inn en henvisning og en pedagogisk rapport11 til PPT. P\u00e5 bakgrunn av de dokumentene begynner PPT sitt utredningsarbeid. Dette kan inneb\u00e6re observasjoner, tester og kartlegginger, samt samtaler med barn, foreldre og ansatte. Basert p\u00e5 sin utredning skriver PPT en sakkyndig vurdering, der de blant annet vurderer utvikling og l\u00e6revansker hos barnet, realistiske m\u00e5l for barnets utvikling og l\u00e6ring, om barnets behov kan avhjelpes innenfor det ordin\u00e6re barnehagetilbudet, og videre hvilken type hjelp, organisering og omfang av hjelp barnet eventuelt trenger. PPT kan ogs\u00e5 vurdere at barnet ikke har behov for spesialpedagogisk hjelp. N\u00e5r det foreligger en sakkyndig vurdering fra PPT, s\u00f8ker foreldrene til fagsenteret for \u00e5 f\u00e5 vedtak om spesialpedagogisk hjelp, se figuren under. Vedtak om individuelt tilrettelagt barnehagetilbud har en egen s\u00f8knadsprosess12. Figur 1: prosesskart som beskriver utforming av vedtak om spesialpedagogisk hjelp (bhl. \u00a7 31) Skole Dagens organisering av det spesialpedagogiske tilbudet i kommunale skoler Dagens ansvar for grenseoppgangen mellom tilpasset oppl\u00e6ring og individuell tilrettelagt oppl\u00e6ring i skolen er delt mellom PPT som sakkyndig instans, og rektor p\u00e5 skolen eleven g\u00e5r p\u00e5. PPT bidrar med veiledning og kompetanseutvikling gjennom blant annet pedagogisk utviklingsgruppe p\u00e5 den enkelte skole. Skolene kan be om bistand p\u00e5 b\u00e5de system- og individniv\u00e5. Innf\u00f8ring av ny oppl\u00e6ringslov ga PPT et styrket mandat til \u00e5 samarbeide med og st\u00f8tte skolene i forebyggende arbeid for \u00e5 gi et inkluderende oppl\u00e6ringstilbud til elever som kan ha behov for tilrettelegging av oppl\u00e6ringen13. Som nevnt over brukte gammel oppl\u00e6ringslov begrepet \u00abspesialundervisning\u00bb om det som loven i dag deler i tre rettigheter; personlig assistanse, fysisk tilrettelegging og tekniske hjelpemidler, og individuelt tilrettelagt oppl\u00e6ring (ITO). Hvis foreldrene eller noen p\u00e5 skolen mistenker at eleven ikke f\u00e5r tilfredsstillende utbytte av oppl\u00e6ring, skal skolen fors\u00f8ke \u00e5 tilrettelegge undervisningen til eleven innenfor rammene av tilpasset oppl\u00e6ring. Er ikke tilpasset oppl\u00e6ring tilstrekkelig for \u00e5 ivareta elevens 10 Foreldre sender inn henvisning p\u00e5 vegne av sitt barn n\u00e5r barnet ikke g\u00e5r i barnehage 11 Pedagogisk rapport er et dokument utarbeidet av barnehagen eller skolen, som inneholder en beskrivelse av barnets/elevens grunnleggende ferdigheter og kompetanseniv\u00e5. Rapporten gir PPT et grunnlag for sitt videre utredningsarbeid. 12 For mer informasjon, se \u00abIndividuell tilrettelegging i barnehagen for barn med nedsatt funksjonsevne\u00bb p\u00e5 Bergen kommunes nettside 13 Jf. oppl. \u00a7 11-13 Side 9 av 10 l\u00e6ringsutbytte, kan skolen selv sende forh\u00e5ndsvarsel om vedtak, eller foreldrene kan s\u00f8ke til skolen. Rektor ved den enkelte kommunale skolen har fullmakt til \u00e5 gj\u00f8re vedtak om personlig assistanse, fysisk tilrettelegging eller tekniske hjelpemidler. For disse tilretteleggingene er det ikke krav om sakkyndig vurdering fra PPT. Skolen m\u00e5 sikre at saken er s\u00e5 godt opplyst som mulig, men kan i dette tilfelle baserer seg p\u00e5 uttalelse fra elevens l\u00e6rere, legeerkl\u00e6ring, spesialisterkl\u00e6ring eller lignende. N\u00e5r skolen har gjort et innvilgelsesvedtak, lager skolen en plan for gjennomf\u00f8ring av vedtaket, som skal evalueres underveis. For elever som har behov for individuell tilrettelagt oppl\u00e6ring (ITO), er det krav om sakkyndig vurdering. Her sender skolen en henvisning og pedagogisk rapport til PPT, som p\u00e5 bakgrunn av dokumentene begynner sitt utredningsarbeid. Dette kan blant annet v\u00e6re observasjoner, tester og kartlegginger, og samtaler med eleven, foreldre eller ansatte. Elevens beste skal b\u00e6re et grunnleggende hensyn i vurdering14, og eleven har rett til \u00e5 medvirke og ytre sin mening i forbindelse med utredningen15. Basert p\u00e5 sin utredning skriver PPT en sakkyndig vurdering, der de blant annet kommenterer utvikling og l\u00e6revansker hos eleven, realistiske m\u00e5l for elevens utvikling og l\u00e6ring, om elevens behov kan avhjelpes innenfor det ordin\u00e6re skoletilbudet, og hvilken hjelp, organisering og omfang av hjelp eleven eventuelt trenger. PPT kan ogs\u00e5 vurdere at eleven ikke har behov for individuelt tilrettelagt oppl\u00e6ring. Skolen mottar den sakkyndige vurderingen og vurderer og avgj\u00f8r om eleven har rett p\u00e5 individuell tilrettelagt oppl\u00e6ring. Innvilger skolen individuelt tilrettelagt oppl\u00e6ring, skal skolen utarbeide en individuell oppl\u00e6ringsplan (IOP) i tr\u00e5d med oppl\u00e6ringsloven. Elever ved private skoler Elever ved private skoler med statstilskudd har likelydende rettigheter om individuell tilrettelegging av skoletilbudet som elever i offentlig skole16. PPT har ogs\u00e5 oppf\u00f8lging av de private skolene p\u00e5 lik linje med de offentlige skolene17. Private skoler godkjent uten statstilskudd18 har tilgang p\u00e5 oppf\u00f8lging fra PPT p\u00e5 systemniv\u00e5, men elever gis ikke en sakkyndig vurdering. Dokumentet er godkjent elektronisk. 14 Jf. oppl. \u00a7 10-1 15 Jf. oppl. \u00a7 10-2 16 Se privatskoleloven \u00a7 3-6 17 For mer informasjon, se Prop. 131 L (2024\u20132025) kap. 3.4.2 18 Eksempel p\u00e5 en slik skole i Bergen er International School of Bergen. For en oversikt over reglene i oppl\u00e6ringsloven som gjelder for privatskoler uten rett p\u00e5 statstilskudd, se oppl. \u00a7 22-2. Side 10 av 10 "
}