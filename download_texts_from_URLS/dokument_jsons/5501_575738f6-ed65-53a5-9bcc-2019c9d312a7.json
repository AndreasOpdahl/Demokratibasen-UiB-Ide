{
  "dokument_id": "575738f6-ed65-53a5-9bcc-2019c9d312a7",
  "doc_type": "case_attachment",
  "kommune": 5501,
  "tittel": "S\u00f8knad fra CISV Troms ",
  "url": "https://innsyn.tromso.kommune.no/application/getMoteDokument?dokid=2001988440",
  "tekst": "CISV Troms Building global friendship Til Troms\u00f8 kommune Troms\u00f8, 3. september 2024 ved ordf\u00f8rer Gunnar Wilhelmsen S\u00d8KNAD OM \u00d8KONOMISK ST\u00d8TTE CISV Troms er en internasjonal barne- og ungdomsorganisasjon som arbeider for fred og forst\u00e5else p\u00e5 tvers av land, kulturer og spr\u00e5k. Hvert \u00e5r arrangerer organisasjonen over 100 internasjonale sommerleirer rundt om i verden, i tillegg til lokale aktiviteter gjennom \u00e5ret, med fokus p\u00e5 temaer som menneskerettigheter, inkludering, kulturelt mangfold, b\u00e6rekraft og fredsarbeid. CISV Troms har gleden av \u00e5 planlegge en ny internasjonal leir i Troms\u00f8 sommeren 2025, hvor vi \u00f8nsker \u00e5 v\u00e6re vertskap for delegasjoner fra 10-12 nasjoner. Dette vil bygge videre p\u00e5 v\u00e5rt arbeid med \u00e5 fremme internasjonal forst\u00e5else og vennskap blant unge, og gi Troms\u00f8 en mulighet til \u00e5 v\u00e6re en sentral arena for denne viktige aktiviteten. Vi s\u00f8ker herved om \u00f8konomisk st\u00f8tte fra Troms\u00f8 kommune p\u00e5 kr. 100.000 for \u00e5 gjennomf\u00f8re denne leiren. Bel\u00f8pet vil dekke en vesentlig del av kostnadene knyttet til mat, overnatting og andre n\u00f8dvendige utgifter i forbindelse med leiren. CISV Troms er en frivillig organisasjon der alt arbeid skjer p\u00e5 ul\u00f8nnet basis og er sterkt basert p\u00e5 dugnadsinnsats. Troms\u00f8 kommune st\u00f8ttet i 2023 v\u00e5r internasjonale leir med et tilsvarende bel\u00f8p p\u00e5 kr. 100.000. Denne st\u00f8tten var avgj\u00f8rende for leirens suksess, og vi h\u00e5per at vi kan f\u00e5 samme st\u00f8tte igjen for \u00e5 sikre at leiren i 2025 blir like vellykket. I henhold til Troms\u00f8 kommunes handlingsprogram 2024-2027, hvor det vektlegges betydningen av \u00e5 fremme inkludering, mangfold og kulturutveksling som en del av kommunens samfunnsm\u00e5l, mener vi at v\u00e5rt initiativ faller godt innenfor disse prioriteringene. Ved \u00e5 v\u00e6re vertskap for en internasjonal leir som samler unge fra hele verden, bidrar vi direkte til \u00e5 oppfylle kommunens m\u00e5l om \u00e5 styrke Troms\u00f8 som en inkluderende og mangfoldig by. Alternativt ber vi kommunen vurdere \u00e5 l\u00e5ne ut Sommerlyst skole til oss i leirperioden uten leiekostnad, noe som vil redusere v\u00e5re utgifter betydelig og gj\u00f8re det mulig for oss \u00e5 fokusere enda mer p\u00e5 innholdet i leiren og opplevelsen for deltakerne. Vi ser frem til et fortsatt godt samarbeid med kommunen, og h\u00e5per at ordf\u00f8reren kan v\u00e6re med p\u00e5 \u00e5 \u00e5pne den internasjonale leiren i 2025. Med vennlig hilsen, Kjell \u00d8ksendal Leder CISV Troms Telefon 91845414 Epost troms@no.cisv.org Hjemmeside www.cisv.no Org.nr. 983 698 409 "
}