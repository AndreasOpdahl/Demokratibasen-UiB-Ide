{
  "dokument_id": "ab654789-54b3-58ce-80f6-8f9508037b91",
  "doc_type": "case_presentation",
  "kommune": 4601,
  "tittel": "H\u00f8ring av NOU 2024:18 En universell tannhelsetjeneste",
  "url": "https://bergen.kommune.no/politikere-utvalg/api/fil/bk360/11916910/Framstilling-Horing-av-NOU-2024-18-En-universell-tannhelsetjeneste",
  "tekst": " Eldrer\u00e5det Saksframstilling V\u00e5r referanse: 2025/05081-1 Saksbehandler: Ragnhild Hvoslef Kr\u00fcger H\u00f8ring av NOU 2024:18 En universell tannhelsetjeneste Hva saken gjelder: Helse- og omsorgsdepartementet har sendt p\u00e5 h\u00f8ring rapporten En universell tannhelsetjeneste \u2013 harmonisering, styring og utvidet offentlig ansvar. Dokumentene i h\u00f8ringen ligger her H\u00f8ring NOU 2024:18 En universell tannhelsetjeneste - regjeringen.no Bergen kommune skal avgi h\u00f8ringsuttalelse og eldrer\u00e5det kan velge \u00e5 komme med innspill til kommunens h\u00f8ringsuttalelse. Forslag til vedtak: Dato: 22. januar 2025 Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. 1 Noen hovedpunkter fra rapporten: Utvalget har identifisert f\u00f8lgende forbedringsomr\u00e5der og lagt disse til grunn for sine forslag: \u2013 behov for likeverdig tilgang til tannhelsetjenester for alle \u2013 behov for \u00e5 sikre tannhelsetjenester av god kvalitet \u2013 behov for \u00e5 vurdere klageordninger og \u00f8kt tilsyn \u2013 behov for samhandling og samordning med helse-, omsorgs- og sosialtjenester \u2013 behov for \u00e5 tydeliggj\u00f8re rammene for den private tannhelsetjenesten \u2013 behov for bedre kunnskapsgrunnlag Utvalget mener ogs\u00e5 det er behov for \u00e5 vurdere forvaltningsniv\u00e5 for den offentlige tannhelsetjenesten. (s. 13-14) Hensynet til eldre 1. Innledning Utvalget foresl\u00e5r videre at den offentlige tannhelsetjenesten f\u00e5r et utvidet ansvar for personer med s\u00e6rskilte behov. Det b\u00f8r v\u00e6re faglige vurderinger som ligger til grunn for hvilken oppf\u00f8lging og behandling pasienter f\u00e5r i den offentlige tannhelsetjenesten. Et utvidet ansvar for den offentlige tannhelsetjenesten b\u00f8r derfor blant annet fokusere p\u00e5 \u00e5 gi et adekvat tilbud til skr\u00f8pelige eldre, utsatte og s\u00e5rbare personer. (s. 14) Forslag 10. Utvide dagens frikort for helsetjenester til \u00e5 omfatte egenandeler for n\u00f8dvendige tannhelsetjenester. Opprette et eget frikort for tannhelsetjenester som en overgangsordning. (s. 15) Et f\u00f8rste trinn i en offentlig utvidelse av ansvaret for tannhelsetjenesten, kan gj\u00f8res p\u00e5 f\u00f8lgende m\u00e5te: \u2013 Alle gis rett til akutt tannhelsehjelp mot en egenandel som for akutt hjelp fra helse- og omsorgstjenesten (forslag 9). \u2013 Tannhelsetjenester som er en n\u00f8dvendig del av spesialisthelsehjelp, innlemmes i spesialisthelsetjenesten (forslag 8). \u2013 Henvisninger til spesialisttannhelsetjenester og behandling i narkose prioriteres i henhold til prioriteringskriteriene. \u2013 Barn og unge f\u00e5r tilgang til n\u00f8dvendig tannregulering, vederlagsfritt (forslag 5). \u2013 Grupper som etter dagens tannhelsetjenestelov, har rettigheter og er st\u00f8nadsberettiget, beholder sine rettigheter (i all hovedsak). \u2013 Tannhelsetjenester til personer med s\u00e6rskilt behov utvides (forslag 3, 6 og 7). \u2013 Eldre over 75 \u00e5r f\u00e5r tilgang til n\u00f8dvendig tannhelsehjelp mot en egenandel. (s. 18) 2. Tannhelsen i Norge 2.5.1 Den demografiske utviklingen Levealderen i Norge \u00f8ker, og det blir stadig flere eldre. Vi vet at de fleste eldre har beholdt sine egne tenner. Det inneb\u00e6rer \u00f8kt behov for tannhelsetjenester hos skr\u00f8pelige eldre. Ikke minst m\u00e5 det legges et grunnlag for god oppf\u00f8lging f\u00f8r den skr\u00f8pelige fasen inntreffer hos den enkelte. En studie viser at bistand i hjemmet blir utsatt til stadig h\u00f8yere alder. I gjennomsnitt har man praktisk bistand eller helsetjenester i hjemmet de siste 1\u20132 \u00e5rene (Chang et al., 2023). En aldrende befolkning vil ogs\u00e5 ha st\u00f8rre forbruk av legemidler, og flere av disse har munnt\u00f8rrhet som bieffekt som gir \u00f8kt risiko for utvikling av orale sykdommer.. Demografiske endringer i befolkningen tilsier dermed endringer i befolkningens tannhelsebehov. (s. 43) 2 2.5.1.1 Demensutviklingen i Norge Det ansl\u00e5s at det er i overkant av 100 000 personer i Norge med demens. Studier som har brukt data fra HUNT4 (2017\u20132019) med personer over 70 \u00e5r, fant en forekomst av demens p\u00e5 14,6 prosent og en mild forekomst av kognitiv svikt p\u00e5 35,5 prosent. Forekomsten av demens \u00f8ker med \u00f8kende alder og n\u00e6r fordobles for hvert femte \u00e5r etter fylte 70 \u00e5r og fram til 90 \u00e5r. P\u00e5 grunn av de demografiske endringene med flere eldre er forekomsten forventet \u00e5 fordoble seg i l\u00f8pet av de neste 30 \u00e5rene (Gj\u00f8ra et al., 2021). Det inneb\u00e6rer \u00f8kt omsorgsbehov, ogs\u00e5 innen oral helse. Nasjonalt senter for aldring og helse skriver om oral helse blant eldre: \u00abStudier viser at det \u00e5 ha gode rutiner for tann- og munnstell tidlig i et demensforl\u00f8p kan bidra til \u00e5 gj\u00f8re b\u00e5de tannbehandling og munnstell enklere senere i forl\u00f8pet. Enkelte studier viser ogs\u00e5 at dersom personer med demens i en tidlig fase starter \u00e5 bruke el-tannb\u00f8rste, kan det lette munnstellet for pleierne. Fluortilskudd i form av fluorskyll eller fluortabletter b\u00f8r iverksettes tidlig i et demensforl\u00f8p som en daglig rutine.\u00bb (Nasjonalt senter for aldring og helse). (s. 44) Utvalgets vurdering Som nevnt peker Helsedirektoratet p\u00e5 at de eldste aldersgruppene p\u00e5 kort sikt vil kunne ha et omfattende behov for tannhelsehjelp som en konsekvens av tidligere tannbehandlingserfaring. Fordi tannhelsen bedres gjennom \u00e5rsklassene, vil behovet hos de eldste \u00e5rsklassene kunne avta med tid. Utvalget vil imidlertid framheve at n\u00e5r man eldes, g\u00e5r normal spyttproduksjon ned, og man bruker flere medikamenter som reduserer spyttproduksjonen ytterligere. Med flere egne intakte tenner vil disse tennene v\u00e6re mer utsatt for \u00e5 f\u00e5 karies enn tenner med restaureringer fordi restaureringer dekker de flatene hvor karies lettest oppst\u00e5r. Flere egne tenner vil ogs\u00e5 \u00f8ke risikoen for \u00e5 utvikle periodontal sykdom. Videre er det slik at n\u00e5r eldre utvikler demens og kommer inn i den skj\u00f8re fasen, vil det \u00e5 opprettholde normal tyggefunksjon og smertefrihet kreve en innsats fra b\u00e5de helsetjenestene og tannhelsetjenesten. Utvalget stiller seg derfor tvilende til at man st\u00e5r overfor en kortvarig pukkel av behov for tannhelsetjenester for eldre framover. Det er mer sannsynlig at man st\u00e5r overfor et langvarig og stort behov for tjenester til eldre med en \u00f8kende gruppe eldre pasienter som vil kreve betydelige ressurser. Utviklingen av befolkningens tannhelse m\u00e5 f\u00f8lges systematisk og regelmessig for \u00e5 f\u00e5 svar p\u00e5 slike sp\u00f8rsm\u00e5l (s. 48) 4.Den offentlige tannhelsetjenesten 4.2.2.3 Gruppe c \u2013 grupper av eldre, langtidssyke og uf\u00f8re i institusjon og hjemmesykepleie Den offentlige tannhelsetjenesten har iht. tannhelsetjenesteloven \u00a7 1-3 f\u00f8rste ledd bokstav c, plikt til \u00e5 gi et regelmessig og opps\u00f8kende tannhelsetilbud til grupper av eldre, langtidssyke og uf\u00f8re i institusjon og hjemmesykepleie. Regelmessig og opps\u00f8kende tannhelsehjelp er viktig for personer p\u00e5 sykehjem og for de som mottar hjemmesykepleie. Sentralt er b\u00e5de forebyggings- og mestringsaspektet. Dette er personer som i mindre grad mestrer \u00e5 ivareta egen tannhelse / daglig munnstell, og ikke selv opps\u00f8ker tannhelsetjenesten ved behov. Risikoen er stor for reduksjon i tannhelsetilstand hvis de ikke gis regelmessig og opps\u00f8kende tannhelsehjelp. Det f\u00f8lger av forskrift om vederlag for tannhelsetjenester \u00a7 2 at n\u00e5r eldre, langtidssyke og uf\u00f8re i institusjon og hjemmesykepleie har hatt institusjonsopphold eller pleie av hjemmesykepleien i sammenhengende tre m\u00e5neder eller mer, skal disse gis vederlagsfri tannhelsetjenester s\u00e5 lenge oppholdet eller pleien vedvarer. For tannhelsetjenester som blir gitt f\u00f8r institusjonsoppholdet eller hjemmesykepleien har vart i tre m\u00e5neder, kan det kreves vederlag dersom oppholdet eller omsorgen ikke forventes \u00e5 vare over tre m\u00e5neder. Vederlagsfriheten gis uavhengig av om tannhelsen er p\u00e5virket av sykdommen vedkommende er innlagt eller f\u00e5r pleie for. Tannbehandling som har sammenheng med eller p\u00e5virker den sykdommen pasienten er innlagt for eller f\u00e5r pleie for, skal ytes vederlagsfritt selv om institusjonsoppholdet eller pleien ikke har vart i tre m\u00e5neder. Her gis dermed vederlagsfrie tannhelsetjenester som en f\u00f8lge av at tannhelsen direkte er p\u00e5virket av sykdommen vedkommende er innlagt eller f\u00e5r pleie for. 3 For \u00e5 f\u00e5 dekket utgiftene til tannbehandling, m\u00e5 pasientene g\u00e5 til den offentlige tannhelsetjenesten. Pasientene m\u00e5 selv dekke kostnadene om de g\u00e5r til en privat tannlege. Det er fylkeskommunen som skal gi tilbud, men det er kommunen som m\u00e5 informere hver enkelt pasient om retten til gratis tannhelsehjelp. Manglende informasjonsflyt mellom fylkeskommuner og kommuner gj\u00f8r at det kan oppst\u00e5 svikt i informasjon om hvem som til enhver tid har rett til gratis tannhelsetjenester. (s. 79) 4.4.2.4 Beboere i institusjon og med hjemmesykepleie KOSTRA-tallene for hjemmeboende med rettigheter til fylkeskommunale tannhelsetjenester viser at kun et f\u00e5tall benytter seg av rettigheten, eller er ikke kjent med at de har en slik rettighet. Andelen i de ulike gruppene som er under tilsyn hos den fylkeskommunale tannhelsetjenesten, er lavest for hjemmeboende, 27,5 prosent i 2018 og 21,6 prosent i 2022 (KOSTRA). Andelen unders\u00f8kt/behandlet av hjemmeboende var 21 prosent i 2018 og 15 prosent i 2022 (KOSTRA). Av beboere p\u00e5 institusjon er 85,3 prosent i 2018 og 89 prosent i 2022 under tilsyn (KOSTRA). Av beboere p\u00e5 institusjon mottok 75 prosent i 2018 og 76 prosent i 2022 tannbehandling (KOSTRA). I en unders\u00f8kelse fra 2014 fant man at en tredel av brukerne ikke var kjent med eller hadde forst\u00e5tt at det finnes et vederlagsfritt tannhelsetilbud de kunne ha rett til (Utviklingssenter for sykehjem og hjemmetjenester i Hordaland, 2019). Videre viste unders\u00f8kelsen at kun halvparten av de som kjente til tilbudet benyttet seg av det. Resten \u00f8nsket \u00e5 fortsette med \u00e5 benytte sin private tannlege. En rapport fra Senter for omsorgsforskning, S\u00f8r omhandler tannhelsetilbudet til brukere av hjemmebaserte omsorgstjenester med rettigheter etter tannhelsetjenesteloven i region s\u00f8r (Hovden et al., 2017). Det framg\u00e5r av rapporten at de kommunale helse- og omsorgssjefene opplever at samarbeidsavtaler og det praktiske samarbeidet fungerer godt, mens fylkestannlegene og fylkets folkehelsekoordinatorer p\u00e5peker at samarbeidet med hjemmebaserte tjenester er en stor utfordring \u00abp\u00e5 tross av de formaliserte samarbeidsavtalene\u00bb. Fylkeskommunene opplyser at det st\u00f8rste problemet med \u00e5 ivareta ansvaret for regelmessig og opps\u00f8kende tannhelsehjelp er manglende opplysninger fra kommunale pleie- og omsorgstjenester om hvilke personer som har f\u00e5tt tildelingsvedtak om hjemmesykepleie minst \u00e9n gang per uke. Det hevdes at helsepersonellovens bestemmelser om taushetsplikt er til hinder for at de kan gi slike opplysninger. Helsedirektoratet er i gang med \u00e5 pilotere kommunal tannpleier i samarbeid med Nordland fylkeskommune og 3 kommuner. Form\u00e5let er \u00e5 styrke tannhelsetilbudet til personer med rettigheter etter \u00a7 1-3 f\u00f8rste ledd bokstav c i tannhelsetjenesteloven, det vil si beboere p\u00e5 institusjon og personer som mottar hjemmesykepleie, jf. n\u00e6rmere omtale i kapittel 10.7 Samhandling. Tannhelse er omtalt i Meld. St. 24 (2022\u20132023) Fellesskap og meistring \u2013 Bu trygt heime. Det pekes p\u00e5 d\u00e5rlig tann- og munnhelse som en av mange faktorer som kan p\u00e5virke matinntak og ern\u00e6ringsstatus hos eldre. Tygge- og svelgevansker, smerter og infeksjoner i munnhulen og munnt\u00f8rrhet er eksempler p\u00e5 tilstander som kan p\u00e5virke matlysten og ern\u00e6ringstilf\u00f8rselen. Eldre med demenssykdom har gjennomg\u00e5ende d\u00e5rligere tann- og munnhelse enn eldre uten demenssykdom. D\u00e5rlig tannhelse gir ogs\u00e5 eldre \u00f8kt risiko for andre sykdommer, som for eksempel lungebetennelse. I den tidligere Nasjonal strategi for godt kosthold og ern\u00e6ring hos eldre i sykehjem og som mottar hjemmetjenester ble det pekt p\u00e5 at manglende tverrfaglighet er en utfordring, og at tjenesten har for lite samarbeid med tannhelsetjenesten p\u00e5 ern\u00e6ringsomr\u00e5det (Helse- og omsorgsdepartementet, 2021). Det ble vist til at eldre som mottar helse- og omsorgstjenester kan trenge hjelp til daglig munnstell, og tilsyn av tannpleier eller tannlege. Dette er forhold som virker inn p\u00e5 den enkeltes ern\u00e6ringsstatus. (s. 84) 4 4.4.3 Betalende pasienter over 24 \u00e5r I 2022 ble litt over 140 000 betalende pasienter over 24 \u00e5r behandlet i den offentlige tannhelsetjenesten. Gruppen betalende pasienter over 24 \u00e5r utgj\u00f8r 60 prosent av alle pasientene i denne aldersgruppen. Litt under 40 prosent av pasientene over 24 \u00e5r er pasienter som har rett til vederlagsfrie tannhelsetjenester (Helsedirektoratet, 2024). 78 prosent av de betalende pasientene over 24 \u00e5r betalte mindre enn 3 300 kroner per \u00e5r for behandling, mens 22 prosent betalte mer. Gjennomsnittlig kostnad \u00f8ker noe med alder, men ikke for noen aldersgrupper l\u00e5 gjennomsnittlig kostnad over 3 300 kroner per \u00e5r. Unders\u00f8kelser og enkle 1- og 2-flaters fyllinger utgjorde hovedtyngden av behandlingen. Om lag 5 prosent av pasientene betalte mer enn 10 000 kroner for tannbehandling i den offentlige tannhelsetjenesten i 2022 (Helsedirektoratet, 2024). (s. 86) 6.Folketrygdens st\u00f8nad til tannbehandling 6.3.5.1 Mottak av folketrygdens st\u00f8nad til tannbehandling etter demografiske kjennetegn Alder Alder er en viktig faktor for \u00e5 forklare hvem som mottar tannhelsest\u00f8nad. B\u00e5de andelen som mottar st\u00f8nad i l\u00f8pet av et \u00e5r og de gjennomsnittlige bel\u00f8pene \u00f8ker med stigende alder fra 30 \u00e5rs alder og fram til 70-\u00e5rene, for s\u00e5 \u00e5 gjelde en lavere andel av gruppen over 80 \u00e5r. Dette har sin \u00e5rsak i at behandlingsbehovet \u00f8ker med alderen, if\u00f8lge Statistisk sentralbyr\u00e5. Etter fylte 80 \u00e5r mottar en lavere andel personer folketrygdst\u00f8nad til tannbehandling. Dette kan forklares med at det blant de aller eldste er en st\u00f8rre andel som bor p\u00e5 institusjon enn i andre aldersgrupper, og at disse har rett til tannhelsetjenester fra den offentlige tannhelsetjenesten. Siden personer med langtidsopphold i institusjon og noen med helsehjelp i hjemmet inng\u00e5r i de prioriterte gruppene i den offentlige tannhelsetjenesten, har f\u00e6rre personer rett til st\u00f8nad til tannbehandling fra folketrygden. If\u00f8lge Statistisk sentralbyr\u00e5 er det imidlertid sv\u00e6rt usikkert om dette kan forklare nedgangen i mottak av folketrygdst\u00f8nad etter fylte 80 \u00e5r. \u00d8kt forekomst av andre helseproblemer, d\u00e5rlig \u00f8konomi eller problemer med \u00e5 opps\u00f8ke tannlegene kan ogs\u00e5 bidra til at tannhelsen blir nedprioritert, og forklare noe av nedgangen blant de eldste. At det er udekte behov for tannbehandling blant de aller eldste, an alts\u00e5 ikke utelukkes, if\u00f8lge Statistisk sentralbyr\u00e5. Flere av sykdommene og tilstandene som gir adgang til folketrygdens st\u00f8nadsordning, opptrer hyppigere blant middelaldrende og eldre. Dette gjelder s\u00e6rlig for det mest utbredte st\u00f8nadspunktet 6 Periodontitt. Det gjelder ogs\u00e5 4 Infeksjonsforebyggende tannbehandling og 10 Hyposalivasjon (munnt\u00f8rrhet). St\u00f8nadspunktet med den eldste pasientgruppen er st\u00f8nadspunkt 15 Helt eller delvis tanntap, uten egne tenner i underkjeven. Det er relativt f\u00e5 mottakere av st\u00f8nadspunkt 15. 12.Utvalgets vurdering av dagens tannhelsetjeneste 12.4.4 Behov for \u00e5 ivareta eldre med kognitiv svikt og skr\u00f8pelighet Stadig flere eldre har egne tenner, noe som er et positivt utviklingstrekk. Samtidig vil flere eldre i befolkningen inneb\u00e6re at flere vil utvikle aldersrelaterte sykdommer, som skr\u00f8pelighet, kognitiv svikt og demenssykdommer. Disse utviklingstrekkene vil f\u00e5 betydning for tannhelsetjenesten, fordi flere vil trenge bistand til \u00e5 ivareta god daglig hygiene. Tenner med restaureringsarbeid hos pasienter med sviktende evne til egen oppf\u00f8lging av tannhelse, vil kreve god og jevnlig kontroll og behandling. Utviklingen vil medf\u00f8re at det blir behov for bedre og tettere samhandling med \u00f8vrig helsetjeneste, og med p\u00e5r\u00f8rende og omsorgstjenesten. Dagens system med rettigheter til tannhelsetjenester for eldre p\u00e5 institusjon og med hjemmesykepleie fungerer ikke godt nok. Blant gruppene som er under tilsyn1 hos den fylkeskommunale tannhelsetjenesten, finner vi den laveste andelen i gruppen hjemmeboende. Samhandling med kommunene om de hjemmeboende og pasienter p\u00e5 5 institusjon med rett til tannhelsetjenester er en kjent utfordring, og det er igangsatt flere prosjekter som handler om denne problemstillingen. Pasienter mister st\u00f8nad til tannbehandling fra folketrygden n\u00e5r de f\u00e5r rettigheter etter tannhelsetjenesteloven eller andre finansierings- og tilskuddsordninger hvor pasienten gis tilbud om tannbehandling fra fylkeskommunene. Dette gjelder for eksempel i tilfeller hvor eldre inng\u00e5r i tannhelsetjenestelovens gruppe c (grupper av eldre, langtidssyke og uf\u00f8re i institusjon og hjemmesykepleie), og dermed ikke lenger kan motta tannbehandling hos sin private tannlege med st\u00f8nad fra folketrygden. Utvalget mener det er behov for tiltak som bedre ivaretar eldre med kognitiv svikt og eldre i den skr\u00f8pelige fasen. 12.7.2 Behov for \u00e5 integrere tannhelsetjenester i \u00f8vrig helse- og omsorgstjeneste i st\u00f8rre grad Tannhelsetjenestene er i liten grad integrert i helse- og omsorgstjenesten. Dette gjelder ogs\u00e5 for behandling i sykehusene. Fors\u00f8k med orale helsetjenester i sykehus viser at det er behov for en mer enhetlig praksis i spesialisttjenesten for slike tjenester. Oral helsetjeneste b\u00f8r v\u00e6re spesialisthelsetjenestens ansvar der orale helsetjenester er en n\u00f8dvendig og integrert del av den medisinske behandlingen som spesialisthelsetjenesten gir. Videre b\u00f8r spesialisthelsetjenesten i st\u00f8rre grad enn i dag ivareta den orale helsen til innlagte pasienter. Som vist i kapittel 2 er det ogs\u00e5 en \u00f8kt erkjennelse av at det er en sammenheng mellom somatisk og psykisk sykdom og munnhelse (Helsedirektoratet, 2021b). Utvalget vil vurdere behovet for tannhelsetjenester i spesialisthelsetjenesten. Det er geografisk variasjon og ulik tilgang til akutt tannhelsehjelp i Norge, jf. omtale i kapittel 4.4.2. Tilbudet baserer seg i varierende grad b\u00e5de p\u00e5 offentlig og privat tannlegevakt og p\u00e5 kommunal eller interkommunal legevakt. Noe av \u00e5rsaken til variasjonen kan v\u00e6re at fylkeskommunene ikke har lovp\u00e5lagt plikt til \u00e5 organisere et tilbud om akutt tannhelsehjelp utenom ordin\u00e6r kontortid. Tilgangen til n\u00f8dvendig akutt tannhelsehjelp skal ikke avhenge av hvor i landet man bor. Ved akutte tannskader som oppst\u00e5r ved blant annet fall eller trafikkuhell, mener utvalget det er viktig \u00e5 f\u00e5 p\u00e5 plass og sikre at vi har n\u00f8dvendige ordninger som gir et likere tilbud i hele landet. (s. 177) 13.En universell tannhelsetjeneste \u2013 utvalgets forslag Utvalget foresl\u00e5r: Forslag 10. Utvide dagens frikort for helsetjenester til \u00e5 omfatte egenandeler for n\u00f8dvendige tannhelsetjenester. Opprette et eget frikort for tannhelsetjenester som en overgangsordning (s. 193) Vurdering av eget tannhelsetilskudd til eldre I kapittel 2.5 Utviklingstrekk vises det til at flere eldre har gjenv\u00e6rende tenner, ofte tenner med restaureringsarbeid, og at debut av bistand i hjemmet blir utsatt til stadig h\u00f8yere alder. Eldre med restaurerte tannsett vil ha behov for jevnlig kontroll og tannbehandling. Videre kan en aldrende befolkning inneb\u00e6re et st\u00f8rre forbruk av legemidler hvor flere har munnt\u00f8rrhet som bieffekt. Munnt\u00f8rrhet vet vi gir \u00f8kt risiko for utvikling av orale sykdommer. Med dette som bakgrunn har utvalget vurdert om det er aktuelt \u00e5 opprette et tannhelsetilskudd til n\u00f8dvendige tannhelsetjenester, s\u00e6rlig rettet mot eldre. I en kort periode fantes det et liknende tiltak for eldre i Norge. Regjeringen Stoltenberg II foreslo i statsbudsjettet for 2013 (Helse- og omsorgsdepartementets Prop. 1 S (2012\u20132013)) en ordning der pasienter skulle f\u00e5 inntil 800 kroner i st\u00f8nad til tannhelsekontroll, annethvert \u00e5r fra kalender\u00e5ret de fylte 75 \u00e5r. Forslaget ble ansl\u00e5tt \u00e5 ha budsjettmessige konsekvenser p\u00e5 80 millioner kroner \u00e5rlig. Form\u00e5let var regelmessig tannhelsekontroll for \u00e5 kunne oppdage eventuell forringelse i tannhelse hos eldre og dermed forhindre uheldig og uverdig forfall av tannhelsen. Det var en forutsetning at tannhelsekontrollen omfattet unders\u00f8kelse, aktuelle r\u00f8ntgenbilder, diagnostikk og eventuelt behandlingsforslag, og oppl\u00e6ring i egenomsorg. 6 Ordningen tr\u00e5dte i kraft fra andre halv\u00e5r 2013, men ble opphevet i forbindelse med overgang til ny regjering, da Stortinget vedtok statsbudsjettet for 2014. I likhet med et universelt tilskudd vil et tannhelsetilskudd som er rettet mot eldre, gi en viss \u00f8konomisk st\u00f8tte til tannhelsetjenester og gj\u00f8re den eventuelle \u00f8konomiske barrieren for \u00e5 opps\u00f8ke tannhelsetjenester noe lavere. I tillegg kan tilskuddet ha en forebyggende effekt fordi det vil motivere til regelmessig tannhelsekontroll. Et universelt tilskudd vil derimot ikke gi beskyttelse mot h\u00f8ye utgifter. De med stort behov for tannhelsetjenester vil fremdeles risikere h\u00f8y egenbetaling. Utvalget mener det er s\u00e6rlig viktig for eldre at tannhelsetjenesten fungerer slik at personer som har rett til tjenester, f\u00e5r informasjon om og benytter seg av tilbudet. Dette ivaretas bedre gjennom tiltak knyttet til et styrket offentlig tannhelsetilbud enn ved et eget tannhelsetilskudd for eldre, jf. forslag 3. Styrke den offentlige tannhelsetjenestens ansvar for forebygging, opps\u00f8kende og m\u00e5lrettede tilbud for dem som har et s\u00e6rskilt behov. Etter utvalgets vurdering vil eldre generelt f\u00e5 tilstrekkelig \u00f8konomisk beskyttelse gjennom en universell frikortordning og eventuelt redusert egenandel. En universell frikortordning legger til rette for at alle med behov for n\u00f8dvendig tannhelsehjelp, kan motta \u00f8konomisk st\u00f8tte fra det offentlige ogs\u00e5 n\u00e5r de \u00f8nsker \u00e5 benytte seg av den private tannlegen de kanskje har hatt gjennom store deler av livet. 14:En universell tannhelsetjeneste \u2013 trinnvis utvidelse av det offentlige ansvaret Prioritering av tannhelsetjenester, forslag til en trinnvis utvidelse av offentlig ansvar Tjenester (omfang) Inklusjon (bredde) og kostnadsdekning (dybde) Akutt tannhelsehjelp Alle omfattes \u2013 Sterke smerter Egenandel som for akutt helsehjelp fra \u2013 Alvorlig traume helse- og omsorgstjenesten \u2013 Akutte infeksjoner Spesialisttannhelsetjenester Henvisninger vurdert etter individuell \u2013 Narkose i forbindelse med n\u00f8dvendig vurdering ut fra prioriteringskriteriene (nytte, tannhelsehjelp/n\u00f8dvendig helsehjelp ressurs og alvorlighet) / faglig veileder \u2013 Behandling av s\u00e6rlig alvorlige/ komplekse patologiske tilstander i tenner, kjeve og Egenandel som for spesialisthelsetjenester munnhule \u2013 Orale helsetjenester der de er en n\u00f8dvendig og integrert del av den medisinske behandlingen i spesialisthelsetjensten Prim\u00e6r- og sekund\u00e6rforebyggende Opps\u00f8kende tannhelsehjelp/henvendelser tannhelsehjelp knyttet til regelmessig skadebegrensende \u2013 Regelmessig skadebegrensende og tjenester (f\u00f8rst i denne opplistingen) forbyggende behandling \u2013 Behandling av medf\u00f8dte og/eller Vederlagsfritt: patologiske tilstander i tenner, kjeve og \u2013 Pasienter som etter dagens ordning har munnhule rettigheter (i all hovedsak) \u2013 Erstatning av tapte tenner i tyggesone \u2013 N\u00f8dvendig tannregulering Lav egenandel: \u2013 N\u00f8dvendig behandling i forbindelse med \u2013 Unge voksne fra \u00e5ret de fyller 19 til og allergisk reaksjon mot tannmaterialer med \u00e5ret de fyller 26 \u00e5r \u2013 N\u00f8dvendig behandling for helt eller delvis \u2013 Gruppe c med hjemmesykepleie og TOO- tanntap i underkjeven pasienter 7 Moderat egenandel: \u2013 Eldre over 75 \u00e5r H\u00f8y egenandel: \u2013 Voksne over 26 \u00e5r Henvendelser knyttet til mulig eller etablert patologisk tilstand/erstatning av tapte tenner etter individuell vurdering ut ifra prioriteringskriteriene/faglig veileder Vederlagsfritt: \u2013 Pasienter som etter dagens ordning har rettigheter (i all hovedsak) Lav egenandel: \u2013 Unge voksne fra \u00e5ret de fyller 19 til og med \u00e5ret de fyller 26 \u00e5r \u2013 Gruppe c med hjemmesykepleie og TOO- pasienter Moderat egenandel: \u2013 Eldre over 75 \u00e5r H\u00f8y egenandel: \u2013 Voksne over 26 \u00e5r (s. 221) 8 "
}