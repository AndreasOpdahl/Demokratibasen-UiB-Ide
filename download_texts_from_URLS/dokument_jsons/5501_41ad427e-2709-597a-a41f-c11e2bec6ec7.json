{
  "dokument_id": "41ad427e-2709-597a-a41f-c11e2bec6ec7",
  "doc_type": "case_presentation",
  "kommune": 5501,
  "tittel": "Etablering av et tilbud f\u00f8r og etter skoletid for elever med sammensatte behov p\u00e5 8.-10.trinn, ny behandling.",
  "url": "https://innsyn.tromso.kommune.no/application/getMoteDokument?dokid=2001614344",
  "tekst": "Arkivsaksnr. 23/15840-5 Saksbehandler Elizabeth Kr\u00e6mer Saksgang M\u00f8tedato Kommunalt r\u00e5d for mennesker med nedsatt funksjonsevne Oppvekst- og utdanningsutvalget Etablering av et tilbud f\u00f8r og etter skoletid for elever med sammensatte behov p\u00e5 8.-10.trinn, ny behandling. Kommunedirekt\u00f8rens innstilling til vedtak: 1. Det etableres et tilbud f\u00f8r og etter skoletid for elever med sammensatte behov p\u00e5 8.- 10. trinn. 2. Det skal gis et tilbud p\u00e5 utvalgte ungdomsskoler. Hvilke skoler som skal gi tilbudet skal utredes videre av avdeling for oppvekst, utdanning og kultur. 3. Vedtekter for skolefritidsordningen (SFO) revideres i henhold til endringen. Mari Enoksen Hult Kari Henriksen Kst. Kommunedirekt\u00f8r Direkt\u00f8r oppvekst, utdanning og kultur 1 Hva saken gjelder Saken ble behandlet i oppvekst- og utdanningsutvalget 20.10.23, sak 31/23 hvor det ble fattet f\u00f8lgende vedtak: F\u00f8r endeleg behandling sendes saka p\u00e5 h\u00f8yring hos aktuelle organisasjonar og dr\u00f8ftes med arbeidstakarorganisasjonane. Det har blitt gjennomf\u00f8rt h\u00f8ring av saken hos aktuelle organisasjoner og dr\u00f8fting med hovedtillitsvalgte. Behandling av h\u00f8ringsinnspillene samt protokoll er vedlagt saken. Det vil i \u00e5rene fremover v\u00e6re en \u00f8kning av elever med sammensatte behov p\u00e5 8.-10.trinn som vil ha behov for et tilbud f\u00f8r og etter skoletid. Det er et \u00f8nske om \u00e5 skape et godt og forutsigbart tilbud for elever og foresatte. I den forbindelse \u00f8nsker kommunedirekt\u00f8ren \u00e5 gj\u00f8re en juridisk avklaring vedr\u00f8rende kommunens plikt til \u00e5 gi et slikt tilbud, utrede behovet for et slikt tilbud, samt utrede ulike alternative tilbud f\u00f8r og etter skoletid til m\u00e5lgruppen. Denne utredningen vil inneholde: 1. En juridisk avklaring om kommunens plikt til \u00e5 gi tilbudet og hvem som skal gi tilbudet. 2. En oversikt over fremtidig behov for tilbud. 3. Alternative tilbud vurdert i henhold til barnets beste og forsvarlig gjennomf\u00f8rbarhet. N\u00e5r det er truffet en beslutning om kommunens tilbud vil det bli fremmet en egen sak til kommunestyret om endring av vedtekter. Saksutredning 1. Juridisk avklaring om kommunens plikt til \u00e5 gi et tilbud f\u00f8r- og etter skoletid og hvem som skal gi dette tilbudet Skolene har i henhold til oppl\u00e6ringsloven \u00a7 13-7 plikt til \u00e5 gi et SFO tilbud til elever p\u00e5 1.-4.trinn, og et tilbud til barn med sammensatte behov p\u00e5 1.-7.trinn: Kommunen skal ha eit tilbod om skolefritidsordning f\u00f8r og etter skoletid for 1-4 \u00e5rstrinn, og for barn med s\u00e6rskilte behov p\u00e5 1-7 \u00e5rstrinn. Skolefritidsordninga skal leggje til rette for leik, kultur- og fritidsaktivitetar med utgangspunkt i alder, funksjonsniv\u00e5 og interesser hos barna. Skolefritidsordninga skal gi barna omsorg og tilsyn. Funksjonshemma barn skal givast gode utviklingsvilk\u00e5r. Areala, b\u00e5de ute og inne, skal vere eigna for form\u00e5let I henhold til oppl\u00e6ringsloven har kommunen ikke plikt til \u00e5 gi et SFO tilbud til elever p\u00e5 8.-10. trinn. Troms\u00f8 kommune har likevel i dag et SFO tilbud til elever p\u00e5 8.-10. trinn. Dette tilbud er forankret i kommunens vedtekter for skolefritidsordningen (SFO) \u00a7 6, avsnitt 4: Troms\u00f8 kommune har et SFO- tilbud for barn med sammensatte behov p\u00e5 8. \u2013 10. trinn. Foresatte kan s\u00f8ke om utvidet SFO-tilbud ved \u00e5 sende en s\u00f8knad til avdeling for oppvekst, utdanning og kultur i Troms\u00f8 kommune. Plassene tildeles etter en sakkyndig vurdering fra PPT. Tilbudet gis til elever med sammensatte behov og da menes fysiske og/eller kognitive funksjonsnedsettelser i s\u00e5 stor grad at det ikke vil v\u00e6re forsvarlig for eleven om den var hjemme alene i perioden fra skoleslutt fram til ordin\u00e6r arbeidstids slutt. 2 Dette vil gjelde funksjonsnedsettelser som autisme, moderat til dyp psykisk utviklingshemming og omfattende fysisk funksjonsnedsettelse, eventuelt andre funksjonsnedsettelser med tilsvarende alvorlighetsgrad. Kostnadene ved tilrettelegging og gjennomf\u00f8ring av SFO-tilbudet dekkes i sin helhet av skolenes budsjettramme som er tiltenkt det pedagogiske tilbudet i skolene. Med en kommende \u00f8kning av antall elever med sammensatte behov, er det n\u00f8dvendig \u00e5 gj\u00f8re en vurdering av SFO- tilbudet som gis og dekkes \u00f8konomisk av den enkelte ungdomsskole. Et tilbud f\u00f8r og etter skoletid for denne m\u00e5lgruppen inneholder tilsyn, omsorg og tilrettelegging av aktiviteter. Dette er et fritidstilbud, og anses ikke \u00e5 v\u00e6re en del av skolens oppl\u00e6ringstilbud. For \u00e5 synligj\u00f8re skille mellom skolenes oppl\u00e6ringstilbud samt at en SFO for 8.-10 trinn ikke er et lovp\u00e5lagt tilbud, revideres vedtektene for SFO og \u00a7 6, 4. avsnitt fjernes: Troms\u00f8 kommune har et SFO- tilbud for barn med sammensatte behov p\u00e5 8. \u2013 10. trinn. Foresatte kan s\u00f8ke om utvidet SFO-tilbud ved \u00e5 sende en s\u00f8knad til avdeling for oppvekst, utdanning og kultur i Troms\u00f8 kommune. Plassene tildeles etter en sakkyndig vurdering fra PPT. Tilbudet gis til elever med sammensatte behov og da menes fysiske og/eller kognitive funksjonsnedsettelser i s\u00e5 stor grad at det ikke vil v\u00e6re forsvarlig for eleven om den var hjemme alene i perioden fra skoleslutt fram til ordin\u00e6r arbeidstids slutt. Dette vil gjelde funksjonsnedsettelser som autisme, moderat til dyp psykisk utviklingshemming og omfattende fysisk funksjonsnedsettelse, eventuelt andre funksjonsnedsettelser med tilsvarende alvorlighetsgrad. Et f\u00f8r og etter skoletilbud skal hjemles i helse og omsorgstjenesteloven \u00a7 3-2, punkt 6. bokstav b. Vedtaket fattes av tildelingskontoret for barn og unge i Tverrfaglig ressurs \u00a7 3-2.Kommunens ansvar for helse- og omsorgstjenester For \u00e5 oppfylle ansvaret etter \u00a7 3-1 skal kommunen blant annet tilby f\u00f8lgende: 1. Helsefremmende og forebyggende tjenester, herunder: a.helsetjeneste i skoler og b.helsestasjonstjeneste 2. Svangerskaps- og barselomsorgstjenester 3. Hjelp ved ulykker og andre akutte situasjoner, herunder: a.legevakt, b.held\u00f8gns medisinsk akuttberedskap, c.medisinsk n\u00f8dmeldetjeneste, og d. psykososial beredskap og oppf\u00f8lging. 4. Utredning, diagnostisering og behandling, herunder fastlegeordning 5. Sosial, psykososial og medisinsk habilitering og rehabilitering 6. Andre helse- og omsorgstjenester, herunder: a.helsetjenester i hjemmet, b.personlig assistanse, herunder praktisk bistand og oppl\u00e6ring og st\u00f8ttekontakt og c.plass i institusjon, herunder sykehjem. 7. Dagaktivitetstilbud til hjemmeboende personer med demens S\u00f8knader rettes s\u00e5ledes til Tildelingskontoret for barn og unge i enheten Tverrfaglig ressurs som fatter enkeltvedtak. Dette m\u00e5 gj\u00f8res i n\u00e6r dialog mellom skole, tildelingskontoret for barn unge og foresatte. Fordi vedtaket fattes av en enhet (tverrfaglig ressurs) og operasjonaliseres 3 ved en annen enhet (skole), skal det utarbeides en samarbeidsavtale med beskrivende rutiner for samarbeidet mellom seksjon skole og seksjon barn og familie. 2. En oversikt over fremtidig behov for et tilbud f\u00f8r og etter skoletid I skole\u00e5ret 2023-2024 er det tre elever p\u00e5 ungdomskolen som har et SFO tilbud, to p\u00e5 ungdomsskoler og en har hjemmebaserte tjenester i regi av Milj\u00f8tjenesten i Tverrfaglig ressurs Erfaringsvis vet vi at elever som har et utvidet SFO - tilbud i 5.-7. trinn som regel vil ha videre behov for et tilbud etter skoletid p\u00e5 ungdomsskolen. Nedenfor er en oversikt over antall elever med et utvidet SFO- tilbud i 5.-7.trinn i skole\u00e5ret 2023-2024, og hvilken ungdomsskole som vil v\u00e6re elevenes kommende ungdomsskole. Trinn Antall Skole Kommende ungdomsskoler elever 5 5 Skittenelv, Prestvannet, Hamna, Kroken, Gr\u00f8nn\u00e5sen/Sommerlyst Storelva 6 4 Skjelnan, Sandnessund, Lunheim Kroken, Tromstun, Kval\u00f8ysletta, Prestvannet Gr\u00f8nn\u00e5sen 7 6 Tromsdalen, Gyllenborg, Tromstun, Sommerlyst, Ramfjord, Ramfjord, Slettaelva, Mortensnes Kval\u00f8ysletta, Gr\u00f8nn\u00e5sen Oversikten viser at elevene er geografisk spredt og at de p\u00e5 sikt vil ha ulike ungdomsskoler som sin n\u00e6rskole. Videre kan vi anta at 6 elever vil ha behov for tilbud skole\u00e5ret 2024-2025, 10 elever i 2025- 2026 og 15 elever i 2026-2027. Alternative tilbud vurdert i henhold til barnets beste og forsvarlig gjennomf\u00f8rbarhet. For \u00e5 utrede mulige alternative tilbud tilpasset m\u00e5lgruppen er det n\u00f8dvendig \u00e5 ha innsikt i elevenes sammensatte utfordringer. Det er utarbeidet tre samlekategorier hvor elevene inng\u00e5r i en eller flere kategorier. 4 Personer med fysiske Personer med Personer med funksjonsnedsettelser utviklingshemming utviklingsforstyrrelser Kan v\u00e6re avhengig av Kan ha kognitive Kan ha medf\u00f8dte tilstander rullestol /hjelpemidler i det utfordringer som p\u00e5virker der utviklingen forsinkes daglige daglig ferdigheter i stor grad. eller hemmes. F-eks ADHD, autisme, Tourettes. Kan ha medisinske Kan ha hjelpebehov knyttet tilstander som krever til egenomsorg og behov for Har s\u00e6rskilt behov for \u00aboverv\u00e5kning\u00bb (alvorlig tett tilsyn gjennom dagen. forutsigbarhet i hverdagen. epilepsi) Kan ogs\u00e5 omhandle Endringer og utrygghet kan korrigering av atferd. f\u00f8re til utagerende atferd. Kan ha behov for tilrettelegging og Det sosiale samspillet med hjelpemidler i andre kan v\u00e6re utfordrende. kommunikasjonen. Basert p\u00e5 elevenes sammensatte behov redegj\u00f8res det for fire alternativ tilbud. I redegj\u00f8relsen ser en p\u00e5 fordeler og ulemper ved de ulike alternativene i henhold til barnets beste, forsvarlighet og praktisk gjennomf\u00f8rbarhet. Medvirkning Avdeling for oppvekst, utdanning og kultur har i utarbeidelse av ulike alternativ s\u00f8kt medvirkning fra relevante, frivillige organisasjoner og foreldregrupper. Ingen av de inviterte m\u00f8tte til et berammet innspillm\u00f8te, men det er gitt individuelle innspill fra foresatte med barn med sammensatte problemer. Det er i etterkant gjennomf\u00f8rt en h\u00f8ring. Alternativ 1: Et tilbud f\u00f8r og etter skoletid p\u00e5 n\u00e6rskolen til eleven Et tilbud p\u00e5 n\u00e6rskolen til den enkelte elev vil skape stor grad av kontinuitet av personale som elevene forholder seg til. Det vil v\u00e6re en fordel for denne m\u00e5lgruppen som har behov for forutsigbarhet. Det vil likevel kunne bli et skifte av personale i l\u00f8pet av dagen p\u00e5 grunn av antall arbeidstimer og frav\u00e6r. At elevene er i de samme lokalene hele dagen og unng\u00e5r flere forflytninger er ogs\u00e5 en fordel for \u00e5 unng\u00e5 skifte av omgivelser samt redusert behov for transport. Ulempene er rekrutteringsutfordringer da flere skoler vil ha behov for lignende kompetanse samt at enkelte skolebygg vil m\u00e5tte tilpasses elevenes behov. En annen ulempe er at elevene kan f\u00f8le det stigmatiserende \u00e5 v\u00e6re alene igjen etter skoletid n\u00e5r andre elever forlater skolen. Tilbudet kan oppleves isolerende. Fordeler Ulemper Kontinuitet i personale Skifte av personale og frav\u00e6r Unng\u00e5r flere forflytninger Rekrutteringsutfordringer Uegnet skolebygg Stigmatisering 5 Alternativ 2: Et felles f\u00f8r og etter skoletid tilbud i et felles lokale Et tilbud i et felles lokale for elevene p\u00e5 ulike n\u00e6rskoler kan fungere som et sosialt fellesskap der elever kan m\u00f8te jevnaldrende. Dette kan bidra til \u00e5 redusere f\u00f8lelsen av isolasjon og ensomhet blant elevene. Det vil ogs\u00e5 samle ansatte med spesialisert kunnskap og ferdigheter for \u00e5 im\u00f8tekomme behovene til elever. Dette kan bidra til et bedre tilbud og opplevelse for elevene. M\u00e5lgruppen har likevel s\u00e5 ulike behov at det likevel m\u00e5 tilrettelegges for individuelle aktiviteter og tilpasset opplegg for den enkelte. Tilbudet vil kreve flere forflytninger i l\u00f8pet av en dag,noe som kan v\u00e6re tidkrevende og belastende for elevene. De ulike behovene til elevene gj\u00f8r det n\u00f8dvendig med egnede lokaler. Dette kan inneb\u00e6re behov for tilpasninger eller investeringer i infrastruktur og bygg, noe som kan v\u00e6re kostbart. Fordeler Ulemper Samle ansatte med relevant kompetanse p\u00e5 Transport og forflytning flere ganger i l\u00f8pet ett sted av dagen Forebygge isolasjon og ensomhet Det m\u00e5 tilrettelegges for individuelle aktiviteter og tilpasset opplegg for den enkelte Krever egnet lokale Alternativ 3: Hjemmebaserte tjenester f\u00f8r/etter skoletid Dette tilbudet gir mulighet for individuell tilpasning og en mulighet til \u00e5 skreddersy tjenestene for hver enkelt elev. Dette sikrer at elevene f\u00e5r den spesifikke st\u00f8tten og oppf\u00f8lgingen de trenger, og det kan v\u00e6re spesielt nyttig for elever med s\u00e6rlige behov. Elevene vil v\u00e6re i sitt eget hjemmemilj\u00f8, som kan bidra til en f\u00f8lelse av trygghet og komfort. Dette kan v\u00e6re spesielt viktig for elever som kan bli overveldet i st\u00f8rre grupper, eller som har spesifikke behov knyttet til sitt hjemmemilj\u00f8. Et hjemmebasert tilbud kan v\u00e6re isolerende og ensomt for elevene siden de ikke har muligheten til \u00e5 omg\u00e5s og samhandle med jevnaldrende, eller delta i gruppeaktiviteter. Fordeler Ulemper Tilbudet tilpasses den enkeltes behov Isolerende Lite kontakt med jevnaldrende Alternativ 4: Et tilbud f\u00f8r og etter skoletid p\u00e5 utvalgte ungdomsskoler Dette tilbudet kan gi elever og deres foresatte mer forutsigbarhet knyttet til overgangen til ungdomsskolen. Det vil ogs\u00e5 skape forutsigbarhet for skolene som skal gi dette tilbudet. Det kan videre bidra til \u00e5 forhindre f\u00f8lelsen av isolasjon og stigmatisering for den enkelte elev ved at det er flere elever ved skolen som har sammensatte behov og som trenger et tilbud utenom undervisningstiden. Tilbudet vil ogs\u00e5 redusere behov for transport og forflytninger i l\u00f8pet av dagen. Elever som velger \u00e5 dette tilbudet, vil v\u00e6re begrenset til \u00e5 g\u00e5 p\u00e5 den spesifikke ungdomsskolen som har dette tilbudet og mister muligheten til \u00e5 velge sin n\u00e6rskole. Dette kan v\u00e6re en ulempe for elever og foresatte som \u00f8nsker et st\u00f8rre utvalg av skolealternativer. Samtidig vet vi behovet for \u00e5 g\u00e5 p\u00e5 n\u00e6rskole reduseres jo eldre elevene blir. 6 Fordeler Ulemper Forutsigbarhet for elever og foresatte Unng\u00e5r transport og forflytning Forutsigbart for skolene Kan begrense mulighet til \u00e5 g\u00e5 p\u00e5 n\u00e6rskole Forebygge insolasjon og stigmatisering H\u00f8ring Saken ble sendt p\u00e5 h\u00f8ring 03.11.23 med svarfrist 22.11.23. Alle aktuelle organisasjoner mottok invitasjonen til \u00e5 gi h\u00f8ringsinnspill, bortsett fra NFU som derfor fikk utsatt svarfrist. NFU var den eneste organisasjonene som svarte og h\u00f8ringssvaret er behandlet og lagt ved saken. Dr\u00f8fting med hovedtillitsvalgte Det ble gjennomf\u00f8rt dr\u00f8ftingsm\u00f8te 09.02.24. Hovedtillitsvalgte st\u00f8ttet samlet kommunedirekt\u00f8rens forslag til vedtak. Konklusjon Med utgangspunkt i de fire ulike alternativene, s\u00e5 vil kommunedirekt\u00f8ren anse alternativ 4, et tilbud f\u00f8r og etter skoletid p\u00e5 utvalgte ungdomsskoler, som det mest egnende. Til tross for h\u00f8ringssinnspill med motsigelser mot dette alternativet anser kommunedirekt\u00f8ren at alternativ 4 vil kunne skape et sosialt felleskap for denne elevgruppen, sikre bedre kompetanse hos ansatte og st\u00f8rre grad av forutsigbarhet for foresatte. Dette anses \u00e5 veie tyngre enn n\u00e6rskoleprinsippet som fremdeles kan ivaretas. Alternativ 4 krever et vedtak i lov om helse- og omsorgstjenester som m\u00e5 fattes i n\u00e6r dialog mellom skole, tildelingskontoret for barn unge og foresatte. Det skal utarbeides en samarbeidsavtale med beskrivende rutiner for samarbeidet mellom seksjon skole og seksjon barn og familie for \u00e5 sikre god saksbehandling n\u00e5r vedtaket fattes av en enhet (tverrfaglig ressurs) og operasjonaliseres ved en annen enhet (skolen). En slik samarbeidsavtale skal bidra til \u00e5 tydeliggj\u00f8re ansvarsfordelingen og prosessene knyttet til tilbudet. Skolene, gjennom rektor, vil ha rekrutterings- og personalansvar for alle ansatte som arbeider ved skolen, dette gjelder ogs\u00e5 de som arbeider i f\u00f8r og etter skoletilbudet. Dette sikrer at personalet er en del av skolens ressurser som kan brukes gjennom hele dagen. Dette er et tilbud som ikke har lovhjemmel i oppl\u00e6ringsloven og skal derfor fjernes fra kommunes vedtekter for SFO. Vedtektene for SFO vil s\u00e5ledes ikke v\u00e6re gjeldende for dette tilbudet. 7 Vedtakskompetanse Oppvekst- og utdanningsutvalget Vedlegg H\u00f8ringsinnpill fra_NFU Merknadsbehandling politisk sak 8-10 trinn M\u00f8tereferat dr\u00f8ftingsm\u00f8te h\u00f8ring 8-10 trinn 8 "
}