{
  "dokument_id": "98760092-d220-5d40-9761-aa7fea51585f",
  "doc_type": "case_attachment",
  "kommune": 4601,
  "tittel": "Ungdomsr\u00e5dets forslag til Folkehelsestrategi for Bergen kommune 2023 - 2030",
  "url": "https://bergen.kommune.no/politikere-utvalg/api/fil/bk360/8896243/Ungdomsradets-forslag-til-Folkehelsestrategi-for-Bergen-kommune-2023-2030",
  "tekst": " Ungdomsr\u00e5det Til Intern korrespondanse Bystyrets kontor V\u00e5r referanse: 2022/08659-163 Saksbehandler: Birgitte Teglgaard J\u00f8rgensen Fra Dato: 24. august 2023 Ungdomsr\u00e5det Ungdomsr\u00e5dets forslag til Folkehelsestrategi for Bergen kommune 2023 - 2030 Ungdomsr\u00e5det fattet i m\u00f8te 23.0823 vedtak i sak 52/23 \u2013 Folkehelsestrategi for Bergen kommune 2023 \u2013 2030. I henhold til pkt. 6 i r\u00e5dets reglement 1, samt pkt. 1.2. i Reglement for bystyreutvalgene, bes utvalg for helse og sosial votere over f\u00f8lgende vedtakspunkt: Forslag til vedtak: 1. Det lages strategi, og etterf\u00f8lgende handlingsplan, p\u00e5 bakgrunn av en grundig vurdering av hva som utgj\u00f8r psykisk uhelse blant barn og ungdom. 2. Det lages en strategi og handlingsplan for sosiale arena og m\u00f8teplasser for ungdom, b\u00e5de innen det organiserte og uorganiserte aktivitetstilbudet. 3. Det lages en strategi og handlingsplan for hvordan sikre at barn og ungdom fra familier med lav inntekt f\u00e5r et likeverdig og sosialt inkluderende tilbud, b\u00e5de innen det organiserte og uorganiserte aktivitetstilbudet. Begrunnelse: Begrunnelsen skal f\u00f8lge vedtakspunktene, men ikke voteres over i utvalget eller bystyret. P\u00e5 grunn av m\u00f8teplanen hadde ungdomsr\u00e5det ikke mulighet for \u00e5 uttale seg i h\u00f8ringsrunden. Men r\u00e5det uttalte seg i forbindelse med oppstartsaken i 2022 og ba den gang om at planen la frem en tydelig strategi for kommunens arbeide med forebygging av psykisk uhelse blant ungdom. \u2022 Ungdomsr\u00e5det mener ikke at man i denne planen har tatt inn over seg, hva det er ungdom sliter med, eller tatt stilling til, hva som m\u00e5 til for at ungdom skal f\u00e5 det bedre. Planen nevner skolepress og sosiale medier som \u00e5rsaker til ensomhet og d\u00e5rlig psykisk helse blant ungdom. Ungdomsr\u00e5det mener at det er en grov forenkling av ungdoms psykiske utfordringer. Planen nevner heller ingenting om behovet for helsesykepleiere og skolepsykologer som r\u00e5det ellers fremhevet som s\u00e6rskilt viktig, men h\u00e5per \u00e5 se dette forslag tatt opp i forbindelse med handlingsplan og andre tiltak. 1 Pkt. 6 i reglementene til de tre r\u00e5dene er likelydende. \u2022 Behovet for sosiale arenaer og m\u00f8teplasser er i planen utelukkende sett i forhold til eldre. Ungdomsr\u00e5det spilte inn i forbindelse med oppstartsaken, behovet for sosiale arena og m\u00f8teplasser for ungdom og mener at dette b\u00f8r vektlegges i det videre arbeid. Vi trenger flere tilbud som eksempelvis UngArena eller annen uorganisert aktivitet. \u2022 Ungdomsr\u00e5det savner en tydelig og mer ambisi\u00f8s strategi rettet mot barn og ungdom i familier med lav inntekt. N\u00e5r aktivitetstilbud til denne gruppen barn og unge blir diskutert i planen, er l\u00f8sningen utelukkende gratis SFO. Ungdomsr\u00e5det savner ogs\u00e5 en strategi for hvordan idretten kan bli mer inkluderende og utgj\u00f8re en sosial arena for ulike typer ungdom \u2013 ogs\u00e5 de som ikke spiller fotball. \u2022 Ungdomsr\u00e5det savner en strategi for hvordan man allerede i barnehage og barneskole kan innf\u00f8re forebyggende tiltak mot psykisk uhelse, bl.a. ved bruk av f\u00f8lelsesprosjekter som Time/Livet. Ungdomsr\u00e5det h\u00e5per \u00e5 se tiltak som dette i forbindelse med handlingsplanen. Med hilsen Ungdomsr\u00e5det Ingvild R\u00f8rtveit Digernes - leder Birgitte Teglgaard J\u00f8rgensen - r\u00e5dgiver Dokumentet er godkjent elektronisk. "
}