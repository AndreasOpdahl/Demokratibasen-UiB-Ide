{
  "dokument_id": "37d8addb-453b-59c3-be69-a044f3631eeb",
  "doc_type": "case_attachment",
  "kommune": 4601,
  "tittel": "S\u00f8knad om medlemskap i Bergen og omland friluftsra\u030ad.pdf",
  "url": "https://bergen.kommune.no/politikere-utvalg/api/fil/bk360/10318010/Soknad-om-medlemskap-i-Bergen-og-omland-friluftsra-d-pdf",
  "tekst": " Kulturarbeid Bergen Og Omland Friluftsr\u00e5d Kommunalt Oppgavefellesskap Hellebakken 45 5039 Bergen Dykkar ref. V\u00e5r ref. Dato 23/3795 - 2 24.07.2023 S\u00f8knad om medlemskap i Bergen og omland friluftsr\u00e5d Heradsstyret har i m\u00f8te 20.06.2023 fatta f\u00f8lgjande vedtak i sak 52/23. Voss herad s\u00f8kjer medlemskap i Bergen og Omland Friluftsr\u00e5d. Med venleg helsing Nils Helge Kvamme R\u00e5dgjevar Tlf: 45270261 Dokumentet er elektronisk godkjent og treng ikkje signatur Voss herad Tlf: 56 51 94 00 Foretaksregisteret: Uttr\u00e5gata 9 postmottak@voss.herad.no 960510542 5701 Voss V\u00e5r ref. 23/3795 - 1 Saksbehandlar Nils Helge Kvamme Dato 15.05.2023 Saksframlegg S\u00f8knad om medlemskap i Bergen og omland friluftsr\u00e5d Saksnr. Utval M\u00f8tedato 27/23 Utval for kultur og n\u00e6ring 07.06.2023 59/23 Formannskapet, Plan og \u00f8konomi 08.06.2023 52/23 Heradsstyret 20.06.2023 R\u00e5dmannen sitt framlegg til vedtak: Voss herad s\u00f8kjer medlemskap i Bergen og Omland Friluftsr\u00e5d Vedtak som innstilling fr\u00e5 Utval for kultur og n\u00e6ring, 07.06.2023 - 27/23 Voss herad s\u00f8kjer medlemskap i Bergen og Omland Friluftsr\u00e5d. Vedtak som innstilling fr\u00e5 Formannskapet, Plan og \u00f8konomi, 08.06.2023 - 59/23 Voss herad s\u00f8kjer medlemskap i Bergen og Omland Friluftsr\u00e5d. Saksordf\u00f8rar: Sveinung Klyve Utval for kultur og n\u00e6ring 07.06.2023 Handsaming Bergen og omland friluftsr\u00e5d b\u00f8r koma og informera om organisasjonen til utvalet eller heradsstyret. R\u00e5dmannen sitt framlegg til vedtak vart samr\u00f8ystes vedteke. UKN - 27/23 Vedtak Voss herad s\u00f8kjer medlemskap i Bergen og Omland Friluftsr\u00e5d. Formannskapet, Plan og \u00f8konomi 08.06.2023 Handsaming Samr\u00f8ystes vedteke. Side 2 av 5 FPL - 59/23 Vedtak Voss herad s\u00f8kjer medlemskap i Bergen og Omland Friluftsr\u00e5d. Saksordf\u00f8rar: Sveinung Klyve Heradsstyret 20.06.2023 Handsaming Heradsstyret r\u00f8ysta over innstillinga fr\u00e5 Formannskapet, plan og \u00f8konomi, samr\u00f8ystes vedteke med 42 r\u00f8yster. HST - 52/23 Vedtak Voss herad s\u00f8kjer medlemskap i Bergen og Omland Friluftsr\u00e5d. Samandrag Heradstyret ba i samband med behandlinga av \u00e5rsbudsjett for 2021 og \u00f8konomiplan 2021-2024 om at Voss herad vurderte medlemskap i Bergen og Omland Friluftsr\u00e5d (BOF). Det vart s\u00f8kt om midlar til utgreiingar fr\u00e5 Vestland fylkeskommune, og det har vore arrangert fleire m\u00f8ter mellom Voss herad og BOF. Den 19 januar 2023 vart det helde m\u00f8te mellom kommunane Fedje, Gulen, Modalen, Voss og Masfjorden om eventuelt medlemskap. Eit eventuelt medlemskap kan fyrst tre i kraft fr\u00e5 2025, med opptak i 2024. Prisen for medlemskap i 2024 er budsjettert med kr. 24,89 per innbyggjar. Dette vil seia omlag 400.000,- for Voss herad. Saksopplysingar Voss herad er ein stor friluftslivskommune med mange og varierte turmoglegheiter fr\u00e5 fjell til fjord. I tillegg til dei naturlege friluftslivsomr\u00e5da er det i dag over 20 tilrettelagde friluftsomr\u00e5de i kommunen i tillegg til eit statleg sikra friomr\u00e5de i Granvin. Med unnatak det statleg sikra friomr\u00e5de og Prestegardsmoen, er omr\u00e5da i privat eige men kommunen har i dei fleste omr\u00e5da inng\u00e5tt langsiktige leigeavtalar med grunneigarane. Det er tilrettelagd fleire gangvegar / stiar for friluftsliv. Langs fleire av desse er det informasjonstavler og bord/benkar. Det er vidare opparbeida fleire parkeringsplassar ved starten av popul\u00e6re utfartsomr\u00e5de. Interessa for sykling som friluftsliv-aktivitet har vore aukande dei seinare \u00e5ra. Rallarvegen fr\u00e5 Upsete til Vangen, Vangsvatnet rundt og sykkelvegen til Skjervet er dei mest brukte rutene (sj\u00e5 liste over friluftsomr\u00e5de i Voss kommune kommunale-friluftsomrade.pdf (voss.herad.no)). Friluftsomr\u00e5da vert mykje nytta av b\u00e5de innbyggjarar og tilreisande. Det er eit stort og krevjande ansvar \u00e5 forvalta desse omr\u00e5de p\u00e5 ein god m\u00e5te. Bergen og Omland Friluftsr\u00e5d vart stifta 29. juni 1937 med hovudoppg\u00e5ve \u00e5 sikre \u00e5lmenta tilgang til sj\u00f8, friluftsliv og rekreasjon. Det vert oppfordra fr\u00e5 Vestland fylkeskommune at alle kommunar b\u00f8r vere tilknytt eit friluftsr\u00e5d med m\u00e5l om \u00e5 auke tilrettelegging og oppf\u00f8lging av friluftsomr\u00e5der i kommunar. BOF er eit interkommunalt samarbeidsorgan med 12 deltakarkommunar i Bergensregionen: Alver, Ask\u00f8y, Austevoll, Austrheim, Bergen, Bj\u00f8rnafjorden, Samnanger, Tysnes, \u00d8ygarden, Vaksdal, Kvam og Oster\u00f8y. Friluftsr\u00e5det samarbeider med deltakarkommunane, offentlege etatar p\u00e5 ulike niv\u00e5 og interesserte organisasjonar. BOF har forvaltningsansvar for 258 friluftsomr\u00e5der i deltakarkommunane. Side 3 av 5 BOF har ogs\u00e5 b\u00e5tar som inng\u00e5r i Skj\u00e6rgardstenesta, som er ein nasjonal sj\u00f8teneste med form\u00e5l \u00e5 drive skj\u00f8tsel, vedlikehald og renovasjon av offentleg eigde friluftsomr\u00e5der langs kysten. Tenesta har ogs\u00e5 oppsyn og driv skj\u00f8tsel i naturvernomr\u00e5der, i samarbeid med Statsforvaltaren og Statens naturoppsyn. Hovudoppg\u00e5vene til BOF er: \uf0b7 Etablera nye friluftsomr\u00e5de. Tilretteleggja og halda ved like eksisterande og nye friluftsomr\u00e5de slik at alle kan nytta dei. \uf0b7 Arbeida for auka forst\u00e5ing for friluftslivet si tyding, betre fritidskultur og utbreiing av friluftsliv \uf0b7 Stor og viktig oppg\u00e5ve er \u00e5 samla inn marint avfall utan eigar i samarbeid med ulike akt\u00f8rar. \uf0b7 BOF samarbeidar med deltakarkommunane, offentlege etatar p\u00e5 ulike niv\u00e5 og andre interesserte organisasjonar R\u00e5dmannen si vurdering: Generelle vurderingar: Bergen og Omland Friluftsr\u00e5d er ein organisasjon som vert styrt av medlemskommunane. Dei gjennomf\u00f8rer arbeid knytt til offentlege badeplassar og friluftsomr\u00e5de, samt renovasjon i kystomr\u00e5da. I tillegg fremjar dei friluftslivet ved skilting og opparbeiding av friluftsomr\u00e5der, etablering og drift av parkeringsplassar, toalett, benkar, stupebrett, grillstadar, samt utleige av kysthytter og liknande. I 2023 betalar medlemskommunane kroner 24,- per innbyggjar. For v\u00e5r kommune vil difor eit medlemskap kosta om lag 390.000,- det f\u00f8rste \u00e5ret. Dersom heradsstyret gjer vedtak om at Voss herad skal s\u00f8kja om medlemskap, vil denne s\u00f8knaden sannsynlegvis verta handsama i representantskapet til BOF v\u00e5ren 2024. Eit eventuelt medlemskap vil gjelda fr\u00e5 2025. Ved \u00e5 delta i dette kommunale oppg\u00e5vefellesskapet vil me koma inn i eit profesjonelt apparat med omsyn p\u00e5 drift og forvaltning av friluftsomr\u00e5de, badeplassar med meir. For den summen ein betalar i medlemskap, vil ein kunna styrkja arbeidet med friluftslivet lokalt. Det er i dag avsett lite ressursar til slikt arbeid i Voss herad, og eit alternativ kunne vera \u00e5 tilsetja ressursar sj\u00f8lve for \u00e5 styrkja dette arbeidet. R\u00e5dmannen vurderer det likevel slik at ein f\u00e5r meir ut av ressursane ved \u00e5 samarbeida med eit stort friluftsr\u00e5d. Dette vil vera mindre s\u00e5rbart i driftsfasen. BOF har i dag ei administrasjonsavdeling og ei driftsavdeling. Dei hjelper til i s\u00f8knadsprosessar, ved opparbeiding av nye omr\u00e5der og vedlikehald av eksisterande friluftsomr\u00e5der. Dei kan \u00f3g hjelpa til med statleg sikring av viktige friluftsomr\u00e5der. Korleis BOF vel \u00e5 drifta friluftsomr\u00e5der i Voss herad er ikkje avklart, men dei har gode ordningar i kommunar i n\u00e6rleiken. Ofte er det lokale organisasjonar som tek seg av drift av omr\u00e5der p\u00e5 vegne av BOF. Dette sikrar ei lokal forankring, og er mykje likt det ein har p\u00e5 Voss idag. Meir informasjon om BOF sitt arbeid kan lesast i \u00e5rsrapporten for 2022 (\u00c5rsrapport 2022 (bof.no)) \u00d8konomiske konsekvensar: Voss herad vil f\u00e5 ein ekstra kostnad for medlemskapet som vil vera p\u00e5 i underkant av 400.000,- \u00e5rleg. Milj\u00f8 og klimakonsekvensar: Voss herad vil f\u00e5 ein profesjonell akt\u00f8r i ryggen for \u00e5 drifta friluftsomr\u00e5da sine. Det vil kunne vere enklare for eit interkommunalt friluftsr\u00e5d \u00e5 gjennomf\u00f8re ei gr\u00f8n driftsomstilling, enn for ein einskild kommune. I tillegg vil eit friluftsr\u00e5d kunna betra moglegheita for friluftsliv der folk bur og p\u00e5 den m\u00e5ten bidra til eit kortreist og meir berekraftig friluftsliv. Folkehelsekonsekvensar: Betre drift og forvaltning av friluftsomr\u00e5de kan bidra til at fleire menneske nyttar seg av desse omr\u00e5da Side 4 av 5 og lettare kjem seg ut p\u00e5 tur. Det enkle friluftslivet er noko n\u00e6r sagt alle kan drive, uavhengig av sosio\u00f8konomisk bakgrunn. At det er tilgjengelege friluftsomr\u00e5de i n\u00e6rleiken til der folk bur, kan bidra til \u00e5 redusere sosial ulikskap, vere inkluderande og auke livskvaliteten til innbyggarane. Det \u00e5 vera ein del av felleskapet i BOF vil kunna styrkja friluftslivet kommunen. Konklusjon R\u00e5dmannen meiner at eit medlemskap i Bergen og Omland Friluftsr\u00e5d vil vera positivt for friluftslivet i heradet. Kostnaden med \u00e5 vera medlem er relativt h\u00f8g, men eit medlemsskap vil gje mykje tilbake til kommunen. Side 5 av 5 "
}