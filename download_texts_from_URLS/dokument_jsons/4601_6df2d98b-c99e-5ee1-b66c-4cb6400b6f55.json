{
  "dokument_id": "6df2d98b-c99e-5ee1-b66c-4cb6400b6f55",
  "doc_type": "case_attachment",
  "kommune": 4601,
  "tittel": "Oversikt over h\u00f8ringsuttalelser",
  "url": "https://bergen.kommune.no/politikere-utvalg/api/fil/bk360/7119707/Oversikt-over-horingsuttalelser",
  "tekst": "Oversikt over h\u00f8ringsuttalelser \u2013 forslag til ny lokal forskrift om politivedtekt for Bergen kommune Dokumentet gir en oversikt over alle h\u00f8ringsuttalelsene som er kommet til h\u00f8ringsforslaget. \u00abDok.nr\u00bb refererer til dokumentnummer i sak 2019/60659. Bymilj\u00f8etaten bemerker at oversikten kun gir en kortfattet oppsummering av innspillene. Dok.nr. Avsender Kort beskrivelse 34 Henrik Bjelland Ameln \u00d8nsker at den tidligere bestemmelsen (\u00a7 10 i politivedtekt fra 1973) om at det er forbudt \u00e5 synge, fremf\u00f8re musikk, bruke h\u00f8yttaler, foreta innsamling eller gi forevisning av noe slag uten politiets tillatelse gjeninnf\u00f8res. Bemerkes at innsamling av penger oppleves som \u00abgreit nok\u00bb, bortsett fra i noen tilfeller der man blir opps\u00f8kt direkte og bedt om penger. 35, 38, Stein Erik Jonasson Mener at forslag til ny \u00a7 3-2 om dyr m\u00e5 endres slik 47 og 48 at det fremg\u00e5r tydelig at det med husdyr siktes til beitedyr, jf. Politidirektoratets merknader til \u00a7\u00a7 3-2 og \u00a7 5-1 i rundskrivet (normalpolitivedtekten). Foresl\u00e5r at bestemmelsen endres i samsvar med hundelovens definisjon av husdyr, alternativt at det inntas en egen definisjon av ordet husdyr. Mener at \u00a7 33.1.3 j i Kommuneplanens Arealdel 2018 er ugyldig og m\u00e5 oppheves, jf. Politidirektoratets merknader til \u00a7\u00a7 3-2 og 5-1 i rundskrivet om at regulering tilknyttet hundehold mv. m\u00e5 gis i medhold av hundeloven eller kommunal forskrift om hundehold. Mener at kommunens nettsider om b\u00e5ndtvang m\u00e5 korrigeres og at ulovlig skilting om b\u00e5ndtvang hele \u00e5ret i nedb\u00f8rsfeltet til Svartediket og S\u00e6dalen m\u00e5 fjernes. Foresl\u00e5r \u00e5 innta en bestemmelse som forbyr slakteavfall i naturen fra jakt i ny \u00a7 5-3. Mener at slikt avfall m\u00e5 leveres til godkjent avfallsmottak. 36 Ole Egil Storkson Foresl\u00e5r at det presiseres at man plikter \u00e5 overholde nattero mellom kl. 23.00 og kl. 06.00. Mener at det b\u00f8r inntas et eget punkt i forslag til ny \u00a7 5-1 om \u00e5 hindre fors\u00f8pling og tilgrising om at det ikke er tillatt \u00e5 unders\u00f8ke og rote i innholdet i containere, avfallsspann, s\u00f8ppeldunker o.l. 37 Julian Silden Langlo Mener at de som har et bygg som trenger avvisere hver vinter jf. n\u00e5v\u00e6rende \u00a7 12 burde bli p\u00e5lagt \u00e5 sikre dette p\u00e5 permanent vis. Mener at spytting etter n\u00e5v\u00e6rende \u00a7 19 pkt. 1 er fors\u00f8pling p\u00e5 samme m\u00e5te som \u00e5 kaste fra seg avfall, og at det burde legaliseres. Mener at det b\u00f8r gj\u00f8res unntak fra \u00a7 19 pkt. 4 for \u00e5 urinere i fjorden. Foresl\u00e5r at aldersgrensen i n\u00e5v\u00e6rende \u00a7 28 senkes eller at forbudet fjernes. 40 Vest politidistrikt \u00d8nsker ikke et generelt tiggeforbud eller en ordning der de som \u00f8nsker \u00e5 drive med tigging skal gi melding til politiet, slik normalpolitivedtekten \u00a7 2-4 gir mulighet for. \u00d8nsker at tiden for nattero (mellom kl. 23 og 06) presiseres i forskriften i tr\u00e5d med normalpolitivedtekten \u00a7 2-1 andre ledd. Stiller seg ellers bak Bymilj\u00f8etatens forslag. 41 BergenByliv \u00d8nsker at tiden for nattero presiseres i forskriften slik som i Oslo (mellom kl. 23 og 06). Foresl\u00e5r at dette skal gjelde for \u00abboomr\u00e5der\u00bb i tillegg til offentlig sted. 43 Bergen Kirkelige \u00d8nsker at det presiseres at forbudet i forslag til ny Fellesr\u00e5d \u00a7 2-2 ogs\u00e5 gjelder kirkeg\u00e5rd og gravplasser. \u00d8nsker v/Gravplassmyndigheten at det presiseres at forslag til ny \u00a7 6-1 omfatter gravplasser i tillegg til kirkeg\u00e5rder, og at andre ledd om at \u00abDet er forbudt \u00e5 trenge seg inn p\u00e5 kirkeg\u00e5rd n\u00e5r den er stengt for bes\u00f8k\u00bb fjernes. Er enig med Bymilj\u00f8etatens tolkning av at sykler og elsparkesykler som brukes i forbindelse med drift og vedlikehold ikke er omfattet av forbudt mot sykkel. 44 K\u00e5re Dale Mener at forslag til ny \u00a7 4-4 b\u00f8r endres slik at det er et kommunalt ansvar \u00e5 s\u00f8rge for renhold av fortau og rennestein, rydde fortau for sn\u00f8 etter sn\u00f8fall og str\u00f8 fortau n\u00e5r det er glatt. "
}