{
  "dokument_id": "52e6a520-dea9-520d-8841-570bf71775d9",
  "doc_type": "case_attachment",
  "kommune": 4601,
  "tittel": "Skredfarevurdering, datert 03.02.23",
  "url": "https://bergen.kommune.no/politikere-utvalg/api/fil/bk360/10661333/Skredfarevurdering-datert-03-02-23",
  "tekst": "NOTAT OPPDRAG Sandsli\u00e5sen 46 DOKUMENTKODE 10216140-RIGberg-NOT-001 EMNE Geologisk notat TILGJENGELIGHET \u00c5pen OPPDRAGSGIVER Selvaag bolig as OPPDRAGSLEDER Heidi Havelin KONTAKTPERSON Christian Fl\u00f8lo Geithus SAKSBEHANDLER Solveig Dahl N\u00f8ttestad KOPI ANSVARLIG ENHET 10233013 Ingeni\u00f8rgeologi vest SAMMENDRAG Foreliggende notat gjelder geologisk vurdering for eiendommen med g\u00e5rdsnummer 116 og bruksnummer 195 i Bergen kommune. I planomr\u00e5det er det lave naturlige bergskrenter og en liten vegetert haug med stedvis bart berg. Nedfall fra disse omr\u00e5dene vil ikke utgj\u00f8re en fare for mennesker. Det er en brattskrent i nord\u00f8st der det kan forekomme utvasking ved st\u00f8rre nedb\u00f8rsmengder, men nedfall vil ikke utgj\u00f8re en risiko ved dagens situasjon. Det er vurdert at det ikke er skredfare i kartleggingsomr\u00e5det og kravene i TEK17 er tilfredsstilt. Dersom det skal gj\u00f8res inngrep i terreng som medf\u00f8rer skj\u00e6ringer (over 1 m) skal det utarbeides stabilitetsvurdering av bergskjeringen med hensyn p\u00e5 \u00e5 vurdere behov for tiltak i forkant av inngrep og sikringstiltak for \u00e5 oppn\u00e5 tilfredsstillende stabilitet. 1 Innledning Plan- og bygningsloven (pbl) og Byggteknisk forskrift (TEK 17) stiller krav til sikkerhet mot naturfare. For reguleringsplan og byggesak/-tiltak, s\u00f8knadspliktig eller ikke, m\u00e5 det derfor dokumenteres at tilstrekkelig sikkerhet mot skredfare vil bli oppn\u00e5dd i henhold til disse sikkerhetskravene. Denne utredningen er utf\u00f8rt av fagkyndig personell og f\u00f8lger NVEs veileder Sikkerhet mot skred i bratt terreng \u2013 Kartlegging av skredfare i reguleringsplan og byggesak [4], og vil dermed kunne dokumentere om hvorvidt disse sikkerhetskravene er oppfylt. Skredtypene sn\u00f8-, jord-, flom-, s\u00f8rpe- , steinskred og steinsprang kartlegges. Vurderingen tar ikke hensyn til annen type risiko som planomr\u00e5det eventuelt m\u00e5tte v\u00e6re utsatt for. Det presiseres at vurderingen er basert p\u00e5 dagens terreng-, skogs- og klimaforhold. Unders\u00f8kt omr\u00e5de og befaring Foreliggende notat gjelder geologisk vurdering for eiendommen med g\u00e5rdsnummer 116 og bruksnummer 195 i Bergen kommune. Befaring ble utf\u00f8rt til fots i planomr\u00e5det av Multiconsult 9. januar 2023. 00 03.02.2023 Geologisk notat \u2013 til utsendelse SDN M\u00c5B HEIDIH REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 918 836 519 MVA Sandsli\u00e5sen 46 multiconsult.no Geologisk notat 2 Omr\u00e5debeskrivelse Planomr\u00e5det ligger p\u00e5 et generelt flatt omr\u00e5de (Figur 1, Figur 2). Det er liten haug med vegetasjon og tr\u00e6r i nordvestlig del av planomr\u00e5det og \u00f8stlig del av planomr\u00e5det grenser til en brattskrent. Skogen er produktiv og best\u00e5r hovedsakelig av furu og noen lauvtr\u00e6r. Kronedekning er rundt 50% i brattskrenten i \u00f8st og opptil 100% p\u00e5 den vegeterte haugen. Det er ogs\u00e5 noen partier med bergskrenter i dagen langs veien p\u00e5 vestsiden. Utover dette er store deler av omr\u00e5det utbygget, og lite synlig berg i dagen. Figur 1. Plangrense oppstart Sandsli\u00e5sen 46 med inntegnet geologiske observasjoner. 10216140-RIGberg-NOT-001 3. februar 2023 / Revisjon 00 Side 2 av 8 Sandsli\u00e5sen 46 multiconsult.no Geologisk notat Figur 2. Kart over terrenghelning. Klimatologiske data Omr\u00e5det har et mildt og fuktig kystklima, med gjennomsnittlig \u00e5rsnedb\u00f8r p\u00e5 1000-15000 mm og gjennomsnittlig \u00e5rsmiddeltemperatur p\u00e5 10-15\u00b0C. Normal \u00e5rsmaksimum av sn\u00f8dybde for normalperioden 1991-2020 er under 25 cm i det aktuelle omr\u00e5det, og gjennomsnittlig antall dager med mer enn 25 cm sn\u00f8 p\u00e5 bakken er sv\u00e6rt f\u00e5. Data fra m\u00e5lestasjonen Flesland (4 km vest for kartleggingsomr\u00e5det) viser at det er s\u00f8r-s\u00f8r\u00f8stlig vind som dominerer i omr\u00e5det. Det er forventet en \u00f8kning p\u00e5 ca. 4\u00b0C for Hordaland, med st\u00f8rst \u00f8kning om h\u00f8st og vinteren. Lave temperaturer vinterstid er ventet \u00e5 bli sjeldnere. 3 Geologi Berggrunn og l\u00f8smasser i omr\u00e5det er kartlagt av NGU i m\u00e5lestokk henholdsvis 1:50 000 [2] og 1:250 000 [3]. Kvart\u00e6rgeologi Kartlegging av l\u00f8smasser viser at det hovedsakelig er bart fjell med stedvis tynt l\u00f8smassedekke i omr\u00e5det, dette stemmer overens med observasjoner i felt, hvor det flere steder er berg i dagen, og stedvis tynt lag med jordsmonn. Berggrunnsgeologi Berggrunnskartet viser at berget hovedsakelig best\u00e5r av anortositt, men stedvis ogs\u00e5 metagabbro (Figur 3). Anortositt har typisk mikrosprekker slik at ved sprenging kan bergarten fort sprekke opp. 10216140-RIGberg-NOT-001 3. februar 2023 / Revisjon 00 Side 3 av 8 Sandsli\u00e5sen 46 multiconsult.no Geologisk notat Figur 3. Berggrunnskart over Sandsli, (Fossen & Ragnhildstveit, 2008). 3.2.1 Strukturgeologi Det er i hovedsak to gjentakende sprekkesett. Et sprekkesett f\u00f8lger foliasjonen og er orientert vest- \u00f8st med fall typisk 30-45\u00b0 nord. Et annet sprekkesett er orientert \u00f8st-vest med fall ca. 60\u00b0 s\u00f8r. Sprekkene har fallretning motsett til hverandre. 4 Skredfareutredning per skredtype Steinsprang og steinskred Steinsprang og steinskred l\u00f8sner vanligvis fra bratte fjellpartier der terrenghelningen er st\u00f8rre enn 45\u00b0. I kartleggings- og p\u00e5virkningsomr\u00e5det er det omr\u00e5der med naturlige bergskrenter og skj\u00e6ringer over 45\u00b0. Steinsprang er en aktuell prosess i omr\u00e5det. Steinskred (> 100 m3 volum) vurderes ikke som en aktuell skredprosess grunnet at bergskrenten er begrenset i volum. 10216140-RIGberg-NOT-001 3. februar 2023 / Revisjon 00 Side 4 av 8 Sandsli\u00e5sen 46 multiconsult.no Geologisk notat Bergskj\u00e6ringer Nedenfor gis en enkel beskrivelse av de bergskj\u00e6ringene/bergskrentene som er i omr\u00e5de med hensyn p\u00e5 stabilitet og hvordan strukturene kan p\u00e5virke stabiliteten. Bergskrentene langs veien p\u00e5 vestsiden av planomr\u00e5det er 1-2 m h\u00f8ye og har en gr\u00f8ft p\u00e5 over 1 m mellom berg og vei (Figur 4). Sprekkesettene st\u00e5r normalt p\u00e5 skj\u00e6ring med fall p\u00e5 skr\u00e5. Sprekkesammenstilling f\u00f8rer til at det kan dannes kiler. Eventuelle nedfall fra bergskrentene vil ikke utgj\u00f8re noen risiko for mennesker grunnet h\u00f8yden p\u00e5 skrentene. En vegetert haug p\u00e5 nordvestlig del av planomr\u00e5det best\u00e5r av lave bergskrenter, hvor nedfall ikke vil utgj\u00f8re en risiko (Figur 5). Det samme gjelder bergskrent nord for parkeringsplassen langs \u00f8stkanten av planomr\u00e5det (Figur 1). Figur 4. Bergskrent p\u00e5 vestsiden av planomr\u00e5det. Foto: Multiconsult 10216140-RIGberg-NOT-001 3. februar 2023 / Revisjon 00 Side 5 av 8 Sandsli\u00e5sen 46 multiconsult.no Geologisk notat Figur 5. Vegetert haug p\u00e5 nordvestlig del av planomr\u00e5det. Foto: Multiconsult Brattskrent Ved \u00f8stlig grense av planomr\u00e5det ligger toppen av en brattskrent som fortsetter ned mot et myromr\u00e5de (Figur 6). Det er mye vegetasjon i skrenten hvor gamle kvister, greiner og blader dekker \u00f8verste del av jordsmonnet. Det er observert noen spredte steiner og mindre blokker (20 cm), men disse kommer trolig fra byggingen av parkeringsplassen p\u00e5 oversiden. Helningen p\u00e5 skrenten er opp mot 40\u00b0 og det er ca. 10 m fra topp til bunn. P\u00e5 grunn av lave bergskrenter og ingen observerte skredmasser er sannsynligheten for steinsprang vurdert til \u00e5 v\u00e6re mindre enn 1/5000. Sn\u00f8skred Terreng over 25\u00b0 kan gi mulige l\u00f8sneomr\u00e5der for sn\u00f8skred. Grunnet marginale sn\u00f8mengder, korte/avgrensende skr\u00e5ninger og mildt klima, er det vurdert at sn\u00f8skred ikke er en aktuell skredprosess i omr\u00e5det. Selv om skogen er merket som produktiv i omr\u00e5det, er det vurdert til at sn\u00f8skredfaren i den avgrensende skrenten ikke vil p\u00e5virkes av hogst. Jordskred Det er begrenset med l\u00f8smasser i omr\u00e5det, og f\u00e5 steder med skr\u00e5ninger med l\u00f8smasser over 25\u00b0. L\u00f8smassene som finnes i omr\u00e5det vurderes til \u00e5 ha liten potensiale for \u00f8kt poretrykk og faren for bevegelse av disse i form av jordskred anses derfor som liten. Det er spor etter utvasking og sm\u00e5 t\u00f8rre bekkel\u00f8p i brattskrenten i \u00f8st (Figur 6). Dette tyder p\u00e5 at ved st\u00f8rre nedb\u00f8rsmengder vil vanmasser danne sm\u00e5 bekkel\u00f8p og erodere ned i jordsmonnet. Det kan da v\u00e6re fare for utvasking av jord og steiner. Ved dagens forhold er det ingen bygg, veier eller stier i dette omr\u00e5det og derfor ingen risiko knyttet til utvaskingen. En eventuell utvasking anses ikke som jordskred og f\u00f8rer med seg mindre risiko. Jordskred vurderes derfor ikke som en aktuell prosess i kartleggingsomr\u00e5det. 10216140-RIGberg-NOT-001 3. februar 2023 / Revisjon 00 Side 6 av 8 Sandsli\u00e5sen 46 multiconsult.no Geologisk notat Figur 6. Brattskrent i nord\u00f8stlige del av planomr\u00e5det. Foto: Multiconsult Flomskred Flomskred kan utl\u00f8ses i forsenkninger og bekkedaler brattere enn 15\u00b0 der det er nok vann og l\u00f8smasser til stedet. Det er ingen aktive bekkel\u00f8p i kartleggingsomr\u00e5det. Det kan dannes midlertidige bekkel\u00f8p ved st\u00f8rre mengder nedb\u00f8r, men det vil ikke v\u00e6re nok vann eller l\u00f8smasser tilgjengelig for et flomskred. Flomskred vurderes ikke som en aktuell prosess i kartleggingsomr\u00e5det. S\u00f8rpeskred S\u00f8rpeskred utl\u00f8ses ved at sn\u00f8dekket blir vannmettet og der det ikke er tilstrekkelig drenering av vannet. Dette oppst\u00e5r ofte i bekkel\u00f8p og forsenkninger der det kan bli oppsamling av vann i sn\u00f8dekket. Sn\u00f8mengdene i dette omr\u00e5det vurderes som for marginale til at det kan utl\u00f8ses s\u00f8rpeskred, i tillegg til at det ikke er noen aktive bekkel\u00f8p i eller inn mot kartleggingsomr\u00e5det. Det er vurdert at s\u00f8rpeskred ikke er en aktuell skredprosess i omr\u00e5det. 10216140-RIGberg-NOT-001 3. februar 2023 / Revisjon 00 Side 7 av 8 Sandsli\u00e5sen 46 multiconsult.no Geologisk notat Samlet vurdering av skredfare Det er noen lave bergskrenter og skj\u00e6ringer som det kan komme ufarlig nedfall fra. Brattskrenten i nord\u00f8st vil kunne f\u00e5 en utvasking ved st\u00f8rre mengder nedb\u00f8r, men det vil ikke v\u00e6re fare for jordskred. Konklusjonen er derfor at det ikke er skredfare i kartleggingsomr\u00e5det og kravene i TEK17 anses som tilfredsstilt. 5 Videre arbeid Dersom det skal gj\u00f8res inngrep i terreng som medf\u00f8rer skj\u00e6ringer (over 1 m) skal det utarbeides stabilitetsvurdering av bergskjeringen med hensyn p\u00e5 \u00e5 vurdere behov for tiltak i forkant av inngrep og sikringstiltak for \u00e5 oppn\u00e5 tilfredsstillende stabilitet. Vurderingene utf\u00f8res av geolog med ingeni\u00f8rgeologisk kompetanse og vurderingene sammenfattes ofte i et premissnotat. 6 Referanser [1] Direktoratet for Byggkvalitet. (2017, 09 15). Byggteknisk forskrift (TEK 17) med veiledning. Hentet fra https://dibk.no/byggereglene/byggteknisk-forskrift-tek17/7/7-3/ [2] Fossen, H., & Ragnhildstveit, J. (2008). Berggrunnskart Bergen 1115 I, M1:50.000. Norges geologiske unders\u00f8kelse. [3] NGU. (u.d.). L\u00f8smasser - Nasjonal l\u00f8smassedatabase M1:250 000. Hentet 2023 fra http://geo.ngu.no/kart/losmasse_mobil/ [4] NVE. (2020). Veileder for utredning av sikkerhet mot skred i bratt terreng - utredning av skredfare i reguleringsplan og byggesak, Versjon 12.11.2020, sist oppdatert 09.09.2022. Hentet 2022 fra https://www.nve.no/veileder-skredfareutredning-bratt- terreng/?ref=mainmenu 10216140-RIGberg-NOT-001 3. februar 2023 / Revisjon 00 Side 8 av 8 "
}