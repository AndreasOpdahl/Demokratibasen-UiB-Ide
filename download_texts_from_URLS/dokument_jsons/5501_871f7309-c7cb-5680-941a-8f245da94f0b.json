{
  "dokument_id": "871f7309-c7cb-5680-941a-8f245da94f0b",
  "doc_type": "case_presentation",
  "kommune": 5501,
  "tittel": "Festekontrakt for Kr\u00e5keslottet Barnehage SA, gnr. 123 bnr. 12",
  "url": "https://innsyn.tromso.kommune.no/application/getMoteDokument?dokid=2001923901",
  "tekst": "Arkivsaksnr. 24/08002-5 Saksbehandler Marcus F\u00e6ster Saksgang M\u00f8tedato Formannskapet 07.01.2025 Festekontrakt for Kr\u00e5keslottet Barnehage SA, gnr. 123 bnr. 12 Kommunedirekt\u00f8rens innstilling til vedtak: Festekontrakt for Kr\u00e5keslottet Barnehage SA p\u00e5 eiendom gnr. 123 bnr. 12 i Troms\u00f8 kommune, datert 19.11.2024 vedtas. Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Saken gjelder godkjennelse av ny festekontrakt for Kr\u00e5keslottet Barnehage SA p\u00e5 eiendom gnr. 123 bnr. 12, i Troms\u00f8 kommune. Saksutredning Eiendom gnr. 123 bnr. 12 eies av Troms\u00f8 kommune og har siden 2000 v\u00e6rt festet bort til Kr\u00e5keslottet Barnehage for barnehagedrift. Den opprinnelige festekontrakten har en l\u00f8petid p\u00e5 40 \u00e5r og utl\u00f8per ikke f\u00f8r 2040. Barnehagen drives ideelt. Overskudd skal godskrives barnehagens egenkapital, og benyttes s\u00e5ldes i barnehagedrift. Barnehagens styre har startet en prosess for renovering og investeringer i bygget. Av regnskapsmessige hensyn kan investeringen i barnehagebygget kun nedskrives over gjenv\u00e6rende tid p\u00e5 festekontrakten, selv om investeringens ordin\u00e6re nedskrivingstid i henhold til byggets levetid er lengre. Dersom ny festekontrakt med 40 \u00e5rs l\u00f8petid ikke godkjennes, vil den \u00e5rlige nedskrivingen g\u00e5 ut over barnehagens egenkapital, som igjen vil p\u00e5virke barnehagens \u00f8konomiske handlingsrom. Barnehagen har derfor behov for en ny festekontrakt med l\u00f8petid p\u00e5 40 \u00e5r fra og med 2025. Ny festekontrakt er ordlydsmessig tiln\u00e6rmet lik gjeldende festekontrakt, med unntak at det er inntatt et tillegg til festekontrakten. Tillegget er inntatt fordi Kartverkets mal for festekontrakter ikke tillater mer tekst. Gjeldende festekontrakt for gnr. 123 bnr. 12 vil bli slettet samtidig som at ny festekontrakt tinglyses. Konklusjon Kommunedirekt\u00f8ren anbefaler at festekontrakt for Kr\u00e5keslottet Barnehage SA p\u00e5 eiendom gnr. 123 bnr. 12 i Troms\u00f8 kommune, vedtas. Vedtakskompetanse Formannskapet Vedlegg 1. Gjeldende festekontrakt for gnr. 123 bnr. 12, datert 24.08.2001 2. Ny festekontrakt for gnr. 123 bnr. 12, datert 19.11.2024 3. Tillegg til festekontrakt for gnr. 123 bnr. 12, datert 19.11.2024 2 "
}