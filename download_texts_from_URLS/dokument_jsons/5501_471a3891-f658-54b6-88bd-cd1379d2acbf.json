{
  "dokument_id": "471a3891-f658-54b6-88bd-cd1379d2acbf",
  "doc_type": "case_attachment",
  "kommune": 5501,
  "tittel": "Oppdragsbrev Tilskudd til integreringsarbeid i regi av frivillige organisasjoner",
  "url": "https://innsyn.tromso.kommune.no/application/getMoteDokument?dokid=2001980352",
  "tekst": "Til Troms\u00f8 kommune R\u00e5dhusgata 2 9008 TROMS\u00d8 Norge 05.12.2024 Oppdragsbrev 2025 til Troms\u00f8 kommune \u2013 tilskudd til integreringsarbeid i regi av frivillige organisasjoner Integrerings- og mangfoldsdirektoratet (IMDi) stiller med dette kr 1 579 233 til disposisjon for Troms\u00f8 kommune tilskudds\u00e5ret 2025. Tilskuddsmidlene skal fordeles til organisasjoner etter s\u00f8knad. Kommunen har anledning til \u00e5 sette av inntil 5 % av midlene til egen administrasjon av tilskuddsordningen. For deres kommune utgj\u00f8r det 78 962,00 kroner. Frist for \u00e5 akseptere Dere m\u00e5 fylle ut en bekreftelse i s\u00f8knadsportalen p\u00e5 at kommunen aksepterer vilk\u00e5rene for forvaltningen av denne tilskuddsordningen. Fristen er to uker fra dere mottar dette brevet. I akseptskjemaet skal dere ogs\u00e5 oppgi kontonummer som midlene skal utbetales til, og kontaktinformasjon til den ansvarlige for ordningen i kommunen. Retningslinjer og vilk\u00e5r for tilskuddet finner dere i forskriften. Forvaltningen av ordningen Forvaltningen av ordningen er delt mellom IMDi og 40 utvalgte kommuner. Kommunene skal forvalte et samlet bel\u00f8p p\u00e5 kr 92,1 millioner (70 %) av rammen, mens IMDi skal forvalte kr 39,5 millioner (30 %). Midlene fordeles mellom kommunene basert p\u00e5 antall personer med innvandrerbakgrunn i hver kommune. Siste tilgjengelige tall fra Statistisk sentralbyr\u00e5 legges til grunn for beregningen. Hvilke organisasjoner kan motta tilskudd Tilskudd kan gis til frivillige organisasjoner etter definisjonen i \u00a7 3 bokstav a som er registrert i Frivillighetsregisteret. Se forskriften. Underenheter av nasjonale frivillige organisasjoner kan ogs\u00e5 s\u00f8ke om midler. Dette selv om underenheten ikke er registrert i Frivillighetsregistret. Prioriteringer for 2025 I \u00e5rets s\u00f8knadsrunde anbefaler vi at dere s\u00e6rlig fremme s\u00f8knader der norsktrening, eller forebygging av rasisme og diskriminering, er et tydelig element i prosjektet.. IMDi Postboks 672, 8508 Narvik | Tollbugata 20 Oslo | Kongensgate 60 Narvik | Telefon: 24 16 88 00 Side 1 av 2 E-post: post@imdi.no | Organisasjonsnummer: 987 879 696 | www.imdi.no Frister for rapportering i s\u00f8knadsportalen Dereskal levere rapport og regnskap til IMDi om hvordan kommunen har brukt tilskuddet, og hvordan det har bidratt til \u00e5 oppn\u00e5 m\u00e5let med tilskuddsordningen. Vi har satt f\u00f8lgende frister for 2025: Halv\u00e5rsrapport (Statusrapport), 02.06.2025 \u00c5rsrapport og regnskapsrapport, 02.04.2026 Tilbakebetaling av ubrukte midler Derekommer til \u00e5 motta faktura med krav om tilbakebetaling av ubrukte midler etter at kommunens \u00e5rsrapport er godkjent av IMDi. Det er viktig at dere har sendt krav til organisasjonene og har f\u00e5tt tilbakebetalt ubrukte midler f\u00f8r sluttrapportering til IMDi. Aktuelt regelverk IMDi viser til Prop. 1 S (2024-2025) kap. 671 post 71 fra Arbeids- og inkluderingsdepartementet og forskrift fastsatt av Arbeids \u2013 og inkluderingsdepartementet den 02.01.2024, forskrift om tilskudd til integreringsarbeid i regi av frivillige organisasjoner \u2013 Lovdata. Har dere sp\u00f8rsm\u00e5l? Vi svarer gjerne p\u00e5 sp\u00f8rsm\u00e5l og veileder dere videre. Ta kontakt med oss ved \u00e5 bruke meldingsfunksjonen i s\u00f8knadsportalen. Vi \u00f8nsker dere lykke til med arbeidet! Med hilsen Integrerings- og mangfoldsdirektoratet Hanna Knoff avdelingsleder Farahnaz Bahrami fagdirekt\u00f8r Dette dokumentet er godkjent elektronisk og trenger derfor ikke signatur. Signert av: Hanna Knoff, leder, 10.12.2024 IMDi Postboks 672, 8508 Narvik | Tollbugata 20 Oslo | Kongensgate 60 Narvik | Telefon: 24 16 88 00 Side 2 av 2 E-post: post@imdi.no | Organisasjonsnummer: 987 879 696 | www.imdi.no "
}