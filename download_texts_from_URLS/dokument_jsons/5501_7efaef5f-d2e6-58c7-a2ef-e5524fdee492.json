{
  "dokument_id": "7efaef5f-d2e6-58c7-a2ef-e5524fdee492",
  "doc_type": "meeting_minutes",
  "kommune": 5501,
  "tittel": "Protokoll Kommunalt r\u00e5d for mennesker med nedsatt funksjonsevne 21.02.2025",
  "url": "https://innsyn.tromso.kommune.no/application/getMoteDokument?dokid=2001991962",
  "tekst": " M\u00f8teprotokoll Kommunalt r\u00e5d for mennesker med nedsatt funksjonsevne Dato: 21.02.2025 kl. 09:00 - 13:00 Sted: Formannskapssalen Til stede: Barbara V\u00f6gele (MDG) Joakim With (Ap) Ida G\u00e5rseth Hov (FrP) Ann Sissel Enoksen (ByLa) Ruth Schwienbacher (KOM) \u00c5ge Bjerkmo (KOM) Grete Kongsbak (KOM) Helge Habbestad (KOM) Rune Solhaug (KOM) M\u00f8tende - varamedlemmer: Forfall Nina Hansen Rossing (KOM), Nina Jensen (KOM) Fra administrasjonen: Jarl Figenschou, seksjonsleder, seksjon for habilitering, adm. Sekret\u00e6r: \u00d8rjan Myrvoll 1 Saksliste Godkjenning av innkalling og saksliste Godkjenning av protokoll Sp\u00f8rsm\u00e5l Saker til behandling 24/21555- Aktive og selvstendige \u2014 sammen. Helhetlig plan for 9/25 4 11 helse, velferd og omsorg i Troms\u00f8 kommune 10/25 25/01569-1 Kvalitetsplan Avdeling for helse og omsorg 2025 8 H\u00f8ringssvar fra Troms\u00f8 kommune p\u00e5 NOU 2024: 18 \u00abEn 11/25 24/16967-2 universell tannhelsetjeneste \u2013 Harmonisering, styring 9 og utvidet offentlig ansvar\u00bb Handlingsplan for uterom ved kommunale barnehager 12/25 25/01513-1 10 2025- 2029 Evaluering av seks\u00e5rsreformen- en kartlegging om lek 13/25 24/17236-1 11 skolehverdagen p\u00e5 f\u00f8rstetrinn. 14/25 25/00254-1 Kommunal bost\u00f8tte - retningslinjer 13 Programbeskrivelse for omr\u00e5desatsingen i Kroken 2024- 15/25 25/00792-1 14 2028 Troms\u00f8 kommunes forvaltning, drift- og 16/25 24/09525-1 15 vedlikeholdsstrategi for kommunalt veinett 2025-2034 17/25 25/02412-1 Videre utvikling av. Seminaret 5 etg 17 2 Godkjenning av innkalling og saksliste Innkalling og saksliste ble godkjent Godkjenning av protokoll Protokollen fra m\u00f8tet 24.01.2025 ble godkjent. Sp\u00f8rsm\u00e5l/orienteringer Ingen sp\u00f8rsm\u00e5l meldt inn. Ida G\u00e5rseth Hov (FrP) benyttet anledningen til \u00e5 orientere om generasjonskonferansen. 3 Saker til behandling 9/25 Aktive og selvstendige \u2014 sammen. Helhetlig plan for helse, velferd og omsorg i Troms\u00f8 kommune Behandlet av M\u00f8tedato Saknr 1 Mangfolds- og integreringsutvalget 19.02.2025 6/25 10 Kommunestyret 12.03.2025 2 Eldrer\u00e5det 20.02.2025 6/25 3 Likestillingsutvalget 20.02.2025 7/25 4 Hasteutvalg for fellesskap og sosial utjevning 20.02.2025 1/25 5 Kommunalt r\u00e5d for mennesker med nedsatt 21.02.2025 9/25 funksjonsevne 6 Ungdomsr\u00e5det 25.02.2025 7 Milj\u00f8-, idrett-, kultur- og 25.02.2025 20/25 samfunnsutviklingsutvalget 8 Helse- og velferdsutvalget 26.02.2025 6/25 9 Oppvekst- og utdanningsutvalget 28.02.2025 9/25 Kommunedirekt\u00f8rens innstilling til vedtak: 1. Helhetlig plan for helse, velferd og omsorg i Troms\u00f8 kommune, Aktive og selvstendige \u2013 sammen, vedtas. Planen best\u00e5r av et kunnskapsgrunnlag og et plandokument med seks strategier. 2. Aktive og selvstendige \u2013 sammen skal v\u00e6re f\u00f8rende for beslutninger om innhold og utforming av tjenestene innenfor alle de tjenesteomr\u00e5dene som er relevante for planen, og for prioritering av tilgjengelige ressurser, riktig og langsiktig. 3. Kommunedirekt\u00f8ren f\u00f8lger opp strategiene gjennom prosjekter, fagplaner, satsinger og tiltak, som utarbeides i etterkant av politisk behandling av plandokumentet. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Ruth Schwienbacher (KOM) fremmet alternativforslaget \u00abUttalelse\u00bb: R\u00e5det tar saken til orientering med f\u00f8lgende kommentar: 4 I en tid som er preget av d\u00e5rlig \u00f8konomi m\u00e5 vi sikre at de mest s\u00e5rbare innbyggerne fortsatt m\u00f8tes med verdighet og likeverd, i tr\u00e5d med b\u00e5de v\u00e5re nasjonale idealer og prinsippene i CRPD. Kostnadsniv\u00e5 og faglig bemanning I kunnskapsgrunnlaget (s. 45) stilles det sp\u00f8rsm\u00e5l ved at Troms\u00f8 kommune har 3,5 % h\u00f8yere kostnader per person med utviklingshemming enn snittet i ASSS- nettverket. Kommunalt r\u00e5d p\u00e5peker at 3,5 % avvik ogs\u00e5 kan v\u00e6re uttrykk for at tjenestene er riktig dimensjonert og forsvarlig tildelt. Kommunen kan ha en h\u00f8yere andel ansatte uten formell fagutdanning, noe som krever flere \u00e5rsverk og dermed h\u00f8yere kostnader. Dette vet vi ikke nok om. R\u00e5det st\u00f8tter behovet for sterkere faglig satsning og fag-/etter-/videreutdanning av personale. Begrepsbruk Under kapittelet om utfordringer (s. 5) benyttes begrepet \u00abyngreb\u00f8lge\u00bb for \u00e5 omtale unge innbyggere med funksjonsnedsettelser. R\u00e5det ber om at dette uttrykket fjernes eller erstattes, da det kan oppfattes som nedsettende eller uverdig. Spr\u00e5ket vi bruker, b\u00f8r gjenspeile en grunnleggende respekt for unge mennesker med funksjonsnedsettelser og ikke skape ytterlige bekymringer eller fordommer i samfunnet. Medvirkning som egen strategi I planens seks strategier (s. 9) gis det uttrykk for at kommunen \u00f8nsker \u00e5 benytte \u00abinnbyggernes egne ressurser og nettverk\u00bb. Dette kan fremst\u00e5 som at familien og p\u00e5r\u00f8rende forventes \u00e5 overta mer av omsorgsarbeidet. R\u00e5det p\u00e5peker at p\u00e5r\u00f8rende allerede i dag stiller opp med betydelige omsorgsressurser, og har selv behov for st\u00f8tte og avlastning. Det er ogs\u00e5 viktig \u00e5 huske at mange p\u00e5r\u00f8rende er ansatte i helse- og omsorgssektoren eller andre samfunnskritiske omr\u00e5der (f.eks. skole, barnehage). For at de skal kunne v\u00e6re i arbeid og bidra med sin fagkompetanse, er gode og stabile tilbud til deres barn eller n\u00e6rst\u00e5ende avgj\u00f8rende. R\u00e5det setter stor pris p\u00e5 at kommunen har gjenopptatt de regelmessige m\u00f8tene med brukerorganisasjoner. Det er spesielt viktig at det avholdes temam\u00f8ter i en tidlig fase ved planlegging av st\u00f8rre, relevante endringer, slik at ber\u00f8rte parter f\u00e5r mulighet til \u00e5 komme med innspill f\u00f8r beslutninger fattes. Det er avgj\u00f8rende at personer som mottar tjenester og deres n\u00e6rmeste p\u00e5r\u00f8rende deltar aktivt \u2013 b\u00e5de i planprosesser og i den daglige utformingen av tjenestetilbudet. Sikring av selvstendighet krever riktig kompetanse Ett av planens m\u00e5l er at alle som \u00f8nsker det, skal f\u00e5 mulighet til \u00e5 leve mest mulig selvstendige liv. Da er det avgj\u00f8rende at kommunen har tilstrekkelig kompetanse og stabil bemanning. For mange, b\u00e5de eldre og yngre, vil selvstendighet v\u00e6re avhengig av tett oppf\u00f8lging av eksempelvis fysioterapeut, ergoterapeut eller milj\u00f8terapeut over tid. Vri fra individuelle l\u00f8sninger til gode fellesskapsl\u00f8sninger R\u00e5det er bekymret for at kommunen planlegger \u00e5 redusere eller fjerne individuelle tjenester. Dette vil ramme mange som er helt avhengige av slike ordninger for \u00e5 kunne jobbe, studere, v\u00e6re aktive i samfunnet og leve et selvstendig liv. Det kan v\u00e6re hensiktsmessig \u00e5 se p\u00e5 mulighet for \u00e5 kombinere individuelle tjenester med fellesskapsl\u00f8sninger. Selv om en kombinasjon av tjenester kan fungere for 5 noen, er det langt fra en universell l\u00f8sning. For mange er BPA en helt n\u00f8dvendig ordning som ikke kan erstattes eller kombineres med andre tjenester uten at det g\u00e5r p\u00e5 bekostning av deres frihet og mulighet til \u00e5 leve uavhengig. Interesseorganisasjoner har gjentatte ganger p\u00e5pekt at det i praksis er sv\u00e6rt utfordrende \u00e5 kombinere BPA med tjenester som milj\u00f8arbeidertjeneste eller avlastning \u2013 ikke minst fordi kommunen ofte ikke legger til rette for slike l\u00f8sninger i tilstrekkelig grad. Selv om en blandingsmodell i enkelte tilfeller kan gi b\u00e5de kommunen \u00f8konomiske fordeler og brukerne mer fleksibilitet, m\u00e5 det ikke bli en l\u00f8sning som p\u00e5tvinges alle. Kommunen m\u00e5 erkjenne at \u00e9n standardmodell ikke passer for alle, og at individuelle vurderinger alltid m\u00e5 ligge til grunn for \u00e5 finne de l\u00f8sningene som best ivaretar den enkeltes behov. Boligsituasjonen for mennesker med funksjonsnedsettelser Bolig er en n\u00f8kkelfaktor for selvstendighet. Mange unge funksjonshemmede bor hjemme lenge etter 18-\u00e5rsalderen, noe som legger et stort omsorgsansvar p\u00e5 familiene og utl\u00f8ser behov for omfattende avlastnings tjenester. Kommunen b\u00f8r i st\u00f8rre grad legge til rette for tilpassede boligl\u00f8sninger som muliggj\u00f8r selvstendighet og samtidig reduserer behovet for omfattende hjelpetjenester Votering Alternativforslaget ble enstemmig vedtatt med 9 stemmer for. Kommunalt r\u00e5d for mennesker med nedsatt funksjonsevnes vedtak R\u00e5det tar saken til orientering med f\u00f8lgende kommentar: I en tid som er preget av d\u00e5rlig \u00f8konomi m\u00e5 vi sikre at de mest s\u00e5rbare innbyggerne fortsatt m\u00f8tes med verdighet og likeverd, i tr\u00e5d med b\u00e5de v\u00e5re nasjonale idealer og prinsippene i CRPD. Kostnadsniv\u00e5 og faglig bemanning I kunnskapsgrunnlaget (s. 45) stilles det sp\u00f8rsm\u00e5l ved at Troms\u00f8 kommune har 3,5 % h\u00f8yere kostnader per person med utviklingshemming enn snittet i ASSS-nettverket. Kommunalt r\u00e5d p\u00e5peker at 3,5 % avvik ogs\u00e5 kan v\u00e6re uttrykk for at tjenestene er riktig dimensjonert og forsvarlig tildelt. Kommunen kan ha en h\u00f8yere andel ansatte uten formell fagutdanning, noe som krever flere \u00e5rsverk og dermed h\u00f8yere kostnader. Dette vet vi ikke nok om. R\u00e5det st\u00f8tter behovet for sterkere faglig satsning og fag-/etter-/videreutdanning av personale. Begrepsbruk Under kapittelet om utfordringer (s. 5) benyttes begrepet \u00abyngreb\u00f8lge\u00bb for \u00e5 omtale unge innbyggere med funksjonsnedsettelser. R\u00e5det ber om at dette uttrykket fjernes eller erstattes, da det kan oppfattes som nedsettende eller uverdig. Spr\u00e5ket vi bruker, b\u00f8r gjenspeile en grunnleggende respekt for unge mennesker med funksjonsnedsettelser og ikke skape ytterlige bekymringer eller fordommer i samfunnet. Medvirkning som egen strategi I planens seks strategier (s. 9) gis det uttrykk for at kommunen \u00f8nsker \u00e5 benytte \u00abinnbyggernes egne ressurser og nettverk\u00bb. Dette kan fremst\u00e5 som at familien og p\u00e5r\u00f8rende 6 forventes \u00e5 overta mer av omsorgsarbeidet. R\u00e5det p\u00e5peker at p\u00e5r\u00f8rende allerede i dag stiller opp med betydelige omsorgsressurser, og har selv behov for st\u00f8tte og avlastning. Det er ogs\u00e5 viktig \u00e5 huske at mange p\u00e5r\u00f8rende er ansatte i helse- og omsorgssektoren eller andre samfunnskritiske omr\u00e5der (f.eks. skole, barnehage). For at de skal kunne v\u00e6re i arbeid og bidra med sin fagkompetanse, er gode og stabile tilbud til deres barn eller n\u00e6rst\u00e5ende avgj\u00f8rende. R\u00e5det setter stor pris p\u00e5 at kommunen har gjenopptatt de regelmessige m\u00f8tene med brukerorganisasjoner. Det er spesielt viktig at det avholdes temam\u00f8ter i en tidlig fase ved planlegging av st\u00f8rre, relevante endringer, slik at ber\u00f8rte parter f\u00e5r mulighet til \u00e5 komme med innspill f\u00f8r beslutninger fattes. Det er avgj\u00f8rende at personer som mottar tjenester og deres n\u00e6rmeste p\u00e5r\u00f8rende deltar aktivt \u2013 b\u00e5de i planprosesser og i den daglige utformingen av tjenestetilbudet. Sikring av selvstendighet krever riktig kompetanse Ett av planens m\u00e5l er at alle som \u00f8nsker det, skal f\u00e5 mulighet til \u00e5 leve mest mulig selvstendige liv. Da er det avgj\u00f8rende at kommunen har tilstrekkelig kompetanse og stabil bemanning. For mange, b\u00e5de eldre og yngre, vil selvstendighet v\u00e6re avhengig av tett oppf\u00f8lging av eksempelvis fysioterapeut, ergoterapeut eller milj\u00f8terapeut over tid. Vri fra individuelle l\u00f8sninger til gode fellesskapsl\u00f8sninger R\u00e5det er bekymret for at kommunen planlegger \u00e5 redusere eller fjerne individuelle tjenester. Dette vil ramme mange som er helt avhengige av slike ordninger for \u00e5 kunne jobbe, studere, v\u00e6re aktive i samfunnet og leve et selvstendig liv. Det kan v\u00e6re hensiktsmessig \u00e5 se p\u00e5 mulighet for \u00e5 kombinere individuelle tjenester med fellesskapsl\u00f8sninger. Selv om en kombinasjon av tjenester kan fungere for noen, er det langt fra en universell l\u00f8sning. For mange er BPA en helt n\u00f8dvendig ordning som ikke kan erstattes eller kombineres med andre tjenester uten at det g\u00e5r p\u00e5 bekostning av deres frihet og mulighet til \u00e5 leve uavhengig. Interesseorganisasjoner har gjentatte ganger p\u00e5pekt at det i praksis er sv\u00e6rt utfordrende \u00e5 kombinere BPA med tjenester som milj\u00f8arbeidertjeneste eller avlastning \u2013 ikke minst fordi kommunen ofte ikke legger til rette for slike l\u00f8sninger i tilstrekkelig grad. Selv om en blandingsmodell i enkelte tilfeller kan gi b\u00e5de kommunen \u00f8konomiske fordeler og brukerne mer fleksibilitet, m\u00e5 det ikke bli en l\u00f8sning som p\u00e5tvinges alle. Kommunen m\u00e5 erkjenne at \u00e9n standardmodell ikke passer for alle, og at individuelle vurderinger alltid m\u00e5 ligge til grunn for \u00e5 finne de l\u00f8sningene som best ivaretar den enkeltes behov. Boligsituasjonen for mennesker med funksjonsnedsettelser Bolig er en n\u00f8kkelfaktor for selvstendighet. Mange unge funksjonshemmede bor hjemme lenge etter 18-\u00e5rsalderen, noe som legger et stort omsorgsansvar p\u00e5 familiene og utl\u00f8ser behov for omfattende avlastnings tjenester. Kommunen b\u00f8r i st\u00f8rre grad legge til rette for tilpassede boligl\u00f8sninger som muliggj\u00f8r selvstendighet og samtidig reduserer behovet for omfattende hjelpetjenester 7 10/25 Kvalitetsplan Avdeling for helse og omsorg 2025 Behandlet av M\u00f8tedato Saknr 1 Kommunalt r\u00e5d for mennesker med nedsatt 21.02.2025 10/25 funksjonsevne 2 Helse- og velferdsutvalget 26.02.2025 9/25 3 Eldrer\u00e5det 20.02.2025 9/25 Kommunedirekt\u00f8rens innstilling til vedtak: Kvalitetsplan Avdeling for helse og omsorg 2025 vedtas slik den forekommer i vedlegget. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Ida G\u00e5rseth Hov (FrP) fremmet alternativforslaget \u00abTas til orientering\u00bb: Kvalitetsplanen Avdeling for helse og omsorg 2025 tas til orientering. Ruth Schwienbacher fremmet tilleggsforslaget \u00abUttalelse\u00bb: P\u00e5 side 8 listes ulike interesseorganisasjoner opp som involveres for \u00e5 sikre brukermedvirkning. Vi mener at Norsk Forbund for Utviklingshemmede (NFU) ogs\u00e5 b\u00f8r nevnes, da de har et sv\u00e6rt aktivt lokallag i Troms\u00f8 og er i regelmessig kontakt med avdelingen for omsorg og helse. NFU representerer en viktig gruppe brukere, og deres perspektiv b\u00f8r inkluderes i kvalitetsplanen. For \u00e5 styrke brukermedvirkningen ytterligere, kan det v\u00e6re en fordel \u00e5 etablere flere brukerr\u00e5d, for eksempel innen dagaktiviteter. Vi ser ogs\u00e5 positivt p\u00e5 at kommunen tar i bruk Helsedirektoratets p\u00e5r\u00f8rendeveileder. Dette er et viktig skritt for \u00e5 anerkjenne og st\u00f8tte p\u00e5r\u00f8rende, som spiller en sentral rolle i omsorgen og oppf\u00f8lgingen av tjenestemottakere. Kommunalt r\u00e5d for mennesker med funksjonsnedsettelser i Troms\u00f8 oppfordrer til kontinuerlig oppl\u00e6ring og oppf\u00f8lging av varslingssaker for \u00e5 hindre u\u00f8nskede hendelser og sikre tillit. Votering \u2022 Voteringspunkt: Tas til orientering Alternativforslaget ble enstemmig vedtatt med 9 stemmer for \u2022 Voteringspunkt: Uttalelse Tilleggsforslaget ble enstemmig vedtatt med 9 stemmer for Kommunalt r\u00e5d for mennesker med nedsatt funksjonsevnes vedtak 8 1. Kvalitetsplanen Avdeling for helse og omsorg 2025 tas til orientering 2. P\u00e5 side 8 listes ulike interesseorganisasjoner opp som involveres for \u00e5 sikre brukermedvirkning. Vi mener at Norsk Forbund for Utviklingshemmede (NFU) ogs\u00e5 b\u00f8r nevnes, da de har et sv\u00e6rt aktivt lokallag i Troms\u00f8 og er i regelmessig kontakt med avdelingen for omsorg og helse. NFU representerer en viktig gruppe brukere, og deres perspektiv b\u00f8r inkluderes i kvalitetsplanen. For \u00e5 styrke brukermedvirkningen ytterligere, kan det v\u00e6re en fordel \u00e5 etablere flere brukerr\u00e5d, for eksempel innen dagaktiviteter. Vi ser ogs\u00e5 positivt p\u00e5 at kommunen tar i bruk Helsedirektoratets p\u00e5r\u00f8rendeveileder. Dette er et viktig skritt for \u00e5 anerkjenne og st\u00f8tte p\u00e5r\u00f8rende, som spiller en sentral rolle i omsorgen og oppf\u00f8lgingen av tjenestemottakere. Kommunalt r\u00e5d for mennesker med funksjonsnedsettelser i Troms\u00f8 oppfordrer til kontinuerlig oppl\u00e6ring og oppf\u00f8lging av varslingssaker for \u00e5 hindre u\u00f8nskede hendelser og sikre tillit. 11/25 H\u00f8ringssvar fra Troms\u00f8 kommune p\u00e5 NOU 2024: 18 \u00abEn universell tannhelsetjeneste \u2013 Harmonisering, styring og utvidet offentlig ansvar\u00bb Behandlet av M\u00f8tedato Saknr 1 Eldrer\u00e5det 20.02.2025 10/25 2 Kommunalt r\u00e5d for mennesker med nedsatt 21.02.2025 11/25 funksjonsevne 3 Helse- og velferdsutvalget 26.02.2025 11/25 Kommunedirekt\u00f8rens innstilling til vedtak: H\u00f8ringsuttalelse til NOU 2024:18 gis til Helse- og omsorgsdepartementet slik den framkommer i saksutredningen og med vedlagte rapport fra UiT Norges arktiske universitet \u00abTannhelse i Troms\u00f8 kommune. Den sjuende Troms\u00f8unders\u00f8kelsen 2015-16\u00bb. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Ida G\u00e5rseth Hov (FrP) fremmet alternativforslaget \u00abMerknader\u00bb: Kommunalt r\u00e5d tar saken til orientering med f\u00f8lgende uttalelser: Veldig bra at h\u00f8ringsinnspillet knyttes opp mot Troms\u00f8unders\u00f8kelsen, men Troms\u00f8unders\u00f8kelsen spesifiseres for eksempel ikke utviklingshemmende eller 9 flykninger i unders\u00f8kelsen, noe er tilfelle i mye forskning. Dvs. vi har befolkningsgrupper er spesielt utsatt og som vi ikke har detaljert kunnskap om. Kommunalt r\u00e5d for mennesker med funksjonsnedsettelse \u00f8nsker \u00e5 p\u00e5peke at personer med utviklingshemming ofte er underrepresentert i generell forsking, og oppfordrer derfor kommunen til \u00e5 v\u00e6re bevisst p\u00e5 dette og ta s\u00e6rskilt hensyn n\u00e5r forskingsresultater anvendes i plan- og beslutningsprosesser. Flykninger trenger ofte en st\u00f8rre og omfattende tannbehandling en den \u00f8vrige befolkningen. Deres tanntilstand er mange ganger s\u00e5 d\u00e5rlig at de faller innen for kategorien akuttbehandling. Dette gj\u00f8r at ventetiden for \u00f8vrige befolkningen blir lengre. Kommunalt r\u00e5d mener derfor at kostnaden m\u00e5 fullfinansieres av staten. Votering Alternativforslaget ble enstemmig vedtatt med 9 stemmer for. Kommunalt r\u00e5d for mennesker med nedsatt funksjonsevnes vedtak Kommunalt r\u00e5d tar saken til orientering med f\u00f8lgende uttalelser: \u2022 Veldig bra at h\u00f8ringsinnspillet knyttes opp mot Troms\u00f8unders\u00f8kelsen, men Troms\u00f8unders\u00f8kelsen spesifiseres for eksempel ikke utviklingshemmende eller flykninger i unders\u00f8kelsen, noe er tilfelle i mye forskning. Dvs. vi har befolkningsgrupper er spesielt utsatt og som vi ikke har detaljert kunnskap om. \u2022 Kommunalt r\u00e5d for mennesker med funksjonsnedsettelse \u00f8nsker \u00e5 p\u00e5peke at personer med utviklingshemming ofte er underrepresentert i generell forsking, og oppfordrer derfor kommunen til \u00e5 v\u00e6re bevisst p\u00e5 dette og ta s\u00e6rskilt hensyn n\u00e5r forskingsresultater anvendes i plan- og beslutningsprosesser. \u2022 Flykninger trenger ofte en st\u00f8rre og omfattende tannbehandling en den \u00f8vrige befolkningen. Deres tanntilstand er mange ganger s\u00e5 d\u00e5rlig at de faller innen for kategorien akuttbehandling. Dette gj\u00f8r at ventetiden for \u00f8vrige befolkningen blir lengre. Kommunalt r\u00e5d mener derfor at kostnaden m\u00e5 fullfinansieres av staten. Skriv inn vedtaket her 12/25 Handlingsplan for uterom ved kommunale barnehager 2025- 2029 Behandlet av M\u00f8tedato Saknr 1 Kommunalt r\u00e5d for mennesker med nedsatt 21.02.2025 12/25 funksjonsevne 2 Milj\u00f8-, idrett-, kultur- og 25.02.2025 23/25 samfunnsutviklingsutvalget 3 Oppvekst- og utdanningsutvalget 28.02.2025 10/25 4 Likestillingsutvalget 20.02.2025 9/25 10 Kommunedirekt\u00f8rens innstilling til vedtak: Handlingsplan for uterom ved kommunale barnehager 2025- 2029 vedtas. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Barbara V\u00f6gele (MDG) fremmet alternativforslaget \u00abSaken tas til orientering\u00bb Handlingsplan for uterom ved kommunale barnehager 2025- 2029 tas til orientering. Barbara V\u00f6gele (MDG) fremmet tilleggsforslaget \u00abKj\u00f8kkenhage\u00bb Det er tydelig fra dokumentet at de fleste barnehagene har utfordringer n\u00e5r det gjelder universell utforming, til dels store utfordringer. Dette b\u00f8r prioriteres i videre arbeid. Handlingsplanen er tydelig at tilgang til gr\u00f8nne uteomr\u00e5der er s\u00e6rdeles viktig. En aktivitet der alle barn uansett funksjonsniv\u00e5 kan delta er dyrking i pallekarmer. Det er enkelt og billig \u00e5 legge til rette, og det er allerede fokus p\u00e5 kj\u00f8kkenhager og dyrking i nasjonale veiledere. Som vi ser fra kartleggingen, s\u00e5 er mange barnehager allerede tilrettelagt for dyrking, det b\u00f8r b\u00e5de utvides til nye barnehager og styrkes i barnehager som allerede har det. Votering \u2022 Voteringspunkt: Saken tas til orientering Alternativforslaget ble enstemmig vedtatt med 9 stemmer for \u2022 Voteringspunkt: Kj\u00f8kkenhage Tilleggsforslaget ble enstemmig vedtatt med 9 stemmer for Kommunalt r\u00e5d for mennesker med nedsatt funksjonsevnes vedtak 1. Handlingsplan for uterom ved kommunale barnehager 2025- 2029 tas til orientering. 2. Det er tydelig fra dokumentet at de fleste barnehagene har utfordringer n\u00e5r det gjelder universell utforming, til dels store utfordringer. Dette b\u00f8r prioriteres i videre arbeid. Handlingsplanen er tydelig at tilgang til gr\u00f8nne uteomr\u00e5der er s\u00e6rdeles viktig. En aktivitet der alle barn uansett funksjonsniv\u00e5 kan delta er dyrking i pallekarmer. Det er enkelt og billig \u00e5 legge til rette, og det er allerede fokus p\u00e5 kj\u00f8kkenhager og dyrking i nasjonale veiledere. Som vi ser fra kartleggingen, s\u00e5 er mange barnehager allerede tilrettelagt for dyrking, det b\u00f8r b\u00e5de utvides til nye barnehager og styrkes i barnehager som allerede har det. 11 13/25 Evaluering av seks\u00e5rsreformen- en kartlegging om lek skolehverdagen p\u00e5 f\u00f8rstetrinn. Behandlet av M\u00f8tedato Saknr 1 Kommunalt r\u00e5d for mennesker med nedsatt 21.02.2025 13/25 funksjonsevne 2 Oppvekst- og utdanningsutvalget 28.02.2025 11/25 Kommunedirekt\u00f8rens innstilling til vedtak: Oppvekst- og utdanningsutvalget tar saken til orientering. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Ida G\u00e5rseth Hov (FrP) fremmet alternativforslaget \u00abFremskyving og utsatt skoleoppstart\u00bb: Kommunalt r\u00e5d tar saken til orientering. Kommunalt r\u00e5d savner generelt opplysninger om muligheten for fremskyving av skolestart eller utsatt skoleoppstart, og mer fleksible muligheter for det med tanke p\u00e5 barnets beste. Votering Alternativforslaget ble enstemmig vedtatt med 9 stemmer for. Kommunalt r\u00e5d for mennesker med nedsatt funksjonsevnes vedtak 1. Kommunalt r\u00e5d tar saken til orientering. 2. Kommunalt r\u00e5d savner generelt opplysninger om muligheten for fremskyving av skolestart eller utsatt skoleoppstart, og mer fleksible muligheter for det med tanke p\u00e5 barnets beste. 12 14/25 Kommunal bost\u00f8tte - retningslinjer Behandlet av M\u00f8tedato Saknr 1 Kommunalt r\u00e5d for mennesker med nedsatt 21.02.2025 14/25 funksjonsevne 2 Helse- og velferdsutvalget 26.02.2025 10/25 3 Mangfolds- og integreringsutvalget 19.02.2025 9/25 Kommunedirekt\u00f8rens innstilling til vedtak: 1. Retningslinjer for vurdering, utm\u00e5ling og tildeling av kommunal bost\u00f8tte i Troms\u00f8 kommune vedtas. 2. Ordning med kommunal bost\u00f8tte vurderes for revidering etter 3 \u00e5r. 3. Enhet som skal forvalte kommunal bost\u00f8tte tildeles en 50 % personalressurs til administrasjon, som dekkes av den tildelte rammen for kommunal bost\u00f8tte. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Barbara V\u00f6gele (MDG) fremmet alternativforslaget \u00abSaken tas til orientering\u00bb: Kommunal bost\u00f8tte \u2013 retningslinjer tas til orientering. Votering Alternativforslaget ble enstemmig vedtatt med 9 stemmer for. Kommunalt r\u00e5d for mennesker med nedsatt funksjonsevnes vedtak Kommunal bost\u00f8tte \u2013 retningslinjer tas til orientering. 13 15/25 Programbeskrivelse for omr\u00e5desatsingen i Kroken 2024-2028 Behandlet av M\u00f8tedato Saknr 1 Mangfolds- og integreringsutvalget 19.02.2025 7/25 10 Hasteutvalg for fellesskap og sosial utjevning 20.02.2025 2/25 11 Formannskapet 04.03.2025 20/25 2 Likestillingsutvalget 20.02.2025 8/25 3 Eldrer\u00e5det 20.02.2025 5/25 4 Kommunalt r\u00e5d for mennesker med nedsatt 21.02.2025 15/25 funksjonsevne 5 Milj\u00f8-, idrett-, kultur- og 25.02.2025 22/25 samfunnsutviklingsutvalget 6 Ungdomsr\u00e5det 25.02.2025 7 Helse- og velferdsutvalget 26.02.2025 13/25 8 Kommune- og byutviklingsutvalget 27.02.2025 13/25 9 Oppvekst- og utdanningsutvalget 28.02.2025 14/25 Kommunedirekt\u00f8rens innstilling til vedtak: 1. Programbeskrivelse for omr\u00e5desatsingen i Kroken 2024-2028 vedtas slik det fremkommer i vedlegg 1, med innsatsomr\u00e5dene Trygg oppvekst, Gode bo- og n\u00e6rmilj\u00f8 og Aktive innbyggere. 2. Handlingsplan for 2025 vedtas av styringsgruppen for omr\u00e5desatsingen. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Barbara V\u00f6gele (MDG) fremmet alternativforslaget \u00abSaken tas til orientering\u00bb: Programbeskrivelse for omr\u00e5desatsingen i Kroken 2024-2028 tas til orientering. Barbara V\u00f6gele (MDG) fremmet tilleggsforslaget \u00abBarn og unge med funksjonsnedsettelser\u00bb: Kommunalt r\u00e5d ber om at det fokuseres spesielt p\u00e5 barn og unge med funksjonsnedsettelser og familiene deres. Inkluderende og aktive samfunn forutsetter og styrkes gjennom tilrettelegging. Votering \u2022 Voteringspunkt: Saken tas til orientering Alternativforslaget ble enstemmig vedtatt med 9 stemmer for 14 \u2022 Voteringspunkt: Barn og unge med funksjonsnedsettelser Tilleggsforslaget ble enstemmig vedtatt med 9 stemmer for Kommunalt r\u00e5d for mennesker med nedsatt funksjonsevnes vedtak 1. Programbeskrivelse for omr\u00e5desatsingen i Kroken 2024-2028 tas til orientering. 2. Kommunalt r\u00e5d ber om at det fokuseres spesielt p\u00e5 barn og unge med funksjonsnedsettelser og familiene deres. Inkluderende og aktive samfunn forutsetter og styrkes gjennom tilrettelegging. 16/25 Troms\u00f8 kommunes forvaltning, drift- og vedlikeholdsstrategi for kommunalt veinett 2025-2034 Behandlet av M\u00f8tedato Saknr 1 Kommunalt r\u00e5d for mennesker med nedsatt 21.02.2025 16/25 funksjonsevne 2 Kommune- og byutviklingsutvalget 27.02.2025 11/25 2 Milj\u00f8-, idrett-, kultur- og 25.02.2025 19/25 samfunnsutviklingsutvalget Kommunedirekt\u00f8rens innstilling til vedtak: Rett vei \u2013 Troms\u00f8 kommunes forvaltning, drift og vedlikeholdsstrategi for kommunale veier vedtas. M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Barbara V\u00f6gele (MDG) fremmet alternativforslaget \u00abSaken tas til orientering\u00bb: Troms\u00f8 kommunes forvaltning, drift- og vedlikeholdsstrategi for kommunalt veinett 2025-2034 tas til orientering. Barbara V\u00f6gele (MDG) fremmet f\u00f8lgende endringsforslag: Kulepunkt s. 24 endres fra: Troms\u00f8 kommune vil: 15 \u2022 Utarbeide en standard for drift og vedlikehold. Den m\u00e5 sees i sammenheng med trafikksikkerhetsplanen og \u00f8vrige kommunale planer som sykkelstrategi og g\u00e5-strategi. Til: Troms\u00f8 kommune vil: \u2022 Utarbeide en standard for drift og vedlikehold. Den m\u00e5 sees i sammenheng med trafikksikkerhetsplanen og \u00f8vrige kommunale planer som sykkelstrategi og g\u00e5-strategi. Tilrettelegging for mennesker med nedsatt funksjonsevne skal ha h\u00f8y prioritet. Ruth Schwienbacher (KOM) fremmet tilleggsforslaget \u00abUttalelse\u00bb: I Troms\u00f8 kommunes forvaltning, drift- og vedlikeholdsstrategi for kommunalt veinett skal tilrettelegging for mennesker med funksjonsnedsettelse ha h\u00f8y prioritet. Det er viktig at kommunen har god oversikt over parkeringsplasser for forflytningshemmede og prioriterer disse ved for eksempel sn\u00f8rydding. I tillegg \u00f8nsker r\u00e5det \u00e5 gj\u00f8re oppmerksom p\u00e5 flere situasjoner der arrangementer har sperret av handikapparkeringen, slik at personer med funksjonsnedsettelse ble hindret i \u00e5 delta. Dette kan oppleves direkte som diskriminerende. Votering \u2022 Voteringspunkt: Saken tas til orientering Alternativforslaget ble enstemmig vedtatt med 9 stemmer for \u2022 Voteringspunkt: Endringsforslag Endringsforslaget ble enstemmig vedtatt med 9 stemmer for \u2022 Voteringspunkt: Uttalelse Tilleggsforslaget ble enstemmig vedtatt med 9 stemmer for Kommunalt r\u00e5d for mennesker med nedsatt funksjonsevnes vedtak 1. Troms\u00f8 kommunes forvaltning, drift- og vedlikeholdsstrategi for kommunalt veinett 2025-2034 tas til orientering. 2. Kulepunkt s. 24 endres fra Troms\u00f8 kommune vil: \u2022 Utarbeide en standard for drift og vedlikehold. Den m\u00e5 sees i sammenheng med trafikksikkerhetsplanen og \u00f8vrige kommunale planer som sykkelstrategi og g\u00e5-strategi. til Troms\u00f8 kommune vil: \u2022 Utarbeide en standard for drift og vedlikehold. Den m\u00e5 sees i sammenheng med trafikksikkerhetsplanen og \u00f8vrige kommunale planer som sykkelstrategi og g\u00e5-strategi. Tilrettelegging for mennesker med nedsatt funksjonsevne skal ha h\u00f8y prioritet. 16 3. I Troms\u00f8 kommunes forvaltning, drift- og vedlikeholdsstrategi for kommunalt veinett skal tilrettelegging for mennesker med funksjonsnedsettelse ha h\u00f8y prioritet. Det er viktig at kommunen har god oversikt over parkeringsplasser for forflytningshemmede og prioriterer disse ved for eksempel sn\u00f8rydding. I tillegg \u00f8nsker r\u00e5det \u00e5 gj\u00f8re oppmerksom p\u00e5 flere situasjoner der arrangementer har sperret av handikapparkeringen, slik at personer med funksjonsnedsettelse ble hindret i \u00e5 delta. Dette kan oppleves direkte som diskriminerende. 17/25 Videre utvikling av. Seminaret 5 etg Behandlet av M\u00f8tedato Saknr 1 Helse- og velferdsutvalget 26.02.2025 7/25 1 Kommunalt r\u00e5d for mennesker med nedsatt 21.02.2025 17/25 funksjonsevne 2 Eldrer\u00e5det 20.02.2025 8/25 Kommunedirekt\u00f8rens innstilling til vedtak: 1. Rapporten om videre utvikling av seminaret 5 etg. tas til orientering 2. Kostnadene til videre utvikling innarbeides i handlingsprogrammet M\u00f8tebehandling i Kommunalt r\u00e5d for mennesker med nedsatt funksjonsevne 21.02.2025: M\u00f8tebehandling Barbara V\u00f6gele (MDG) fremmet alternativforslaget \u00abSaken tas til orientering\u00bb: Saken \u00abVidere utvikling av. Seminaret 5 etg\u00bb tas til orientering. Votering Alternativforslaget ble enstemmig vedtatt med 8 stemmer. Kommunalt r\u00e5d for mennesker med nedsatt funksjonsevnes vedtak Saken \u00abVidere utvikling av. Seminaret 5 etg\u00bb tas til orientering. 17 Troms\u00f8, 24.02.2025 18 "
}