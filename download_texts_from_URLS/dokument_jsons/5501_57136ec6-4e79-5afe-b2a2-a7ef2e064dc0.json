{
  "dokument_id": "57136ec6-4e79-5afe-b2a2-a7ef2e064dc0",
  "doc_type": "case_attachment",
  "kommune": 5501,
  "tittel": "Vedlegg 1 - Andre alternativ som er utredet",
  "url": "https://innsyn.tromso.kommune.no/application/getMoteDokument?dokid=2001731613",
  "tekst": "Vedlegg 3 - Andre alternativ som er utredet Alternativ 1 \u2013 Fjerne gebyrer for leie av idrettsanlegg og skolebygg Dette alternativet er redegjort for og utredet i saksfremlegget. Alternativ 2 \u2013 Fortsette samme modell som i dag og ta betalt for arrangementer Hvis vi fortsetter som i dag s\u00e5 vil kommunen tape penger i det store bildet. Selv om vi har noen leieinntekter som g\u00e5r til drift av anlegg, vil tapet i momskompensasjon utgj\u00f8re et st\u00f8rre bel\u00f8p i kommunen sin helhetlige \u00f8konomi i det lange l\u00f8p. Administrasjonen anser det derfor som ikke aktuelt \u00e5 fortsette med samme modell som i dag. Alternativ 3 \u2013 Skru opp leieprisene for \u00e5 dekke over tapet og tjene penger til drift og vedlikehold av byggene. Dette alternativet vurderes av administrasjonen som ikke aktuelt, da det ikke er \u00f8nskelig at idrett- kultur- og fritidstilbud skal bli dyrere for innbyggere og bes\u00f8kende i Troms\u00f8 kommune. Det er heller ikke fornuftig at frivilligheten skal dekke over momskompensasjonstapet til kommunen. Og for tjene ekstra til drift og vedlikehold m\u00e5 dagens priser \u00f8kes kraftig, noe som vil v\u00e6re et hinder for frivilligheten i Troms\u00f8 kommune. Alternativ 4 \u2013 Kreve en symbolsk leie for idrettsanlegg og skolebygg hvor inntekten ikke overskrider utgifter til renhold av samme areal for aktuelt leieforhold. Dette er et unntak i MVA-loven, hvor man kan ta en symbolsk sum for leie, men denne summen kan ikke overskride kommunens renholdskostnader for aktuelt areal. Dette alternativet er vanskelig \u00e5 administrere, da bruken av byggene vil variere fra \u00e5r til \u00e5r. Og hvis man misser p\u00e5 antagelsene for kommende periode vil man risikere \u00e5 m\u00e5tte tilbakebetale momskompensasjon. Det er og vanskelig \u00e5 gj\u00f8re helt korrekte beregninger for renhold i fremtiden. I tillegg vil administrative kostnader i dette tilfellet utgj\u00f8re ca. 1 million kroner, som er det samme eller mer enn det vi vil f\u00e5 inn i leieinntekter. Dette alternativet vurderer administrasjonen som ikke aktuelt. Alternativ 5 \u2013 Ikke ta betalt for nybygg og kun ta betalt for bygg som er over 10 \u00e5r gamle hvor vi kan leie ut inntil 5% uten \u00e5 tape momskompensasjon Dette alternativet anses som ikke aktuelt, da det vil skape en forskjell i ulike bydeler i Troms\u00f8 kommune. Etter likhetsprinsipper anbefaler administrasjonen at det er likt for alle brukere av kommunale idrettsanlegg og skolebygg, for \u00e5 ikke skape forskjeller i de ulike bydelene. "
}