{
  "dokument_id": "9a21d1d9-0fd2-508f-852a-84f6beeea39d",
  "doc_type": "case_presentation",
  "kommune": 4601,
  "tittel": "Laksev\u00e5g gnr 147 bnr 69 Lyderhornsveien 293. Klagebehandling - avsl\u00e5tt s\u00f8knad om bruksendring",
  "url": "https://bergen.kommune.no/politikere-utvalg/api/fil/bk360/10138367/Framstilling-Laksevag-gnr-147-bnr-69-Lyderhornsveien-293-Klagebehandling-avslatt-soknad-om-bruksendring",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/36326-5 Laksev\u00e5g gnr 147 bnr 69 Lyderhornsveien 293. Klagebehandling - avsl\u00e5tt s\u00f8knad om bruksendring Hva saken gjelder: Saken gjelder avsl\u00e5tt s\u00f8knad om bruksendring fra industri til lagerform\u00e5l p\u00e5 gbnr. 147/69. Oms\u00f8kte tiltak innebar bruksendring til minilager (selvbetjent lager). Avslaget ble gitt 05.02.2024, da en kom til at tiltaket er i strid med reguleringsplanens arealform\u00e5l for kontor/industri, og at det ikke forel\u00e5 rettslig grunnlag for \u00e5 dispensere. Vedtaket ble p\u00e5klaget 26.02.2024 av ansvarlig s\u00f8ker Ing. Bjarne Aardal AS. Tiltakshaver er Bergen Minilager AS. Eiendommen er omfattet av reguleringsplan nummer 15810000, vedtatt 1999, regulert til kontor og industri. I KPA 2018 er eiendommen vist i \u00f8vrig byggesone, og den ligger ogs\u00e5 i gul st\u00f8ysone og aktsomhetsomr\u00e5de for steinsprang, jord- og flomskred og sn\u00f8skred. Tiltaket er avhengig av dispensasjon fra arealform\u00e5let. Det vises til avslagsvedtaket \u00a7 3.1 for utfyllende planstatus. Alle n\u00f8dvendige dispensasjoner er oms\u00f8kt, jf. pbl. \u00a7 19-1. Da omr\u00e5det er skredutsatt, m\u00e5 det legges fram skredfarevurdering utf\u00f8rt av kompetent foretak f\u00f8r tillatelse kan gis. Plan- og bygningsetaten opplyser i avslagsvedtaket at skredfarevurdering ikke ble etterspurt da det forel\u00e5 annen avslagsgrunn. Vestland fylkeskommune har gitt uttale datert 25.01.2024, hvor de stiller seg negativ til dispensasjon. De begrunner dette med trafikktrygghet, og uttaler at de ikke kan godta endret og \u00f8kt bruk av krysset f\u00f8r det er utbedret. Dagens frisiktsoner og utforming av avkj\u00f8rsel er ikke i tr\u00e5d med reguleringsplan, og strekningen er klassifisert som en ulykkesstrekning. Flere av ulykkene kan knyttes direkte til kryssomr\u00e5det, med flere ulykker de senere \u00e5rene. Det vises til uttalen i sin helhet. Saken ble ikke sendt p\u00e5 uttale til Statsforvalteren i Vestland da de har uttalt at de ikke \u00f8nsker saker til uttale i 2024, men innvilget dispensasjon skal sendes til dem for klagevurdering. Klage: Klager anf\u00f8rer at vilk\u00e5rene for dispensasjon er oppfylt. Det anf\u00f8res at bygningsmyndighet i for liten grad har vektlagt informasjonen i s\u00f8knaden, og at vedtaket i for stor grad er basert p\u00e5 skj\u00f8nn. Det er ogs\u00e5 lagt fram ny dokumentasjon p\u00e5 trafikk knyttet til tiltaket. Klager opplyser om at eiendommen er lovlig bebygget til n\u00e6ring, og at den ligger i et n\u00e6ringsomr\u00e5de. Klager anf\u00f8rer at tiltaket f\u00f8rer til redusert trafikk og brannteknisk oppgradering av bygget. Til sist anf\u00f8res det usaklig forskjellsbehandling med andre tiltak som er avhengig av avkj\u00f8rselen. Klager anf\u00f8rer at hensynene bak regulert arealform\u00e5l ikke blir \u00abvesentlig tilsidesatt\u00bb. N\u00e5r det gjelder fordeler og ulemper, vises det vil at klager ikke er uenige i at avkj\u00f8rselen ikke er opparbeidet i samsvar med gjeldende krav, men de er uenige i at krysset blir \u00abp\u00e5virket av 1 tiltaket\u00bb og forutsetningen i fylkeskommunens uttale om at bruksendringen vil f\u00f8re til \u00f8kt bruk. De mener tiltaket vil f\u00f8re til en forbedret trafikksituasjon og forbedret brannsikkerhet, noe som er fordeler. Klager har lagt fram dokumentasjon p\u00e5 trafikkmengde hos andre virksomheter, og anf\u00f8rer at dette viser at trafikken ved bruksendring vil v\u00e6re lavere enn det fylkeskommunen forutsetter. Det vises ellers til komplett klage datert 26.02.2024. Fagetatens vurdering og anbefaling: Plan- og bygningsetaten som fagetat opprettholder sin vurdering om at vilk\u00e5rene for dispensasjon i pbl. \u00a7 19-2 ikke er oppfylt for \u00e5 gi dispensasjon fra regulert arealform\u00e5l. Dr\u00f8ftelsen i avslaget viser at det er lagt stor vekt p\u00e5 det trafikkfaglige, som bygger p\u00e5 uttalelsen fra Vestland fylkeskommune. Fagetaten viser til at det som hovedregel b\u00f8r v\u00e6re fagmyndighet som gis det avgj\u00f8rende ordet i problemstillinger knyttet til trafikkforhold, og at dette er en ulykkesbelastet veistrekning hvor dokumentasjonskravet b\u00f8r v\u00e6re strengt. I klagen er det vist til trafikk fra et minilager i Nattlandsveien. Her er tilkomstforholdende sv\u00e6rt ulike oms\u00f8kte tiltak. Det samme gjelder i prinsippet for tilsvarende virksomheter i forhold til dagens drift. Fagetaten kan ikke, ut fra tallmateriale som er presentert i klageomgang, se at det foreligger tilstrekkelige og tungtveiende opplysninger som tilser at man b\u00f8r endre oppfatning og se bort fra veimyndighetens uttalelse. Fagetaten kan ikke se at det er lagt fram nye opplysninger i klagen hva gjelder hensynet bak arealform\u00e5let. For fordeler og ulemper er nye opplysninger f\u00f8rst og fremst knyttet mot trafikale forhold. Byggetekniske forhold og kortere opphold p\u00e5 tomten kan ikke tillegges s\u00e6rlig vekt. N\u00e5r det gjelder likebehandling, er den ene saken 14 \u00e5r gammel, og vedtatt etter eldre plan- og bygningslov. N\u00e5r det gjelder den andre saken er den av nyere dato, men det ble fattet vedtak uten at saken hadde v\u00e6rt p\u00e5 uttale hos Vestland fylkeskommune. Dette er en mangel i saken, og burde v\u00e6rt gjort. Saken f\u00e5r av denne grunn ikke presedensvirkning. Klager har anf\u00f8rt at deler av tiltaket kunne v\u00e6rt innvilget. I s\u00f8knaden er tiltaket beskrevet som ett samlet tiltak, og man kan heller ikke se at det er angitt hvilke deler som eventuelt \u00f8nskes innvilget i klageomgangen da tiltakene fremst\u00e5r \u00e5 henge sammen. Det vises ellers til fagnotat datert 08.03.2024. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Likebehandling Byr\u00e5det viser til fagnotatet, og tiltrer fagetatens vurdering. For tiltak p\u00e5 gbnr. 147/72, Lyderhornsveien 287 (BYGG-2023/11999) bemerkes det at tiltaket skulle v\u00e6rt sendt p\u00e5 uttale, og at det var en feil at dette ikke ble gjort. Vestland fylkeskommune fikk imidlertid saken til klagevurdering, uten at de har benyttet seg av denne muligheten. At det er gjort en feil i tidligere sak, gj\u00f8r imidlertid ikke at feilen bevisst skal gjentas for \u00e5 oppn\u00e5 likebehandling. 2 Dispensasjonsvurdering Klager har anf\u00f8rt at hensynene bak arealform\u00e5let ikke blir p\u00e5virket negativt som f\u00f8lge av bruksendring, og at bruksendring f\u00f8rer til redusert trafikk og bedrede trafikale forhold. Byr\u00e5det ser tiltaket som positivt, og \u00f8nsker \u00e5 legge til rette for at det kan tilbys tjenester som lagerboder til utleie i fortettingsomr\u00e5der. Dette m\u00e5 likevel skje p\u00e5 en trafikksikker m\u00e5te, og i vurderingen av dette legges det stor vekt p\u00e5 fagetatens uttalelse. Minilager i Nattlandsveien 104 er heller ikke, etter byr\u00e5dets vurdering, sammenlignbart med minilager i Lyderhornsveien 293. Nattlandsveien 104 ligger i et etablert boligomr\u00e5de og er tilgjengelig til fots eller p\u00e5 sykkel for beboere i omr\u00e5det. Lyderhornsveien 293 ligger i et industri-/n\u00e6ringsomr\u00e5de, og selv om det ligger boligfelt i n\u00e6rheten, er lageret mindre tilgjengelig for dem som kommer til fots/p\u00e5 sykkel. Lyderhornsveien er omtalt som en \u00abulykkesstrekning\u00bb i Vestland fylkeskommune sin uttalelse, hvor flere av ulykkene kan knyttes direkte til kryssomr\u00e5det. Dette er dokumentert i ulykkesstatistikken i Vegkart: Figur 1 - Utklipp fra Vegkart med ulykkesstatistikk-lag Det er s\u00e5ledes klart at veien og kryssomr\u00e5det har behov for oppgradering. Klager har anf\u00f8rt at Vestland fylkeskommune sin p\u00e5stand om at trafikken vil \u00f8ke ved bruksendring ikke er dokumentert. Byr\u00e5det vil her p\u00e5peke at uttalelsen nevner \u00abendra og auka\u00bb bruk. Endring av trafikkm\u00f8nster og type kj\u00f8ret\u00f8y som kj\u00f8rer ut og inn av omr\u00e5det er ogs\u00e5 relevante forhold for veimyndigheten \u00e5 se p\u00e5, og byr\u00e5det legger vekt p\u00e5 at uttalelsen er gitt av veieiers fagetat. Byr\u00e5det viser ogs\u00e5 til at det p\u00e5g\u00e5r reguleringsplanarbeid for utbedring av krysset. N\u00e5r denne prosessen er kommet lengre, og opparbeidelse er utf\u00f8rt eller sikret, kan vurderingen stille seg annerledes. Byr\u00e5det er som nevnt positiv til tiltaket, dersom utfordringene med trafikksikkerhet blir l\u00f8st. 3 Byr\u00e5det kan ikke tilr\u00e5 \u00e5 ta klagen til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 05.02.2024 opprettholdes. Klagen tas ikke til f\u00f8lge. Dato: 30. april 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 08.03.2024 med f\u00f8lgende vedlegg: 1. Situasjonskart 2. Situasjonsplan 3. Flyfoto 4. Klage over avslag 5. Avslag p\u00e5 s\u00f8knad 6. Uttalelse fra Vestland Fylkeskommune 7. Tilleggsopplysninger 8. Rammes\u00f8knad 9. Tegninger 4 "
}