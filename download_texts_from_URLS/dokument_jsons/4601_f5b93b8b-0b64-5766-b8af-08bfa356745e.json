{
  "dokument_id": "f5b93b8b-0b64-5766-b8af-08bfa356745e",
  "doc_type": "case_presentation",
  "kommune": 4601,
  "tittel": "Evaluering m\u00f8teplan bystyret - innspill",
  "url": "https://bergen.kommune.no/politikere-utvalg/api/fil/bk360/10048833/Framstilling-Evaluering-moteplan-bystyret-innspill",
  "tekst": " Forretningsutvalget Saksframstilling V\u00e5r referanse: 2023/259983-24 Saksbehandler: \u00d8ivind Hauge St\u00f8le Evaluering m\u00f8teplan bystyret - innspill Hva saken gjelder: M\u00f8teplan for bystyret 2024 ble vedtatt i m\u00f8te 22. november 2023, inkludert vedtakspunkt om \u00e5 evaluere m\u00f8tedatoer og tidspunkt f\u00f8r sommeren 2024. I henhold til gjeldende tema- og aktivitetsplan for forretningsutvalget, som vedtatt i m\u00f8te 23. januar, var det lagt opp til egen sak om evaluering av m\u00f8teplanen i forretningsutvalget 12. mars. Bystyredirekt\u00f8ren har i arbeidet med evalueringen sett at det er behov for \u00e5 se saken i sammenheng med varslet sak om \u00abOppf\u00f8lging av vedtak om \u00e5 f\u00e5 sak om universell utforming og familievennlig m\u00f8testruktur\u00bb, som i gjeldende tema- og aktivitetsplan er f\u00f8rt opp til forretningsutvalgets m\u00f8te 16. april. Blant annet p\u00e5 bakgrunn av dette, er det foresl\u00e5tt en justering av tema- og aktivitetsplanen (se egen sak p\u00e5 sakskartet). Bystyredirekt\u00f8ren vil med denne saken invitere medlemmene i forretningsutvalget til \u00e5 komme med innspill i m\u00f8tet om deres erfaringer s\u00e5 langt. Innspillene vil bli tatt med i det videre arbeidet og inng\u00e5 i saken som skal legges frem til m\u00f8te 16. april. Bystyredirekt\u00f8ren gj\u00f8r s\u00e6rlig oppmerksom p\u00e5 to forhold med tanke p\u00e5 bystyrets aktiviteter p\u00e5 h\u00f8sten som kan v\u00e6re relevant for diskusjonen i forretningsutvalget: - Ulikt tidligere \u00e5r, er det ikke satt opp bystyrem\u00f8te i siste halvdel av september. Dette inneb\u00e6rer at det ikke vil v\u00e6re mulig at byr\u00e5det presenterer forslag til budsjett i septemberm\u00f8tet i bystyret. Ut fra den fastsatte m\u00f8teplanen vil dette m\u00e5tte skje i bystyrem\u00f8tet 2. oktober. - I henhold til fastsatt plan for folkevalgtoppl\u00e6ring for 2024, jf. sak 70/24 fra forretningsutvalget 20. februar, skal det gjennomf\u00f8res fellessamling for bystyrerepresentantene tidlig p\u00e5 h\u00f8sten. Tema vil v\u00e6re kommunens samfunnsplanlegging og koplingene til arbeidet med handlings- og \u00f8konomiplanen. For at dette skal v\u00e6re godt tilpasset bystyrets arbeid med byr\u00e5dets forslag til budsjett for 2025, m\u00e5 denne samlingen gjennomf\u00f8res tidlig i september. En mulig l\u00f8sning vil v\u00e6re \u00e5 gjennomf\u00f8re slik samling i etterkant av det fastsatte bystyrem\u00f8tet 4. september. 1 Forslag til vedtak: Saken tas til orientering, og f\u00f8lgende innspill tas med i det videre arbeidet: (...) Dato: 8. mars 2024 Trine Pettersen Gr\u00f8nbech - bystyredirekt\u00f8r \u00d8ivind Hauge St\u00f8le - fagleder Dokumentet er godkjent elektronisk. 2 "
}