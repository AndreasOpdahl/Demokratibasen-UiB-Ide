{
  "dokument_id": "00f3ba7f-2304-5df3-b7b4-e7f6037c093c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 95/25, \u00c5rstad, Gnr. 160, Bnr. 654 mfl., Slettemarken, sykehjem, detaljreguleringsplan, planID: 66420000, 2.gangsbehandling",
  "url": "https://bergen.kommune.no/politikere-utvalg/api/fil/bk360/12404091/Innstilling-vedtak-Arstad-Gnr-160-Bnr-654-mfl-Slettemarken-sykehjem-detaljreguleringsplan-planID-66420000-2-gangsbehandling",
  "tekst": "\u00c5rstad, Gnr. 160, Bnr. 654 mfl., Slettemarken, sykehjem, detaljreguleringsplan, planID: 66420000, 2.gangsbehandling Bergen bystyre behandlet saken i m\u00f8tet 26.03.2025 sak 95/25 og fattet f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. \u00c5rstad, Gnr. 160, Bnr. 654 mfl., Slettemarken sykehjem, Reguleringsplan, arealplan- ID 66420000 vist p\u00e5 plankart, sist datert 25.09.2024. B. Tilh\u00f8rende reguleringsbestemmelser, sist datert 12.11.2024, med f\u00f8lgende endringer: a) \u00a7 3.1.4.13 andre setning endres til: \u00abBeboerfl\u00f8yene skal ha yttervegg med pusset fasade.\u00bb b) \u00a7 3.1.4.13 f\u00f8rste setning endres til: \u00abByggets hovedkonstruksjon skal v\u00e6re av massiv tre. Det tillates bruk av andre materialer i hovedkonstruksjonen dersom det kan dokumenteres at disse har tilsvarende eller mindre klimagassavtrykk enn massiv tre.\u00bb c) \u00a7 3.1.4.19 endres til: \u00abDet skal gjennomf\u00f8res tiltak for \u00e5 forebygge u\u00f8nsket opphold i \u00f8konomig\u00e5rden. Plassering av vinduer skal i st\u00f8rst mulig grad bidra til sosial kontroll. Formingsveilederen skal legges til grunn ved valg av l\u00f8sninger.\u00bb 2. Bestemmelser skal oppdateres f\u00f8r kunngj\u00f8ring av bystyrets vedtak. Merknad 1 Bystyret stiller seg positiv til en fremtidig \u00f8kning med ytterligere 10 beboerrom. Merknad 2 Bystyret understreket viktigheten at tiltak og utforming som legger til rette for m\u00f8ter mellom nabolaget og beboere. Dette gjelder overgangen mellom parken, lekeplassen, uteomr\u00e5det og de beplantede arealer med mer som bystyret forutsetter f\u00f8lges opp i videre prosess mot byggesak. Bergen bystyres behandling F\u00f8lgende representanter tok ordet: Lise H\u00e6reid Rams\u00f8y (H), Geir Steinar Dale (A), Andreas Madsen Berg (SV), Martin Virkesdal Jonsterhaug (FrP), Kjartan Moi Andreassen (Sp), Thor Haakon Bakke (MDG), Per-Arne Hvidsten Larsen (V). Merknader fremsatt i bystyret: Martin Virkesdal Jonsterhaug (FrP) fremsatte p\u00e5 vegne av H, FrP og Sp f\u00f8lgende merknad: Bystyret stiller seg positiv til en fremtidig \u00f8kning med ytterligere 10 beboerrom. Andreas Madsen Berg (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det vurdere om en b\u00f8r utvide boligsone for parkering i omr\u00e5det. Ingrid Nergaard Fjeldstad (V) fremsatte p\u00e5 vegne av V f\u00f8lgende merknad: Bystyret understreket viktigheten at tiltak og utforming som legger til rette for m\u00f8ter mellom nabolaget og beboere. Dette gjelder overgangen mellom parken, lekeplassen, uteomr\u00e5det og de beplantede arealer med mer som bystyret forutsetter f\u00f8lges opp i videre prosess mot byggesak. Votering: Innstillingens punkt 1A, 1Ba, 1Bb og 2 ble vedtatt enstemmig. Innstillingen punkt 1Bc ble vedtatt med 41 stemmer (H, FrP, MDG, BL, INP, KrF, Sp, PP). Merknad fra H, FrP, Sp fremsatt av Lise H\u00e6reid Rams\u00f8y (H), ble vedtatt med 53 stemmer (H, A, FrP, BL, V, INP, KrF, Sp, PP). Merknad fra SV fremsatt av Andreas Madsen Berg (SV), fikk 17 stemmer (SV, MDG, V, R), og var dermed falt. Merknad fra V fremsatt av Ingrid Nergaard Fjeldstad (V), ble vedtatt enstemmig. Utvalg for milj\u00f8 og byutvikling behandlet saken i m\u00f8tet 13.03.2025 sak 61/25 og avga f\u00f8lgende innstilling: Med unntak av merknader er utvalgets innstilling og bystyrets vedtak likelydende. Byr\u00e5det behandlet saken i m\u00f8tet 20.02.2025 sak 35/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}