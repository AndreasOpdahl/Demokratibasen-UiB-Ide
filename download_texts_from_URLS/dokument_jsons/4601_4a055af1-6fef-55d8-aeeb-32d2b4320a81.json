{
  "dokument_id": "4a055af1-6fef-55d8-aeeb-32d2b4320a81",
  "doc_type": "case_presentation",
  "kommune": 4601,
  "tittel": "Bergen Sentrum AS. Oppnevning av styremedlemmer",
  "url": "https://bergen.kommune.no/politikere-utvalg/api/fil/bk360/10585954/Framstilling-Bergen-Sentrum-AS-Oppnevning-av-styremedlemmer",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-123 Bergen Sentrum AS. Oppnevning av styremedlemmer Hva saken gjelder: I denne saken legges det frem forslag til to styremedlemmer til f\u00f8lgende virksomhet: Bergen Sentrum AS Selskapet eies 49% av Bergen kommune, 17% av Visit Bergen, 17% av Bergen N\u00e6ringsr\u00e5d og 17% av Sentrumsforeningen i Bergen. Selskapets form\u00e5l er iht. vedtektene \u00a7 3 \u00e5 sikre og videreutvikle rammebetingelsene for n\u00e6ringsdrift i Bergen sentrum. Selskapet skal v\u00e6re en samarbeidspartner mellom Bergen kommune og n\u00e6ringslivet i Bergen. Bergen Sentrum skal skape \u00f8kt kommersiell aktivitet og arbeide for \u00e5 f\u00e5 flest mulig mennesker til \u00e5 bruke og bes\u00f8ke sentrum, sikre et bredt kulturtilbud, bidra til at estetiske hensyn ivaretas, samt medvirke til bedre tilgjengelighet til og mellom byrommene. Selskapet kan ogs\u00e5 delta i andre selskaper med lignende form\u00e5l og ellers ta p\u00e5 seg nye oppgaver som st\u00e5r i forbindelse med selskapets prim\u00e6re form\u00e5l. I henhold til vedtektene \u00a76 skal selskapets styre ha fra syv til ni medlemmer. I tidligere vedtekter stod det at Bergen kommune skulle ha to medlemmer. Dette er n\u00e5 endret til at \u00abSelskapets styre skal ha syv til ni medlemmer som velges av generalforsamlingen for to \u00e5r av gangen. Det velges ikke varamedlemmer til styret. Samtlige medlemmer foresl\u00e5s av en valgkomite best\u00e5ende av fire personer, hvor hver eier foresl\u00e5r en person som velges av Bergen Sentrums generalforsamling for to \u00e5r av gangen, f\u00f8rste gang ved Bergen Sentrums ekstraordin\u00e6re generalforsamling i 2023. Valgkomiteen skal foresl\u00e5 et flertall av medlemmer til styret som representerer interessene blant n\u00e6ringsdrivende i sentrum, og betaler markedsbidrag til Bergen sentrum AS. Styret er beslutningsdyktig n\u00e5r minst halvparten av styrets medlemmer er til stede hvorav den ene m\u00e5 v\u00e6re styreleder eller nestleder.\u00bb Valgkomiteen best\u00e5r av f\u00f8lgende: Tom Greni, Sentrumsforeningen i Bergen (leder) Tom-Christer Nilsen, Bergen N\u00e6ringsr\u00e5d Gisle Nondal, Bergen kommune Eirik Gj\u00f8v\u00e5g Berge, Visit Bergen Styret har pt. f\u00f8lgende sammensetning: Styrets leder: Dag Jarle Aksnes 1 Styrets nestleder: Ole Warberg Styremedlem: Anders Nyland H\u00e5gen Solheim Gro Kristin Boge Jeanette Heggland Lise Solheim Julie Amanda Stana Matre Synn\u00f8ve Aksdal Hove I \u00e5r st\u00e5r 2 medlemmer p\u00e5 valg; nestleder i styret og ett medlem og valgkomiteen har avgitt f\u00f8lgende innstilling: Jeanette Heggland erstatter Ole Warberg, og velges som styrets nestleder for en periode p\u00e5 2 \u00e5r. Heggland er i dag administrerende direkt\u00f8r hos Bergen Kino AS, og styreleder for BIFF (Bergen Internasjonale Filmfestival). Bergen Kino er en av Norges st\u00f8rste kinoer b\u00e5de i kapasitet og antall bes\u00f8kende, og BIFF er den st\u00f8rste publikumsfestivalen. Hun har et godt og tett samarbeid med bransjen b\u00e5de lokalt og nasjonalt. Jeanette Heggland har opparbeidet seg et sterkt nettverk samt solid kompetanse innen film- og kinobransjen. Fra tidligere stillinger og styreverv har hun bred ledererfaring og kompetanse fra ulike bransjer og prosjekter. Jon Arild Hellebust velges som styremedlem. Hellebust er nyansatt direkt\u00f8r for Magic Norway og kommer fra jobben som direkt\u00f8r for forretningsutvikling i matprodusenten Cernova AS, som blant annet har merkevaren M\u00f8llerens. Magic Norway har fire kjerneomr\u00e5de, (i) kj\u00f8pesenteraktivitet, (ii) hotell, (iii) restauranter og (iv) finansiering av prosjekter. Hellebust sin kompetanse og nettverk er derfor sv\u00e6rt relevant for utviklingen av sentrumsn\u00e6ringen i Bergen. Byr\u00e5dsleder vurdering og anbefaling/konklusjon: Byr\u00e5dsleder anbefaler at byr\u00e5det slutter seg til valgkomiteens innstilling. Styresammensetningen vurderes \u00e5 oppfylle krav til at sittende medlemmer av bystyret og byr\u00e5det ikke skal ha styreverv i selskaper eid av kommunen, samt aksjelovens krav til representasjon av begge kj\u00f8nn i styrer. Videre vurderes ogs\u00e5 krav til kompetanse, kapasitet og mangfold ut fra selskapets form\u00e5l og egenart, slik det er nedfelt i kommunens eierskapsmelding \u00e5 v\u00e6re ivaretatt. Vedtakskompetanse: Byr\u00e5dets fullmakter vedtatt av bystyret 16.12.2020 i sak 378/20 \u00a7 5-3 Valg av styremedlemmer i selskaper \u2013 herunder aksjeselskaper: \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb 2 Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det slutter seg til innstillingen fra valgkomiteen i Bergen Sentrum AS om \u00e5 oppnevne Jeanette Heggland som ny nestleder og Jon Arild Hellebust som nytt styremedlem. Dato: 11. juni 2024 Christine B. Meyer Byr\u00e5dsleder Dokumentet er godkjent elektronisk. 3 "
}