{
  "dokument_id": "b037bc00-ba0c-5fb1-9675-287d70e6a837",
  "doc_type": "case_attachment",
  "kommune": 4601,
  "tittel": "Protokoll konsultasjon 11. april 2024  (1)",
  "url": "https://bergen.kommune.no/politikere-utvalg/api/fil/bk360/10426412/Protokoll-konsultasjon-11-april-2024-1-",
  "tekst": " Protokoll Fra: Riksantikvaren v/ Jostein L\u00f8vdal Til: Sametinget v/ Sten Olav Heahtta Dato: 06.05.2024 Protokoll fra konsultasjon med Sametinget 11.04.2024 om bevaringsstrategi for landbrukets kulturmilj\u00f8er Deltakere fra Sametinget: Sten Olav Heahtta og Thor-Andreas Basso. Deltakere fra Riksantikvaren: Linda Veiby, Jostein Gundersen og Jostein L\u00f8vdal. 1. Velkommen og presentasjonsrunde Linda Veiby \u00f8nsket velkommen og ledet m\u00f8tet. Elin Rose Myrvoll, Sametinget, var forhindret fra \u00e5 delta. Det var ingen kommentarer til dagsorden. Ingen eventueltsaker ble tatt opp. Det var enighet om at Riksantikvaren f\u00f8rer protokoll. 2. Status og framdrift for arbeidet med bevaringsstrategien for landbrukets kulturmilj\u00f8er Riksantikvaren orienterte om hovedtrekkene i framdriften i arbeidet med bevaringsstrategien. \u2022 Utarbeiding av forslag til bevaringsstrategi, april-primo mai \u2022 H\u00f8ring av forslag til bevaringsstrategi, 10. mai \u2013 30. juni \u2022 Bearbeiding av strategiforslaget, juli \u2013 august \u2013 primo september \u2022 Oversendelse av forslag til bevaringsstrategi til KLD 15. september \u2022 Oversendelse av eventuelle supplerende forslag til resultatm\u00e5l, aktiviteter og tiltak til KLD 1. november Sametinget har tidligere bedt om konsultasjon etter h\u00f8ringen og f\u00f8r strategiforslaget sendes til KLD. Riksantikvaren vil invitere til konsultasjon i august. Riksantikvaren - Direktoratet for kulturmilj\u00f8forvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 postmottak@ra.no \u2022 www.riksantikvaren.no Riksantikvaren \u00f8nsker mulighet for faglig dialog med Sametinget i tillegg til konsultasjonene. Sametinget er positiv til det. Thor-Andreas Basso er Sametingets kontaktperson. 3. Konsultasjon om bevaringsstrategien for landbrukets kulturmilj\u00f8er, med hovedvekt p\u00e5 forslag til deltema. Grunnlaget for konsultasjonen var revidert disposisjon for bevaringsstrategien, datert 20.03.24 og oversendt til Sametinget 04.04.24. Under konsultasjonen avtalte Sametinget og Riksantikvaren at Sametinget skulle oversende skriftlige innspill til disposisjonen. Det ble gjort rett etter at konsultasjonen var avsluttet. Sametingets skriftlige innspill er innarbeidet i protokollen. Deltema 1: Bevaring og bruk av fredete og verneverdige bygningsmilj\u00f8er i landbruket Riksantikvaren foresl\u00e5r at hovedvekten i dette deltemaet legges p\u00e5 \u2022 bevaring og ny bruk av enhetsl\u00e5vene \u2022 bevaring og ny bruk av andre og mindre bygninger i landbruket \u2022 styrking av seterdrift og bevaring og ny bruk av seterbygninger Sametinget ba om at innsatsomr\u00e5det urfolk og nasjonale minoriteter synliggj\u00f8res bedre i dette deltemaet. Riksantikvaren vil i strategiforslaget gi innsatsomr\u00e5det et tydelig innhold og f\u00e5 fram sammenhengen mellom utfordringer, innsatsomr\u00e5de og aktiviteter og tiltak. Sametinget viste til at samiske bygninger som er fra 1917 eller eldre, er automatisk fredet. Sametinget foreslo at f\u00f8lgende problemstilling tas inn i deltemaet: Hvordan synliggj\u00f8re mangfoldet og variasjonene i samiske bygninger i landbruket? Riksantikvaren vil vurdere hvordan disse momentene tas inn i strategiforslaget. Deltema 2: Gamle spor i jordbrukslandskapet Riksantikvaren foresl\u00e5r at hovedvekten i dette deltemaet legges p\u00e5 \u2022 utfordringer i m\u00f8tet mellom jordbruksdrift og automatisk fredete arkeologiske kulturminner \u2022 bevaring og god forvaltning av jordbrukslandskap med store, samlede kulturmilj\u00f8verdier Sametinget hadde ingen kommentarer til Riksantikvarens forslag. Sametinget ba om at f\u00f8lgende setning tas inn i omtalen av deltemaet: Samisk jordbrukshistorie har spesifikke bygningstyper som fellesgammer og andre gammekonstruksjoner og spor etter disse. Sametinget viste til at samiske kulturminner og milj\u00f8er fra 1917 eller tidligere, er automatisk fredet, men ikke alle er registrert. Sametinget foreslo at denne problemstillingen tas inn i deltemaet: Hvilke omr\u00e5der er ikke registrert og har potensial for funn av automatisk freda kulturminner? Riksantikvaren vil 2 vurdere hvordan Sametingets forslag kan tas inn i strategiforslaget. Deltema 3: Kulturmilj\u00f8er i skog Riksantikvaren foresl\u00e5r at hovedvekten i dette deltemaet legges p\u00e5 \u2022 utfordringer i m\u00f8tet mellom skogbruksdrift og automatisk fredete arkeologiske kulturminner \u2022 bevaring av kulturmilj\u00f8er fra skogbrukets historie \u2022 produksjon av og markedsutvikling for kvalitetsvirke Sametinget tok opp om avgrensningen utelukker mindre g\u00e5rdssagbruk eller bare industrielle sagbruk. Riksantikvaren ser at det er gode argumenter for \u00e5 inkludere g\u00e5rds- og grendesagbruk i bevaringsstrategien, men har ikke landet forslaget til avgrensning. Sametinget foreslo at f\u00f8lgende problemstilling tas inn i deltemaet: Hvordan stimulere til kunnskapsutvikling om urfolks og nasjonale minoriteters bruk av skog? Riksantikvaren synes dette er interessant og vil vurdere om forslaget kan innarbeides i strategiforslaget. Deltema 4: Kulturmilj\u00f8er etter reindrift Riksantikvaren foresl\u00e5r at hovedvekten i dette deltemaet legges p\u00e5 \u2022 kunnskap om og kartlegging av kulturmilj\u00f8er fra tamreindrift \u2022 bevaring av prioriterte kulturmilj\u00f8er Sametinget opprettholder forslaget fra innspillet til disposisjonen om at deltemaet b\u00f8r kalles kulturmilj\u00f8er etter reindrift, fangst og utmarksbruk. I tr\u00e5d med dette foreslo Sametinget at arbeid med kunnskapsutvikling og kartlegging omfatter kulturmilj\u00f8er etter fangst og utmarksbruk. Sametinget mener det er behov for helhetlig kartlegging av tidlig reindrift. Sametinget foreslo at den f\u00f8rste problemstillingen endres til: Hvordan bidra til \u00f8kt kunnskap om og bedre kartlegging av kulturmilj\u00f8er fra tamreindrift, fangst og utmarksbruk? Riksantikvaren merket seg at Sametinget fastholder forslaget om hva deltemaet b\u00f8r omfatte. Samtidig framholdt Riksantikvaren at det er viktig i deltemaet \u00e5 prioritere de omr\u00e5dene der utfordringene og mulighetene er st\u00f8rst. Riksantikvaren vil vurdere \u00e5 innarbeide Sametingets forslag om kunnskapsutvikling og kartlegging. Sametinget foreslo at denne problemstillingen tas inn i deltemaet: Hvilke tiltak kan iverksettes for \u00e5 dokumentere og ivareta kulturminner som trues av klimaendringer som f\u00f8rer til gjengroing av viddelandskapene? Sametinget pekte ogs\u00e5 p\u00e5 at helligsteder kan v\u00e6re blant kulturmilj\u00f8er etter reindrift. Sametinget mener at deltema 4 skal omfatte samiske helligsteder i reindriftslandskap. Riksantikvaren vil vurdere hvordan disse momentene kan innarbeides i strategiforslaget. 3 "
}