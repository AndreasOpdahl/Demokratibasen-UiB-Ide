{
  "dokument_id": "5f0b596c-648c-5a77-a344-b2cd5b390198",
  "doc_type": "case_attachment",
  "kommune": 4601,
  "tittel": "Skolebruksplan 2025 - Oppstart av planarbeid",
  "url": "https://bergen.kommune.no/politikere-utvalg/api/fil/bk360/10568765/Skolebruksplan-2025-Oppstart-av-planarbeid",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/91944-1 Skolebruksplan 2025 - Oppstart av planarbeid Hva saken gjelder: Byr\u00e5d for barnehage og skole presenterer her rammene for arbeidet med ny skolebruksplan for de kommunale skolene. N\u00e5v\u00e6rende skolebruksplan for Bergen 2021-2030 ble vedtatt i Bergen bystyre 22.09.2021. Fremleggelse av ny skolebruksplan er forankret i planstrategien der det st\u00e5r at planen skal rulleres n\u00e5r tidsperioden for dagens plan g\u00e5r ut. Saken er gitt informasjon om i kommunens plannettverk. Byr\u00e5den innstiller til byr\u00e5det at arbeidet med skolebruksplanen starter opp i tr\u00e5d med denne saken. Skolebruksplanen ble sist vedtatt 22.09.2021, bystyresak 254/21. I den politiske saken til skolebruksplanen ble det vedtatt at planen rulleres om 5 \u00e5r. Byr\u00e5den har \u00f8nske om \u00e5 fremskynde arbeidet slik at skolebruksplanen vedtas av bystyret innen utgangen av 2025, da dette vil v\u00e6re et beslutningsgrunnlag for \u00e5 redusere investeringsniv\u00e5et i kommunen. Planens form\u00e5l og forankring Planen utarbeides i tr\u00e5d med nasjonale f\u00f8ringer p\u00e5 skolefeltet, kommuneplanens samfunnsdel, kvalitetsutviklingsplan for bergensskolen, Skyfritt, og byr\u00e5dets politiske plattform. Rammene for planen Bergen kommunes aktuelle planer p\u00e5 skolefeltet: \u2022 Sammen for kvalitet - l\u00e6ring og medvirkning. Kvalitetsutviklingsplan for bergensskolen 2022/2023 - 2026/2027) \u2022 Skolebruksplan for Bergen 2021-2030 \u2022 Skyfritt - inkluderende oppvekstmilj\u00f8 for barn og unge i Bergen Bergen kommunes aktuelle planer p\u00e5 andre felt: \u2022 Kommuneplanens samfunnsdel, Bergen 2030 \u2022 Plan for omr\u00e5desatsing 2020-2024 \u2022 Temaplan for b\u00e6rekraftig boligforsyning mot 2030 \u2022 Gr\u00f8nn strategi \u2013 Klimastrategi for Bergen 2022 - 2030 \u2022 Idrettsplan 2023-2027 - rullering av anleggsdelen Planen skal ogs\u00e5 v\u00e6re forankret i: \u2022 Lov om grunnskolen og den vidareg\u00e5ande oppl\u00e6ringa (oppl\u00e6ringslova) \u2022 Forskrift om helse og milj\u00f8 i barnehager, skoler og fritidsordninger \u2022 Forskrift om utforming og innretning av arbeidsplasser og arbeidslokaler (arbeidsplassforskriften) 1 Organisering av arbeidet Planarbeidet organiseres ved at det er opprettet en styringsgruppe best\u00e5ende av kommunaldirekt\u00f8r i byr\u00e5dsavdeling for barnehage og skole, seksjonssjef for strategi, utvikling og utredning, seksjonssjef for \u00f8konomi, samt seksjonssjef strategisk eiendom i byr\u00e5dsavdeling for finans. Planarbeidet er organisert og driftes av en prosjektgruppe i Byr\u00e5dsavdeling for barnehage og skole. M\u00e5lsetningen er \u00e5 utvikle en robust og hensiktsmessig skolestruktur, som legger til rette for gode oppvekstforhold for barn og unge, med tilstrekkelig kapasitet p\u00e5 barne- og ungdomstrinnet p\u00e5 kort og lengre sikt. Skolebruksplanen vil best\u00e5 av to hoveddeler: \u2022 Forslag til revidert areal og funksjonsprogram som sikrer n\u00f8dvendige godkjenninger \u2022 Forslag til strukturtiltak som sikrer en \u00f8konomisk b\u00e6rekraftig struktur Skolebruksplanen vil skissere behov p\u00e5 kort og lengre sikt. Eventuelle investeringsprosjekt konkretiseres som en del av arbeidet med handlings- og \u00f8konomiplan. Prosess for medvirkning I forbindelse med utarbeidelse av skolebruksplanen vil det gjennomf\u00f8res en medvirkningsprosess der ulike ressurspersoner blir h\u00f8rt; gjennom blant annet innspillsm\u00f8ter og annen erfaringsinnhenting. Kommunaldirekt\u00f8ren har bestilt et fagnotat fra Etat for skole om funksjons- og arealprogram, samt skolestruktur som omhandler \u00f8konomi, skolest\u00f8rrelse, skoletyper og antall skoler. Frist for levering av fagnotatet er utgangen av juni 2024. F\u00f8lgende avdelinger skal involveres i arbeidet med rullering av skolebruksplanen: \u2022 Byr\u00e5dsavdeling for finans \u2013 Strategisk eiendom, Etat for bygg og eiendom og Etat for utbygging \u2022 Byr\u00e5dsavdeling for byutvikling \u2013 Plan og bygningsetaten og Bymilj\u00f8etaten \u2022 Byr\u00e5dsavdeling for barnehage og skole \u2013 Etat for skole og Etat for spesialpedagogiske tjenester \u2022 Byr\u00e5dsavdeling for n\u00e6ring, kultur og idrett F\u00f8lgende akt\u00f8rer inviteres til \u00e5 komme med innspill: \u2022 Ungdomsr\u00e5det, eldrer\u00e5det, r\u00e5d for personer med funksjonsnedsettelse \u2022 Fagorganisasjoner \u2022 Representanter fra skoler Framdriftsplan Det er laget en fremdriftsplan som avsluttes med bystyrebehandling i november 2025: \u2022 Oppnevning av deltakere i kjernegruppe og arbeidsgruppe: v\u00e5r 2024 \u2022 Byr\u00e5dssak/oppstartsak: juni 2024 \u2022 Innhente kunnskapsgrunnlag/medvirkning: mai-september 2024 \u2022 M\u00f8ter i arbeidsgruppe: jevnlig \u2022 Utarbeidelse av h\u00f8ringsutkast i l\u00f8pet av h\u00f8sten 2024 - v\u00e5ren 2025 \u2022 Intern foreleggelse h\u00f8ringsutkast: april 2025 \u2022 H\u00f8ringsperiode fire uker fra mai 2025: innspillsfrist ved utgangen av juni 2025 \u2022 Behandling av h\u00f8ringsinnspill: juni - september 2025 2 \u2022 Saken leveres til byr\u00e5dets sekretariat og sluttbehandling i byr\u00e5d: oktober 2025 \u2022 Bystyrebehandling: desember 2025 \u00d8konomiske konsekvenser: Eventuelle tiltak som krever finansiering, vil vurderes i forbindelse med handlings- og \u00f8konomiplanen. Selve arbeidet med skolebruksplanen vil h\u00e5ndteres innenfor rammen. Byr\u00e5dens vurdering og anbefaling/konklusjon: Skolebruksplanen er kommunens viktigste plandokument for planlegging og utforming av skoleanlegg og fremtidig skolestruktur. Planen skal vurdere hvordan det kan utvikles en robust og hensiktsmessig struktur, med tilstrekkelig kapasitet p\u00e5 barne- og ungdomstrinnet p\u00e5 kort og lengre sikt. Skolebruksplanen inneholder strategier, m\u00e5l og behov. Planen skal st\u00f8tte oppunder de overordnede m\u00e5lene i kommuneplanens samfunnsdel. Av byr\u00e5dets plattform1 f\u00f8lger at det er et m\u00e5l at elevene i Bergen har gode skolebygg som tilrettelegger for god l\u00e6ring. Byr\u00e5det arbeider med \u00e5 f\u00e5 alle skolene i Bergen helseverngodkjente, samt vurdere hvordan l\u00f8pende drift og vedlikehold av skolebygg kan styrkes. Skolen er ofte et viktig samlingspunkt for n\u00e6rmilj\u00f8et, og n\u00e6rhet til skoletilbudet er et element byr\u00e5det vil vektlegge i skolestrukturen. Byr\u00e5det vil blant annet tilrettelegge for at skolebyggene kan benyttes p\u00e5 ettermiddags- og kveldstid. Vedtakskompetanse: Byr\u00e5dets fullmakter (Vedtatt av Bergen bystyre i sak 378-20 i m\u00f8te 16. desember 2020), \u00a7 2.4. Byr\u00e5det har ansvar og myndighet til \u00e5 foresl\u00e5 den l\u00f8pende drift av kommunens virksomhet, herunder \u00e5 beslutte igangsetting av planarbeid i kommunens regi, jamf\u00f8r gjeldende planinstruks, byr\u00e5dssak 1034/20. Byr\u00e5d for barnehage og skole innstiller til byr\u00e5det \u00e5 fatte f\u00f8lgende vedtak: 1. Byr\u00e5det vedtar oppstart av arbeidet med Skolebruksplanen. 2. Melding om vedtak sendes Bystyrets kontor og sekretariatene for Ungdomsr\u00e5det, Eldrer\u00e5det og Kommunalt r\u00e5d for personer med funksjonsnedsettelse. Dato: 18. juni 2024 Daniel C. E. H\u00e4gglund Byr\u00e5d for barnehage og skole Dokumentet er godkjent elektronisk. 1 Byr\u00e5dets tiltredelseserkl\u00e6ring - politisk plattform for byr\u00e5d utg\u00e5tt av H\u00f8yre, Fremskrittspartiet og Senterpartiet. 3 "
}