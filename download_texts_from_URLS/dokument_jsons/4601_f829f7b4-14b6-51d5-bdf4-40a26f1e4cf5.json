{
  "dokument_id": "f829f7b4-14b6-51d5-bdf4-40a26f1e4cf5",
  "doc_type": "case_attachment",
  "kommune": 4601,
  "tittel": "Byarkitekten innspill til oppstart av plan Haukelandsbakken",
  "url": "https://bergen.kommune.no/politikere-utvalg/api/fil/bk360/10296050/Byarkitekten-innspill-til-oppstart-av-plan-Haukelandsbakken",
  "tekst": "Fra: \"Vallestad, \u00c5ge\" Sendt: torsdag 29. februar 2024 13:02:27 Til: \"Sandlien, Majken Ida Elisabeth\" <Majken.Sandlien@bergen.kommune.no> Emne: 2024/06257-4 - Orientering om oppstartsm\u00f8te- \u00c5rstad. Gnr 161 Bnr 8, Haukelandsbakken Vi viser til orientering om oppstartsm\u00f8te for planinitiativ som omfatter riving av fire eneboliger og oppf\u00f8ring av ca. 80 leiligheter fordelt p\u00e5 3 bygningskropper. Byggene skal trappes ned fra \u00f8st mot vest. Planlagt byggeh\u00f8yde er 5 etasjer mot fjellveggen i \u00f8st. Planinitiativet inneb\u00e6rer ogs\u00e5 oppf\u00f8ring av fangvoll mot steinsprang og fanggjerde mot flogstein. Planomr\u00e5det ligger ved Ulriksbanen og er synlig til fra store deler av Bergensdalen. De fire eneboligene som forutsettes revet er i dag et eneboligomr\u00e5de i bratt terreng med hus oppf\u00f8rt p\u00e5 begynnelsen av 1960-tallet. P\u00e5 grunn av tomtenes beskaffenhet i et bratt og skr\u00e5nende terreng, var denne boligtypologien velegnet siden den ikke medf\u00f8rte store og kostbare terrenginngrep. Videre er disse 4 husene en del av en st\u00f8rre sammenhengende villabebyggelse som er typisk for sin tid, og der flere av boligene er av sv\u00e6rt er av sv\u00e6rt h\u00f8y arkitektonisk kvalitet tegnet av kjente Bergensarkitekter. Omr\u00e5det inng\u00e5r videre i den omfattende utbyggingen som har skjedd rundt Haukeland sykehus p\u00e5 vestsiden av Haukelandsbakken, samt \u00f8st- og nordsiden som fremdeles er karakterisert av sm\u00e5husbebyggelse. Byarkitekten viser til prinsippet om Samspill mellom by og natur i Arkitektur +, der det oppfordres til \u00e5 styrke teppebyen ved \u00e5 utforme og plassere byggverk slik at bebyggelsen reflekterer den underliggende topografien. Planinitiativet skisserer en form for terrasseblokkbebyggelse med i alt 80 boenheter fordelt p\u00e5 3 bygg der planlagt byggeh\u00f8yde er 5 etasjer i bakkant som samlet representerer et brudd med den lokale stedsidentiteten n\u00e5r det gjelder skala, bygningstypologi og terrenginngrep. Det vises videre til prinsippet om Bymilj\u00f8er med egenart i Arkitektur +, der det oppfordres til \u00e5 skape unike bydeler ved \u00e5 utforme bygg og byrom med utgangspunkt i bydelen s arkitektoniske egenart. En utbygging i denne skala vil videre ha en negativ innvirkning p\u00e5 det omliggende kulturlandskapet i kraft av volum, h\u00f8ydevirkning og skala, og \u00f8kningen i antall boenheter som vil utl\u00f8se behov for opprustning av veisystem og fortau som i sin tur vil f\u00e5 store konsekvenser og endre omr\u00e5dets karakter. N\u00e5r det gjelder sp\u00f8rsm\u00e5l om rivning vises det til Byantikvaren, som er kommunens spesialinstans for vurdering av eksisterende bebyggelse og kulturminneverdi. Med bakgrunn i det overst\u00e5ende kan ikke Byarkitekten anbefale foresl\u00e5tte utbygging. Med vennlig hilsen \u00c5ge Vallestad Spesialr\u00e5dgiver Tel. 934 73 057 BYARKITEKTEN Byr\u00e5dsavdeling for byutvikling Bergen kommune age.vallestad@bergen.kommune.no www.bergen.kommune.no/byarkitekten www.facebook.com/byarkitektenibergen "
}