{
  "dokument_id": "a42aeb86-4c6c-5028-98c2-312f35491608",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 195/24, Innbyggerforslag - hundepark i \u00c5sane bydel",
  "url": "https://bergen.kommune.no/politikere-utvalg/api/fil/bk360/10720253/Innstilling-vedtak-Innbyggerforslag-hundepark-i-Asane-bydel",
  "tekst": "Innbyggerforslag - hundepark i \u00c5sane bydel Bergen bystyre behandlet saken i m\u00f8tet 19.06.2024 sak 195/24 og fattet f\u00f8lgende vedtak: Innbyggerforslag om hundepark i \u00c5sane bydel avvises. Bergen bystyres behandling F\u00f8lgende representanter tok ordet: Andreas Madsen Berg (SV), Thor Haakon Bakke (MDG), Sunniva Andresdottir Vik (R), Per-Arne Hvidsten Larsen (V) Forslag fremsatt i bystyret: Sunniva Andresdottir Vik (R) fremsatte p\u00e5 vegne av R f\u00f8lgende alternative forslag: 1. Bystyret st\u00f8tter innbyggerforslaget og mener etablering av hundeparker er et godt tiltak for god dyrevelferd. 2. Det etableres hundepark i \u00c5sane, med vegetasjon, belysning og fasiliteter som benk og bosspann. Andreas Madsen Berg (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det etablere en hundelufteg\u00e5rd i \u00c5sane bydel. Votering: Alternativt forslag 1-2 fra R fremsatt av Sunniva Andresdottir Vik (R), fikk 14 stemmer (SV, MDG, R), og var dermed falt. Alternativt forslag fra SV fremsatt av Andreas Madsen Berg (SV), fikk 19 stemmer (SV, MDG, V, R, KrF), og var dermed falt. Innstillingen ble vedtatt med 50 stemmer (H, A, FrP, BL, INP, KrF, Sp, PP). Utvalg for milj\u00f8 og byutvikling behandlet saken i m\u00f8tet 06.06.2024 sak 211/24 og avga f\u00f8lgende innstilling: Utvalgets innstilling er likelydende med bystyrets vedtak. Forretningsutvalget behandlet saken i m\u00f8tet 28.05.2024 sak 203/24 og fattet f\u00f8lgende vedtak: Saken avvises ikke og sendes til behandling i utvalg for milj\u00f8 og byutvikling. Byr\u00e5det behandlet saken i m\u00f8tet 16.05.2024 sak 159/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}