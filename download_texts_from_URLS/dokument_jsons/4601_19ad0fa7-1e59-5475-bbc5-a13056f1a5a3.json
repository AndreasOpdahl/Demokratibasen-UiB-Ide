{
  "dokument_id": "19ad0fa7-1e59-5475-bbc5-a13056f1a5a3",
  "doc_type": "case_attachment",
  "kommune": 4601,
  "tittel": "Vedr. befaring i sak KLAGE-2023-17783, Hamrevegen 3, g.bnr. 82, 76",
  "url": "https://bergen.kommune.no/politikere-utvalg/api/fil/bk360/10998011/Vedr-befaring-i-sak-KLAGE-2023-17783-Hamrevegen-3-g-bnr-82-76",
  "tekst": "UMBY v/ dets medlemmer Bergen kommune Pb 7700 5020 Bergen Bergen, 11. august 2024 Vedr. befaring \u2013 Sak med referanse KLAGE-2023-17783 \u2013 Hamrevegen 3, g./bnr. 82/76 I anledning berammede befaring i ovennevnte sak \u00f8nsker vi \u00e5 gj\u00f8re politikerne i UMBY oppmerksomme p\u00e5 hvilke betydelige ulemper og risikomomenter en byggetillatelse vil gi. Dette brevet er sendt inn av f\u00f8lgende naboer: - Hamrevegen 36: Stein-Helge Glad Nordahl og Heidi Nordahl - Hamrevegen 34: Svein Hindal og Ingeborg Hindal - Hamrevegen 32: Silvia M. Monsen og Sindre Kleive - Hamrevegen 30: Siss-Helen Krey og Tord Inge Krey - Hamrevegen 28: Gunnar Kleive og Eva Kleive - Hamrevegen 26: Christian Teigland - Hamrevegen 13: Arne Tungodden og Torhild Henriksen Tungodden - Hamrevegen 17: Indre Kondrat - Hamrevegen 19: Mariusz P. Michalski - Hamrevegen 21: Hans Inge Fedje og Therese Hope - Medeier i sameiet g/bnr 82/5: Ingunn Tungodden Lund - Hamrevegen 7: Lene Holdhus og Inge Holdhus - Hamrevegen 18, Svein Aksel R\u00f8en - Hamrevegen 16, Tor Ivar Fugl\u00f8 Underst\u00e5ende kart viser disse eiendommens plassering (med bl\u00e5 ring) sett opp mot oms\u00f8kte bilverksted (markert gult.): Vi stiller oss uforst\u00e5ende til opplysningene som er kommet frem i s\u00f8knad, Fanaposten og muntlig innlegg om at 9 av 10 naboer er positive til tiltaket. V\u00e5re merknader som vi ber politikerne s\u00e6rlig ta med seg inn i befaringen: 1. Risiko for trafikksikkerhet for skolebarn og andre myke trafikanter \u2022 Skolebussen som skysser barn til og fra Kaland Barneskole henter og setter av skolebarn i veikanten i umiddelbar n\u00e6rhet til det oms\u00f8kte tiltaket. \u2022 Omr\u00e5det er i dag allerede trafikkfarlig for skolebarn og andre myke trafikanter. Det skyldes at: i. Skolebarn plukkes opp og settes av i veikanten. ii. Det er ingen overgangsfelt. iii. Omr\u00e5det er uoversiktlig med flere krappe svinger. iv. Omr\u00e5det er mye brukt av turg\u00e5ere og syklister. v. \u00d8kt trafikk i omr\u00e5det etter at Norsk Lagerstandard la ned virksomheten. Tonje Brodering har overtatt lokalene, hvor de har butikkutsalg og kursvirksomhet. I tillegg er det nylig plassert en pakkeboks fra Posten p\u00e5 tomten til Norsk Lagerstandard. Vi er sterkt bekymret for den forverring av trafikkfaren et bilverksted vil medf\u00f8re, med dertil \u00f8kt trafikk for levering/henting av biler, testkj\u00f8ring av biler mv. Bilverkstedet vil f\u00f8re til flere trafikanter i omr\u00e5det, som ikke er kjent med at skolebarn g\u00e5r av/p\u00e5 skolebussen her. De trafikale risikomomentene er adressert av statlig fagmyndighet, Statens vegvesen. De skriver: \"Forholdet til barn og unge og skoleveg er heller ikke gjort rede for. ... Statens vegvesen er skeptisk til dispensasjon fra plankrav ... da vi mener at denne typen virksomhet b\u00f8r plasseres i n\u00e6ringsomr\u00e5der der det er f\u00e6rre konflikter med myke trafikanter og skolebarn.\" Oppsummert vil et bilverksted p\u00e5 oms\u00f8kte tomt komme direkte i konflikt med skolebarns og andre myke trafikanters trafikksikkerhet. 2. Nabovarsel Nabovarsel ble sendt 6. juni 2023, se Vedlegg 1. Svarfrist er 14 dager, jf. plbl. \u00a7 21-3. Svar p\u00e5 nabovarselet er gitt 19. juni 2023 av Arne Tungodden (Vedlegg 2), av Ingunn Tungodden Lund (Vedlegg 3) og 18. juni 2023 av Indre Kondrat (Vedlegg 4). Svarene er gitt innenfor svarfristen. I s\u00f8knaden st\u00e5r det uriktig at det ikke har kommet merknader til nabovarselet, hvilket er i strid med Byggesaksforskriften \u00a7 5-4 bokstav n. Det har uriktig blitt lagt til grunn i den videre saksbehandlingen, hvilket har f\u00f8rt til manglende opplysning av saken og manglende kontradiksjon. Dette er en klar saksbehandlingsfeil. Flere av naboene til tiltaket reagerer p\u00e5 at vi ikke har mottatt nabovarsel. Det vises til Plbl. \u00a7 21-3 f\u00f8rste ledd, jf. forarbeidene i Ot.prp. nr. 45 (2007-2008), hvor det fremg\u00e5r at nabovarsel ogs\u00e5 skal sendes \"...grunneiere ... p\u00e5 den andre siden av gaten eller lignende, men som ikke beh\u00f8ver \u00e5 grense til s\u00f8kerens eiendom...\". Ogs\u00e5 dette er en saksbehandlingsfeil. 3. LNF-omr\u00e5de og milj\u00f8risiko Eiendommen ligger i et LNF-omr\u00e5de. Byggetillatelse forutsetter dispensasjon, hvilket vil f\u00f8re til nedbygging av et gr\u00f8ntomr\u00e5de i et omr\u00e5de med spredt eneboligbebyggelse. Byr\u00e5d for milj\u00f8- og byutvikling skriver: \"I LNF-omr\u00e5der er det kun tillatt med tiltak som er n\u00f8dvendige for g\u00e5rd eller enkel tilrettelegging for friluftsliv. Det at eiendommen vises som LNF-omr\u00e5de betyr derfor en skal v\u00e6re sv\u00e6rt restriktiv med hva som kan tillates her. ... Bergen kommune har et sterkt press p\u00e5 LNF-omr\u00e5dene, og ... en dispensasjon fra form\u00e5let for \u00e5 etablere bilverksted vil v\u00e6re sv\u00e6rt uheldig. Det kan gi andre en uheldig forventning til andre om tilsvarende tillatelser. \" (V\u00e5r understrekning). Som naboer til oms\u00f8kte tiltak er vi sv\u00e6rt bekymret for den presedenseffekt en byggetillatelse kan gi for framtidige s\u00f8knader i omr\u00e5det. S\u00f8ker har anf\u00f8rt at det ikke er noen avrenningsrisiko til Kalandsvatnet fordi det gjelder strenge krav for den aktuelle virksomheten. Vi gj\u00f8r politikerne oppmerksom p\u00e5 at Kalandsvatnet er et lite og lukket \u00f8kosystem med s\u00e5rbar natur. En (liten) ulykke/uhell ved en slik virksomhet i kort avstand til Kalandsvatnet kan gi uopprettelige skader for fiske- og dyrelivet i Kalandsvatnet, herunder for ut\u00f8velse av friluftsinteresser i og ved vannet. Statsforvalteren har ogs\u00e5 adressert denne problemstillingen. "
}