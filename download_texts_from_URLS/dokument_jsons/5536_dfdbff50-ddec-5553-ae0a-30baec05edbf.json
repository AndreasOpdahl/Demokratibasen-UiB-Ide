{
  "dokument_id": "dfdbff50-ddec-5553-ae0a-30baec05edbf",
  "doc_type": "case_presentation",
  "kommune": 5536,
  "tittel": "S\u00f8knad om rentest\u00f8tte - Furuflaten idrettslag(Hoveddokument, 82KB)",
  "url": "https://innsyn.lyngen.kommune.no/wfdocument.aspx?journalpostid=2013050044&dokid=99127&versjon=6&variant=A&",
  "tekst": " Lyngen kommune Arkiv: JournalpostID: 24/5329 Hilde Gr\u00f8naas Saksbehandler: St\u00f8rseth Dato: 29.04.2024 Saksframlegg Saksnr. Utvalg M\u00f8tedato PS 37/24 Formannskapet 14.05.2024 PS 58/24 Kommunestyret 13.06.2024 S\u00f8knad om rentest\u00f8tte - Furuflaten idrettslag Henvisning til lovverk Kommuneloven \u00a7 14-5 Saksopplysninger Generelle opplysninger om saken I forbindelse med s\u00f8knad om kommunal garanti for l\u00e5neopptak til ny flombelysning til kunstgressbanen p\u00e5 Furuflaten, har Furuflaten idrettslag (FIL) s\u00f8kt om st\u00f8tte til rentekostnader. FIL har f\u00e5ttt tilsagn p\u00e5 l\u00e5n fra Sparebank1 Nord-Norge. Rentebetingelsene er 6,45 % og effektv rente 6,96 %. Beregnede renter er kr. 48 727 per \u00e5r. Forhold til overordnet plan og \u00f8vrige vedtak K-sak 122/23 Kommuneplanens handlingsdel, \u00f8konomiplan 2024-2027 \u00d8konomiske konsekvenser Det finnes ingen tilgjengelig budsjettdekning for dette i \u00e5rets budsjett eller \u00f8konomiplanen. Skal denne s\u00f8knaden innvilges, m\u00e5 et annet tiltak kuttes. Risiko- og sikkerhetsmessige konsekvenser Ikke vurdert. Milj\u00f8konsekvenser Ikke vurdert. Folkehelse/friluftsliv Ikke vurdert. Vurdering av alternativer og konsekvenser Idrettslaget s\u00f8ker Lyngen kommune om \u00e5 dekke rentekostnadene knyttet til l\u00e5net slik disse foreligger i nedbetalingsplanen gitt i tilsagnsbrevet fra Sparebank1. En kommunal rentest\u00f8tte vil utgj\u00f8re kr. 700.100 x 6,96 % = 48 727. I tillegg kommer termingebyr p\u00e5 kr. 75 x 12 pr \u00e5r = 900 kr. Totale rente- og terminkostnader per \u00e5r blir da kr. 49 627. Perioden for oms\u00f8kt rentest\u00f8tte fremkommer ikke i s\u00f8knaden, men det forutsettes at dette gjelder inntil spillemidler p\u00e5 kr 588 000 er utbetalt. L\u00e5nets hovedstol vil dermed reduseres tilsvarende, og rentekostnadene blir etter dette lavere. P\u00e5 bakgrunn av den \u00f8konomiske situasjonen Lyngen kommune st\u00e5r i, er det vanskelig \u00e5 prioritere dette opp mot andre behov kommunens tjenesteomr\u00e5der har. Det har v\u00e6rt gjort en streng prioritering til \u00e5rets budsjett hvor mange tiltak har m\u00e5tte utg\u00e5, og flere av v\u00e5re kommunale tjenester har lave eller marginale driftsbudsjett. Lyngen kommune har heller ikkei gitt en slik st\u00f8tte til kommunens idrettslag tidligere. P\u00e5 bakgrunn av dette innstiller r\u00e5dmannen p\u00e5 at s\u00f8knaden avsl\u00e5s. R\u00e5dmannens innstilling: S\u00f8knad om rentest\u00f8tte p\u00e5 kr. 49 627 til Furuflaten IL avsl\u00e5s. Formannskapet 14.05.2024: Behandling: VEDTAK: Lyngen formannskap tiltrer r\u00e5dmannens innstilling enstemmig. FS- 37/24 Vedtak: S\u00f8knad om rentest\u00f8tte p\u00e5 kr. 49 627 til Furuflaten IL avsl\u00e5s. Kommunestyret 13.06.2024: Behandling: VEDTAK: Lyngen kommunestyre tiltrer formannskapets innstilling enstemmig. KS- 58/24 Vedtak: S\u00f8knad om rentest\u00f8tte p\u00e5 kr. 49 627 til Furuflaten IL avsl\u00e5s. "
}