{
  "dokument_id": "1b55b519-406d-5fd1-9146-2bac236e0536",
  "doc_type": "case_attachment",
  "kommune": 4601,
  "tittel": "Klage datert 04.10.2024",
  "url": "https://bergen.kommune.no/politikere-utvalg/api/fil/bk360/11685148/Klage-datert-04-10-2024",
  "tekst": "From: \"Elin Vetaas\" <elin.vetaas@opus.no> Sent: Fri, 4 Oct 2024 14:57:33 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Morten Sivertsen\" <mortsivert@gmail.com>; \"Hege Kristin St\u00f8len Sivertsen\" <hegestolen@outlook.com> Subject: Saksnr BYGG_2024/14811: Klage p\u00e5 avslag av s\u00f8knad for riving av l\u00e5ve og oppf\u00f8ring av nybygg p\u00e5 gnr 122, bnr 635, Bj\u00f8rndalsbakken 11 Attachments: Bj\u00f8rndalsbakken 11 klage p\u00e5 avslag.pdf Categories: Gul kategori Hei For eiendommen Gnr 122, bnr 635, Bj\u00f8rndalsbakken 11 viser vi til avslag p\u00e5 s\u00f8knad om Riving av l\u00e5ve og gjenoppf\u00f8ring av nybygg. Etter Forvaltningsloven \u00a728 klager vi med dette p\u00e5 avslaget og ber om s\u00f8knaden vurderes p\u00e5 nytt da vi mener at vedtaket er gitt p\u00e5 feil grunnlag der bla de offentlige etater som har gitt uttale ikke har f\u00e5tt tilsendt alle saksdokumenter samt at der er misforst\u00e5elser og faktafeil i avslaget. Vennlig hilsen Elin Vetaas +47 47 83 72 82 Til Bergen kommune Deres ref. BYGG 2024/14811 V\u00e5r ref. 21052 Plan og bygningsetaten Bergen 04.10.2024 KLAGE P\u00c5 AVSLAG FOR RIVING AV L\u00c5VE OG OPPF\u00d8RING AV NYBYGG SOM ERSTATNING FOR L\u00c5VE P\u00c5 GNR. 122 BNR. 635, BJ\u00d8RNDALSBAKKEN 11. For eiendommen gnr. 122, bnr. 635, Bj\u00f8rndalsbakken 11 er det s\u00f8kt om riving av eksisterende l\u00e5ve og som del av tilleggsopplysninger er det s\u00f8kt om oppf\u00f8ring av nybygg med samme bygningsvolum som erstatning for l\u00e5ve som skal rives i tr\u00e5d med \u00a75.2 (Bevaringsverdig g\u00e5rdstun) i reguleringsplan. Der ble 16.09.2024 mottatt avslag (utstedt 13.09.2024) fra Bergen kommune p\u00e5 s\u00f8knaden. Vi klager med dette p\u00e5 vedtaket om avslag og ber om ny vurdering av s\u00f8knaden da vi mener at vedtaket i saken er gitt p\u00e5 feil grunnlag, der bla de offentlige myndigheter som har gitt uttale ikke har f\u00e5tt tilsendt alle saksdokumenter samt at der er misforst\u00e5elser, faktafeil og selvmotsigelser i saken. Saken gjelder: -Riving av l\u00f8e, 118m2 BYA (4 plan i l\u00e5ve) + riving og gjenoppbygging av uthus og garasje -Oppf\u00f8ring av erstatningsbygg som en 4-mannsbolig med n\u00e6ringslokale i underetasje (totalt 4 plan) Avslag S\u00f8knaden er avsl\u00e5tt etter KPA \u00a731 LNF-omr\u00e5der og reguleringsplanens \u00a75.2 Bevaringsverdig g\u00e5rdstun, arealform\u00e5l LNF i reg.plankart og byggegrense mot fylkesveg p\u00e5 50 meter i reguleringsplankart med hjemmel i vegloven \u00a729. I begrunnelse for avslaget er det redegjort for ulike tema. De tema som kommenteres i klage vil vi kommentere i samme rekkef\u00f8lge. Vannforsyning og avl\u00f8p Eiendommen er tilknyttet offentlig vann og avl\u00f8p, slik at der er lovlig vannforsyning til eiendommen. L\u00e5ven har vann og avl\u00f8p, dette var n\u00f8dvendig den gang det var dyrehold i bygget pga dyrene trengte vann og vask. Det planlegges for \u00e5 innhente uttale fra Bergen Vann i forbindelse med s\u00f8knad om igangsettingstillatelse. Vi ber om at det settes vilk\u00e5r om dette til S\u00f8knad om igangsetting. Dette var ogs\u00e5 beskrevet i redegj\u00f8relse til for tiltaket. OPUS BERGEN AS +47 55 21 41 50 Nordre N\u00f8stekaien 1 post@opus.no Org.nr.: 921 610 602 mva N-5011 Bergen www.opus.no Bankgiro nr.: 5205.06.69157 St\u00f8y Der vil bli utarbeidet st\u00f8yrapport i forbindelse med s\u00f8knad om igangsettingstillatelse der b\u00e5de Gul og r\u00f8d veist\u00f8y og St\u00f8y fra H\u00e5konsvern skytefelt m\u00e5 hensynstas. Der vil bli st\u00f8yskjerming p\u00e5 eiendommen og st\u00f8ykrav til en del vinduer. Det kan settes vilk\u00e5r om st\u00f8yrapport til S\u00f8knad om igangsetting. Arealform\u00e5l i KPA og reguleringsplan - LNF I vedtaket er det vist til at det i arealform\u00e5let LNF kun er tillat med f\u00f8lgende tiltak: a. Tiltak som er n\u00f8dvendig for g\u00e5rdens n\u00e6ringsvirksomhet b. Enkel tilrettelegging for friluftsliv c. N\u00f8dvendige transformatorer i distribusjonsnett for str\u00f8m Kommunen vurderer i avslaget at tiltaket med 4-mannsbolig ikke er n\u00f8dvendig for g\u00e5rdens n\u00e6ringsvirksomhet eller enkel tilrettelegging av friluftsliv, og at tiltaket ikke tar hensyn til landbruk, natur- og kulturmilj\u00f8, friluftsliv og landskap. Kommunen viser til at tiltak som er i strid med arealform\u00e5l ikke b\u00f8r behandles som en dispensasjon men som en reguleringsendring av arealform\u00e5let og bevaringsomr\u00e5det der begrunnelse er fra uttale fra Seksjon for N\u00e6ring og Landbruk, se under: F\u00f8rst vil vi kommentere at Seksjon for N\u00e6ring og Landbruk ikke har f\u00e5tt tilsendt tegninger for nybygg, og gav sin uttale p\u00e5 et tidligere tidspunkt i byggesaken mens det kun var s\u00f8kt om riving av l\u00e5ven og at tiltaket (riving av l\u00e5ve) f\u00f8lgelig ikke var i tr\u00e5d med reguleringsplanen og \u00a75.2. Etaten har s\u00e5ledes ikke gitt sin uttale basert p\u00e5 at det s\u00f8kes om nybygg samtidig. Etat for n\u00e6ring og landbruk skriver ogs\u00e5 at det isolert sett ikke er behov for driftsbygningen p\u00e5 eiendommen i dag. Vi tolker etaten slik at de ikke ser behov for driftsbygningen, men dersom driftsbygningen rives uten gjenoppbygging samtidig s\u00e5 b\u00f8r det tas som en reguleringsendring siden tunstrukturen for bevaringsverdig kulturmilj\u00f8 da blir brutt. Hele deres argumentasjon og konklusjon er basert p\u00e5 at riving uten gjenoppbygging strider mot dagens reguleringsplan og derfor anbefales det en reguleringsendring. I v\u00e5rt oms\u00f8kte tiltak for nybygg skal tunstrukturen opprettholdes og forsterkes om enn med annen bruk av bygget enn som tradisjonell driftsbygning. Oms\u00f8kt tiltak vil derfor v\u00e6re i tr\u00e5d med reguleringsplan og \u00a75.2, slik at vi ser ikke at det skulle v\u00e6re behov for reguleringsendring. Tilsvarende viser Byantikvaren i sin uttalelse til at en forutsetning for rivning er at det samtidig oppf\u00f8res nybygg. 2 Vi ber derfor om ny uttale fra Seksjon for n\u00e6ring og landbruk og Byantikvaren der etatene blir forelagt tegninger og redegj\u00f8relse for nybygg. Det har v\u00e6rt fors\u00f8kt \u00e5 drive ulike former for n\u00e6ringsvirksomhet p\u00e5 g\u00e5rden, men der har ikke v\u00e6rt drevet g\u00e5rdsdrift p\u00e5 sv\u00e6rt mange \u00e5r. Det er over 15\u00e5r siden l\u00e5ven ble underkjent fra Bergen kommune som driftsbygning og der er derfor ikke tillatt med dyrehold i bygget. Det ble tidligere drevet hestehold p\u00e5 g\u00e5rden, men siden l\u00e5ven ikke kan benyttes som stall, utearealet ikke er s\u00e6rlig stort og det er trafikkert vei like ved samt prim\u00e6rt asfalterte og urbane flater i omgivelsene, s\u00e5 er det ikke et egnet sted \u00e5 ha hestehold eller hesterelatert n\u00e6ringsvirksomhet som ridekurs etc. For marinaen som g\u00e5rden tidligere hadde i Bj\u00f8rndalspollen ble s\u00f8knad om videre drift avsl\u00e5tt og marinaen krevd fjernet fra Bergen kommune. Der er avtale med utleie av naustet til en ungdomsskole i omr\u00e5det til praktisk arbeid for elever med utfordringer. Inntekter og utgifter av naust g\u00e5r omtrent i null. Slik tiltakshaver ser det er det vanskelig \u00e5 f\u00e5 til kommersiell n\u00e6ringsvirksomhet p\u00e5 g\u00e5rden og det er Bergen kommune som har hindret tiltakshaver i \u00e5 kunne drive ulike former for n\u00e6ringsvirksomhet, og det kreves mye ressurser b\u00e5de med tid og penger for \u00e5 drifte arealene p\u00e5 g\u00e5rden. \u00d8nsket er \u00e5 erstatte det gamle l\u00e5vebygget med en 4-mannsbolig med utleiebaserte leiligheter for \u00e5 f\u00e5 en moderne form for g\u00e5rdsn\u00e6ring der beboere selv st\u00e5r for enkel selvdyrking, og dette er n\u00f8dvendig for \u00e5 sikre inntekter til g\u00e5rden og skape aktivitet p\u00e5 g\u00e5rden. Utleiebaserte leiligheter med felles innganger og mulighet for felles delel\u00f8sninger og dyrking i felleshage som en cooperasjon med kollektiver vil v\u00e6re i tr\u00e5d med intensjonene for et \u00abtun\u00bb og tankegang for landbruket. Planen er ogs\u00e5 \u00e5 gi disse leilighetene mulighet til selvdyrking rundt bygget som private og felles parsellhager, og det vil ellers bli mulighet for friluftsliv p\u00e5 eiendommen for beboere. Tiltakshaver vurderer ogs\u00e5 \u00e5 etablere parsellhager for bydelsboere p\u00e5 andre areal p\u00e5 eiendommen. Dette vil v\u00e6re i tr\u00e5d med fokus p\u00e5 klima og b\u00e6rekraft. Mange byboere \u00f8nsker mulighet for noe selvhushold med dyrking. Loddefjordomr\u00e5det er tett utbygget der sv\u00e6rt mange av menneskene bor i blokker uten egen hageflekk slik at dette vil v\u00e6re et kj\u00e6rkomment tiltak. Opplysninger ang\u00e5ende selvdyrking og parsellhager var ikke med i den tidligere innsendt s\u00f8knaden da dyrkingsareal ikke er s\u00f8knadspliktig. Et bygg med flere leiligheter som kollektiver med fellesarealer vil v\u00e6re i tr\u00e5d med \u00a75.2 om Bevaringsverdig tun samt med intensjonen til arealform\u00e5let Landbruk som urbant landbruk. Ideelt kunne det gjerne v\u00e6rt ytterligere et bygg p\u00e5 eiendommen for \u00e5 skape en sterkere tunstruktur. Den beste form for bevaring/bygningsvern er Bruk. Siden 3 bygningsmassen er i sv\u00e6rt d\u00e5rlig forfatning, s\u00e5 kan den ikke brukes slik den er i dag. Men dersom bygget gjenoppbygges og f\u00e5r permanent bruk med beboelse vil det bli aktivitet og bruk av g\u00e5rden og bygningsmassen. Dersom bygget bygges opp som en ren driftsbygning vil dette i realiteten bli store kostnader for \u00e5 bygge en slags kulisse som ikke f\u00e5r reell bruk siden det ikke er b\u00e6rekraftig med tradisjonell g\u00e5rdsdrift p\u00e5 eiendommen. Det er viktig \u00e5 ivareta den historiske dimensjonen p\u00e5 g\u00e5rden slik at denne fortsatt fremst\u00e5r som en gr\u00f8nn lunge i bydelen. Men vi m\u00e5 likevel erkjenne at g\u00e5rden er for liten og bygninger i for d\u00e5rlig stand til \u00e5 kunne drive kommersiell g\u00e5rdsdrift. Plasseringen rett ved trafikkert vei, kj\u00f8pesenter og kollektivknutepunkt gj\u00f8r at tradisjonelt landbruk for eiendommen er uegnet med tanke p\u00e5 dyrehold og vanskeliggj\u00f8r transport til/fra g\u00e5rdsdrift med traktorer, melkebil, hestebiler, dyretransport etc. Mange mennesker b\u00e5de unge og eldre har ikke r\u00e5d til eget hus og hage, men \u00f8nsker n\u00e6rhet til naturen og gr\u00f8nne arealer samt \u00e5 ha mulighet for dyrking. Mange er ogs\u00e5 ensomme. I byen leier mange bolig eller de har kun r\u00e5d til \u00e5 kj\u00f8pe en tradisjonell blokkleilighet. Det oms\u00f8kte tiltaket \u00f8nsker \u00e5 v\u00e6re et supplement i boligmarkedet der beboere vil f\u00e5 delel\u00f8sninger med fellesarealer b\u00e5de inne og ute og felles dyrking med n\u00e6rhet til naturen og friluftsliv. Boenhetene vil fremst\u00e5 som moderne urbant\u00ablandbruk\u00bb midt i en tett utbygd bydel. Lokalet i underetasjen kan benyttes til g\u00e5rdsutsalg eller som et mindre frittst\u00e5ende n\u00e6ringslokale til en lokal akt\u00f8r. Intensjoner er at tiltaket sammen med eksisterende v\u00e5ningshus og k\u00e5rhus skal bli et moderne g\u00e5rdstun. Ansvarlig s\u00f8ker vurderer derfor at oms\u00f8kt tiltak er i tr\u00e5d med LNF-form\u00e5let om n\u00f8dvendig for g\u00e5rdens n\u00e6ringsgrunnlag. Videre vil tiltaket f\u00f8lge prinsippet fra G\u00e5-byen Bergen der eiendommen ligger i kort gangavstand fra Loddefjord terminal og Vestkanten kj\u00f8pesenter og aktivitetstilbud med de fleste av hverdagens m\u00e5lpunkt innenfor gangavstand. Tiltaket vil ogs\u00e5 v\u00e6re i tr\u00e5d med prinsipper for UN-Habitat (New Urban Agenda) som Bergen kommune \u00f8nsker \u00e5 etterf\u00f8lge med hensyn til b\u00e6rekraftig utvikling, inkluderende byer og rettferdig fordeling, medvirkning, resiliens og motstandskraft og sosiale interaksjon og levende byrom. Bevaringsverdig g\u00e5rdstun i reguleringsplanen \u00a75.2 Etter \u00a75.2 Bevaringsverdig g\u00e5rdstun: Eksisterende l\u00f8e tillates revet under forutsetning av at det f\u00f8res opp et nybygg som ivaretar plassering, volum og formspr\u00e5k. Kommunen mener at en 4-mannsbolig ikke ivaretar eksisterende formspr\u00e5k og at det viste bygget er mer enn dobbelt s\u00e5 stort som eksisterende l\u00f8e og har flere etasjer. Eksisterende bygg har samme antall etasjeplan og volum og tiln\u00e6rmet samme areal som tidligere, slik at det er ikke riktig at bygget er dobbelt s\u00e5 stort som f\u00f8r. I avslaget er det innledningsvis skrevet opp arealer og der er det ved en feil benyttet BRA i stedet for BYA 4 for eksisterende l\u00e5ve. B\u00e5de BRA og BYA for bygget vil v\u00e6re omtrent det samme som tidligere. Slik vi ser det er det en misforst\u00e5else fra kommunen sin side p\u00e5 dette punktet. Det nye bygget har samme avtrykk, plassering og volum som den gamle l\u00e5ven. Antall etasjer og areal er det samme som for l\u00e5ve med en underetasje, to fulle etasjer samt loft/hemsetasje. Se bilder av eksisterende l\u00e5ve som viser dette. Det eneste avvik p\u00e5 eksisterende bygg vil v\u00e6re at det graves lenger ned i grunnen for \u00e5 isolere gulvet samt yttertaket blir tykkere pga isolering. Ang\u00e5ende formspr\u00e5k, s\u00e5 er bygningsvolumet og saltaksformen tilsvarende som for l\u00e5ven. Der er ikke de samme vindusplasseringer som for l\u00e5ven. Vi mener at oms\u00f8kt nybygg ivaretar l\u00e5vens formspr\u00e5k i form og materialitet, men kunne v\u00e6rt enda mer moderne i det arkitektoniske uttrykket. Vi viser ellers til tidligere innsendt redegj\u00f8relse for nybygg som del av tilleggsopplysninger. Byantikvaren viser i sin kulturmilj\u00f8faglige vurdering til at l\u00e5ven er sv\u00e6rt viktig historiefortellende element. De viser ellers til pkt 5.2 om nybygg dersom l\u00e5ven skal rives, og de kan ikke anbefale rivning p\u00e5 det grunnlaget de har sett av s\u00f8knaden, alts\u00e5 kun rivedelen. Etatene skriver ogs\u00e5 at de isolert sett ikke har noe imot at driftsbygning p\u00e5 eiendommen rives men at dette strider mot reguleringsplanen som da f\u00f8rer til dispensasjon. Som del av tilleggsopplysninger har vi jo s\u00f8kt om nybygg for \u00e5 unng\u00e5 dispensasjon, men etatene uttaler seg kun om riving siden de ikke har f\u00e5tt tilsendt tilleggsopplysninger om nybygget. Med oms\u00f8kt tiltak vil det ikke v\u00e6re behov for reguleringsendring da det bevaringsverdige tunet vil bli opprettholdt. Vi kan ellers ikke se hva en reguleringsendring for eiendommen vil kunne l\u00f8se annet enn at dersom det reguleres at l\u00e5ven fjernes og tunet da opph\u00f8rer s\u00e5 vil en s\u00f8knad om riving (uten nybygg) v\u00e6re i tr\u00e5d med ny plan. Dersom man hadde laget en reguleringsendring der man regulerer at l\u00e5ven rives uten nybygg s\u00e5 vil jo tunstrukturen som var viktig \u00e5 bevare forsvinne. Dette blir selvmotsigende. 5 Byggegrense mot fylkesvei I forhold til byggegrense mot fylkesveg p\u00e5 50 meter er vi klar over den generelle byggegrensen mot fylkesvei. For denne eiendommen er det i reg.plan 16000000. LAKSEV\u00c5G. GNR 122, BNR 1, BJ\u00d8RNDALSBAKKEN BOLIGOMR\u00c5DE regulert at g\u00e5rdens bygningvolum er Bebyggelse som inng\u00e5r i plan (markert med tykk strek i reguleringskart). I praksis betyr dette at det er regulert byggegrense i fasadeliv for bygningsmassen og dette ogs\u00e5 gjelder for gjenoppbygget volum. Etter v\u00e5rt syn er det da forutsatt i reguleringsplan at bygningsmassen skal best\u00e5/oppf\u00f8res n\u00e6rmere enn 50 meter fra fylkesvei, og at det da ikke m\u00e5 s\u00f8kes om dispensasjon fra reguleringsplan for plassering av bygget. Det m\u00e5 gjerne s\u00f8kes om dispensasjon fra generell byggegrense mot fylkesveg etter vegloven \u00a729. Vi ber bygningsetaten innhente uttale fra Veimyndighet dersom dette er n\u00f8dvendig. Ang\u00e5ende p-plass og utvidet bruk av avkj\u00f8rsel s\u00e5 er det tenkt \u00e5 benytte eksisterende parkeringsplasser som tidligere ble benyttet for l\u00e5ven, marina og naust. I realiteten var dette flere p-plasser enn det n\u00e5 legges opp til. Vi vurderer at nybygg ikke er i motstrid med plankart eller bestemmelser men fortsatt vil kunne vurderes innenfor LNF-form\u00e5let selv om bruken ikke lenger er driftsbygning, og vi mener det derfor ikke bli en vesentlig utvidet bruk av avkj\u00f8rsel. Vi ber bygningsetaten om \u00e5 innhente uttale fra Bymilj\u00f8etaten ang\u00e5ende utvidet bruk av avkj\u00f8rsel dersom det vurderes at det er n\u00f8dvendig om egen uttale for tiltaket. Vi legger ellers ved utsnitt fra planbeskrivelsen fra 2003/2005 tilh\u00f8rende reguleringsplanen. Allerede i 2003 ble det uttalt i planbeskrivelse i pkt 3.6 Spesialomr\u00e5de bevaringsverdig g\u00e5rdstun at kostnadene med \u00e5 sette l\u00f8en i stand ikke var forsvarlig. Dette var f\u00f8r l\u00e5ven ble underkjent. Det er tunstrukturen som er viktig \u00e5 opprettholde som historiefortellende struktur. Selve bygningene er ikke verneverdige. 6 Konklusjon Tiltaket er avsl\u00e5tt blant annet med \u00e5 vise til hvilke tiltak som tillates innen arealform\u00e5l LNF der a) gjelder tiltak som er n\u00f8dvendig for g\u00e5rdens n\u00e6ringsvirksomhet samt det vises til uttale fra andre etater som kun har sett s\u00f8knad om riving. Kommunen har hindret g\u00e5rdeier i \u00e5 drive n\u00e6ringsvirksomhet ved at driftsbygning er underkjent, marina m\u00e5tte fjernes og det er minimal utleie av naustet til skoledrift. Utleie av g\u00e5rdsleiligheter i landbruksomgivelser med dyrkingsmulighet vil v\u00e6re en moderne form for g\u00e5rdsn\u00e6ring, og vil v\u00e6re viktig for \u00e5 sikre n\u00e6ringsinntekter til g\u00e5rden. UItleiebaserte leiligheter med felles innganger og mulighet for kollektive delel\u00f8sninger inne og ute og til dyrking vil v\u00e6re i tr\u00e5d med intensjonene for et \u00abtun\u00bb og urbant landbruk. Vi ber om ny uttale fra Seksjon for n\u00e6ring og landbruk og Byantikvaren der etatene blir forelagt tegninger og redegj\u00f8relse for nybygg og at s\u00f8knaden blir vurdert p\u00e5 nytt. Dersom det er sp\u00f8rsm\u00e5l vennligst ta kontakt med Opus Bergen AS ved Elin Vetaas elin.vetaas@opus.no. Med vennlig hilsen Elin Vetaas Sivilarkitekt 7 8 "
}