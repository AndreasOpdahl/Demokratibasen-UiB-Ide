{
  "dokument_id": "cd4c0fb6-4fd9-5311-b786-c60f7cdc901a",
  "doc_type": "case_attachment",
  "kommune": 4601,
  "tittel": "Beslutning om ikke utsatt iverksetting datert 07.02.2025",
  "url": "https://bergen.kommune.no/politikere-utvalg/api/fil/bk360/12206895/Beslutning-om-ikke-utsatt-iverksetting-datert-07-02-2025",
  "tekst": " V\u00e5r dato: V\u00e5r ref: 07.02.2025 2024/18986 Deres dato: Deres ref: Jone Engelsvold Saksbehandler, innvalgstelefon Sanddalsbotn 22 C Ove Midtb\u00f8, 5764 3176 5221 Nesttun Bergen kommune gnr. 8 bnr. 79. Krav om utsatt iverksetting Vi viser til e-post 19.12.2024 med krav om utsatt iverksetting av vedtak om dispensasjon og tillatelse til oppf\u00f8ring av enebolig med garasje og tilh\u00f8rende utomhusanlegg mm. p\u00e5 gbnr. 8/79. Vi viser ogs\u00e5 til oversendelse av saksdokumenter fra Bergen kommune etter foresp\u00f8rsel fra oss i brev 06.01.2025. Beslutning Statsforvalteren gir ikke utsatt iverksetting av Bergen kommunes vedtak om dispensasjon og tillatelse 13.11.2024 i delegert sak med referanse BYGG-2024/11185-14. Sakens bakgrunn Du har i vedlegg til e-post 02.12.2024, p\u00e5 vegne av hjemmelshavere i Sanddalsbotn 221, p\u00e5klaget Bergen kommunes administrative vedtak 13.11.20242, hvor det ble gitt dispensasjon og tillatelse til oppf\u00f8ring av enebolig med garasje og tilh\u00f8rende utomhusanlegg mm. p\u00e5 gbnr. 8/79. I klagen blir det blant annet gjort gjeldende at det er gitt dispensasjon fra gjeldende reguleringsplan p\u00e5 uriktig grunnlag, det er gjort feil ved kommunens saksbehandling og dere klager p\u00e5 plasseringen av tiltaket i terrenget og n\u00e6rheten til naboeiendommer. Som f\u00f8lge av dette anmoder dere om at det gis utsatt iverksetting av vedtaket. Bergen kommune har vurdert kravet om utsatt iverksetting i brev til dere 18.12.2024, hvor det blant annet blir vist til f\u00f8lgende: \u00abEtter en forel\u00f8pig vurdering foreligger det etter v\u00e5r oppfatning ikke feil ved saksbehandlingen eller rettsanvendelsen som tilsier utsatt iverksetting av vedtaket. Det er heller ikke fremkommet nye opplysninger i klagen med vesentlig betydning for avgj\u00f8relsen.\u00bb Det blir ogs\u00e5 vist til at eventuell oppstart av byggearbeidet f\u00f8r klagesaken er ferdig behandlet, skjer p\u00e5 tiltakshavers eget ansvar. 1 Hjemmelshavere til Sanddalsbotn 22a, 22b og 22c 2 Referanse BYGG-2024/11185-14 hos Bergen kommune E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/3 Du har i e-post til Statsforvalteren 19.12.2024, p\u00e5 vegne av klagerne, bedt om at vi tar stilling til kravet om utsatt iverksetting. P\u00e5 foresp\u00f8rsel fra oss, fikk vi tilsendt relevante saksdokumenter fra Bergen kommune 06.01.2025 slik at vi kan ta stilling til kravet om utsatt iverksetting p\u00e5 selvstendig grunnlag. Regelverk Forvaltningsvedtak f\u00e5r virkning fra og med de er fattet, og en klage avbryter ikke dette. Etter forvaltningsloven \u00a7 42 kan underinstansen, klageinstansen eller annet overordnet organ likevel avgj\u00f8re at et vedtak ikke skal iverksettes f\u00f8r klagefristen er ute eller klagen er avgjort. Vilk\u00e5ret er at det skal eller er klaget til overordnet organ, klaget til Sivilombudet eller reist sak for domstolene om vedtaket. Det er tilstrekkelig at parten har tenkt \u00e5 gj\u00f8re dette, se ordet \u00abakter\u00bb. Bestemmelsen er en kan-bestemmelse. Det betyr at ingen har krav p\u00e5 utsettelse. Det m\u00e5 gj\u00f8res en bred vurdering av saken holdt opp mot grunnene som anf\u00f8res for klagen eller s\u00f8ksm\u00e5let. Det vil s\u00e6rlig legges vekt p\u00e5 om klagen har mulighet til \u00e5 f\u00f8re frem, virkninger for parten, omgivelsene, og for andre mulig ber\u00f8rte. Vurderingen er prejudisiell, og ikke avgj\u00f8rende for den senere realitetsbehandling av klagen. Avgj\u00f8relse av et krav om utsatt iverksetting er en beslutning, og skal dermed i utgangspunktet ikke varsles eller utredes like grundig som et enkeltvedtak. Reglene om begrunnelsen og innholdet av den i forvaltningsloven \u00a7\u00a7 24 og 25 gjelder heller ikke. Men avslag p\u00e5 et krav skal gis en kort begrunnelse, se forvaltningsloven \u00a7 42 annet ledd. Bakgrunnen for regelen er hensynet til rettssikkerhet. For klageren kan det v\u00e6re avgj\u00f8rende at vedtaket ikke iverksettes f\u00f8r det er avgjort om klagen f\u00f8rer frem. Myndigheten til \u00e5 behandle krav om utsettelse ligger b\u00e5de hos underinstansen (i byggesaker kommunen) og klageinstansen (i byggesaker Statsforvalteren). Det er ikke klagerett p\u00e5 en slik beslutning. Statsforvalterens vurdering Som nevnt har b\u00e5de kommunen og Statsforvalteren myndighet til \u00e5 behandle et krav om utsatt iverksetting av forvaltningsvedtak etter plan- og bygningsloven. Selv om Bergen kommune har avsl\u00e5tt kravet, tar vi p\u00e5 selvstendig grunnlag stilling til kravet siden du p\u00e5 vegne av klagerne har bedt oss som klageinstans om \u00e5 gj\u00f8re dette. Klagesaken er ikke ferdig behandlet hos Bergen kommune, og er p\u00e5 n\u00e5v\u00e6rende tidspunkt derfor ikke sendt til oss som klagesak. Begj\u00e6ringen om utsatt iverksetting avgj\u00f8res derfor p\u00e5 grunnlag av de opplysningene som fremg\u00e5r av deres henvendelse 19.12.2024 og de dokumentene som er oversendt p\u00e5 foresp\u00f8rsel fra oss fra Bergen kommune 06.01.2025. Utsettelse skal forhindre at gjennomf\u00f8ring av vedtaket medf\u00f8rer uopprettelig skade eller tap, enten for byggherre, nabo eller samfunnet for \u00f8vrig. Saken gjelder tillatelse til oppf\u00f8ring av enebolig med garasje og tilh\u00f8rende utomhusanlegg mm. p\u00e5 gbnr. 8/79. Statsforvalteren har notert oss anf\u00f8rslene i klagen om at det er gitt dispensasjon fra gjeldende reguleringsplan p\u00e5 uriktig grunnlag, det er gjort feil ved kommunens saksbehandling og dere klager p\u00e5 plasseringen av tiltaket i terrenget og n\u00e6rheten til naboeiendommer. I kravet om utsatt iverksetting direkte til oss 19.12.2024, blir det ogs\u00e5 vist til en annen avgj\u00f8relse der vi som klageinstans omgjorde et tilsvarende vedtak hvor Bergen kommune hadde gitt dispensasjon og Side: 3/3 tillatelse fra en eldre reguleringsplan for oppf\u00f8ring av boliger. Basert p\u00e5 deres henvisning til en artikkel i Bergens Tidende, oppfatter vi at dette gjelder v\u00e5re vedtak 21.11.2024 i sakene 2024/13098 og 2024/13099. Ved v\u00e5r gjennomgang av sakens dokumenter har Statsforvalteren etter en konkret og forel\u00f8pig vurdering kommet til at det ikke fremst\u00e5r som klart at klagen p\u00e5 vedtaket av 13.11.2024 kan f\u00f8re frem. Vi viser til det som fremkommer i Bergen kommunes vurdering av kravet om utsatt iverksetting, og har ikke avgj\u00f8rende merknader til de momentene som er vurdert og vektlagt i vurderingen. Vi har ogs\u00e5 vurdert deres henvisning til v\u00e5re vedtak i to andre klagesaker, men kan ikke se at disse sakene i seg selv tilsier at det fremst\u00e5r som klart at klagen i denne konkrete saken ogs\u00e5 kan f\u00f8re frem. Dette vil bero p\u00e5 en selvstendig og konkret vurdering av det oms\u00f8kte tiltaket opp mot gjeldende regelverk og de faktiske forholdene som gj\u00f8r seg gjeldende i saken. Vi kan heller ikke se at tiltakene er irreversible, eller at iverksetting av vedtaket p\u00e5 annen m\u00e5te f\u00f8rer til at dere ikke har reell klagerett i saken. Det er derfor ikke grunn til \u00e5 gi klagen oppsettende virkning. Statsforvalteren gir derfor ikke utsatt iverksetting. Vi vil presisere at vi med dette kun har tatt stilling til sp\u00f8rsm\u00e5let om utsatt iverksetting av vedtaket og har ikke tatt stilling til, eller ment \u00e5 gi f\u00f8ringer for hva som blir resultatet av klagesaken. Statsforvalteren vil st\u00e5 helt fritt ved en eventuell behandling av klagesaken dersom vi f\u00e5r denne oversendt fra Bergen kommune p\u00e5 et senere tidspunkt. Som kopimottaker av dette brevet, vil vi presisere at tiltakshaveren selv er ansvarlig for den \u00f8konomiske risikoen ved en eventuell retting eller tilbakef\u00f8ring av tiltakene, dersom vedtaket ikke st\u00e5r seg etter klagebehandlingen. Det er ikke klagerett p\u00e5 denne beslutningen, jf. forvaltningsloven \u00a7 28 jf. forvaltningsloven \u00a7 2 bokstav a og b. Med hilsen Stine Ross Ids\u00f8 Ove Midtb\u00f8 seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN ARKOCONSULT AS Postboks 103 5291 VALESTRANDSFOSSEN Raymond Eeg Folles\u00f8 Sanddalsbotn 22 B 5221 Nesttun Idunn Blaalid Indreb\u00f8 Sanddalsbotn 26 5221 Nesttun Birger R\u00f8s\u00e6ther Sanddalsbotn 22 A 5221 Nesttun Monica Hansen R\u00f8s\u00e6ther Sanddalsbotn 22 A 5221 Nesttun Irene Eeg Tveit Sanddalsbotn 22 B 5221 Nesttun "
}