{
  "dokument_id": "fc7c9ca7-7a57-523f-ba33-f08c64551d9b",
  "doc_type": "case_attachment",
  "kommune": 4601,
  "tittel": "Stadfesting gnr 162 bnr 463 klagesak",
  "url": "https://bergen.kommune.no/politikere-utvalg/api/fil/bk360/12591149/Stadfesting-gnr-162-bnr-463-klagesak",
  "tekst": " V\u00e5r dato: V\u00e5r ref: 14.04.2025 2024/18656 Deres dato: Deres ref: BERGER ARKITEKTKONTOR Saksbehandler, innvalgstelefon Breidablikk 3 Ove Midtb\u00f8, 5764 3176 5310 HAUGLANDSHELLA Bergen kommune gbnr. 162/463, Edvard Griegs vei 27D. Oppf\u00f8ring av utvendig r\u00f8mningsstige Vi viser til oversendelse av klagesak fra Bergen kommune 13.12.2024, som gjelder klage p\u00e5 avsl\u00e5tt s\u00f8knad om oppf\u00f8ring av r\u00f8mningsstige. Statsforvalteren beklager lang saksbehandlingstid. Vedtak Statsforvalteren stadfester Bergen kommunes vedtak av 21.05.2024, referanse BYGG- 2023/16640-33. Sakens bakgrunn Dere s\u00f8kte 17.10.2023 p\u00e5 vegne av tiltakshaver Gerrit Paul Van Der Vlies om f\u00f8lgende tiltak p\u00e5 gbnr. 162/463 i Bergen kommune: \u2022 Sammenf\u00f8ying av boenheter fra 2 til 1 boenhet. Totalt areal oppgitt til 192 m2 BRA. \u2022 Innlemming av fellesarealer i kjeller og loft til eksiterende boenhet. \u2022 Bruksendring av loft, fra t\u00f8rkeloft til bod til soverom og bad. \u2022 Bruksendring av kjeller fra vaskerom og boder til oppholdsrom, soverom og bad/vask. \u2022 Fasadeendring, innsetting av 5 stykk takvindu. 550x780 Endring av 2 stykk balkongd\u00f8rer, samt bytte av vinduer \u2022 Sprinkler. \u2022 Utvendig r\u00f8mningsstige med plattform. \u2022 Utvendig sportsbod. 3 m2 S\u00f8knaden ble senere komplettert med tilleggsdokumentasjon i flere omganger, sist mottatt 09.05.2024. Det ble gitt rammetillatelse for syv av punktene ovenfor i Bergen kommune v/plan- og bygningsetatens vedtak 21.05.2024, referanse BYGG-2023/16640-27. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 S\u00f8knaden om tillatelse til oppf\u00f8ring av r\u00f8mningsstige med plattform ble samtidig avsl\u00e5tt av plan- og bygningsetaten i vedtak 21.05.2024, referanse BYGG-2023/16640-33. Det ble vist til plan- og bygningsloven \u00a7 29-2 om \u00abVisuelle kvaliteter\u00bb som hjemmel for avslaget. Dere p\u00e5klaget avslagsvedtaket p\u00e5 vegne av tiltakshaver i e-post datert 18.06.2024. Hovedpunktene i klagen kan kort oppsummeres med at dere mener at kravet til visuelle kvaliteter er oppfylt for den oms\u00f8kte r\u00f8mningsstigen, sprinkling er ikke n\u00f8dvendig og at r\u00f8mningsstige er tilstrekkelig for \u00e5 ivareta brannsikkerheten. Det anf\u00f8res ogs\u00e5 at installasjon av sprinkleranlegg vil medf\u00f8re urimelig store kostnader, sammenlignet med oppf\u00f8ring av r\u00f8mningsstige. Dere anf\u00f8rer ogs\u00e5 at det i samme husrekke som oms\u00f8kte tiltak er montert flere tilsvarende stiger. Vi viser ellers til klagen i sin helhet. Bergen kommune v/Utvalg for milj\u00f8 og byutvikling behandlet klagen i m\u00f8te 05.12.2024, sak 430/24, uten at det ble funnet grunn til \u00e5 ta denne til f\u00f8lge. Klagesaken ble deretter sendt til Statsforvalteren for endelig avgj\u00f8relse. Utover det ovennevnte legger vi til grunn at dere er kjent med sakens opplysninger. Regelverk Statsforvalteren er delegert myndighet til \u00e5 avgj\u00f8re klager over enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Forvaltningsloven gjelder for Statsforvalterens behandling av saken, se plan- og bygningsloven \u00a7 1-9. Statsforvalteren kan pr\u00f8ve alle sider av vedtaket som er p\u00e5klaget, og ta hensyn til nye omstendigheter, jf. forvaltningsloven \u00a7 34. Statsforvalteren skal som klageinstans legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. forvaltningsloven \u00a7 34 andre ledd. Etter forvaltningsloven \u00a7 34 kan klageinstansen selv treffe nytt vedtak i saken eller oppheve kommunens vedtak og sende saken tilbake for ny eller delvis ny behandling. Visuelle kvaliteter Det f\u00f8lger av plan- og bygningsloven \u00a7 29-2 at \u00ab[e]thvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Bestemmelsen m\u00e5 leses i lys av \u00a7 29-1 som fastsetter et overordnet krav om god arkitektonisk utforming for byggetiltak etter loven. Med \u00abgode visuelle kvaliteter\u00bb mener lovgiver at bygningen gjennom sin form gir uttrykk for den funksjonen den har. Andre visuelle kvaliteter skal ivaretas i prosjektering og utf\u00f8relse, slik som samspill mellom volum og h\u00f8yde, fasadeuttrykk og lignende. Plan- og bygningsloven \u00a7 29-2 m\u00e5 tolkes i lys av \u00a7 1-1 som sier at hensynet til \u00abestetisk utforming av omgivelsene (...) skal ivaretas i planleggingen og kravene til det enkelte byggverk\u00bb, jf. femte ledd. Disse bestemmelsene er tydelige signal fra lovgiver om at estetikk er et viktig hensyn som skal vurderes og ivaretas i den enkelte byggesak. Usaklig forskjellsbehandling Det f\u00f8lger av sikker ulovfestet rett at usaklig forskjellsbehandling kan medf\u00f8re at et forvaltningsvedtak er ugyldig. Det er et grunnleggende forvaltningsrettslig prinsipp at like tilfeller Side: 3/6 skal behandles likt. Usaklig forskjellbehandling vil kunne foreligge dersom to identiske saker blir behandlet ulikt og dermed f\u00e5r forskjellig resultat. Dersom en anf\u00f8rsel om forskjellsbehandling skal f\u00f8re frem, er det en forutsetning at det dreier seg om like saker b\u00e5de faktisk og rettslig sett.1 Planstatus I kommuneplanens arealdel (KPA2018), vedtatt i Bystyret 19.06.20192, er eiendommen vist som sentrumsform\u00e5l, byfortettingssone BY2 og hensynssone H570_3 Bevaring kulturmilj\u00f8, Danmarksplass- Kronstad. Kommuneplanens arealdel fastsetter all fremtidig arealbruk for det regulerte omr\u00e5det, og vedtatt plan er rettslig bindende for nye tiltak eller utvidelser av eksisterende tiltak, jf. plan- og bygningsloven \u00a7 11-6 Eiendommen var p\u00e5 s\u00f8knadstidspunktet omfattet av reguleringsplan nummer 70000, \u00c5RSTAD/BERGENHUS. MIDTRE \u00c5RSTAD, stadfestet 08.07.1938 og er regulert til rekkehus3. Statsforvalterens vurdering Vi legger til grunn at det er klaget innen fristen, og at vilk\u00e5rene for \u00e5 behandle klagen er oppfylt. I denne saken er det gitt rammetillatelse for de oms\u00f8kte tiltakene med unntak for oppf\u00f8ring av utvendig r\u00f8mningsstige med plattform. Kommunen viser til at den gitte rammetillatelsen forutsetter at det installeres sprinkelanlegg, og legger til grunn at klagen i realiteten derfor gjelder b\u00e5de punktet om sprinkling i den gitte rammetillatelsen og avslagsvedtaket. Slik saken er opplyst, har vi ikke avgj\u00f8rende merknader til dette. Det sentrale sp\u00f8rsm\u00e5let blir likevel om Bergen kommune v/plan- og bygningsetaten har tilstrekkelig hjemmel til \u00e5 avsl\u00e5 s\u00f8knaden om oppf\u00f8ring av utvendig r\u00f8mningsstige med plattform. Mer konkret blir vurderingstemaet om dette tiltaket oppfyller vilk\u00e5rene i plan- og bygningsloven \u00a7 29-2 om visuelle kvaliteter. Bestemmelsen i \u00a7 29-2 gir ikke selv svaret p\u00e5 om et tiltak oppfyller kravet om gode visuelle kvaliteter, men legger til grunn at kommunen selv avgj\u00f8r om kravet er oppfylt ut fra en skj\u00f8nnsmessig vurdering, jf. ordlyden \u00abetter kommunens skj\u00f8nn\u00bb. Det f\u00f8lger av forarbeidene at lovgiver har ansett de lokale bygningsmyndighetene som \u00abbest egnet til \u00e5 foreta den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen\u00bb.4 Statsforvalteren er forpliktet til \u00e5 legge stor vekt p\u00e5 kommunens vurdering, av hensyn til det lokale selvstyret, jf. forvaltningsloven \u00a7 34. Statsforvalteren har derfor en begrenset mulighet til \u00e5 overpr\u00f8ve kommunens skj\u00f8nnsmessige vurdering av om tiltaket oppfyller kravet til gode visuelle kvaliteter. I kravet \u00abgode visuelle kvaliteter\u00bb ligger at avgj\u00f8relsen om tiltaket er godt eller d\u00e5rlig utformet skal bero p\u00e5 faglige kvalitetsnormer, ikke p\u00e5 personlige oppfatninger av om et tiltak kan anses som pent eller stygt.5 Statsforvalteren skal derfor kontrollere at kommunens vurdering er forsvarlig og basert p\u00e5 saklige kriterier. Det sentrale sp\u00f8rsm\u00e5let for oss blir om kommunens vurdering av tiltakets visuelle kvaliteter er saklig, forsvarlig og faglig begrunnet. 1 Se Sivilombudsmannens \u00e5rsmelding av 2002 s. 321 2 https://www.arealplaner.no/4601/arealplaner/833 3 Planen ble opphevet av Bergen bystyre 26.03.2025, sak 97/25 4 Se Ot.prp. nr. 45 (2007\u20132008) s. 230 5 Se Ot.prp. nr. 45 (2007-08) s. 229-230 Side: 4/6 Det f\u00f8lger av \u00a7 29-2 andre setning, at \u00abVed tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier\u00bb. Kommunen viser til at eiendommen ligger innenfor et omr\u00e5de som i KPA 2018 er avsatt som hensynssone bevaring kulturmilj\u00f8 (570), jf. retningslinje \u00a7 35.5, hvor det st\u00e5r f\u00f8lgende: \u00abKulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk. Om og hvordan et tiltak ber\u00f8rer kulturminner eller kulturmilj\u00f8 skal vurderes i samr\u00e5d med Byantikvaren. Statens vegvesen skal h\u00f8res i saker som ang\u00e5r postvegene. Utfyllende retningslinjer til de enkelte hensynssonene fremg\u00e5r av \u00abUtfyllende informasjon til hensynssoner for bevaring av kulturmilj\u00f8\u00bb. Kommunen viser til de utfyllende retningslinjene for omr\u00e5det, og skriver blant annet f\u00f8lgende: \u00abOmr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r somenhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid. De bevarte homogene omr\u00e5dene p\u00e5 Kronstad gjenspeiler tydelig to korte historiske perioder: hagebybebyggelsen i hovedsak mellom 1916 og 1930 og lamellbebyggelsen i hovedsak mellom 1950 og 1970. B\u00e5de forhagene og de st\u00f8rre bakhagene utgj\u00f8r en viktig del av denne bebyggelsesstrukturen, disse gr\u00f8nne lungene utgj\u00f8r en stor del av hagebyens karakter og er viktig \u00e5 ivareta [...]\u00bb Videre blir det vist til at Edvard Griegs vei 27D er del av et st\u00f8rre anlegg tegnet av arkitekt Ole Halseth i 1933, for Kronstad Boligselskap. Bebyggelsen er del av den historisk viktige hagebystrukturen som gjenspeiler deler av mellomkrigstidens byplanideal med et bredt spekter av bygningstyper og mur- og trehusarkitektur. Samlet underbygger dette at kommunen skal legge stor vekt p\u00e5 hensynet til \u00e5 bevare det aktuelle omr\u00e5dets s\u00e6rpreg i vurderingen av tiltakets visuelle kvaliteter. Det blir ogs\u00e5 vist til uttalelse fra Byantikvaren 26.10.2024 i forbindelse med s\u00f8knadsbehandlingen, hvor det blant annet uttales f\u00f8lgende: \u00abN\u00e5r det gjelder etablering av brannstiger fra takark til balkong og fra balkong til bakkeplan fremst\u00e5r dette som fremmedelementer p\u00e5 fasaden. Vi frar\u00e5der denne l\u00f8sningen og ber om at man l\u00f8ser r\u00f8mning innvendig. Det kan for oss se ut som at vedlagte brannkonsept ikke skisserer denne oms\u00f8kte l\u00f8sningen, men forutsetter sprinkling. Med forbehold om at vi leser denne rapporten feil\u00bb. Side: 5/6 Tegninger av oms\u00f8kt utvendig r\u00f8mningsstige med plattform fra s\u00f8knaden. Dette er etter v\u00e5rt syn klart relevante og faglig begrunnede hensyn og faktorer, som er i tr\u00e5d med retningslinjene i KPA2018 og uttalelsen fra Byantikvaren. Det ligger innenfor kommunens handlingsrom til \u00e5 styre den visuelle utviklingen i omr\u00e5det, herunder i hvilken grad man \u00f8nsker \u00e5 bevare bygningers opprinnelige struktur og s\u00e6rpreg. Vi registrerer anf\u00f8rslene i klagen om at den oms\u00f8kte l\u00f8sningen er teknisk god og lite kostnadskrevende, og at alternativet med sprinkelanlegg vil v\u00e6re kostnadskrevende og urimelig sett i forhold til klagers \u00f8konomiske situasjon. Som kommunen viser til \u00e5pner ikke bestemmelsen i plan- og bygningsloven \u00a7 29-2 for at \u00f8konomi kan gi grunnlag for \u00e5 lempe p\u00e5 kravet til visuelle kvaliteter, og vi har ikke merknader til dette. Slik vi ser det, er kommunens vurdering saklig, forsvarlig og faglig begrunnet. Av hensyn til det lokale selvstyret og lokalpolitisk styring av den visuelle utviklingen i omr\u00e5det, legger vi stor vekt p\u00e5 kommunens vurdering. Statsforvalteren er derfor enig med kommunen i at den oms\u00f8kte utvendige r\u00f8mningsstigen ikke oppfyller kravet om \u00e5 innehagode visuelle kvaliteter i forhold til eksisterende bygningsmilj\u00f8, jf. plan- og bygningsloven \u00a7 29-2. Usaklig forskjellsbehandling I klagen anf\u00f8res at det i samme husrekke som oms\u00f8kte tiltak er montert flere tilsvarende stiger. Vi oppfatter dette som en anf\u00f8rsel om usaklig forskjellsbehandling. For at det skal foreligge usaklig forskjellbehandling, m\u00e5 det for det f\u00f8rste v\u00e6re snakk om like saker b\u00e5de faktisk sett og rettslig sett. Bergen kommune har i klageomgangen gjennomg\u00e5tt aktuelle tilsvarende boliger i rekken og naborekken, og gjort en konkret vurdering av om det er gitt tilsvarende tillatelser til oppf\u00f8ring av utvendig brannstige som i denne konkrete saken er avsl\u00e5tt. N\u00e5r det gjelder anf\u00f8rte tiltak p\u00e5 adresse 27 ligger huset p\u00e5 enden av rekken, der brannstigen er plassert p\u00e5 endeveggen. Kommunen viser til at sakene ikke er faktisk sammenlignbare, og vi har ikke merknader til dette. P\u00e5 adresse 25 B ble det den 29.06.2011 gitt rammetillatelse p\u00e5 vilk\u00e5r om tilstrekkelig brannsikker l\u00f8sning f\u00f8r igangsettingstillatelse. Kommunen viser til at r\u00f8mningsvei via utvendig plattform ble sett p\u00e5 som tilfredsstillende, og at \u00abDette var r\u00f8mningsvei nr 2 i bygget som hadde hovedr\u00f8mningsvei via Side: 6/6 trappehuset som egen branncelle. Denne hadde B30 brannd\u00f8rer til hver seksjon. D\u00f8r til loftsleilighet ble anbefalt med selvlukkerd\u00f8r.\u00bb Kommunen viser til at vedtaket der det er gitt tillatelse er eldre og vi fastsl\u00e5r at kravene til brannsikkerhet i dag er skjerpet og at saken fra 2011 i alle tilfelle ikke gir presedensvirkning. Det blir ogs\u00e5 vist til en konkret sak fra 2019 p\u00e5 adresse 25 c, hvor det ble stilt krav om sprinkling, noe som gjenspeiler at kravene til brannsikkerhet er skjerpet. Statsforvalteren viser til at det kun er usaklig forskjellsbehandling som kan medf\u00f8re ugyldighet. Saklig begrunnet forskjellsbehandling er tillatt. En slik saklig begrunnelse kan for eksempel v\u00e6re endret praksis hos bygningsmyndighetene, s\u00e5 lenge den nye praksisen f\u00f8lges konsekvent. Vi har derfor kommet til at det ikke foreligger usaklig forskjellsbehandling i dette tilfellet. Oppsummering Klagen har ikke f\u00f8rt frem. Statsforvalteren stadfester Bergen kommunes vedtak av 21.05.2024, referanse BYGG-2023/16640-33. Oms\u00f8kte utvendige r\u00f8mningsstige med plattform oppfyller ikke kravet om \u00e5 inneha gode visuelle kvaliteter, jf. plan- og bygningsloven \u00a7 29-2. Vi har i vurderingen lagt stor vekt p\u00e5 det kommunale selvstyret, jf. forvaltningsloven \u00a7 34. Det foreligger ikke usaklig forskjellsbehandling. Vedtaket v\u00e5rt er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Stine Ross Ids\u00f8 Ove Midtb\u00f8 seniorr\u00e5dgiver seniorr\u00e5dgiver Dokumentet er elektronisk godkjent Kopi til: Van Der Vlies Gerrit Wynt Paulus Edvard Griegs Vei 27 D 5053 Bergen Bergen kommune Postboks 7700 5020 BERGEN "
}