{
  "dokument_id": "6c5be0a8-4f0f-5ab7-9fde-c1b98b7755fc",
  "doc_type": "case_presentation",
  "kommune": 4601,
  "tittel": "Vurdering av opprettelse av pilotprosjekt med et kvelds\u00e5pent barnehagetilbud",
  "url": "https://bergen.kommune.no/politikere-utvalg/api/fil/bk360/9853697/Framstilling-Vurdering-av-opprettelse-av-pilotprosjekt-med-et-kveldsapent-barnehagetilbud",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/26497-1 Vurdering av opprettelse av et pilotprosjekt med et kvelds\u00e5pent barnehagetilbud Hva saken gjelder: Byr\u00e5dsavdeling for barnehage og skole gjennomf\u00f8rte h\u00f8sten 2023 en sp\u00f8rreunders\u00f8kelse om kvelds- og natt\u00e5pne barnehager blant foreldre i Bergen, med bakgrunn i et vedtak fattet i bystyret i m\u00f8tet 25.01.2023: Bystyret ber byr\u00e5det om \u00e5 unders\u00f8ke behovet for en ordning med kvelds\u00e5pne barnehager med fokus p\u00e5 foreldre som arbeider turnus eller kvelds/nattskift. Med bakgrunn i sp\u00f8rreunders\u00f8kelsen legger byr\u00e5det frem en sak for \u00e5 presentere resultatene av sp\u00f8rreunders\u00f8kelsen for bystyret, samt \u00e5 foresl\u00e5 \u00e5 utrede mulighetene for \u00e5 opprette et pilotprosjekt med et kvelds\u00e5pent barnehagetilbud i Bergen. Resultatene fra sp\u00f8rreunders\u00f8kelsen er vedlagt. Oppsummering av resultater fra sp\u00f8rreunders\u00f8kelsen Sp\u00f8rreunders\u00f8kelsen om kvelds- og natt\u00e5pne barnehager ble sendt ut til alle foreldre med barn i barnehage i Bergen kommune1. Dette tilsvarte 21 159 respondenter. Det var 5 488 respondenter som svarte p\u00e5 unders\u00f8kelsen, noe som tilsvarer en svarprosent p\u00e5 26%. Det er totalt 1 068 som har uttrykt at de har behov for et kvelds- eller natt\u00e5pent barnehagetilbud. Det tilsvarer 19% av alle som svarte p\u00e5 unders\u00f8kelsen, og 5% av alle de 21 159 som fikk tilbud om \u00e5 svare p\u00e5 unders\u00f8kelsen. 2 056 respondenter svarte at de jobber kvelds- eller nattskift. Det tilsvarer ca. 37% av alle som svarte p\u00e5 unders\u00f8kelsen. Av disse svarte 881 (43%) at de har behov for et kvelds- eller natt\u00e5pent tilbud. 187 av respondentene oppga at de \u00f8nsker et kvelds- eller natt\u00e5pent tilbud, til tross for at de ikke jobber kveld eller natt. 362 av respondentene som \u00f8nsker et kvelds\u00e5pent tilbud oppgir ogs\u00e5 at de har behov for et natt\u00e5pent tilbud. 658 respondenter oppgir kun et behov for kvelds\u00e5pent tilbud. Respondentene ble ogs\u00e5 spurt hvor mange barn i barnehagealder de er forelder til. Dersom vi regner med at noen respondenter har flere barn i barnehagealder, vil det si at det potensielt er 1 4492 barn med behov for et kvelds\u00e5pent tilbud. Det er f\u00e5 foreldre som \u00f8nsker et tilbud hver kveld/natt. Av alle som har behov for et tilbud (1 068) oppgir 610 respondenter (57%) at de kun ville tatt i bruk et tilbud 1-5 ganger i m\u00e5neden. Behovet i de ulike bydelene korresponderer i stor grad med antall bosatte i 1 Respondentene ble bedt om \u00e5 svare p\u00e5 unders\u00f8kelsen p\u00e5 vegne av begge foreldre/hele husstanden. Dette ble gjort fordi vi \u00f8nsket \u00e5 f\u00e5 svar basert p\u00e5 behovet rundt det enkelte barn, heller enn hver forelder, ettersom opprettelse av et eventuelt kvelds- eller natt\u00e5pent tilbud vil baseres p\u00e5 hvor mange barn som vil ta i bruk tilbudet. 2 Omregnet antall barn: 719 * 1 = 719, 317 * 2 = 634 og 32 * 3 = 96. 719 + 634 + 96 = 1 449. 1 bydelene, men Bergenhus, Fyllingsdalen og \u00c5rstad utmerker seg med et uforholdsmessig st\u00f8rre behov for kveldstilbud enn antall bosatte i hver bydel. Respondentene ble ogs\u00e5 spurt om de ville tatt i bruk et sentrumsn\u00e6rt tilbud. Her svarte 264 respondenter ja, mens 804 svarte at de kun \u00f8nsker et tilbud i sin bydel, n\u00e6r jobb eller i deres n\u00e5v\u00e6rende barnehage. 423 av respondentene oppga at de er villige til \u00e5 la barnet sitt g\u00e5 i to ulike barnehager, mens 645 svarte nei p\u00e5 dette sp\u00f8rsm\u00e5let. 44 av de 1 068 respondentene som har behov for et tilbud, kommenterte i unders\u00f8kelsen at de \u00f8nsket et utvidet tilbud p\u00e5 morgen og/eller ettermiddag, men ikke n\u00f8dvendigvis p\u00e5 kveldstid. Erfaringer med kvelds\u00e5pen barnehage Det finnes i dag ett kvelds\u00e5pent barnehagetilbud i landet, i Askeladden barnehage (Migras) i Sarpsborg. Det har ogs\u00e5 v\u00e6rt pr\u00f8vd ut lignende tilbud i andre kommuner, som senere har blitt avsluttet grunnet lav ettersp\u00f8rsel3. Den lave ettersp\u00f8rselen kan henge sammen med kriterier for \u00e5 f\u00e5 plass. I B\u00e6rum, for eksempel, ble det kun gitt tilbud til enslige fors\u00f8rgere med turnusarbeid/kveldsvakter/ubekvem arbeidstid. I Sverige er det mer utbredt med kveldstilbud, og det finnes ogs\u00e5 barnehager som er \u00e5pne om natten. I 2018 gjennomf\u00f8rte Bergen kommune en utredning om kvelds\u00e5pen barnehage, der m\u00e5let var \u00e5 unders\u00f8ke hvordan en kan starte et fors\u00f8k med lengre \u00e5pningstider i en avdeling i en kommunal barnehage innenfor barnehagelovens rammer. Bergen kommune tok da kontakt med flere fagforeninger og Helse Bergen, som videre tok kontakt med sine medlemmer. Unders\u00f8kelsen tok kun stilling til et tilbud frem til kl. 21:00, og Helse Bergen kom med tilbakemelding om at dette ikke var til hjelp for ansatte som hadde kveldsvakt til kl. 22:00. Opprettelse av et kvelds\u00e5pent tilbud krever flere avklaringer Opprettelse av et kvelds\u00e5pent barnehagetilbud krever avklaring av en rekke problemstillinger, b\u00e5de n\u00e5r det gjelder praktiske, juridiske og kvalitetsmessige forhold. Blant annet vil dette gjelde \u00e5pningstid, oppholdstid for barna, arbeidstidsordning for ansatte og innholdet i tilbudet. I en eventuell utredning vil en ogs\u00e5 m\u00e5tte ta stilling til hvor tilbudet kan opprettes, hvordan s\u00f8knadsprosessen skal organiseres, om det skal settes kriterier for \u00e5 f\u00e5 plass og hvordan bemanningen skal organiseres. Avklaringene over vil ogs\u00e5 legge f\u00f8ringer for hvilke \u00f8konomiske konsekvenser opprettelse av et pilotprosjekt med kvelds\u00e5pen barnehage vil ha. Sp\u00f8rreunders\u00f8kelsen som ble utf\u00f8rt h\u00f8sten 2023 viser at det er et behov for et kvelds\u00e5pent tilbud blant foreldre i Bergen. Samtidig er det viktig \u00e5 p\u00e5peke at behovet, slik det kommer frem av sp\u00f8rreunders\u00f8kelsen, kan virke st\u00f8rre enn det faktisk er. Deltakerne i sp\u00f8rreunders\u00f8kelsen kjente ikke til hvordan innholdet i tilbudet ville v\u00e6rt, hvordan det praktisk skal organiseres eller hvor det er aktuelt \u00e5 opprette et tilbud. Dersom tilbudet innf\u00f8res i \u00e9n eller f\u00e5 barnehager, vil bruken av tilbudet sannsynligvis avhenge av hvor foreldrene bor/arbeider. Det var ogs\u00e5 flere foreldre som p\u00e5pekte i kommentarfeltet til sp\u00f8rreunders\u00f8kelsen at de kun \u00f8nsket fleksible \u00e5pningstider p\u00e5 morgen/ettermiddag, selv om de oppga at de \u00f8nsker kvelds\u00e5pen barnehage. Unders\u00f8kelsen fanget ikke opp disse respondentene, noe som kan bety at resultatene viser et st\u00f8rre behov for kvelds\u00e5pent tilbud enn det faktisk er. Resultatene fra sp\u00f8rreunders\u00f8kelsen viste i tillegg at det var f\u00e5 som \u00f8nsker \u00e5 benytte seg av et kvelds\u00e5pent tilbud hver dag. 3Byr\u00e5dsavdeling for barnehage og skole har tatt kontakt med kommuner i Norge for \u00e5 f\u00e5 informasjon om tidligere erfaringer med kvelds\u00e5pne barnehager. I B\u00e6rum var det et pilotprosjekt i Vallersvingen barnehage. Her var kriterier for \u00e5 f\u00e5 plass at man var enslig fors\u00f8rger med turnusarbeid/kveldsvakter/ubekvem arbeidstid. Tilbudet ble lagt ned p\u00e5 grunn av lav ettersp\u00f8rsel. I Oslo var det et tilbud i Rodel\u00f8kka barnehage frem til kl. 20:15. Tilbudet var rettet mot enslige som arbeidet turnus, men dette ble ikke stilt som et kriterium for \u00e5 f\u00e5 plass. Tilbudet ble ogs\u00e5 nedlagt p\u00e5 grunn av lav ettersp\u00f8rsel. 2 \u00d8konomiske konsekvenser: \u00c5 utrede mulighetene for \u00e5 opprette et pilotprosjekt med kvelds\u00e5pen barnehage krever ikke i seg selv \u00f8kt tildeling. Dersom byr\u00e5det beslutter \u00e5 sette i gang et pilotprosjekt med et kvelds\u00e5pent barnehagetilbud vil dette kreve en betydelig ekstratildeling i budsjettet. Det er vanskelig \u00e5 si noe om de konkrete utgiftene f\u00f8r organisering av et eventuelt pilotprosjekt er tilstrekkelig utredet. Opprettelse av et pr\u00f8veprosjekt i en kommunal barnehage vil med dagens regler medf\u00f8re \u00f8kt tilskudd ogs\u00e5 til private barnehager uten kvelds\u00e5pent tilbud to \u00e5r etter. Eventuelt kan det v\u00e6re mulig \u00e5 legge kvelds\u00e5pne plasser ut p\u00e5 anbud, slik at private barnehager ogs\u00e5 f\u00e5r anledning til \u00e5 tilby dette. Dette vil m\u00e5tte vurderes n\u00e5r et konkret forslag til pilotprosjekt foreligger. Byr\u00e5dets vurdering og anbefaling/konklusjon: Byr\u00e5det er opptatt av \u00e5 sikre et trygt, godt og variert barnehagetilbud, og tilrettelegge for at alle barn har mulighet til \u00e5 g\u00e5 i barnehage. I Klosterhage-erkl\u00e6ringen er byr\u00e5det ogs\u00e5 tydelig p\u00e5 at byr\u00e5det \u00f8nsker \u00e5 \u00e5pne for fors\u00f8k med st\u00f8rre variasjon i barnehagens \u00e5pningstider, for eksempel rettet mot yrkesgrupper som jobber skift. Resultatene fra sp\u00f8rreunders\u00f8kelsen som ble gjennomf\u00f8rt i h\u00f8st antyder at det kan v\u00e6re et behov for utvidet \u00e5pningstid i barnehagene blant foreldre i Bergen. P\u00e5 bakgrunn av dette, og at det ikke er pr\u00f8vd ut kvelds\u00e5pne barnehager i Bergen f\u00f8r, anbefaler byr\u00e5det at det settes i gang en utredning av mulighetene for \u00e5 opprette et pr\u00f8veprosjekt. For foreldre som arbeider kveldsskift/turnus kan et kvelds\u00e5pent tilbud bidra til \u00e5 gj\u00f8re hverdagen enklere, samt at det kan bidra til at flere barn f\u00e5r mulighet til \u00e5 g\u00e5 i barnehage. Sp\u00f8rreunders\u00f8kelsen viser at flere foreldre \u00f8nsker et tilbud i Bergenhus og \u00c5rstad bydel, og i representantforslaget om \u00e5 unders\u00f8ke behovet for en ordning med kvelds\u00e5pne barnehager blir det ogs\u00e5 nevnt behovet for et sentrumsn\u00e6rt tilbud. Det anbefales derfor \u00e5 ta utgangspunkt i et pr\u00f8veprosjekt i en sentrumsn\u00e6r barnehage/avdeling. Det b\u00f8r v\u00e6re enkelt \u00e5 komme seg frem til barnehagen, b\u00e5de med bil og kollektivtransport. Begrunnelse for framleggelse til bystyret: I reglement for Bergen bystyre og utvalgene 2023-2027 vedtatt av Bergen bystyre 18.10.23 i B-sak 368-23: 5.8 Oppgaver p\u00e5 andre omr\u00e5der som bystyret skal behandle: 5.8.2 Enkeltsaker a. Enkeltsaker som inneb\u00e6rer prinsipielle avveininger som er av politisk interesse. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar resultatene av sp\u00f8rreunders\u00f8kelsen om kvelds- og natt\u00e5pne barnehager til orientering. 2. Bystyret ber byr\u00e5det utrede mulighetene for \u00e5 opprette et pilotprosjekt med et kvelds\u00e5pent barnehagetilbud. Dato: 21. februar 2024 Christine B. Meyer Daniel C. E. H\u00e4gglund Byr\u00e5dsleder Byr\u00e5d for barnehage og skole Dokumentet er godkjent elektronisk. 3 Vedlegg: Resultater fra sp\u00f8rreunders\u00f8kelsen om kvelds- og natt\u00e5pne barnehager 4 "
}