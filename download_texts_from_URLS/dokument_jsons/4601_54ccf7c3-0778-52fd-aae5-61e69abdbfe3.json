{
  "dokument_id": "54ccf7c3-0778-52fd-aae5-61e69abdbfe3",
  "doc_type": "case_presentation",
  "kommune": 4601,
  "tittel": "Bergenhus, Gnr. 166, Bnr. 535 mfl., Kong Oscars gate, detaljregulering, arealplanID 70180000, sluttbehandling",
  "url": "https://bergen.kommune.no/politikere-utvalg/api/fil/bk360/12108665/Framstilling-Bergenhus-Gnr-166-Bnr-535-mfl-Kong-Oscars-gate-detaljregulering-arealplanID-70180000-sluttbehandling",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/56708-92 Bergenhus, Gnr. 166, Bnr. 535 mfl., Kong Oscars gate, detaljregulering, arealplanID 70180000, sluttbehandling Hva saken gjelder: Plankonsulenten En til En arkitekter AS foresl\u00e5r p\u00e5 vegne av forslagstiller Calmar Eiendom 2 AS detaljregulering for et omr\u00e5de i Kong Oscars gate i Bergenhus bydel. Planomr\u00e5det omfatter rundt 1,58 daa, og omfatter historisk bebyggelse med store kulturmilj\u00f8verdier og fredet middelalderbygrunn. Innenfor planomr\u00e5det er det i dag restaurant- og hostelldrift, og forslagsstiller \u00f8nsker \u00e5 videref\u00f8re og videreutvikle denne virksomheten. Planforslagets hovedform\u00e5l er \u00e5 rive eksisterende bygg i Kong Oscars gate 46 og 48 (gnr. 166, bnr. 535 og 1798), for \u00e5 legge til rette for et nytt hostell over fire etasjer med publikumsrettet virksomhet og aktiv fasade i 1. etasje mot Kong Oscars gate (Figur 1). Eksisterende murbygning i Kong Oscars gate 44 bevares. Maksimal m\u00f8neh\u00f8yde for nytt bygg foresl\u00e5s p\u00e5 kote +23,0. Figur 1: Venstre bilde viser lokalisering av planomr\u00e5det ved Kong Oscars gate i Bergen sentrum. H\u00f8yre bilde viser markering av de aktuelle byggene i Kong Oscars gate. Planforslaget legger til rette for riving av Kong Oscars gate 46 og 48 med oppf\u00f8ring av nybygg, mens Kong Oscars gate 44 skal bevares. Det foresl\u00e5s at bakg\u00e5rden til dagens hostell videref\u00f8res og fungerer som en buffersone mellom nybygg og eksisterende boligbebyggelse i bakkant. Asylsmauet skal opprettholdes slik det er i dag. Varelevering er planlagt i utbedret vareleveringslomme i Kong Oscars gate. Sentrale temaer i reguleringsprosessen har v\u00e6rt arkitektonisk utforming, tilpasning til kulturmilj\u00f8 og nabobebyggelse, l\u00f8sninger for renovasjon og trafikk. Planforslaget omfattes ikke av forskrift om konsekvensutredninger. 1 Beskrivelse av planforslaget Planforslaget legger til rette for at eksisterende hostellvirksomhet kan utvides i Kong Oscars gate 44, 46 og 48. Eksisterende bygg i Kong Oscars gate 44 fra 1889 skal bevares, og er markert p\u00e5 plankartet med juridisk linje \u00abBygg, kulturminner m.m. som skal bevares\u00bb. Eksisterende bygg i Kong Oscars gate 46 og 48, som er en midlertidig enetasjes butikkpaviljong fra 1965, foresl\u00e5s revet og er markert p\u00e5 plankartet med juridisk linje \u00abbebyggelse som forutsettes fjernet\u00bb. Det foresl\u00e5s nytt bygg p\u00e5 Kong Oscars gate 46 og 48 som har tiln\u00e6rmet samme fotavtrykk som dagens paviljong, men det foresl\u00e5 at byggeh\u00f8yden \u00f8kes og tilpasses til eksisterende bygg p\u00e5 nr. 44. Planforslaget legger opp til felles heis og trapperom som kobler sammen eksisterende bygg p\u00e5 nr.44 med nytt bygg p\u00e5 nr.46 og 48. Det foresl\u00e5s ogs\u00e5 felles inngang og felles l\u00f8sninger for varelevering og renovasjon. Det foresl\u00e5s \u00e5 regulere eksisterende og ny bebyggelse til sentrumsform\u00e5l. Det inneb\u00e6rer at byggene kan brukes til flere funksjoner som forretning, tjenesteyting, kontor, bevertning, i tillegg til forslagstiller sin planlagte utvidelse av dagens hostellvirksomhet. Det tillates ikke boligform\u00e5l. Eksisterende bygg reguleres som felt SF1, mens ny bebyggelse reguleres som felt SF2 (Figur 2). Utnyttelsesgrad for hele planomr\u00e5det er 199,5%-BRA, maksimal grad av utnytting for nybygg i felt SF2 er 294%-BRA. SF1: bevaring av GPL: bevaring og eksisterende bygg oppgradering av p\u00e5 nr. 44. g\u00e5rdsplass O_GG1: SF2: riving og Asylsmauet nybygg p\u00e5 nr.46 og 48. o_P: parkeringsareal Figur 2: Venstre bilde viser plankart med markering av felt, h\u00f8yre bilde viser illustrasjonsplan. 2 Figur 3: Fasadeoppriss over viser foresl\u00e5tt nybygg p\u00e5 nr. 44 sammen med eksisterende bygninger. Eksisterende bygg p\u00e5 nr.46 og 48 som skal rives er markert r\u00f8dt. Arkitektonisk utforming av ny bebyggelse p\u00e5 SF2 er regulert ved at plankartet viser maksimal m\u00f8neh\u00f8yde med kote +23 og +22,3, og ved at maksimal gesimsh\u00f8yde er fastsatt p\u00e5 de forskjellige sidene av taket. Det tillates utkraging av 2-4 etasje innenfor bestemmelsesomr\u00e5de #1 mot Kong Oscars gate, mens frih\u00f8yde under utkragingen er sikret med minimum 2,5 meter. Arkitektoniske kvaliteter og tilpasning til kulturmilj\u00f8et er sikret gjennom bestemmelser. Dette omfatter at materialbruken for fasader p\u00e5 nybygg skal ha trekledning med innslag av pusset tegl, og vinduer p\u00e5 nybygget skal v\u00e6re i tre. Takform skal ha skr\u00e5 takflater, m\u00f8neretning skal f\u00f8lge parallelt med fasadeliv, og taket skal tekkes med skifer eller r\u00f8de teglpanner, eventuelt b\u00e5ndtekkes p\u00e5 grunn av helning. Takvinkel og fargesetting skal tilpasses omr\u00e5dets historiske s\u00e6rpreg. Bestemmelser har ogs\u00e5 krav om at tekniske installasjoner som heishus, ventilasjon med mer skal inng\u00e5 i bygningsvolumet og ikke stikke over regulert takflate. For eksisterende bygg p\u00e5 nr. 44 s\u00e5 gir bestemmelser f\u00f8ringer om at eksteri\u00f8r skal bevares uendret eller tilbakef\u00f8res til opprinnelig/eldre utf\u00f8relse. P\u00e5 baksiden av det nye bygget p\u00e5 felt SF2, mot eksisterende bebyggelse ved Asylplassen, foresl\u00e5s det en \u00e5pen plass med form\u00e5l g\u00e5rdsplass p\u00e5 felt GPL. Plassen skal v\u00e6re ubebygd og beplantes, og gi lys og luft b\u00e5de mot nabobebyggelsen og for det nye bygget. Eksisterende vei langs Kong Oscars gate reguleres med form\u00e5l kj\u00f8reveg (felt o_KV). Fortau reguleres med form\u00e5l fortau (felt o_FO1 og o_FO2). Asylsmauet reguleres som gangvei med felt o_GG1. Omr\u00e5det fra Asylsmauet langs tilgrensende bygninger og til M\u00f8llesmauet mot s\u00f8r reguleres til torg med felt o_TO. Innenfor felt o_P reguleres areal for varelevering og avfallshenting. 3 Planstatus Kommuneplanens arealdel (KPA2018) Planomr\u00e5det er i KPA2018 avsatt til sone 2 \u2013 byfortettingssone (BY1) med sentrumsform\u00e5l, og omfattes av bestemmelsesomr\u00e5de #4 historisk omr\u00e5de Bergen sentrum i tillegg til flere hensynssoner: H570 Hensynssone kulturmilj\u00f8, H570_2 Marken, H570_7 Historisk sentrum, H730 B\u00e5ndlagt etter lov om kulturminner (middelalder bygrunn), H390 Luftkvalitet gul sone, H390 Faresone brannsmitte, H410 Konsesjonsomr\u00e5de fjernvarme, H220 Veg st\u00f8y gul sone, H210 Veg st\u00f8y r\u00f8d sone. Kommunedelplan for Bergen sentrum Planomr\u00e5det ligger i blandet sentrumsform\u00e5l, \u00f8vrig omr\u00e5de (utenfor bykjernen) der det legges til rette for funksjonsblanding. Bygningene i planomr\u00e5det er regulert til \u00abbebyggelse i verneverdig kulturmilj\u00f8\u00bb med egne bestemmelser. Reguleringsplaner Planomr\u00e5det er i hovedsak uregulert, men mindre deler langs vestsiden av Kong Oscars gate overlapper med eldre reguleringsplan \u00abMarken i vest\u00bb (arealplan ID 4620000, vedtatt 09.02.1979). Planomr\u00e5det og kulturmilj\u00f8 Planomr\u00e5det ligger i et omr\u00e5de med store kulturmilj\u00f8verdier. Under middelalderen s\u00e5 l\u00e5 omr\u00e5det i utkanten sentrum. Dagens Kong Oscars gate ligger langs hovedvegfaret inn og ut av byen s\u00f8rover forbi Nonneseter kloster. Etter bybrann p\u00e5 1200-tallet s\u00e5 ble Katarinakirken og Katarinahospitalet flyttet fra Dreggen til omr\u00e5det ved dagens Kong Oscars gate 44. Etter bybrannen i 1702 ble hospitalet bygd opp igjen i \u00e5r 1705, p\u00e5 samme grunnmur. Bygget ble revet rundt 1873 og dagens murbygning p\u00e5 nr. 44 ble bygd i 1884. P\u00e5 16-1700-tallet s\u00e5 vokste den urbane og tette trehusbyggelsen frem i Bergen sentrum. Det ble da bygd et lite trehus i 1,5 etasje p\u00e5 dagens nr.46, mens det ble bygd et st\u00f8rre bolighus p\u00e5 dagens nr.48. Tegninger under viser de tidligere trehusene p\u00e5 nr. 46 og nr. 48 (Figur 4). Trehuset p\u00e5 nr.46 ble revet i 1934. Bolighuset p\u00e5 nr.48 ble revet i 1963 (sammen med nr.50 og 52) av hensyn til utvidelse av veibredden i Kong Oscars gate. Huset fra nr.44 ble f\u00f8rt opp igjen i Gamle Bergen museum i 1969 hvor det fortsatt st\u00e5r i dag med navnet \u00abEmbetsmannshuset\u00bb Figur 4: Bildet til venstre: Lavt trebygg til venstre p\u00e5 bildet l\u00e5 p\u00e5 dagens tomt nr.46 og stort trebygg til h\u00f8yre p\u00e5 bildet ligger p\u00e5 dagens tomt nr. 48. Fra tredje bind av boken \u00abEldre Bergens-arkitektur i utvalg: efter Bergens arkitektforenings fotografier og oppm\u00e5linger\u00bb fra 1943. Bildet i midten: Gr\u00f8nn pil markerer dagens murbygg p\u00e5 nr. 44, mens r\u00f8d markering viser bygget \u00abEmbetsmannshuset\u00bb p\u00e5 nr. 48 som ble revet i 1963 og flyttet til Gamle Bergen museum. Foto UBB tidfestet til 1888-94. Bildet til h\u00f8yre: Kong Oscars gate med nr.44, 48, 50 og 52, foto fra UBB tidfestet til 1963, rett f\u00f8r riving. R\u00f8d markering viser bygget \u00abEmbetsmannshuset\u00bb p\u00e5 nr.48. Omr\u00e5det ligger ogs\u00e5 innenfor Riksantikvaren sitt NB-omr\u00e5de (Nasjonale interesser i by). I n\u00e6rheten av planomr\u00e5det ligger flere fredede bygg som inng\u00e5r i trehusbebyggelsen fra 1700-tallet, blant annet Bergen barneasyl, Danckert Krohns stiftelse, St. J\u00f8rgens hospital. Nord for planomr\u00e5det s\u00e5 ligger den fredede Bergen Domkirke i stein fra 1200-tallet. 4 KPA2018 sin hensynssone H570_2 Marken har f\u00f8lgende utfyllende beskrivelse av omr\u00e5deti: \u00abTett trehusbebyggelse som vokste frem i uregulert struktur p\u00e5 16- og 1700-tallet. Marken brant i 1702, og mye av dagens bebyggelse ble reist like etter. I deler av omr\u00e5det, M\u00f8ll\u00f8esmauet og Skivebakken, kan det finnes bygninger med kjerne fra f\u00f8r 1702-brannen. Delomr\u00e5det er et helhetlig kulturmilj\u00f8 typisk for det historiske Bergen. Omr\u00e5det er regulert til spesialomr\u00e5de bevaring, med egne vernebestemmelser. Ekstra varsomhet ved vedlikehold av bygninger og fasader. Omr\u00e5det er av nasjonal interesse.\u00bb Planprosess og medvirkning F\u00f8r oppstart av reguleringsprosessen s\u00e5 ble det avholdt veiledningsm\u00f8te. Planomr\u00e5det har store kulturmilj\u00f8verdier, og den foresl\u00e5tte bebyggelsen har blitt bearbeidet flere ganger underveis for \u00e5 ivareta tilpasning til kulturmilj\u00f8et. Under f\u00f8lger en kort oppsummering. Veiledningsm\u00f8te Veiledningsm\u00f8te ble gjennomf\u00f8rt 09.05.2019 med utgangspunkt i forslag om et nybygg p\u00e5 nr.46 og 48 med samme byggeh\u00f8yde og fasadeutrykk som nr. 44, se illustrasjoner under (Figur 5). Byantikvaren ga da tilbakemeldinger om at omr\u00e5det inng\u00e5r i et kulturmilj\u00f8 med bebyggelse fra b\u00e5de 1700- og 1800-tallet, som gir f\u00f8ringer for utforming av ny bebyggelse. Tilpasning til kulturmilj\u00f8et inneb\u00e6rer \u00e5 hensynta den omkringliggende tradisjonelle trehusbebyggelsen, og ikke bare dagens murbygg p\u00e5 nr. 44. Nytt bygg b\u00f8r ha trekledning, og bestemmelser b\u00f8r sikre takform, gesims og m\u00f8neh\u00f8yde. Figur 5: Skisser p\u00e5 forslag om nybygg p\u00e5 nr.46 og 48, levert inn til veiledningsm\u00f8te. Venstre bilde viser perspektiv sett fra s\u00f8r. H\u00f8yre bilde fasadeoppriss sett langs Kong Oscars gate, det foresl\u00e5s et lysere mellombygg og et st\u00f8rre murbygg. Varsel om oppstart og innledede arbeidsm\u00f8ter om kulturmilj\u00f8 Oppstartsm\u00f8te ble gjennomf\u00f8rt 28.01.2020 med PBE, Byantikvaren, Byarkitekten og Bymilj\u00f8etaten (BME). Illustrasjoner med forslag p\u00e5 ny bebyggelse (Figur 6) ble levert inn f\u00f8r m\u00f8tet. Byantikvaren ga tilbakemeldinger p\u00e5 m\u00f8tet om at den foresl\u00e5tte nye bebyggelsen er for stor, og b\u00f8r deles opp i 2 deler, byggeh\u00f8yder kan variere. Ny bebyggelse m\u00e5 tilpasse seg eksisterende trehusbebyggelse mot Asylplassen og Moll\u00f8esmauet, slik at verneverdier ikke forringes. Byarkitekten ga tilbakemelding om at forholdet til nr.44 og utearealer m\u00e5 bearbeides. P\u00e5 grunn av store kulturmilj\u00f8verdier, ble det gjennomf\u00f8rt arbeidsm\u00f8te 03.03.2020 med PBE, Byantikvaren, Byarkitekten og Fylkeskonservator. Forslagstiller leverte inn reviderte illustrasjoner til m\u00f8tet (Figur 7). Byantikvaren og Fylkeskonservator understreket at tilpasning til kulturmilj\u00f8 inneb\u00e6rer tilpasning til trehusbebyggelsen fra Fjellveien/Skivebakken. Foresl\u00e5tt nytt bygg viser for stor kontrast til trehusbebyggelsen. Byarkitekten gir tilbakemelding om at reviderte illustrasjoner viser bedre og mer helhetlig tilpasning til omgivelsene. Fylkeskonservator viser til at Riksantikvaren sin Bystrategi m\u00e5 legges til grunn, og de \u00f8nsker detaljerte bestemmelser om materialbruk og utforming. 5 Oppf\u00f8lgende arbeidsm\u00f8te med PBE, Byantikvaren og Byarkitekten ble gjennomf\u00f8rt 21.04.2020. Reviderte illustrasjoner ble levert inn til m\u00f8tet (Figur 8). Etatene ga tilbakemelding om at flere tidligere f\u00f8ringer er fulgt opp, og at det er positivt med tydelig overgang mellom nytt bygg og eksisterende bygg p\u00e5 nr.44. Figur 6: Venstre bilde: Forslag ny bebyggelse datert 27.11.2019, levert til oppstartsm\u00f8te 28.01.2020. Figur 7: Midtre bilde: Bearbeidet forslag ny bebyggelse, datert 21.02.2020, levert til arbeidsm\u00f8te 03.03.2020. Figur 8: H\u00f8yre bilde: Bearbeidet forslag ny bebyggelse, datert 03.04.2020, levert til arbeidsm\u00f8te 21.04.2020. Det ble varslet oppstart 23.05.2020. Sentrale temaer i innkomne merknader og uttalelser var varelevering, vei, trafikk, nabohensyn, kulturmilj\u00f8 og arkitektur. Merknader og uttalelser ved offentlig ettersyn Planforslaget var p\u00e5 h\u00f8ring og offentlig ettersyn i perioden 16.09.2023-31.10.2023. Det ble mottatt 2 private merknader (men bestod av flere private avsendere), og 12 offentlige h\u00f8ringsuttalelser. Disse er oppsummert og kommentert av forslagsstiller i merknadsskjema datert 22.11.2024. I uttalelser og merknader blir det i hovedtrekk pekt p\u00e5 f\u00f8lgende: \u2022 P\u00e5virkning p\u00e5 Domkirken: Reguleringsplanen kan godkjennes under forutsetning om at bestemmelsene endres i tr\u00e5d med Riksantikvarens innspill. \u2022 Kulturmilj\u00f8 og utforming av nybygg: Nybygget er ikke godt nok tilpasset kulturmilj\u00f8et, og trehusbebyggelsen i kvartalet skal v\u00e6re f\u00f8rende for nye prosjekter. Materialbruk b\u00f8r sikres i bestemmelsene. Det b\u00f8r vurderes \u00e5 dele nytt bygningsvolumet i to. Heis, ventilasjon og liknende b\u00f8r l\u00f8ses innvendig. Bakbygningens fotavtrykk b\u00f8r reduseres. \u2022 Tilpasning til eksisterende bebyggelse: Nybygget gir \u00f8kt innsyn mot naboeiendommene og forringer kvaliteten p\u00e5 uteoppholdsareal i Asylplassen 11. Avstanden mellom Asylplassen 9 og 11 og nybygg b\u00f8r \u00f8kes. Nybygget reduserer sol og naturlig dagslys. Bakg\u00e5rden b\u00f8r utvides lenger ut mot Asylsmauet. Sittebenken som vender mot Asylsmauet 1 b\u00f8r fjernes eller flyttes. \u2022 Gange: Merknader knyttet til bredde p\u00e5 fortausareal, behov for \u00e5 regulere og opparbeide kantstopp ved flytting av overgangsfelt. \u2022 Renovasjon: Merknad knyttet til videref\u00f8ring av midlertidig l\u00f8sning for returpunkt da det er etablert bossnett i omr\u00e5det med mulighet for tilkobling. \u2022 Vareleveringslomme: Merknad til bredde, avstand til varemottak, og behov for fysiske hindre. Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 22.11.2024. Kort oppsummert inneb\u00e6rer endringene: \u2022 Det er foresl\u00e5tt to bygningsvolum i stedet for ett bygg. Det ene bygningsvolumet, mellombygget, har kontrast mot eksisterende bygg p\u00e5 nr.44 og nytt hovedbygg, b\u00e5de i form og uttrykk. Hovedbygget har rett gesims. Gesimslinjen p\u00e5 hovedbygget er trukket ned til niv\u00e5et til trehusbebyggelsen i Asylsmauet i s\u00f8r. \u2022 Utkragingen mot Asylsmauet er fjernet. 1. etasje mot Asylsmauet er utvidet, men 2. og 3. etasje er trukket noe tilbake slik at avstanden til Asylplassen 1 er \u00f8kt, og Asylplassen 11 f\u00e5r mer utsyn mot Kong Oscars gate. 6 \u2022 Material- og fargevalg er endret og sikret i bestemmelsene. \u2022 Bakg\u00e5rden er utvidet, og dagens plassering av gjerde beholdes. Avstanden til mellombygget i Kong Oscars gate 46 og Asylplassen 5 og 7 har \u00f8kt, samtidig er avstanden mellom hj\u00f8rnet p\u00e5 mellombygget og Asylplassen 9 noe redusert. \u2022 Sittebenk i Asylsmauet er fjernet. \u2022 Bestemmelser fra Riksantikvaren er lagt inn. \u2022 Bestemmelsesomr\u00e5de #2 for renovasjon (returpunkt) er tatt ut. \u2022 Foresl\u00e5tt reguleringsform\u00e5l o_GG1 er delt opp til gangveg og torg (o_TO). Figur 9: Illustrasjoner datert 31.05.2023 til offentlig ettersyn 19.06.2023. Figur 10: Illustrasjoner datert 08.03.2024 til begrenset h\u00f8ring 22.03.2024. Begrenset h\u00f8ring P\u00e5 bakgrunn av endringene i utforming av nybygg etter offentlig ettersyn ble det gjennomf\u00f8rt en begrenset h\u00f8ring i perioden 22.03.2024-19.04.2024. Det kom inn 1 privat merknad og 4 uttalelser fra h\u00f8ringsparter i den begrensede h\u00f8ringen. Merknadene og uttalelsene er oppsummert og kommentert av plankonsulenten i merknads- og endringsskjemaene datert 22.11.2024. Byantikvaren, Byarkitekten og Vestland fylkeskommune er positive til endringene i utformingen av nybygget. Byantikvaren og Byarkitekten ga innspill til blant annet fargesetting og materialvalg. Riksantikvaren vurderer at tiltaket ikke medf\u00f8rer fare for utilb\u00f8rlig skjemming av Bergen domkirke. Naboer i Asylplassen 17 ber om at planforslaget bearbeides videre. Innspill fra begrenset h\u00f8ring er fulgt opp med f\u00f8lgende endringer i bestemmelser: \u2022 Lagt til krav om fargesetting og vinduer, ytterligere dokumentasjonskrav og krav om vekting av kulturminner. \u2022 Bestemmelse om dispensasjon fra den automatiske fredinga jf. kulturminnelova \u00a7 8, fjerde ledd for tiltak i samsvar med reguleringsplanen og vilk\u00e5r for dispensasjonen, er tatt ut. Fagetatens vurdering og anbefaling: Plan- og bygningsetaten (PBE) har utarbeidet fagnotat som f\u00f8lger vedlagt. PBE st\u00f8tter planforslaget, og anbefaler at det vedtas. Under f\u00f8lger kort oppsummering av viktigste vurdering, se fagnotat for utfyllende informasjon. Forhold til overordnede planer og retningslinjer PBE viser til at planforslaget i hovedsak er i samsvar med KPA2018 og KDP Sentrum, men at det avviker fra KDP Sentrum sine bestemmelser om at nybygg b\u00f8r ha en boligandel p\u00e5 minst 25%. Dette inneb\u00e6rer at bygg i sentrum b\u00f8r best\u00e5 av publikumsrettede virksomheter p\u00e5 gateplan, kontorarbeidsplasser i mellometasjene og boliger i de \u00f8verste etasjene. Tidlig i prosessen har PBE oppfordret forslagstiller til \u00e5 vurdere boligform\u00e5l, men forslagstiller har \u00f8nsket \u00e5 prioritere utviklingen av hostell. PBE har konkludert p\u00e5 at de st\u00f8tter det foresl\u00e5tte 7 sentrumsform\u00e5let, siden det legges opp til at f\u00f8rste etasje skal publikumsrettet virksomhet og siden planforslaget er godt tilpasset det eksisterende boligmilj\u00f8et og kulturmilj\u00f8et. Kulturminner, kulturmilj\u00f8 og arkitektur Gjennom prosessen har forslagstiller arbeidet med utforming og farge- og materialbruk i dialog med Byantikvaren, Byarkitekten og Vestland fylkeskommune, for \u00e5 tilpasse planforslaget til den eksisterende bebyggelsen og kulturmilj\u00f8et. Til offentlig ettersyn var det foresl\u00e5tt nybygg med ett volum og skr\u00e5 gesims (Figur 11). Etter innspill fra offentlig ettersyn er blant annet takformen endret, gesimslinjen er rettet opp og bygget er delt i to volum. Inndelingen i to bygg er en referanse til de opprinnelige bygningene som sto her tidligere p\u00e5 nr.46 og 48. Mellombygget bidrar til \u00e5 l\u00f8se overgangen mellom eksisterende bygg og hovedbygget. PBE viser til at Byantikvaren og Byarkitekten har oppfordret til \u00e5 ikke bryte med nabobebyggelsen og kulturmilj\u00f8et med for mange uttrykk. Dette er fulgt opp og sikret i planforslaget, s\u00e6rlig knyttet til utforming, materialbruk, takform, takmaterialer og fasadekledning. Figur 11: Perspektivet til venstre viser foresl\u00e5tt utforming til offentlig ettersyn i 2023. Perspektivet til h\u00f8yre viser foresl\u00e5tt utforming til sluttbehandling i 2024. PBE viser til at det er usikkerhet knyttet til kulturlag i grunnen under eksisterende bygg, og det er heller ikke mulig \u00e5 gjennomf\u00f8re geotekniske grunnunders\u00f8kelser i tiltaksomr\u00e5det f\u00f8r eksisterende bygg er revet. Riksantikvaren sine innspill til offentlig ettersyn om \u00e5 ivareta hensynet til fredet middelalderbygrunn er lagt inn i bestemmelsene. Det er blant annet sikret at grunnunders\u00f8kelser skal gjennomf\u00f8res etter at eksisterende bygg er revet, for \u00e5 blant annet kartlegge mektigheten av eventuelle kulturlag, og for \u00e5 overv\u00e5ke grunnvannstanden. De geotekniske grunnunders\u00f8kelsene skal overv\u00e5kes av arkeolog. Tiltak i samsvar med reguleringsplanen er tillatt p\u00e5 vilk\u00e5r av arkeologisk gransking. Hensyn til nabobebyggelsen Utforming av bakg\u00e5rden, smauet og avstand til nabobebyggelse har v\u00e6rt sentrale temaer i prosessen. PBE vurderer at hensyn til naboer er ivaretatt gjennom eget form\u00e5l og utforming av bakg\u00e5rden, og ved at den nye bebyggelsen etter offentlig ettersyn er trukket lenger bort fra nabobebyggelsen. Den nye bebyggelsen vil medf\u00f8re noe redusert solforhold for nabobebyggelsen. PBE vurderer at endringene er akseptable p\u00e5 grunn av sentral beliggenhet. Utkraging og gangareal Asylsmauet er en viktig del av kulturmilj\u00f8et og en viktig historisk bystruktur som g\u00e5r mellom Kong Oscars gate og Asylplassen. Gjennom prosessen er det vurdert ulike l\u00f8sninger med utkraging over gangarealet i smauet. PBE st\u00f8tter den foresl\u00e5tte l\u00f8sningen uten utkraging samtidig som at bredden p\u00e5 smauet \u00f8ker noe sammenlignet med dagens situasjon. PBE st\u00f8tter den foresl\u00e5tte l\u00f8sningen med utkraging over fortauet mot Kong Oscars gate. Det er sikret b\u00e5de en frih\u00f8yde p\u00e5 maks 2,5 meter og at fortausbredden har minimum 2,5 meter 8 utenfor utkraging. PBE vurderer at l\u00f8sningen er i samsvar med KDP sentrum, og viser til at Fylkeskommunen som vegeier ikke har innvendinger til l\u00f8sningen. Mobilitet og samferdsel Til oppstart kom det innspill fra Statens vegvesen og Bymilj\u00f8etaten om at fortausbredden m\u00e5 v\u00e6re minimum tre meter. P\u00e5 grunn av gatebredden og n\u00f8dvendig varelevering til Kong Oscars gate 46 og 48 s\u00e5 er ikke disse innspillene im\u00f8tekommet. Planforslaget regulerer 2,5 meter bredt fortau i \u00f8st, mens dagens fortausbredde videref\u00f8res mot vest. Dagens vareleveringslomme er flyttet noe lenger s\u00f8r og tilrettelegges p\u00e5 felt o_P for varelevering med liten lastebil eller mindre kj\u00f8ret\u00f8y, samtidig som deler av fortauet blir bredere enn i dag. PBE viser til at Vestland fylkeskommune som veieier st\u00f8tter den foresl\u00e5tte l\u00f8sningen. Til offentlig ettersyn ga Bymilj\u00f8etaten anbefalinger om etablering av fysiske hindre ved fortau og Statens Vegvesen ga anbefalinger om etablering av kantstopp for buss. Dette er ikke fulgt opp i revidert planforslag, men PBE st\u00f8tter de foresl\u00e5tte l\u00f8sningene med henvisning til at Fylkeskommunen ogs\u00e5 stiller seg bak l\u00f8sningene. Sykkelparkering er sikret i bestemmelsene med antall plasser knyttet til form\u00e5l i samsvar med KPA2018. Planforslaget legger ikke til rette for parkeringsplasser for bil. PBE vurderer at planomr\u00e5det ligger sentralt til i Bergen sentrum, og at nybygget har enkel tilkomst for gange, sykkel og kollektiv. Renovasjonsl\u00f8sning Planforslaget legger til rette for \u00e5 videref\u00f8re dagens renovasjonsl\u00f8sning med avfallsrom fram til bossnett er etablert i omr\u00e5det. PBE viser til at arealet ved dagens returpunkt i felt o_TO reguleres slik at l\u00f8sningen ikke er til hinder for bossnett i fremtiden. Naturmangfold Planomr\u00e5det best\u00e5r i dag stort sett av bebyggelse og gr\u00e5 flater. Det er gjort s\u00f8k i tilgjengelige databaser og ikke gjort funn av naturverdier innenfor planomr\u00e5det. Innenfor en radius p\u00e5 100 meter utenfor planomr\u00e5det er det registrert blant annet gr\u00e5spurv (NT) omtrent 50 meter vest, og parkslirekne (fremmed art, SE) omtrent 50 meter s\u00f8r og 70 meter nord\u00f8st for planomr\u00e5det. Det er ikke gjort egne befaringer eller kartlegginger av naturverdier. I b\u00e5de planbeskrivelsen og PBE sitt fagnotat er planforslaget vurdert mot prinsippene i naturmangfoldloven \u00a7\u00a7 8-12. PBE vurderer at prinsippene er ivaretatt. Anbefalt vedtak PBE anbefaler f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Bergenhus. Gnr. 166, Bnr. 535 mfl., Kong Oscars gate, arealplan-ID 70180000 vist p\u00e5 plankart, sist datert 22.11.2024 b. Tilh\u00f8rende reguleringsbestemmelser, sist datert 22.11.2024. \u00d8konomiske konsekvenser: Saken har ingen direkte \u00f8konomiske konsekvenser for Bergen kommune. Byr\u00e5dets vurdering og anbefaling/konklusjon: Planomr\u00e5det ligger i et historisk omr\u00e5de med store kulturmilj\u00f8verdier. Flere bygg og omr\u00e5der er fredet etter lov om kulturminner. B\u00e5de bygrunnen fra middelalderen og Bergen domkirke er automatisk fredet, i tillegg er det flere fredede bygg som inng\u00e5r i trehusbebyggelsen fra 9 1700-tallet, blant annet Bergen barneasyl, Danckert Krohns stiftelse og St. J\u00f8rgens hospital. Dagens Kong Oscars gate ligger langs det historiske veifaret s\u00f8rover forbi Nonneseter kloster. Byr\u00e5det er opptatt av \u00e5 f\u00e5 opp farten p\u00e5 byutviklingen, legge til rette for n\u00e6ringsutvikling samtidig som at nye byggeprosjekter bidrar til \u00e5 ivareta Bergen sitt historiske s\u00e6rpreg og identitet. Det er derfor positivt at tilpasning til kulturmilj\u00f8 og arkitektonisk utforming har v\u00e6rt et sentralt tema i reguleringsprosessen. Mange etater og kulturmilj\u00f8myndigheter har v\u00e6rt involvert i prosessen, og den foresl\u00e5tte nye bebyggelsen har v\u00e6rt bearbeidet flere ganger. I arbeidet med saken vurderte byr\u00e5d for byutvikling at den foresl\u00e5tte nye bebyggelsen p\u00e5 Kong Oscars gate 46 og 48 i hovedsak viste gode arkitektoniske kvaliteter, men at kontrasten mot kulturmilj\u00f8et var litt for stor. Byr\u00e5den \u00f8nsker en st\u00f8rre grad av tilpasning til kulturmilj\u00f8et, og vurderte derfor \u00e5 returnere planforslaget til PBE for \u00e5 gj\u00f8re st\u00f8rre tilpassinger og endringer i planforslaget. P\u00e5 bakgrunn av dette tok byr\u00e5den initiativ til dialogm\u00f8te med forslagstiller og arkitekt for \u00e5 vurdere mulighetene for \u00e5 oppn\u00e5 en st\u00f8rre tilpasning ovenfor kulturmilj\u00f8et, uten at planforslaget n\u00f8dvendigvis m\u00e5 sendes p\u00e5 en ny h\u00f8ring. Byr\u00e5den har ogs\u00e5 \u00f8nsket at flere detaljerte arkitektoniske kvaliteter blir sikret i reguleringsplanen. Arkitekten har derfor utarbeidet flere illustrasjoner som viser justeringer av den nye bebyggelsen sammen med flere detaljerte kvaliteter. M\u00f8tereferat og oppdaterte illustrasjoner f\u00f8lger saken som vedlegg. Den foresl\u00e5tte bebyggelsen med oppdaterte illustrasjoner dr\u00f8ftes i eget avsnitt under. Dagens bebyggelse i Kong Oscars gate 46 og 48, som best\u00e5r av en midlertidig en-etasjes butikkpaviljong fra 1965, har begrenset arkitektoniske kvaliteter og liten grad av tilpasning til kulturmilj\u00f8et. Byr\u00e5det st\u00f8tter riving av den eksisterende paviljongen, slik at det kan legges til rette for fortetting, n\u00e6ringsutvikling og styrking av kulturmilj\u00f8et sentralt i bykjernen. Etter oversending av oppdaterte illustrasjoner fra arkitekten er det byr\u00e5dets vurdering at saken er klar for sluttbehandling. Byr\u00e5det slutter seg videre i all hovedsak til PBE sine vurderinger, men har noen kommentarer til f\u00f8lgende temaer: Arealform\u00e5l og overordnede planer Byr\u00e5det st\u00f8tter forslaget om at eksisterende bygg p\u00e5 felt SF1 og nytt bygg p\u00e5 felt SF2 reguleres til sentrumsform\u00e5l med underform\u00e5l forretning, tjenesteyting, kontor, hotell/overnatting, bevertning og gr\u00f8ntareal til bebyggelsen. Dette bidrar til n\u00e6ringsutvikling og byliv i et historisk omr\u00e5de av sentrum. Selv om forslagstiller sitt utgangspunkt er \u00e5 utvide og utvikle dagens hotellvirksomhet, s\u00e5 er det positivt at planforslaget regulerer sentrumsform\u00e5l med en bred kombinasjon av flere underform\u00e5l. Dette gir fleksibilitet for at byggene i fremtiden kan brukes til forskjellig n\u00e6ringsvirksomhet. Byr\u00e5det vurderer at foresl\u00e5tte arealform\u00e5l i hovedsak er i samsvar med f\u00f8ringer i KDP sentrum om blandet sentrumsform\u00e5l, og f\u00f8ringer i KPA2018 om at byfortettingssonen skal videreutvikles som bolig- og n\u00e6ringsomr\u00e5der med innslag av tjenesteyting, handel og kultur. Byr\u00e5det st\u00f8tter at planforslaget ikke legger til rette for boligform\u00e5l, selv om KDP Sentrum har f\u00f8ringer om en viss boligandel. Et eventuelt boligform\u00e5l vil medf\u00f8re krav til bokvalitet, som blant annet omfatter uteoppholdsarealer og st\u00f8yskjerming. Krav til boligform\u00e5l kan v\u00e6re utfordrende \u00e5 kombinere med n\u00e6ringsvirksomhet, s\u00e6rlig ved fortetting i et historisk bymilj\u00f8. Kulturmilj\u00f8 og arkitektur Det fremg\u00e5r av Klosterhagen-erkl\u00e6ringen at \u00abByr\u00e5det \u00f8nsker \u00e5 skape en vakker by, og vil f\u00f8re en byutvikling som fremtidens generasjoner kan se tilbake p\u00e5 med stolthet. Derfor vil byr\u00e5det legge til rette for at det legges st\u00f8rre vekt p\u00e5 kulturhistorisk og stedstilpasset arkitektur i nye byggeprosjekter som ivaretar Bergens s\u00e6rpreg.\u00bb Det er derfor positivt at 10 formgivningen av den nye bebyggelsen har tatt utgangspunkt i den eksisterende omkringliggende historiske bebyggelsen. M\u00f8neh\u00f8yde p\u00e5 det nye bygget p\u00e5 SF2 har tiln\u00e6rmet samme m\u00f8neh\u00f8yde som eksisterende murbygg p\u00e5 Kong Oscars gate 44 og den bakenforliggende trehusbebyggelsen ved Asylplassen 9 og 11.Takform, fasader og materialbruk tar ogs\u00e5 utgangspunkt i den historiske bebyggelsen i n\u00e6rmilj\u00f8et. Dette f\u00f8lger opp innspill som er kommet underveis i prosessen fra Byantikvaren og Fylkeskonservator. Det er sikret i bestemmelse \u00a7 3.1.4.g at fasader p\u00e5 nybygget \u00abskal v\u00e6re i tre med innslag av pusset tegl, og der det skal v\u00e6re tre skal det v\u00e6re glatt, h\u00f8vlet og malt tradisjonell kledning tilpasset kulturmilj\u00f8et.\u00bb Bestemmelser sikrer ogs\u00e5 at taket skal ha skr\u00e5 takflater, at m\u00f8neretningen f\u00f8lger fasadelivet, og at taket i hovedsak skal tekkes med skifer eller r\u00f8de teglpanner. Byr\u00e5det ser at reguleringsplanen har et h\u00f8yt detaljeringsniv\u00e5, men vurderer dette som hensiktsmessig for \u00e5 sikre arkitektoniske kvaliteter og god tilpasning til kulturmilj\u00f8. Dette f\u00f8lger opp KPA2018 bestemmelser om at byfortettingssoner skal utvikles med h\u00f8y tetthet og kvalitet, basert p\u00e5 stedets s\u00e6rpreg, samt at byggeh\u00f8yden skal tilpasses stedets s\u00e6rpreg, tilliggende byrom og viktige siktlinjer. Planforslaget f\u00f8lger ogs\u00e5 opp sentrale m\u00e5l i Arkitekturstrategien og Kulturmilj\u00f8planen om en vakker og s\u00e6rpreget byutvikling. Det er positivt at planforslaget er bearbeidet gjennom reguleringsprosessen for \u00e5 f\u00e5 til en god tilpasning til kulturmilj\u00f8et. H\u00f8ringsinnspill fra Byantikvaren, Byarkitekten, Fylkeskommunen og Riksantikvaren er fulgt opp i planforslaget. Byr\u00e5det st\u00f8tter at det tidligere forslaget om skr\u00e5 gesimslinje og asymmetrisk fasade og takflate mot Kong Oscars gate ble endret etter offentlig ettersyn til en rett gesimslinje og til en enklere og mer symmetrisk fasade og takflate (Figur 12). Figur 12: Perspektivet til venstre viser foresl\u00e5tt utforming til offentlig ettersyn i 2023. Perspektivet til h\u00f8yre viser foresl\u00e5tt utforming til sluttbehandling i 2024 med mellombygg med glassfasade mellom nr. 44 og 48. Endringer av arkitektonisk utforming p\u00e5 nytt bygg Samtidig s\u00e5 vurderer byr\u00e5det at endringen etter offentlig ettersyn med inndeling av den nye bebyggelsen i to bygg, hvor mellombygget mot nr. 44 er foresl\u00e5tt med glassfasade, medf\u00f8rer en for stor kontrast mot kulturmilj\u00f8et. Gjennom reguleringsprosessen s\u00e5 er tilpasning til den eksisterende trehusbebyggelsen fremhevet i tilbakemeldingene fra kulturmilj\u00f8myndighetene. Selv om den urbane trehusbebyggelsen representerer et eldre og mer s\u00e6rpreget kulturmilj\u00f8 enn nyere murbygninger fra slutten av 1800-tallet, s\u00e5 er byr\u00e5det opptatt av det nye bygget ogs\u00e5 m\u00e5 ha god tilpasning til dagens murbygg p\u00e5 nr.44. Det foresl\u00e5tte mellombygget med glassfasade fremst\u00e5r som en un\u00f8dvendig distansering mellom nytt og dagens murbygg p\u00e5 nr.44. Selv om mellombygget er anbefalt som en referanse til det tidligere bygget p\u00e5 nr. 46, som ble revet sammen med nr.48, s\u00e5 vurderer byr\u00e5det at den nye bebyggelsen heller b\u00f8r ha en enklere og tydeligere form, som i st\u00f8rre grad fremst\u00e5r som en forlengelse av dagens murbygg p\u00e5 nr.44. 11 Byr\u00e5det \u00f8nsker at ny bebyggelse m\u00e5 tilpasses den historiske bebyggelsen, det vil si b\u00e5de trehusbebyggelsen fra 16-1700-tallet og murbygg fra slutten av 1800-tallet. Etter m\u00f8tet med byr\u00e5d for byutvikling den 01.04.2025 s\u00e5 har arkitekten oversendt illustrasjoner som viser forslag p\u00e5 hvordan mellombygget kan utformes med tiln\u00e6rmet samme fasade som det nye hovedbygget, b\u00e5de med tanke p\u00e5 materialbruk og vinduer. Illustrasjonene viser to alternativer, en utforming hvor mellombygget har takark, og en uten takark (Figur 13). Figur 13: Forslag p\u00e5 endringer av mellombygget, begge bilder viser samme materialbruk og vinduer som nytt hovedbygg. Bilde til venstre viser med takark, mens bilde til h\u00f8yre viser uten takflate og med samlet takflate. Byr\u00e5det vurderer at forslaget om \u00e5 endre mellombygget sin glassfasade til samme fasade som hovedbygget, det vil si med mindre vinduer og trekledning, gir en bedre tilpasning til kulturmilj\u00f8et. Denne endringen gj\u00f8r at den nye bebyggelsen i st\u00f8rre grad fremst\u00e5r som en enkel og samlet form, med bedre tilpasning til eksisterende murbygg p\u00e5 nr.44. Arkitekten har ogs\u00e5 utarbeidet oppdaterte fasadeoppriss sett fra Kong Oscars gate, som viser hvordan den nye bebyggelsen fremst\u00e5r uten glassfasade p\u00e5 mellombygget (Figur 14). Figur 14: Oppdaterte reviderte fasadeoppriss, over viser langs Kong Oscars gate, under viser sett fra s\u00f8r langs Asylsmauet, datert 28.04.2025. Bestemmelse \u00a7 3.1.3.j \u00e5pner for at mellombygget kan ha glassfasade. Byr\u00e5det anbefaler at denne bestemmelsen slettes, og at p\u00e5f\u00f8lgende nummerering oppdateres (jamf\u00f8r vedtakspunkt 1.B.a): Sletting av \u00a7 3.1.3.j: \u00abDet kan tillates at mellombygget f\u00e5r glassfasade mot Kong Oscars gate.\u00bb P\u00e5f\u00f8lgende nummerering av bestemmelser oppdateres. Plankartet \u00e5pner for at mellombygget kan ha en h\u00f8yere takh\u00f8yde enn resten av det nye bygget. Byr\u00e5det \u00f8nsker at ny bebyggelse skal styrke opplevelsen av et historisk bymilj\u00f8, og s\u00e6rlig fremheve kvaliteter fra murg\u00e5rder fra slutten av 1800-tallet. Byr\u00e5det \u00f8nsker derfor at den alternative utformingen av mellombygget med takark sikres i reguleringsplanen (vist p\u00e5 figur 13 til venstre), og anbefaler f\u00f8lgende ny bestemmelse (jamf\u00f8r vedtakspunkt 1.B.b) Ny bestemmelse \u00a7 3.1.3.j: \u00abMellombygget skal ha takark med skr\u00e5 takflater og m\u00f8neretning p\u00e5 tvers av m\u00f8neretning p\u00e5 hovedbygg.\u00bb 12 Endringen av takformen p\u00e5 mellombygget forutsetter ogs\u00e5 endringer av plankartet. Selv om h\u00f8yden og st\u00f8rrelsen p\u00e5 takarken ligger innenfor maks m\u00f8neh\u00f8yde p\u00e5 plankartet, s\u00e5 inneb\u00e6rer utformingen en endring av retning p\u00e5 gesims og m\u00f8ne for selve takarken. Byr\u00e5det vurderer at plankartet m\u00e5 oppdateres i samsvar med ny bestemmelse for takark (jamf\u00f8r vedtakspunkt 1.B.b), og anbefaler f\u00f8lgende (jamf\u00f8r vedtakspunkt 1.A.a): \u00abh\u00f8yde og retning p\u00e5 gesims for takark p\u00e5 plankartet oppdateres i samsvar med ny bestemmelse \u00a7 3.1.3.j.\u00bb Byr\u00e5det vurderer at disse endringene ligger innenfor rammen av hva som tidligere i reguleringsprosessen har v\u00e6rt p\u00e5 h\u00f8ring og offentlig ettersyn. Endringene medf\u00f8rer derfor ikke behov for ny h\u00f8ring for at saken skal kunne sendes til politisk sluttbehandling. Sikring av arkitektoniske kvaliteter i nytt bygg Planomr\u00e5det omfatter et historisk omr\u00e5de med store kulturmilj\u00f8verdier. Byr\u00e5det er opptatt av \u00e5 skape en vakker by, og \u00f8nsker derfor at flere detaljerte kvaliteter p\u00e5 det nye bygget blir sikret i reguleringsplanen. Dette gjelder f\u00f8lgende: \u2022 Nytt bygg skal ha hvitfarge p\u00e5 liggende trekledning. \u2022 Vinduene skal v\u00e6re symmetrisk plassert. \u2022 Vinduene skal ha sprosser. Planforslaget sine bestemmelser har krav om at fargesetting skal tilpasses omr\u00e5dets historiske s\u00e6rpreg og str\u00f8kskarakter. Bestemmelser har ogs\u00e5 dokumentasjonskrav til byggesak om at s\u00f8knadspliktige tiltak skal forelegges Byantikvaren for uttalelse f\u00f8r det fattes vedtak. Byr\u00e5det er opptatt av god stedstilpasning og \u00f8nsker \u00e5 bestemme fargen p\u00e5 den nye bebyggelsen. Den historiske bebyggelsen i omr\u00e5det har flere ulike farger, men trehusbebyggelsen domineres i stor grad av hvitfarge. Byr\u00e5det \u00f8nsker at den liggende trekledningen p\u00e5 det nye bygget skal ha hvitfarge, for \u00e5 oppn\u00e5 st\u00f8rst mulig tilpasning til trehusmilj\u00f8et, og anbefaler derfor f\u00f8lgende endring av bestemmelse \u00a7 3.1.3.h (jamf\u00f8r vedtakspunkt 1.B.c). \u00a7 3.1.3.h endres til: \u00abTrekledning skal ha hvit fargesetting tilpasset kulturmilj\u00f8et.\u00bb Bestemmelser gir f\u00f8ringer om at vinduer p\u00e5 nybygget skal v\u00e6re i tre, men at detaljerte l\u00f8sninger og plassering av vinduer ellers skal avklares i forbindelse med detaljprosjektering til byggesak. Tilsvarende som for fargesetting s\u00e5 skal byantikvaren gi uttalelse f\u00f8r vedtak av byggesak. Byr\u00e5det er opptatt av at ny bebyggelse bidrar til \u00e5 styrke opplevelsen av historiske bymilj\u00f8er, og vurderer at plasseringen av vinduer er viktig for \u00e5 ivareta dette. Byr\u00e5det vurderer at symmetriske fasader s\u00e6rlig bidrar til \u00e5 styrke opplevelsen av historiske bymilj\u00f8er, og anbefaler f\u00f8lgende supplering av bestemmelse \u00a7 3.1.3.k (jamf\u00f8r vedtakspunkt 1.B.d): \u00a7 3.1.3.k suppleres med: \u00abVinduer skal ha symmetrisk plassering.\u00bb For ytterligere \u00e5 sikre tilpasning til kulturmilj\u00f8et og styrke opplevelsen av et historisk bygningsmilj\u00f8, s\u00e5 vurderer byr\u00e5det at vinduer i den nye bebyggelsen b\u00f8r ha sprosser. Flere historiske bygg i n\u00e6romr\u00e5det har i dag sprosser p\u00e5 etasjene over bakkeplan, men ikke p\u00e5 bakkeplan og p\u00e5 takvinduer. Byr\u00e5det anbefaler at dette sikres i reguleringsplanen, og anbefaler f\u00f8lgende supplering av bestemmelse \u00a7 3.1.3.k (jamf\u00f8r vedtakspunkt 1.B.e): \u00a7 3.1.3.k suppleres med: \u00abVinduer i 2. og 3. etasje skal ha sprosser.\u00bb Bestemmelser stiller krav om at tak p\u00e5 nytt bygg skal tekkes med enten skifer eller r\u00f8de teglpanner. Byr\u00e5det vurderer at dette er materialer med gode kvaliteter og god tilpasning til den historiske bebyggelsen. I forbindelse med saksforberedelsen s\u00e5 har arkitekten utarbeidet 13 supplerende perspektiver som viser den nye bebyggelsen med byr\u00e5dets anbefalte vedtakspunkter om hvitfarget liggende trekledning, symmetrisk vindusplassering, sprosser p\u00e5 vinduene og takark. Perspektivene viser ogs\u00e5 bebyggelsen med b\u00e5de r\u00f8de teglpanner og skiferstein, slik bestemmelser \u00e5pner for. Figur 15: Perspektiv datert 09.05.2025 med ny bebyggelse sett fra Kong Oscars gate, med byr\u00e5dets anbefalte vedtakspunkter med presisering av hvitfarge p\u00e5 trekledning, symmetrisk vindusplassering, vindusprosesser og takark. Bilder til venstre viser tak med r\u00f8de teglpanner, bilder til h\u00f8yre viser tak med skiferstein.. Bevaring av eksisterende bygg nr. 44. Byr\u00e5det er opptatt av at det eksisterende bygget i Kong Oscars gate 44 bevares og ikke rives. Det fremg\u00e5r tydelig av planforslaget at forslagstiller \u00f8nsker \u00e5 bevare dette bygget, og at det skal kobles sammen med det foresl\u00e5tte nybygget mot s\u00f8r. Byr\u00e5det vurderer likevel at bevaringen b\u00f8r sikres tydeligere, og anbefaler at bestemmelse \u00a7 3.1.2 suppleres med f\u00f8lgende ny \u00a7 3.1.2.b (jamf\u00f8r vedtakspunkt 1.B.f): \u00abDet tillates ikke riving av eksisterende bygg, med unntak av endringer omtalt i \u00a7 4.2.1.\u00bb Mobilitet og samferdsel Klosterhagen-erkl\u00e6ringen fremhever at \u00abParkering er viktig for mange bergensere, enten det er i tilknytning til hjem, arbeid, handel eller turomr\u00e5der\u00bb og at \u00abByr\u00e5det er opptatt av at alle innbyggere skal ha tilgang til sentrum.\u00bb Det er derfor positivt at planforslaget regulerer eget offentlig parkeringsareal med felt o_P p\u00e5 \u00f8stsiden av Kong Oscars gate. Dette bidrar til \u00e5 dekke parkeringsbehov knyttet til varelevering og renovasjon med av- og p\u00e5lessing. Planforslaget legger ikke til rette for egne faste parkeringsplasser for bil. Byr\u00e5det ser at dette er i samsvar med KPA2018 sine bestemmelser om parkering for byfortettingssonen BY1. KPA2018 har ikke krav om parkering for forretning, handel, service og restaurant/pub/cafe, men KPA2018 \u00e5pner for noe parkering for hotell og kontor uten at det er minimumskrav. Byr\u00e5det vurderer at dersom planforslaget hadde regulert for boligform\u00e5l s\u00e5 ville dette medf\u00f8rt et tydeligere behov for bilparkering som burde v\u00e6rt ivaretatt med egne plasser. 14 Byr\u00e5det har vurdert om planforslaget b\u00f8r suppleres med krav om \u00e5 legge til rette for egne parkeringsplasser, enten p\u00e5 bakkeplan, innomhus eller i parkeringskjeller, men har konkludert med at dette vil v\u00e6re utfordrende \u00e5 f\u00e5 til. B\u00e5de tomten og den foresl\u00e5tte nye bebyggelsen har relativt begrenset st\u00f8rrelse, slik at en eventuell etablering av parkeringsplasser p\u00e5 bakkeplan eller innomhus ville komme i konflikt med st\u00f8rrelsen og utformingen av n\u00e6ringsarealet. En eventuell parkeringskjeller ville ogs\u00e5 utfordre hensynet til den fredede middelalderbygrunnen. Den nye bebyggelsen er planlagt uten kjeller, med begrenset punktvis peling og VA-gr\u00f8ft som ligger h\u00f8yt i terrenget, for \u00e5 unng\u00e5 p\u00e5virkningen p\u00e5 grunnvannstanden og skader p\u00e5 den fredede middelalderbygrunnen. Riksantikvaren har ogs\u00e5 tidlig i reguleringsprosessen kommet med innspill om at hensynet til den fredede middelalderbygrunnen er en forutsetning for godkjenning av planforslaget. Byr\u00e5det aksepterer den foresl\u00e5tte parkeringsl\u00f8sningen, og stiller seg bak forslagstiller sin vurdering om at de fleste gjester til hostellet ikke har egen bil. Noen gjester kommer med taxi og noen kommer til fots. Planomr\u00e5det har en sv\u00e6rt sentral beliggenhet med god tilgjengelighet for myke trafikanter og n\u00e6rhet til b\u00e5de bybanestopp, bussholdeplasser og togstasjonen. Universell utforming Planomr\u00e5det har god tilgjengelighet da det er relativt flatt med stigningsforhold p\u00e5 ca. 1:30 \u2013 1:40 i Kong Oscars gate og Asylsmauet, og omr\u00e5det er tilrettelagt med fortau og nedsenket kantstein ved overganger. Byr\u00e5det er opptatt av universell utforming og at nye bygg og uteomr\u00e5der skal legges til rette for \u00e5 brukes av alle. Det er derfor positivt at den planlagte utvidelsen av fortauet gir bedre tilgjengelighet for alle. Nybygget har krav om universell utforming og tilkomst etter TEK17. Selv om eksisterende bygg som bevares (Kong Oscars gate 44) ikke er universelt utformet i dag, s\u00e5 skal hostellet i eksisterende bygg kobles sammen med nybygget og f\u00e5 felles, universelt utformet inngang og heis. Konklusjon Byr\u00e5det ser positivt p\u00e5 at planforslaget legger til rette for n\u00e6ringsutvikling i et historisk omr\u00e5de av Bergen. Byr\u00e5det vurderer at planforslaget i hovedsak er i samsvar med KPA2018 og KDP Sentrum. Planomr\u00e5det har store kulturmilj\u00f8verdier med historiske bygningsmilj\u00f8er og flere fredede bygg. Det har v\u00e6rt en lengre prosess med \u00e5 bearbeide planforslaget for \u00e5 ivareta tilpasning til kulturmilj\u00f8, ha gode arkitektoniske kvaliteter og ivareta hensynet til naboer. Flere viktige h\u00f8ringsinnspill er ivaretatt gjennom justeringer av planforslaget frem til sluttbehandling. Byr\u00e5det vurderer at planforslaget har gode arkitektoniske kvaliteter, men at det ikke har god nok tilpasning til kulturmilj\u00f8et. Byr\u00e5det har derfor foresl\u00e5tt flere endringer for \u00e5 sikre bedre tilpasning til kulturmilj\u00f8et. Byr\u00e5det har ogs\u00e5 foresl\u00e5tt at flere detaljerte arkitektoniske kvaliteter blir sikret i reguleringsplan. Samlet sett s\u00e5 har planforslaget positive konsekvenser for n\u00e6ringsutvikling, byliv, kulturmilj\u00f8 og n\u00e6rmilj\u00f8et. Byr\u00e5det anbefaler at planforslaget blir vedtatt med foresl\u00e5tte endringer i bestemmelser og plankart. Begrunnelse for framleggelse til bystyret: Etter plan- og bygningslovens \u00a7 3-3, andre ledd, ligger det til bystyret selv \u00e5 vedta reguleringsplan, jf. \u00a7 12-12. Utvalg for milj\u00f8 og utvikling skal gi innstilling i saken. 15 Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Bergenhus. Gnr. 166, Bnr. 535 mfl., Kong Oscars gate, arealplan-ID 70180000 vist p\u00e5 plankart, sist datert 22.11.2024, med f\u00f8lgende endring: a) \u00abh\u00f8yde og retning p\u00e5 gesims for takark p\u00e5 plankartet oppdateres i samsvar med ny bestemmelse \u00a7 3.1.3.j.\u00bb B. Tilh\u00f8rende reguleringsbestemmelser, sist datert 22.11.2024, med f\u00f8lgende endringer: a) Sletting av \u00a7 3.1.3.j: \u00abDet kan tillates at mellombygget f\u00e5r glassfasade mot Kong Oscars gate.\u00bb P\u00e5f\u00f8lgende nummerering av bestemmelser oppdateres. b) Ny bestemmelse \u00a7 3.1.3.j: \u00abMellombygget skal ha takark med skr\u00e5 takflater og m\u00f8neretning p\u00e5 tvers av m\u00f8neretning p\u00e5 hovedbygg.\u00bb c) \u00a7 3.1.3.h endres til: \u00abTrekledning skal ha hvit fargesetting tilpasset kulturmilj\u00f8et.\u00bb d) \u00a7 3.1.3.k suppleres med: \u00abVinduer skal ha symmetrisk plassering.\u00bb e) \u00a7 3.1.3.k suppleres med: \u00abVinduer i 2. og 3. etasje skal ha sprosser.\u00bb f) ny \u00a7 3.1.2.b: \u00abDet tillates ikke riving av eksisterende bygg, med unntak av endringer omtalt i \u00a7 4.2.1.\u00bb 2. Plandokumenter oppdateres etter bystyrets vedtak f\u00f8r kunngj\u00f8ring. Dato: 13. mai 2025 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. 16 Vedlegg: Fagnotat datert 19.12.2024 med f\u00f8lgende vedlegg: Plankart datert 22.11.2024 Reguleringsbestemmelser datert 22.11.2024 Planbeskrivelse datert 09.12.2024 Merknadsskjema offentlig ettersyn datert 22.11.2024 Merknadsskjema begrenset h\u00f8ring datert 22.11.2024 Illustrasjonsplan datert 22.10.2024 Oppriss eksisterende situasjon datert 22.10.2024 Snitt og oppriss ny situasjon datert 22.10.2024 Perspektiver datert 08.03.2024 Sol- og skyggeillustrasjoner datert 08.03.2024 ROS-analyse datert 16.10.2024 VAO-rammeplan datert 21.11.2023 Kulturminnedokumentasjon datert mars 2022 Vurdering av l\u00f8sning for renovasjon og varelevering datert 03.06.2022 Vareleveringslomme tegning E2 datert 19.05.2023 Vegsnitt datert 05.07.2023 Trafikksikkerhetsvurdering ved flytting av gangfelt 24.10.2024 Geotekniske vurderinger datert 05.10.2022 Ny fundamentering datert 08.03.2024 Stedsanalyse datert 27.11.2019 Referat fra m\u00f8tet med byr\u00e5d for byutvikling, datert 01.04.2025 Presentasjon til m\u00f8te med byr\u00e5dsavdelingen, datert 04.04.2025. Snitt og oppriss 2 Ny situasjon, datert 28.04.2025 Snitt og oppriss 3 Ny situasjon, datert 28.04.2025 Skisse perspektiver m ark, sprosser og alt_tak, datert 09.05.25 i https://www.bergen.kommune.no/api/rest/filer/V90884 17 "
}