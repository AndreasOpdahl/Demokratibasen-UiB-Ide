{
  "dokument_id": "3ac9f6f1-ec3f-5369-a469-bf496b2b73a8",
  "doc_type": "case_attachment",
  "kommune": 4601,
  "tittel": "4-1 Bergen r\u00f8de kors, Fremtidens trygghet, Fra robuste barn til trygge ungdommer",
  "url": "https://bergen.kommune.no/politikere-utvalg/api/fil/bk360/11634845/4-1-Bergen-rode-kors-Fremtidens-trygghet-Fra-robuste-barn-til-trygge-ungdommer",
  "tekst": "#730884 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 730884 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 21.10.2024 Innsendt 31.10.2024 Innsendt av TARA AKSNES S\u00f8kerorganisasjon BERGEN R\u00d8DE KORS Organisasjonsnummer 938 567 409 Informasjon om prosjektet Kort beskrivelse av dere som s\u00f8kerorganisasjon. Gjennom 130 \u00e5r har Bergen R\u00f8de Kors v\u00e6rt en betydelig samfunnsakt\u00f8r i Bergen. Basert p\u00e5 byens utvikling og stadig endrede behov, starter vi aktiviteter for \u00e5 oppfylle v\u00e5rt mandat: \u00c5 avdekke, hindre og lindre menneskelig n\u00f8d og lidelse. I dag er Bergen R\u00f8de Kors den st\u00f8rste lokalforeningen i Norge. Med rundt 1000 frivillige n\u00e5r vi ut til 6000 mennesker i byen v\u00e5r med v\u00e5re 40 ulike aktiviteter for barn, unge, migranter, flyktninger, ensomme, eldre, innsatte og mennesker i vanskelige livssituasjoner. Som st\u00f8tteakt\u00f8r for norske myndigheter i fredstid, har R\u00f8de Kors et helt spesielt mandat for \u00e5 supplere de hjelpende tiltak som allerede tilbys, samt \u00e5 n\u00e5 ut til spesielt s\u00e5rbare grupper som myndighetene er p\u00e5lagt \u00e5 hjelpe. For \u00e5 utf\u00f8re dette arbeidet er vi avhengige av forutsigbarhet gjennom stabil \u00f8konomisk st\u00f8tte. Bergen R\u00f8de Kors jobber kontinuerlig for \u00e5 skaffe inn midler til drift av ulike humanit\u00e6re aktiviteter. Navn p\u00e5 prosjektet. Fremtidens trygghet: Fra robuste barn til trygge ungdommer Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 1 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-1 Kultur-, fritids- og ferieaktivitet Beskrivelse av prosjektet Fyll ut informasjon om aktivitetstypen dere har valgt. \u00a74-1 Kultur-, fritids- og ferieaktiviteter S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby kultur-, fritids- eller ferieaktiviteter for barn, unge og eventuell familie, organisert som et gruppetilbud. Dere skal prioritere m\u00e5lgruppen i rekruttering av deltakere til aktiviteten. Dere skal avholde aktiviteten i deltakernes fritid og ha lave eller ingen kostnader for m\u00e5lgruppen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Flere eller flere delprosjekter under denne aktivitetstypen? Nummerer delprosjektene dere s\u00f8ker om st\u00f8tte til under denne aktivitetstypen. N\u00e5r dere svarer p\u00e5 sp\u00f8rsm\u00e5lene under, ber vi dere for hvert sp\u00f8rsm\u00e5l oppgi hvilket delprosjekt informasjonen gjelder. For sp\u00f8rsm\u00e5l hvor dere m\u00e5 oppgi en tallverdi, for eksempel antall deltakere, ber vi dere oppgi et samlet antall for alle delprosjektene. Utskriftsdato: 11.11.2024 Skjemaid: 481709918 Side 1 av 8 Gi en konkret beskrivelse av innholdet i aktivitetstilbudet i dette prosjektet og hvordan prosjektet skal gjennomf\u00f8res. Barnas R\u00f8de Kors (BARK) i Bergen har totalt syv ulike grupper i de tre bydelene Bergenhus (sentrum), \u00c5rstad og Fyllingsdalen. Aktivitetene v\u00e5re er tett knyttet opp mot behov, og alle de tre bydelene har levek\u00e5rsutfordringer. Ved \u00e5 tilby aktiviteter som er lavterskel og gratis i disse omr\u00e5dene, er vi med \u00e5 bidra til utjevning av ulikheter. BARK sikrer at alle barn, s\u00e6rlig barn som lever i s\u00e5rbare livssituasjoner, f\u00e5r delta i meningsfull aktivitet sammen med andre barn. 1. BARK Fyllingsdalen \u00c5pen gruppe som m\u00f8tes ukentlig med s\u00e6rlig fokus p\u00e5 friluftsliv. Her f\u00e5r barna lage egen mat p\u00e5 b\u00e5l, dra p\u00e5 tur med hengek\u00f8yer, oppleve rebus i naturen, teste bueskyting, og mye mer. Risikofylte aktiviteter innenfor trygge rammer skaper robuste barn. Gruppen har flere deltakere med spesielle behov og spesifikke diagnoser. Flere foreldre forteller at barna deres ikke finner sin plass i andre fritidstilbud, men at BARK er eneste tilbud der barna faktisk trives. 2. BARK Sletten BARK Sletten er en \u00e5pen gruppe med base i gymsalen p\u00e5 Slettebakken skole. Omr\u00e5det har h\u00f8y andel av minoritetsspr\u00e5klige familier og barn som vokser opp i lavinntektsfamilier. Gruppen er allerede godt etablert som et samlingspunkt for et mangfold av barn i n\u00e6rmilj\u00f8et, og har deltakere p\u00e5 tvers av skoletilh\u00f8righet. De dyktige frivillige har et s\u00e6rlig fokus p\u00e5 trivsel og glede. De legger til rette for at barn f\u00e5r utfolde seg kreativt ved \u00e5 lage egne ting med hendene, de f\u00e5r v\u00e6rt aktive gjennom lek og moro i gymsalen og de drar p\u00e5 turer til n\u00e6romr\u00e5det. 3. Mellomverket De mellomste er Bergen R\u00f8de Kors sin nyeste satsning p\u00e5 feltet og derfor er Mellomverket en helt ny gruppe for nettopp mellomtrinnet (10-13 \u00e5r). I de samme lokalene i sentrum, hvor det resten av uken er ungdomsklubb i regi av R\u00f8de Kors, f\u00e5r n\u00e5 de mellomste en egen ettermiddag i uken. De f\u00e5r servert mat, spilt bordtennis, brettspill og arkadespill, playstation og kreative verksteder. P\u00e5 den m\u00e5ten bygger vi bro fra barnslige barneaktiviteter og over i trygge ungdomsaktiviteter, i en s\u00e5rbar periode i overgangen fra barneskole til ungdomsskole. Spesielt for barna som vokser opp midt i sentrum, er det s\u00e6rlig viktig \u00e5 ha fysiske m\u00f8teplasser hvor de bare kan v\u00e6re, uten \u00e5 m\u00e5tte prestere. \u00c5 holde barna opptatt og engasjert, gir gode resultater. Vi vil bygge barna opp til \u00e5 f\u00e5 ansvarsf\u00f8lelse og tilknytning til samfunnet. 4. BARK Barneklinikken Innlagte og syke barn er blant de aller mest s\u00e5rbare i samfunnet v\u00e5rt. BARK Barneklinikken tilbyr et lite avbrekk fra en ellers tung hverdag. Ukentlig tilrettelegger frivillige for lek, spill eller kreative verksteder p\u00e5 Leketerapien p\u00e5 Haukeland universitetssjukehus. Alle de frivillige har selv tilknytning til helsevesenet, og er gode p\u00e5 \u00e5 ta h\u00f8yde for til sykdom i aktivitet, enten det er \u00e5 leke rundt et infusjonsstativ eller \u00e5 ta hensyn til d\u00e5rlig dagsform. 5. og 6. Jentegruppene p\u00e5 Fridalen og Slettebakken Jentegruppene er et tilbud til jenter med minoritetsbakgrunn som er initiert av skolehelsetjenesten og ut\u00f8ves i samarbeid med frivillige fra R\u00f8de Kors. Deltakerne velges ut av l\u00e6rere p\u00e5 de respektive skolene, og hovedhensikten er \u00e5 motvirke mistanke om sosial kontroll eller for \u00e5 tilby et sosialt nettverk for de som er nye i Norge. Hver av gruppene m\u00f8tes ukentlig og gir en trygg arena der jentene kan utfolde seg fritt. 7. Ferieaktiviteter med BARK Ferietilbudet v\u00e5rt er \u00e5pent for alle barn i alderen seks til tretten \u00e5r, men har et s\u00e6rskilt fokus p\u00e5 barn som av ulike \u00e5rsaker har behov for et lavterskel, gratis aktivitetstilbud i skoleferien. I 2025 skal vi tilby ferieaktivitet til barn i samtlige av skolens ferier, i tillegg til en ekstra helg i semesteret. I BARK skal barna oppleve varierte ferieaktiviteter, samtidig som de skal f\u00e5 utfordre seg selv, oppleve mestring, samhold og utfoldelse. Viktige tema i planleggingen av aktivitetene vil v\u00e6re natur, kultur, f\u00f8rstehjelp, mestring og inkludering. Aktivitetene vil ogs\u00e5 v\u00e6re tilpasset etter \u00e5rstidene med blant annet sn\u00f8aktivitet p\u00e5 vinteren og vannaktivitet p\u00e5 sommeren. Vi har tro p\u00e5 at gjennom m\u00e5lrettede aktiviteter og tett samarbeid med skoler, foreldre og lokalsamfunnet, s\u00f8rger vi for at alle barn, uavhengig av bakgrunn, f\u00e5r muligheten til \u00e5 utvikle seg til ansvarlige, empatiske og ressurssterke individer. Ved \u00e5 investere i barna fra tidlig alder, sikrer vi ikke bare deres fremtid, men ogs\u00e5 tryggheten og stabiliteten i lokalsamfunnet som helhet. I alt v\u00e5rt arbeid med barn fremover vil det bli viktig for oss \u00e5 s\u00f8rge for at barna som deltar f\u00e5r utvikle sine sosiale ferdigheter. Vi skal fokusere p\u00e5 \u00e5 styrke barnas emosjonelle robusthet ved \u00e5 tilby aktiviteter som fremmer selvregulering og positiv selvf\u00f8lelse. V\u00e5rt m\u00e5l er \u00e5 gi barna kunnskap og verkt\u00f8y til \u00e5 ta sunne og positive valg i hverdagen, og at de f\u00e5r et nettverk av venner og st\u00f8ttespillere, slik at de trives og utvikler seg. Og alt vi gj\u00f8r skal baseres p\u00e5 \u00f8nsker fra barna og r\u00e5d fra den erfarne frivilligheten. Hvis aktiviteten skal gjennomf\u00f8res i noen av Juleferie skolens ferier, kryss av for H\u00f8stferie hvilke. Sommerferie Vinterferie P\u00e5skeferie Utskriftsdato: 11.11.2024 Skjemaid: 481709918 Side 2 av 8 Hvor skal aktiviteten gjennomf\u00f8res? V\u00e5r nyeste satsning for de mellomste skal ha sin base p\u00e5 fritidsklubben Fellesverket, R\u00f8de Kors sitt ungdomshus, midt i sentrum. Fritidsklubben har allerede et fullstendig kj\u00f8kken hvor barna kan v\u00e6re med p\u00e5 matlaging, og de ulike etasjene skaper rom for alt fra danseworkshop til kreativt verksted til konsert. Huset byr p\u00e5 arkadespill, bordtennis- og biljardbord, samt koselige sittegrupper. Vi ser at de mellomste gjerne vil leke litt mer aktivt enn eldre ungdom, s\u00e5 et m\u00e5l for 2025 er \u00e5 f\u00e5 inn utstyr og m\u00f8bler som man kan slenge seg ned p\u00e5 og herje mer med. Det er befriende \u00e5 f\u00e5 lov til \u00e5 v\u00e6re barnslig, selv om lek i denne alderen ikke er det samme som for de yngste. Stedet er universelt utformet, slik at barn med ulike funksjonsvariansjoner ogs\u00e5 kan delta. Flere av de ukentlige gruppene v\u00e5re p\u00e5 ettermiddager har base p\u00e5 ulike skoler i byen, og f\u00e5r benytte gymsaler, klasserom og skolekj\u00f8kken. Ved \u00e5 ha aktivitet i barnas n\u00e6rmilj\u00f8 tilgjengeliggj\u00f8r vi tilbudet, ettersom transport til og fra aktivitet ikke er mulig for mange familier. Vi erfarer at selv flere av de yngste deltakerne g\u00e5r alene til aktivitetene v\u00e5re, s\u00e5 det er en stor fordel med bydelsgruppene som gir et tilbud i barnas n\u00e6rmilj\u00f8. Dessuten er dette med p\u00e5 \u00e5 bygge bro til skolene, som er en viktig samarbeidspartner b\u00e5de for rekruttering og strategisk videreutvikling av tilbudet v\u00e5rt. I tillegg drar gruppene p\u00e5 turer i n\u00e6romr\u00e5dene. Det kan v\u00e6re til byparker, til skogen, ved vannkanten eller til kulturell institusjoner som museer og kino. N\u00e5r barn kjenner sitt lokalmilj\u00f8, vet de hvor de kan finne trygge steder \u00e5 g\u00e5 hvis det oppst\u00e5r problemer. Barna blir flinke til \u00e5 gjenkjenne farer og kan unng\u00e5 ubehagelige situasjoner. Derfor har Bergen R\u00f8de Kors bydelsgrupper hvor vi gj\u00f8r aktiviteter sammen med barna i deres eget n\u00e6romr\u00e5de. Da st\u00e5r de bedre rustet, blir tryggere og mer sikre p\u00e5 seg selv. M\u00e5let er at kjennskapen skal redusere risikoen for problemadferd, som kjedsomhet, isolasjon og kriminalitet. Bergen R\u00f8de Kors skal v\u00e6re en positiv p\u00e5virkning og et alternativ til negativ adferd. Ferietilbudet v\u00e5rt med aktivitet i samtlige ferier, samt noen helger, benytter R\u00f8de Kors-hyttene Kvila ved Fanafjorden og F\u00f8ykely p\u00e5 Kvamskogen. P\u00e5 hyttene vil vi tilby et mangfold av aktiviteter som kombinerer natur, l\u00e6ring og lek. Hver tur skal gi barna mulighet til \u00e5 utvikle sine sosiale ferdigheter, bygge robusthet og fremme trygghet, i tr\u00e5d med prosjektets m\u00e5l om \u00e5 st\u00f8tte dem fra barndom til ungdom. Kvila, som ligger idyllisk til ved Fanafjorden, gir barna en unik mulighet til \u00e5 utforske sj\u00f8liv og delta i aktiviteter med fokus p\u00e5 vann og natur. Aktiviteter som strandrydding, bading, fisking og krabbefangst vil st\u00e5 sentralt. I tillegg vil barna l\u00e6re livredningsteknikker, i samarbeid med R\u00f8de Kors-b\u00e5ten Bj\u00f8rgvin, som en del av v\u00e5rt fokus p\u00e5 sikkerhet ved sj\u00f8en. P\u00e5 F\u00f8ykeli, som ligger p\u00e5 Kvamskogen, f\u00e5r barna oppleve fjell- og skogsaktiviteter. Her vil vi legge opp til naturstier, ski og aking om vinteren, fjellturer og praktiske \u00f8velser knyttet til friluftsliv. Vi skal ogs\u00e5 fokusere p\u00e5 b\u00e6rekraftig bruk av naturen ved \u00e5 l\u00e6re barna om hvordan de kan etterlate minst mulig spor etter turene. Inne p\u00e5 hytten vil det v\u00e6re kreative verksteder og aktiviteter som gir rom for b\u00e5de sosialisering og lek. Vi henter og frakter deltakerne v\u00e5re fra deres respektive bydel, slik at turene blir mest mulig tilgjengelig. BARK Barneklinikken benytter Leketerapien p\u00e5 Haukeland universitetssjukuehus, da de innlagte barna ikke kan forlate sykehuset midt i et behandlingsforl\u00f8p. Leketerapien er allerede utstyrt med med ulike leker og brettspill, og pyntet med farger og former, noe som er viktig for \u00e5 gi barna et avbrekk fra den sterile hverdagen i behandling. Det er ettersp\u00f8rsel etter mer aktivitet b\u00e5de fra deltakere og sykehuset, s\u00e5 vi er i dialog mer de frivillige om muligheten for \u00e5 utvide tilbudet i 2025 med en ekstra dag i uken. Aktiviteten skal ha lave eller ingen kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Det er helt gratis for deltakerne. Oppgi hvor mye hver deltaker utenfor m\u00e5lgruppen m\u00e5 betale dersom aktiviteten(e) ikke er gratis. Det er helt gratis for deltakerne. Hvor ofte skal dere tilby aktivitet per \u00e5r? Delprosjekt 1-6 tilbyr aktivitet ukentlig gjennom skole\u00e5ret. Delprosjekt 7, ferietilbudet, har aktivitetsdager i samtlige ferier, i tillegg til minst \u00e9n helg hvert semester. Dersom dere skal tilby 2 overnatting til deltakerne - hvor mange netter per \u00e5r? Eventuell kommentar til antall overnattinger. Vi vurderer overnattingsturer som en mulighet etter kapasitet. Overnatting kan v\u00e6re givende, men vi erfarer likevel at det er tilbudet p\u00e5 ettermiddager og dagtid i helger som er det viktigste for v\u00e5r m\u00e5lgruppe. Hvilke aldersgrupper retter tilbudet deres seg spesielt 10-16 \u00e5r mot? 6-9 \u00e5r Utskriftsdato: 11.11.2024 Skjemaid: 481709918 Side 3 av 8 Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 200 Antall gutter i m\u00e5lgruppen. 200 Antall familiemedlemmer som deltar. Antall barn/unge utenfor 50 m\u00e5lgruppen. Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. For \u00e5 rekruttere m\u00e5lgruppen til aktivitetene benytter vi oss av et allerede godt etablert nettverk av samarbeidspartnere, samt at vi bruker ulike kanaler for informasjonsarbeid. Vi erfarer en opphoping av risikofaktorer som kan \u00f8ke ulikheter i oppvekstsvilk\u00e5r for barn og unge, og denne opphopingen er s\u00e6rlig tydelig i sentrumsn\u00e6re omr\u00e5der av Bergen, samt enkelte bydeler. Derfor vet vi at ved \u00e5 tilby aktivitet som er \u00e5pen for v\u00e5r aldersgruppe vil vi nesten med sikkerhet treffe noen som har behov for det uansett. Likevel er det n\u00f8dvendig med ekstra tiltak slik at vi vet informasjonen n\u00e5r de som trenger det mest. Vi har gjennom mange \u00e5r etablert et godt samarbeid med flere ulike skoler og skolehelsetjenester som bist\u00e5r med rekruttering av barn i s\u00e5rbare livssituasjoner. Vi vet hvilke skoler som har s\u00e6rlig mange barn i m\u00e5lgruppen, og kan dermed prioritere informasjonsarbeidet mot de skolekretsene. Ved flere anledninger har skoler delt videre informasjon fra Barnas R\u00f8de Kors om tilbudene v\u00e5re gjennom kanaler som Vigilo, eller ved \u00e5 gi fysiske flyers. Samtidig er det et viktig poeng at de fleste gruppene er helt \u00e5pne, slik at det ikke oppleves stigmatiserende \u00e5 delta p\u00e5 aktiviteter. Dessuten ser vi det som en styrke om det er et mangfold av deltakere, alts\u00e5 b\u00e5de barn innenfor m\u00e5lgruppen, men ogs\u00e5 barn utenom. P\u00e5 den m\u00e5ten f\u00e5r de mulighet til \u00e5 bli kjent p\u00e5 tvers, uavhengig av familiesituasjon, forutsetninger eller bakgrunn. Dersom det er ekstra kapasitet eller vi \u00f8nsker \u00e5 n\u00e5 bredere s\u00e5 benytter vi oss av sosiale medier eller annonser i lokalavis og magasiner, men plassene fylles som regel opp uten dette tiltaket. En annen m\u00e5te vi sikrer at vi n\u00e5r m\u00e5lgruppen er hvordan vi gjennomf\u00f8rer aktivitetene v\u00e5re. Vi ser at i det eksisterende tilbudet vi har s\u00e5 er det spesielt mange deltakere med spesielle behov og spesifikke diagnoser. Det er sannsynligvis ikke tilfeldig. Flere foreldre forteller at barna deres ikke finner sin plass i andre fritidstilbud, men at Barnas R\u00f8de Kors er eneste tilbud der barna faktisk trives. Ved \u00e5 ha h\u00f8y voksentetthet, trygge og faste rutiner som skaper forutsigbarhet, samt ved \u00e5 skape en arena der barna kan utfolde seg uten prestasjonspress og forventninger, blir det lettere \u00e5 delta for de som ikke passer inn i annen organisert fritid. En viktig del av rekrutteringen er \u00e5 sikre at de som tester aktivitetene v\u00e5re \u00f8nsker \u00e5 komme tilbake. Gjennom tilbakemeldingene vet vi at vi allerede gj\u00f8r mye riktig. Alle frivillige som jobber med barn m\u00e5 gjennomf\u00f8re en rekke kurs hvor de l\u00e6rer om oppvekstbildet i Bergen, hvilke humanit\u00e6re behov vi dekker, rollen som frivillig, konflikth\u00e5ndtering, samt hvordan m\u00f8te barn som har behov for mer st\u00f8tte og oppf\u00f8lging. God kompetanse blant de frivillige bidrar til \u00e5 skape trygg aktivitet, som igjen gj\u00f8r at barna og foreldrene \u00f8nsker \u00e5 benytte seg av tilbudet v\u00e5rt. En tredje m\u00e5te vi n\u00e5r flere i m\u00e5lgruppen er ved at eksisterende deltakere og deres familier forteller om tilbudet til venner og kjente. Vi ser at dette gjelder i s\u00e6rlig stor grad blant minoritetsspr\u00e5klige familier. Nettopp de familiene vet vi at samarbeidspartnere kan streve med \u00e5 komme i kontakt med. Derfor har for eksempel speidere fra Norges Speiderforbund bidratt med friluftsaktivitet i flere av gruppene v\u00e5re, nettopp fordi vi har klart \u00e5 treffe en m\u00e5lgruppe som kan v\u00e6re vanskelig \u00e5 n\u00e5. Dermed fungerer Barnas R\u00f8de Kors som en bro til andre foreninger som ogs\u00e5 har mange gode fritidstilbud som kan supplere v\u00e5rt. Vennerekruttering, samt brobyggerrollen vi inntar overfor ander akt\u00f8rer, forteller oss at vi har lykkes i \u00e5 n\u00e5 en viktig m\u00e5lgruppe og ogs\u00e5 har skapt et tilbud som deltakerne opplever som verdifullt. De tre lukkede gruppene, alts\u00e5 gruppen p\u00e5 Barneklinikken og de to jentegruppene, rekrutterer annerledes enn de \u00e5pne gruppene. Gruppen p\u00e5 Barneklinikken har tett dialog med ansatte ved sykehuset. Barna som er innlagt f\u00e5r informasjon via plakater som deles p\u00e5 avdelingene, i tillegg til at frivillige oppdaterer ansatte regelmessig om tilbudet. De to jentegruppene best\u00e5r av deltakere som er valgt ut av l\u00e6rere og helsesykepleiere. Gruppene er sv\u00e6rt popul\u00e6re, b\u00e5de blant de som har f\u00e5tt plass, men ogs\u00e5 blant de som ikke har tilbud. Derfor har helsesykepleierne kommunisert at de har en venteliste, slik at barna oppfatter det mer som et eksklusivt tilbud, snarere enn noe som er stigmatiserende. Utskriftsdato: 11.11.2024 Skjemaid: 481709918 Side 4 av 8 Beskriv hvem dere eventuelt skal samarbeide med for \u00e5 rekruttere m\u00e5lgruppen. Barnas R\u00f8de Kors samarbeider med en rekke ulike akt\u00f8rer, b\u00e5de offentlige og ideelle. Skolene, inkludert skolehelsetjenesten, er v\u00e5r viktigste samarbeidspartner. Rektorer, l\u00e6rere og helsesykepleier gir oss info om deres erfaringer og ogs\u00e5 hvor behovene er st\u00f8rst. Vi har ogs\u00e5 kontakt med Bergen kommune, herunder koordinator for omr\u00e5desatsning i for v\u00e5re omr\u00e5der, barnevernstjenesten, NAV, Utekontakten, Haukeland universitetssjukehus og flyktningmottak. Av andre akt\u00f8rer har vi kontakt med Redd Barna, Vestland Krysskulturelle Brobyggertjeneste (VKB), Slettebakken Frivillighetssentral og Hordaland Krins av Norges speiderforbund. I tillegg har vi kontakt med Handikappede Barns Foreldreforening (HBF) som vi planlegger \u00e5 gjennomf\u00f8re fellesarrangementer sammen med i 2025. P\u00e5 den m\u00e5ten kan vi bruke deres erfaring for \u00e5 tilrettelegge enda bedre for deltakere med funksjonsvariasjoner. To viktige samarbeidspartnere for gjennomf\u00f8ring av aktivitet er Frilager og Matsentralen. F\u00f8rstnevnte driver et lager fullt av utstyr for turer og friluft som vi kan l\u00e5ne helt gratis. Ettersom dyrt utstyr kan begrense noen deltakere er dette samarbeidet viktig for \u00e5 tilgjengeliggj\u00f8re aktiviteten. I tillegg kan vi hente gratis mat med kort holdbarhetsdato fra Matsentralen. Samarbeidet med Frilager og Matsentralen gj\u00f8r aktivitetene v\u00e5re b\u00e5de mer tilgjengelig og milj\u00f8vennlig. Godt samarbeid med relevante akt\u00f8rer er en forutsetning for at vi kan n\u00e5 m\u00e5lene v\u00e5re. V\u00e5rt prosjekt for gratis fritid og trygg oppvekst er ambisi\u00f8st, og vi er overbevist om at vi ikke kan gj\u00f8re det alene; vi trenger et sterkt fellesskap av skoler, frivillige og organisasjoner for \u00e5 oppn\u00e5 v\u00e5rt m\u00e5l om en tryggere og mer inkluderende oppvekst for alle barn. Derfor er det avgj\u00f8rende at vi spiller p\u00e5 lag og gj\u00f8r hverandre gode. Ved \u00e5 dra nytte av hverandres styrker og ressurser, skaper vi et sterkt nettverk som kan h\u00e5ndtere utfordringer og gripe muligheter p\u00e5 en effektiv m\u00e5te. V\u00e5rt felles m\u00e5l er \u00e5 sikre at alle barn har tilgang til trygge og berikende opplevelser, uavhengig av deres bakgrunn eller \u00f8konomiske situasjon. Enten ved at de deltar i v\u00e5re aktiviteter, eller ved at vi er brobygger til andre tilbud eller hjelpetiltak. Beskriv hvem prosjektet retter seg spesielt mot. Barnas R\u00f8de Kors retter seg spesielt mot barn som av ulike grunner trenger et lavterskel, gratis fritidstilbud. Vi \u00f8nsker s\u00e6rlig \u00e5 tilrettelegge for at barn som strever p\u00e5 andre arenaer f\u00e5r oppleve tilh\u00f8righet og mestring. M\u00e5let med BARK er \u00e5 sikre at barn og unge har like muligheter til deltakelse uavhengig av sosial bakgrunn gjennom \u00e5 tilby gratis aktivitetstilbud tilpasset behovene til barna i lokalsamfunnet. M\u00e5lgruppen i BARK er barn mellom 6-13 \u00e5r, uansett sosial, religi\u00f8s eller kulturell bakgrunn, og skal v\u00e6re en arena for sosial inkludering. Vi \u00f8nsker \u00e5 tilrettelegge barnetilbudet til Bergen R\u00f8de Kors for \u00e5 tilby en inkluderende og st\u00f8ttende plattform for l\u00e6ring og utvikling, samtidig som det bygger bro til barn som ofte faller utenfor tradisjonelle tilbud. Under er beskrivelse av de gruppene som vi retter oss spesielt mot: - Barn fra familier med lav inntekt: Barn som kommer fra familier med \u00f8konomiske utfordringer, kan ha begrenset tilgang til fritidstilbud, aktiviteter og utviklingsmuligheter. Tilbudet kan gi dem en arena for trygghet, l\u00e6ring og fellesskap. For denne m\u00e5lgruppen er det spesielt viktig at alle aktiviteter er helt gratis. I tillegg har vi et lager av tursekker, utstyr og noe kl\u00e6r, slik at alle kan bli med p\u00e5 turer. - Barn med minoritetsbakgrunn: Barn med innvandrer- eller flyktningbakgrunn kan ha behov for st\u00f8tte til \u00e5 integrere seg i lokalsamfunnet, samt l\u00e6re ferdigheter som er relevante for deres nye livssituasjon. Vi kan tilby barn som er nye i Norge en sosial arena hvor de kan bygge opp et nettverk av jevnaldrende. Vi erfarer at R\u00f8de Kors er en trygg og kjent humanit\u00e6r akt\u00f8r for de som kommer fra flukt og katastrofer. Dessuten ser vi at noen jenter som ikke f\u00e5r lov av familien til \u00e5 delta i aktivitet med andre akt\u00f8rer, tar del i v\u00e5re grupper. - Barn som lever i utsatte omr\u00e5der: Barn som bor i omr\u00e5der med sosiale utfordringer, som h\u00f8y kriminalitet eller d\u00e5rlige sosiale nettverk, kan ha st\u00f8rre behov for positive arenaer hvor de kan utvikle viktige ferdigheter som konflikth\u00e5ndtering og samarbeid. - Barn med psykososiale utfordringer: Barn som sliter med sosiale eller emosjonelle problemer, kan ha stort utbytte av et trygt og inkluderende milj\u00f8 hvor de kan utvikle ferdigheter for \u00e5 h\u00e5ndtere konflikter, bygge selvf\u00f8lelse, og delta i aktiviteter som gir mestringsf\u00f8lelse. - Barn i s\u00e5rbare familiesituasjoner: Barn som lever med foreldre som strever med rus, psykiske helseproblemer, sosial kontroll eller andre utfordringer, kan dra nytte av et st\u00f8ttende nettverk gjennom Barnas R\u00f8de Kors. - Barn med funksjonsvariasjoner: Barn som har andre forutsetninger, enten fysisk eller psykisk, er en gruppe som ofte opplever diskriminering eller at der ikke tilrettelagt for dem p\u00e5 andre arenaer. - Barn i behandling: Barn som er innlagt og gjennomg\u00e5r behandling er i en sv\u00e6rt s\u00e5rbar situasjon. De innlagte g\u00e5r glipp av viktig sosial l\u00e6ring som andre jevnaldrende opplever p\u00e5 skole og i fritidsaktiviteter. Aktivitetene v\u00e5re p\u00e5 Barneklinikken kan ikke gj\u00f8re opp for belastningen av sykdom eller skader, men kan bidra til glede og utvikling i en ellers vanskelig situasjon. Utskriftsdato: 11.11.2024 Skjemaid: 481709918 Side 5 av 8 \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 6 av 8 Budsjett FINANSIERING Bel\u00f8p St\u00f8tte fra Bufdir 550 000 Egenfinansiering 720 000 Inntekter fra prosjektet (spesifiser under) 0 Prosjekttilskudd fra andre (spesifiser under) 450 000 Delsum 1 720 000 UTGIFTER Bel\u00f8p L\u00f8nn til ansatte 750 000 Husleie/str\u00f8m/renhold 232 200 Utgifter til inngangsbilletter/deltakelse 100 000 Reise/transport og opphold 155 000 Innkj\u00f8p av utstyr 90 000 Andre kostnader (spesifiser under) 392 800 Delsum 1 720 000 Total 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Bergen R\u00f8de Kors jobber kontinuerlig for \u00e5 skaffe midler til de humanit\u00e6re aktivitetene. For \u00e5 kunne tilrettelegge aktivitetene som drives for barn er vi avhengige av forutsigbarhet gjennom \u00f8konomisk st\u00f8tte. Vi har tidligere mottatt st\u00f8tte fra ulike stiftelser, legater, banker, samt Bergen kommune. Vi fors\u00f8ker \u00e5 f\u00e5 dette videref\u00f8rt, men er avhengig av et spleiselag for \u00e5 f\u00e5 det til \u00e5 bli tilstrekkelig. Egenfinansieringen omhandler midler vi f\u00e5r tildelt gjennom egen organisasjon. Det er sendt inn st\u00f8rre s\u00f8knader til Gjensidigestiftelsen og Sparebankstiftelsen SR-bank for 2025. Det er en stor utfordring i dag med tilskuddsordninger som fokuserer p\u00e5 prosjekter og ikke vil st\u00f8tte eksisterende tilbud og/eller driftskostnader. Vi erfarer at forutsigbare og stabile aktivitetstilbud over tid har desidert st\u00f8rst effekt overfor m\u00e5lgruppen. Vi er ogs\u00e5 avhengige av l\u00f8nn til ansattressurs som tilrettelegger for frivilligheten, slik at vi sikrer kvalitet, kontinuitet og trygghet i aktivitetene. Ved \u00e5 speile den store frivilliginnsatsen mot utgiftene er likevel driftskostnadene lave. Spesifiser eventuelle andre kostnader. Bevertning deltakere i aktivitet: 116 000 Innleide tjenester: 90 000 Telefon, datalinjer, porto: 15 000 Reisekostnader, fagsamlinger: 14 000 Oppholdsutgifter, fagsamlinger: 11 000 Profileringsartikler: 16 000 Gaver, hilsener og eksterne bidrag: 6000 Bevertning m\u00f8ter med frivillige: 23 800 Kurs (interne og eksterne) for frivillige: 101 000 Utskriftsdato: 11.11.2024 Skjemaid: 481709918 Side 7 av 8 Oppsummering og bekreftelser Kort oppsummering av prosjektet. Barnas R\u00f8de Kors (BARK) i Bergen sikrer at barn, s\u00e6rlig barn som lever i s\u00e5rbare livssituasjoner, f\u00e5r delta i meningsfull aktivitet sammen med andre barn. Gjennom v\u00e5re syv ulike grupper i tre bydeler, tilbyr vi lavterskel og gratis aktivitet, som er med p\u00e5 \u00e5 bidra til utjevning av ulikheter. En satsning p\u00e5 barn er en satsning p\u00e5 fremtiden, og vi \u00f8nsker \u00e5 st\u00f8tte robuste barn til \u00e5 bli trygge ungdommer. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 8 av 8 "
}