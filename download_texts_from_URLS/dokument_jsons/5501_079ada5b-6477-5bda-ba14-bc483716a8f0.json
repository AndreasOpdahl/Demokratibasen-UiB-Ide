{
  "dokument_id": "079ada5b-6477-5bda-ba14-bc483716a8f0",
  "doc_type": "case_presentation",
  "kommune": 5501,
  "tittel": "Omorganisering av stabsomr\u00e5det",
  "url": "https://innsyn.tromso.kommune.no/application/getMoteDokument?dokid=2001886520",
  "tekst": "Arkivsaksnr. 24/19007-1 Saksbehandler Frank Pedersen Solheim Saksgang M\u00f8tedato Arbeidsmilj\u00f8utvalget 12.11.2024 Omorganisering av stabsomr\u00e5det Kommunedirekt\u00f8rens innstilling til vedtak: Arbeidsmilj\u00f8utvalget tar saken til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Forslaget som presenteres her er utarbeidet i samarbeid med tillitsvalgte gjennom arbeidsgruppen for omorganiseringen av stab for \u00f8konomi og finans. Organiseringen som foresl\u00e5s skal m\u00f8te de \u00f8konomiske utfordringene som Troms\u00f8 kommune st\u00e5r ovenfor og m\u00e5lene som er gitt i kommuneplanens samfunnsdel. Det er ogs\u00e5 gjennomf\u00f8rt en h\u00f8ring, og saken skal ivareta de h\u00f8ringsinnspillene som er kommet fra organisasjonen for \u00f8vrig. Saksutredning Troms\u00f8 kommune st\u00e5r, som mange andre kommuner, i en sv\u00e6rt krevende \u00f8konomisk situasjon. De kommende \u00e5rene vil kreve en m\u00e5lrettet innsats for \u00e5 utvikle organisasjonen og gj\u00f8re tydelige prioriteringer. For \u00e5 m\u00f8te dette behovet, er en omorganisering av stabsomr\u00e5det et n\u00f8dvendig steg for \u00e5 sikre robusthet og styrke den strategiske samhandlingen mellom kommunens sentrale funksjoner. Forslaget som presenteres her, er utarbeidet av en arbeidsgruppe best\u00e5ende av arbeidsgiver, to hovedtillitsvalgte og hovedverneombudet. Arbeidsgruppen har gjennomf\u00f8rt fire m\u00f8ter, hvorav to fant sted f\u00f8r forslaget ble sendt til h\u00f8ring i organisasjonen med en frist p\u00e5 14 dager. Det kom inn 15 h\u00f8ringsinnspill innen fristen. De ligger alle oppsummert i vedlagt pdf bortsett fra en. Den er tatt ut p\u00e5 grunn av GDPR. Innspillene ble gjennomg\u00e5tt i arbeidsgruppen, og arbeidsgiver fikk i oppdrag \u00e5 utarbeide et nytt forslag til organisering basert p\u00e5 innspillene og kommunens behov. Forslaget ble dr\u00f8ftet i arbeidsgruppen 4. november 2024, og partene kom til enighet om det vedlagte forslaget. Fagforbundet har innspill til prosessen, som ligger vedlagt. Forslaget skal ogs\u00e5 dr\u00f8ftes videre med hovedtillitsvalgte og hovedverneombudet etter behandlingen i AMU. Arbeidsgruppen har i tillegg gjennomf\u00f8rt en ROS-analyse av de arbeidsmilj\u00f8messige konsekvensene denne prosessen kan medf\u00f8re for ansatte. For \u00e5 h\u00e5ndtere risikoene er det iverksatt tiltak, inkludert informasjonsdeling med ber\u00f8rte ansatte og tillitsvalgte, samt muligheter for ansatte \u00e5 gi tilbakemeldinger p\u00e5 forslagene. Regelmessig evaluering av prosessen og s\u00f8kelys p\u00e5 medvirkning er ogs\u00e5 lagt til for \u00e5 redusere motstand og st\u00f8tte et godt arbeidsmilj\u00f8. Ingen omr\u00e5der ble vurdert som r\u00f8de (kritiske), men tiltak ble satt inn for \u00e5 redusere risiko, spesielt knyttet til informasjon og medvirkning. ROS-analysen er vedlagt saken. Hovedtrekkene i forslaget \u2022 Reduksjon i antall seksjoner og lederstillinger, som f\u00f8lge av vedtatt tilsettingsstopp og \u00f8konomiske innstramninger. \u2022 Opprettelse av en ny seksjon for samfunnssikkerhet, n\u00e6ring og eierskap for \u00e5 styrke kommunens beredskapsevne og h\u00e5ndtere nye krav, spesielt knyttet til kommunens ansvar som vertskommune for Svalbard. 2 \u2022 Omdanning av stab for \u00f8konomi og finans til seksjonen \u00ab\u00f8konomi, styring og b\u00e6rekraft\u00bb, med m\u00e5l om \u00f8kt fokus p\u00e5 strategisk \u00f8konomistyring og b\u00e6rekraft, samt tettere kobling mellom virksomhetsstyring og \u00f8konomiske b\u00e6rekraftsm\u00e5l. Konsekvenser for ansatte: \u2022 De fleste ansatte beholder sine arbeidsoppgaver, men de fleste seksjonsledere vil f\u00e5 nye titler og roller, som inneb\u00e6rer overgang fra seksjonsleder til enhetsleder. Se vedlegg for mer informasjon om saken. Konklusjon Omorganiseringen av stabsomr\u00e5det skal styrke Troms\u00f8 kommunes evne til strategisk \u00f8konomistyring og beredskap gjennom en robust samling av funksjoner innen \u00f8konomi, styring og samfunnssikkerhet. Arbeidsgruppen er enig i forslaget, og tiltakene bygger p\u00e5 en ROS- analyse for \u00e5 sikre en trygg og b\u00e6rekraftig omstilling. Vedtakskompetanse Arbeidsmilj\u00f8utvalget Vedlegg Forslag til organisering av stabsomr\u00e5det ROS analysen Fagforbundets referatinnspill Oppsummering av innspillene til AMU 3 "
}