{
  "dokument_id": "d04a3763-ea5b-5e15-8a3b-2aad053a9643",
  "doc_type": "case_attachment",
  "kommune": 5501,
  "tittel": "~ 24_14738-2 M\u00f8tereferat - Dr\u00f8fting med HTV og verneombud 1815603_6_0",
  "url": "https://innsyn.tromso.kommune.no/application/getMoteDokument?dokid=2001889993",
  "tekst": "M\u00f8tereferat Unntatt offentlighet, jf. offl. \u00a7 14 Arb.omr\u00e5de/Prosjekt: Endring av fleksitidsreglement M\u00f8tedato/-tid: 26.08.2024, Kl.14.00 \u2013 15.40 Sted: R\u00e5dhuset Deltagere: H\u00e5kon Grepperud, Eivor Annie Haukland, Guro Elisabet Falk, Solveig Schistad Berg, Heidi-M Paulsen, Hege Beate Tveit, Stig Atle Korsberg. Forfall: Camilla Ratama, Erlend Lien, Esten Haug, H\u00e5vard Hellhog Johansen, Katrine Aursand, Linda Jorid Nilsen, Lise Birthe Pilegaard Figenschou, Magne Vegard Hestem, Mikal Hansen, Morten Andre Andersen, Rita Kjelstrup, Runar Nergaard, Silje Birgitte Johannessen, Tiina Portti, \u00c5se-Johanna Syversen, Willy Hustad Olsen, Torleif Nordbakk, Henrik Gaup, Maika Soleng, G\u00f8ril Mari Nordmo, Trude Elisabeth Jensen, Linn Naimak, Susanne R Baumg\u00e4rtel, Marte Enoksen Loft\u00e5s, Erling Solvang, Barbro Byrkjeland Referent: H\u00e5kon Grepperud M\u00f8teansvarlig: H\u00e5kon Grepperud Saksnr. Beskrivelse Ansvarlig/Frist 1. Saken gjelder: Ansvarlig: H\u00e5kon Grepperud Dagens fleksitidsordning i Troms\u00f8 kommune ble vedtatt av administrasjonsutvalget i m\u00f8te 18.12.08 sak 25/08, og iverksatt 01.01.09. Som f\u00f8lge av ny HR-strategi, vedtatt av kommunestyret 25.10.23, og at arbeidslivet i enda st\u00f8rre grad har \u00e5pnet opp for st\u00f8rre fleksibilitet og individuell tilpasning n\u00e5r det kommer til arbeidstid, har Enhet for personal og organisasjon valgt \u00e5 gjennomg\u00e5 fleksitidsreglementet i kommunen. Referat: Det ble stilt sp\u00f8rsm\u00e5l om det var n\u00f8dvendig med et \u00aboverordnet\u00bb reglement om fleksitid og hvorfor ikke dette var noe som kunne bestemmes lokalt p\u00e5 de enkelte enhetene. N\u00e5v\u00e6rende fleksitidsreglement gjelder i utgangspunktet alle i Troms\u00f8 kommune med noen unntak, og reglementet \u00e5pner for at enkelte forhold i fleksitidsreglementet kan Troms\u00f8 Kommune Saks-/l\u00f8penr.: 24/14738-2 Dato: 27.08.2024 Side 1 av 4 Side 2 av 4 avtales lokalt, som f.eks. overf\u00f8ring av pluss-/minustimer mellom avregningsperioder. Tilbakemeldinger som \u00abEnhet for personal og organisasjon\u00bb har f\u00e5tt, er at mange enheter ikke har lokale avtaler rundt dette pr. i dag, noe som igjen har medf\u00f8rt lite forutberegnelighet for ansatte om hvordan reglementet praktiseres p\u00e5 deres enhet samt at ansatte har opparbeidet seg plusstid over \u00e5r som de ikke f\u00e5r avspasert. Det er s\u00e5ledes n\u00f8dvendig med et overordnet reglement rundt dette for \u00e5 sikre forutberegnelighet, likebehandling og for \u00e5 unng\u00e5 \u00abuheldige\u00bb situasjoner. Punkt 2.1 B\u00f8r den ytre rammen for fleksitid endres og skal den v\u00e6re lik hele \u00e5ret? Flertallet var enig i arbeidsgruppens forslag og begrunnelse rundt dette punktet. Det ble likevel p\u00e5pekt av at enkelte ansatte har arbeidsoppgaver som i enkelte perioder medf\u00f8rer at de har behov for \u00e5 jobbe lengre utover ettermiddagen. P\u00e5 bakgrunn av dette var det \u00f8nskelig for noen at den ytre rammen var st\u00f8rre enn foresl\u00e5tt. Forskjellen mellom fleksitid, overtid og reisetid ble diskutert. Dersom den ansatte har arbeidsoppgaver som ikke kan l\u00f8ses innenfor normal arbeidstid og disse m\u00e5 l\u00f8ses innen visse tidsfrister, eller arbeid m\u00e5 utf\u00f8res andre steder i kommunen som medf\u00f8rer lang reisevei, er det viktige at den ansatte og leder g\u00e5r i dialog om eventuelt overtidsarbeid. Fleksitidsreglementet er et gode for de ansatte hvor de kan regulerer selv hvordan de vil legge opp sin arbeidshverdag. Leder kan ikke p\u00e5legge en ansatte \u00e5 jobbe utover normal arbeidstid for \u00e5 opparbeide seg plusstid gjennom fleksitidsreglementet. Dette vil v\u00e6re en omg\u00e5else og i strid med arbeidsmilj\u00f8loven og hovedtariffavtalen. Da vil det riktige v\u00e6re \u00e5 p\u00e5legge overtid dersom arbeidspresset i en periode er h\u00f8yt og hvor lovens vilk\u00e5r for dette er oppfylt. Alternativt m\u00e5 leder sammen med den ansatte se p\u00e5 fordelingen av arbeidsoppgaver. De tillitsvalgte poengterer viktigheten av at arbeidstaker og leder har god dialog rundt dette. Punkt 2.3 Avregningsperiode Dagens regelverk ble gjennomg\u00e5tt, og tilbakemeldingene var at noen praktiserte regelverket mens andre ikke gjorde det. Flertallet var enig i arbeidsgruppens forslag, men det ble uttrykt bekymring blant en av deltagerne p\u00e5 om avregningsperiode p\u00e5 6 m\u00e5neder ville medf\u00f8re d\u00e5rligere oppf\u00f8lging fra lederne. N\u00e5r lederne pr. i dag ikke har v\u00e6rt flinke nok til \u00e5 f\u00f8lge opp ansattes fleksitidssaldoer hver m\u00e5ned, er det mindre sannsynlighet for det vil bli bedre med to avregningsperioder i \u00e5ret. S\u00e5nn sett er det bedre med m\u00e5nedlige avregningsperioder for \u00e5 sikre kontroll rundt de ansattes fleksitidsaldoer. Viktig med dialog mellom leder og ansatt. Side 3 av 4 Punkt 2.4.1 Godkjenning av leder ved avspasering Det var uenighet blant deltakerne hvorvidt leder m\u00e5tte godkjenne avspasering i kjernetiden. Noen av deltakerne mente det ville bli alt for mye administrativt arbeid for lederne \u00e5 godkjenne avspaseringer som skjer i kjernetiden, og at de ansatte b\u00f8r st\u00e5 fritt til \u00e5 velge n\u00e5r de vil avspasere, s\u00e5 lenge dette ikke g\u00e5r ut over tjenestetilbudet. Enkelte enheter har praktisert det slik hittil og det har fungert for dem ved at frav\u00e6r merkes i kalenderen. Avspaserer den ansatte i kjernetiden vil dette medf\u00f8re trekk p\u00e5 fleksitidssaldoen, og s\u00e5 lenge en ved avregningsperiodens slutt \u00abg\u00e5r i null\u00bb har den ansatte arbeidet det den skal. Andre mente at det var viktig med et regelverk rundt dette og at ansatte ikke kan st\u00e5 helt fritt i \u00e5 bestemme n\u00e5r de \u00f8nsker \u00e5 avspasere. Utgangspunktet er at den ansatte skal st\u00e5 til arbeidsgivers disposisjon i arbeidstiden og en avspasering i kjernetiden er et unntak fra dette. Da er det naturlig at leder m\u00e5 godkjenne avspasering. Dette skaper ogs\u00e5 mer forutberegnelighet for leder og andre ansatte om n\u00e5r de kan f\u00e5 tak i hverandre. Det ble ogs\u00e5 trukket frem at viktigheten av tilstedev\u00e6relse kan v\u00e6re ulik avhengig av hva en arbeider med og at likhetshensyn tilsier at muligheten for \u00e5 avspaserer praktiseres likt. Punkt 2.4.2 Grense for hvor mye plusstid som kan avspaseres Det ble hevdet blant en av deltagerne at dagens regelverk skal forst\u00e5s slik at de ansatte kan avspasere som mange timer de vil, men begrenset til 12 hele dager. Med det nye forslaget vil ansatte kunne avspasere dobbelt s\u00e5 mange hele dager. Igjen ble det p\u00e5pekt at begrensninger i hvor mange timer de ansatte kan avspasere vil medf\u00f8re mye administrativt arbeid for lederne. Samtidig hadde alle forst\u00e5else for n\u00f8dvendigheten av \u00e5 ha en slik grense og hvor viktig det er med dialog mellom ansatt og leder rundt arbeidsbelastning. Muligheten til \u00e5 avspasere totalt 180 timer er mye og tilsvarer nesten en m\u00e5ned med ferie. Punkt 2.5 Overf\u00f8ring av plusstid/minustid mellom avregningsperiodene Deltagerne opplyste at det pr. i dag har v\u00e6rt en forst\u00e5else om at en kunne overf\u00f8re 20 plusstimer og 10 minustimer mellom avregningsperiodene. Det var uklart om dette har v\u00e6rt en regel som gjelder alle i kommunen eller som har blitt avtalt p\u00e5 de enkelte enhet. Ingen kunne vise til hvor dette eventuelt fremkom. Flertallet hadde ingen innvendinger mot arbeidsgruppens forslag. Det ble bemerket at f\u00f8r nytt fleksitidsreglement blir implementert b\u00f8r det v\u00e6re en \u00abovergangsperiode\u00bb hvor Side 4 av 4 ansatte som har mye plusstid f\u00e5r muligheten til \u00e5 avspasere dette. Punkt 2.6 og 2.7 Det ble ikke tid til \u00e5 dr\u00f8fte ferdig disse to punktene. Tilbakemeldingene var likevel at det ikke var riktig at ansatte skulle miste opparbeidet plusstid. Det ble stilt sp\u00f8rsm\u00e5l om hva som ble konsekvensen dersom ikke den ansatte fikk avspasert opparbeidet plusstid i tr\u00e5d med nytt reglement? Det er b\u00e5de den ansatte og leders ansvar \u00e5 s\u00f8rge for at opparbeidet plusstid blir avspasert f\u00f8r arbeidsforholdet endres/opph\u00f8rer. Det betyr at dersom leder ikke legger til rette for at den ansatte f\u00e5r avspasert, b\u00f8r de ansatte koble p\u00e5 de tillitsvalgte. Og i de tilfellene hvor den ansatte ikke vil avspasere plusstid, m\u00e5 leder p\u00e5legge den ansatte \u00e5 avspasere, eventuelt dokumentere og orientere den ansatte om at plusstid ikke vil bli utbetalt. "
}