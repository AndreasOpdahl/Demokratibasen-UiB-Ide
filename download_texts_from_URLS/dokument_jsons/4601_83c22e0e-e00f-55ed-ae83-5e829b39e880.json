{
  "dokument_id": "83c22e0e-e00f-55ed-ae83-5e829b39e880",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 13.05.2025",
  "url": "https://bergen.kommune.no/politikere-utvalg/api/fil/bk360/12530259/Framstilling-Horingssaker-til-forretningsutvalget-13-05-2025",
  "tekst": " Forretningsutvalget Saksframstilling V\u00e5r referanse: 2025/41575-40 Saksbehandler: Anette Hatlemark Drabl\u00f8s H\u00f8ringssaker til forretningsutvalget 13.05.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget 2. H\u00f8ring av forslag om strengere regulering av solarier 3. H\u00f8ring - nye modul strukturerte l\u00e6replaner for voksne 4. H\u00f8ring av forslag til forskrift om fjerning av vrak etter vrakfjerningskonvensjonen (vrakfjerningsforskriften) 5. H\u00f8ring av foresp\u00f8rsel om vurdering av konsesjonsplikt for uttak av vann til tunelldriving ved veiprosjekt Fellesprosjekt Arna -Stanghelle (FAS), Bergen og Vaksdal kommunar i Vestland fylke 6. H\u00f8ring av s\u00f8knad om anleggsarbeider med utslipp til sj\u00f8 - rehabilitering fasade bunkeren p\u00e5 Laksev\u00e5gneset i Bergen kommune 7. H\u00f8yring \u2013 revidert planstrategi 2025-2028 for Samnanger kommune 8. H\u00f8yring og offentleg ettersyn av forslag til kommuneplanen sin samfunnsdel 2024- 2035 for Samnanger kommune 9. H\u00f8ring av forslag til bevaringsstrategi for n\u00e6ringer og industriers kulturmilj\u00f8 10. H\u00f8ring av forslag til bevaringsstrategi for bygder og byers kulturmilj\u00f8 Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget 1 Kommunal- og distriktsdepartementet har sendt forslag til endringer i valgforskriften og forskrift om valg til Sametinget p\u00e5 h\u00f8ring. Stortinget vedtok ny valglov 12. juni 2023. Loven tr\u00e5dte i kraft 1. mai 2024. Valgforskriften 2003 ble opphevet 6. mai 2024 og departementet vedtok ny valgforskrift 5. november 2024, som tr\u00e5dte i kraft samme dag. For at velgerne skal ha h\u00f8y tillit til valggjennomf\u00f8ringen og for \u00e5 gj\u00f8re kommunene og fylkeskommunene i stand til \u00e5 benytte det elektroniske valggjennomf\u00f8ringssystemet (EVA) p\u00e5 en trygg og sikker m\u00e5te, foresl\u00e5r departementet \u00e5 forskriftsfeste enkelte krav til bruk av systemet. Departementet foresl\u00e5r \u00e5 forskriftsfeste krav om begrensning av funksjonalitet og datatrafikk, samt krav om tilgangsstyring p\u00e5 maskiner som har tilgang til det elektroniske valggjennomf\u00f8ringssystemet. I tillegg foresl\u00e5r departementet \u00e5 forskriftsfeste krav om at programvare for monitorering skal installeres p\u00e5 alle maskiner som brukes ved maskinell telling av stemmesedler. Departementet foresl\u00e5r samtidig en teknisk justering i krav til utforming av partistemmeseddelen uten kandidatnavn i valgforskriften. Departementet foresl\u00e5r i tillegg en endring i forskrift 19. desember 2008 nr. 1480 om valg til Sametinget. Foresl\u00e5tt endring gjelder \u00f8kning av refusjonsbel\u00f8pet til opptellingsvalgstyrene. Det er valgstyret som har ansvaret for forberedelse og gjennomf\u00f8ring av valget. Avgj\u00f8relser av ikke-prinsipiell betydning, og myndighet til \u00e5 utf\u00f8re praktiske oppgaver, b\u00e5de f\u00f8r, under og etter valget delegeres til bystyredirekt\u00f8r. Bystyredirekt\u00f8ren vurderer at forslaget i hovedsak ikke er av prinsipiell karakter og vil inneb\u00e6re politiske avveininger. P\u00e5 bakgrunn av at valgstyret har det overordnede ansvaret for valggjennomf\u00f8ringen, anbefaler bystyredirekt\u00f8ren likevel at valgstyret selv avgir h\u00f8ringssvar p\u00e5 vegne av Bergen kommune. H\u00f8ringsfristen er 10. juni 2025. 2. H\u00f8ring av forslag om strengere regulering av solarier Direktoratet for str\u00e5levern og atomsikkerhet (DSA) har p\u00e5 vegne av Helse- og omsorgsdepartementet sendt forslag om strengere regulering av solarier p\u00e5 h\u00f8ring. Forslaget omfatter endringer i str\u00e5levernloven ved innf\u00f8ring av forbud mot reklame for solarium og stansing av solarievirksomheter ved brudd p\u00e5 alderskontrollkravet. H\u00f8ringsnotatet inneholder ogs\u00e5 endringer i str\u00e5levernforskriften ved innf\u00f8ring av tilsynsavgift og plikt for kommuner til \u00e5 f\u00f8re tilsyn med solarievirksomheter, krav om informasjon til kunde om risikofaktorer ved solariebruk f\u00f8r betaling skjer og to alternative l\u00f8sninger for bedre alderskontroll; krav om alderskontroll ved bruk av selvdeklarert eID eller krav om betjening. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuell h\u00f8ringsuttalelse p\u00e5 vegne av Bergen kommune. H\u00f8ringsfristen er 6. august 2025. 2 3. H\u00f8ring - nye modulstrukturerte l\u00e6replaner for voksne Modulstrukturert oppl\u00e6ring er en oppl\u00e6ringsmodell for voksne som skal bidra til at flere voksne kan ta fag- eller svennebrev, og at norsk arbeidsliv f\u00e5r dekket sitt behov for kvalifisert arbeidskraft. N\u00e5 har Utdanningsdirektoratet sendt tre l\u00e6replaner p\u00e5 h\u00f8ring: 1. H\u00f8ring h\u00e5ndveverfaget modulstrukturert 2. H\u00f8ring bunadtilverkarfaget modulstrukturert 3. H\u00f8ring blomsterdekorat\u00f8rfaget modulstrukturert Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 4. august 2025. 4. H\u00f8ring av forslag til forskrift om fjerning av vrak etter vrakfjerningskonvensjonen (vrakfjerningsforskriften) N\u00e6rings- og fiskeridepartementet har sendt p\u00e5 h\u00f8ring forslag til forskrift om fjerning av vrak etter vrakfjerningskonvensjonen (vrakfjerningsforskriften). Forskriften gjennomf\u00f8rer bestemmelser i Den internasjonale Nairobi-konvensjonen om fjerning av vrak, 2007 (vrakfjerningskonvensjonen). Det er vedtatt lovendringer i lov 24. juni 1994 nr. 39 om sj\u00f8farten (sj\u00f8loven) for \u00e5 gjennomf\u00f8re de delene av konvensjonen som gjelder ansvar og forsikring, jf. lov 20. desember 2018 nr. 115 (lov om endringer i sj\u00f8loven mv. (fjerning av vrak)). Lovendringene er tatt inn i sj\u00f8loven kapittel 10 A, og tr\u00e5dte i kraft 11. februar 2025. I lovens forarbeider er det foresl\u00e5tt \u00e5 gjennomf\u00f8re konvensjonens \u00f8vrige bestemmelser i egen forskrift, se Prop.105 LS (2017-2018) side 28. Det foresl\u00e5s p\u00e5 denne bakgrunn en forskrift som gjennomf\u00f8rer vrakfjerningskonvensjonens bestemmelser knyttet til vilk\u00e5r for vrakfjerning, herunder farevurdering, samt myndighetenes og den registrerte eierens rettigheter og plikter. Det ble i statsr\u00e5d 11. oktober 2024 besluttet at Norge skal tiltre vrakfjerningskonvensjonen. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. august 2025. 5. H\u00f8ring av foresp\u00f8rsel om vurdering av konsesjonsplikt for uttak av vann til tunelldriving ved veiprosjekt Fellesprosjekt Arna -Stanghelle (FAS) NVE har sendt p\u00e5 h\u00f8ring foresp\u00f8rsel fra Cowi AS p\u00e5 oppdrag fra Statens vegvesen om forh\u00e5ndsvurdering av konsesjonsplikt for uttak av overflatevann ved tre lokaliteter i forbindelse med Fellesprosjektet Arna-Stanghelle, der det skal bygges ny E16 og jernbane i Vaksdal og Bergen kommuner. S\u00f8knaden er kommet inn som en foresp\u00f8rsel om vurdering av konsesjonsplikt. 3 I Fellesprosjektet Arna-Stanghelle (FAS) skal Statens vegvesen og Bane NOR bygge ny vei og jernbane mellom Arna i Bergen og Stanghelle i Vaksdal kommune. Ny jernbane og vei skal i hovedsak g\u00e5 i tunnel. Meldingen gjelder uttak av overflatevann til driving av tunnel fra tre lokasjoner; Gamle Fossen ved Fossneset, Langhelleneset og Romslo. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 4. juni 2025. 6. H\u00f8ring av s\u00f8knad om anleggsarbeider med utslipp til sj\u00f8 - rehabilitering fasade bunkeren p\u00e5 Laksev\u00e5gneset i Bergen kommune Statsforvalteren i Vestland har sendt p\u00e5 h\u00f8ring s\u00f8knad fra Forsvarsbygg om tillatelse etter forurensningsloven til anleggsarbeider med renset utslipp til sj\u00f8. Ub\u00e5tbunkeren p\u00e5 Laksev\u00e5gneset skal fasaderehabliteres. Anleggsarbeidene omfatter: \u2022 L\u00f8s betong og malingslag skal fjernes fra fasadene med h\u00e5ndholdt utstyr som hammer og/eller mindre meislemaskin. \u2022 Malingslag fjernes mekanisk med sliping og st\u00f8voppsamling. Alt av partikler/st\u00f8v fra mekanisk meisling og sliping, samt fjernet maling, skal samles opp og leveres til godkjent mottak, farlig avfall for maling. \u2022 Etter at t\u00f8rrmeislingen og slipingen er utf\u00f8rt, vil vannmeisling bli utf\u00f8rt med vannjet, som vil produsere mindre partikler/st\u00f8v av betong. \u2022 Fasadene skal kles inn med en duk p\u00e5 utsiden, sider og i bunn slik at vaskevannet fra vannmeislingen samles opp. Det oppsamlede vaskevannet ledes til et sedimentasjonsbasseng f\u00f8r det slippes videre til sj\u00f8 og/eller kommunalt nett. Multiconsult har i s\u00f8knaden risikovurdert anleggsarbeidene ut fra registrerte fiskeriinteresser, tildekningslag, marine naturtyper mm og foresl\u00e5tt avb\u00f8tende tiltak for \u00e5 redusere fare for forurensning og negativ p\u00e5virkning. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 5. juni 2025. 7. H\u00f8yring \u2013 revidert planstrategi 2025-2028 for Samnanger kommune Samnanger kommune har sendt p\u00e5 h\u00f8ring forslag til revidert planstrategi 2025-2028. I h\u00f8ringsutkastet gjennomg\u00e5s rammene for en planstrategi, f\u00f8ringer for planarbeidet i kommunen, overordnede kommunale m\u00e5l, utviklingstrekk og kommunens planbehov for perioden. Planbehovet inkluderer revisjon av kommuneplanens samfunnsdel, arealdel og ulike kommunedelplaner, temaplaner og administrative planer. 4 Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 22. mai 2025. 8. H\u00f8yring og offentleg ettersyn av forslag til kommuneplanen sin samfunnsdel 2024-2035 for Samnanger kommune Samnanger kommune har sendt p\u00e5 h\u00f8ring \u00abSamnanger fram mot 2034\u00bb - samfunnsdelen til kommuneplanen. I h\u00f8ringsutkastet pekes det p\u00e5 de viktigste utfordringene i \u00e5rene fremover, og p\u00e5 grunnlag av dette er det foresl\u00e5tt tre hovedsatsinger for samfunnsutviklingen \u2013 \u00abN\u00e6rt\u00bb; \u00abAktivt\u00bb og \u00abGr\u00f8nt\u00bb. Innenfor hvert satsingsomr\u00e5de er det utarbeidet ulike m\u00e5l og tilh\u00f8rende strategier for \u00e5 n\u00e5 m\u00e5lene. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 22. mai 2025. 9. H\u00f8ring av forslag til bevaringsstrategi for n\u00e6ringer og industriers kulturmilj\u00f8 Riksantikvaren sendte 28.04.25 forslaget til bevaringsstrategi for n\u00e6ringer og industriers kulturmilj\u00f8 p\u00e5 h\u00f8ring. Riksantikvaren har f\u00e5tt i oppdrag fra Regjeringen \u00e5 utarbeide bevaringsstrategier, for \u00e5 fornye og samordne offentlige virkemidler. Bevaringsstrategier er et av hovedgrepene for kulturmilj\u00f8feltet i Meld. St. 16 (2019\u20132020). Bevaringsstrategiene skal bidra til \u00e5 strukturere, samordne og organisere innsatsen slik at virkemidler ses i sammenheng og kulturmilj\u00f8er ivaretas. Det skal legges s\u00e6rlig vekt p\u00e5 m\u00e5let om \u00e5 ta vare p\u00e5 et mangfold av kulturmilj\u00f8. Bevaringsstrategiene skal tilrettelegge for at kulturminner, kulturmilj\u00f8er og landskap blir bevart og brukt som en ressurs i samfunnsutviklingen. Strategiene skal synligj\u00f8re kulturmilj\u00f8enes betydning for milj\u00f8messig, sosial og \u00f8konomisk b\u00e6rekraft. Klima- og milj\u00f8departementet ga Riksantikvaren oppdraget med \u00e5 utvikle forslag til bevaringsstrategier for bygder og byers kulturmilj\u00f8 og for n\u00e6ringer og industriers kulturmilj\u00f8 i tildelingsbrevet for 2025. Bevaringsstrategien skal bidra til b\u00e6rekraftig utvikling knyttet til n\u00e6ringer og industriers kulturmilj\u00f8. Dette forutsetter at kulturmilj\u00f8ene tas vare p\u00e5 og brukes, slik at de historiske verdiene bevares og at milj\u00f8ene oppleves som attraktive. Strategien skal vise hvordan kulturmilj\u00f8forvaltningen og samarbeidspartnere, b\u00e5de private og offentlige, kan bidra til \u00e5 bevare og utvikle n\u00e6ringer og industriers kulturmilj\u00f8. Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 13. juni 2025. 5 10. H\u00f8ring av forslag til bevaringsstrategi for bygder og byers kulturmilj\u00f8 Riksantikvaren sendte 28.04.25 forslaget til bevaringsstrategi for bygder og byers kulturmilj\u00f8 p\u00e5 h\u00f8ring. Bevaringsstrategiene skal bidra til \u00e5 strukturere, samordne og organisere innsatsen slik at virkemidler ses i sammenheng og kulturmilj\u00f8er ivaretas. Det skal legges s\u00e6rlig vekt p\u00e5 m\u00e5let om \u00e5 ta vare p\u00e5 et mangfold av kulturmilj\u00f8. Bevaringsstrategiene skal tilrettelegge for at kulturminner, kulturmilj\u00f8er og landskap blir bevart og brukt som en ressurs i samfunnsutviklingen. Strategiene skal synligj\u00f8re kulturmilj\u00f8enes betydning for milj\u00f8messig, sosial og \u00f8konomisk b\u00e6rekraft. Bevaringsstrategier for kystens kulturmilj\u00f8 og for landbrukets kulturmilj\u00f8 ble vedtatt 14. februar 2025. Bevaringsstrategien skal bidra til b\u00e6rekraftig utvikling i bygdene og byene. Dette forutsetter at kulturmilj\u00f8ene tas vare p\u00e5 og brukes, slik at de historiske verdiene bevares og at milj\u00f8ene oppleves som attraktive. Strategien skal vise hvordan kulturmilj\u00f8forvaltningen og samarbeidspartnere, b\u00e5de private og offentlige, kan bidra til bevaring og utvikling av bygder og byer. Bevaringsstrategien er foresl\u00e5tt med deltemaer og prioriterte omr\u00e5der som er valgt ut fordi det knyttet seg s\u00e6rskilte utfordringer og muligheter til omr\u00e5dene: \u2022 Arkeologiske kulturminner \u2013 en kilde til kunnskap \u2022 Struktur \u2013 fra naturgitte forutsetninger til planlagte steder \u2022 Bygningsmilj\u00f8er som bidrar til s\u00e6rpreg \u2022 Fellesskapsbygninger \u2022 Uterom og gr\u00f8ntomr\u00e5der for fellesskapet \u2022 Sm\u00e5husbebyggelse under press \u2013 hus og hager \u2022 Drabantbyene \u2022 Etterkrigstidens byplanlegging \u2013 gjenreisningsarkitekturen Bystyredirekt\u00f8ren vurderer at forslaget ikke er av prinsipiell karakter og inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 13. juni 2025. Forslag til vedtak: 1. Valgstyret avgir h\u00f8ringssvar til \u00abH\u00f8ring - Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring av forslag om strengere regulering av solarier\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - nye modul strukturerte l\u00e6replaner for voksne\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring av forslag til forskrift om fjerning av vrak etter vrakfjerningskonvensjonen (vrakfjerningsforskriften)\u00bb p\u00e5 vegne av Bergen kommune. 6 5. Byr\u00e5det avgir eventuelt h\u00f8ringssvar til \u00abH\u00f8ring av foresp\u00f8rsel om vurdering av konsesjonsplikt for uttak av vann til tunelldriving ved veiprosjekt Fellesprosjekt Arna - Stanghelle (FAS), Bergen og Vaksdal kommunar i Vestland fylke\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring av s\u00f8knad om anleggsarbeider med utslipp til sj\u00f8 - rehabilitering fasade bunkeren p\u00e5 Laksev\u00e5gneset i Bergen kommune\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8yring \u2013 revidert planstrategi 2025-2028 for Samnanger kommune\u00bb p\u00e5 vegne av Bergen kommune. 8. Byr\u00e5det avgir eventuelt h\u00f8ringssvar til \u00abH\u00f8yring og offentleg ettersyn av forslag til kommuneplanen sin samfunnsdel 2024-2035 for Samnanger kommune\u00bb p\u00e5 vegne av Bergen kommune. 9. Byr\u00e5det avgir eventuelt h\u00f8ringssvar til \u00abH\u00f8ring av forslag til bevaringsstrategi for n\u00e6ringer og industriers kulturmilj\u00f8\u00bb p\u00e5 vegne av Bergen kommune. 10. Byr\u00e5det avgir eventuelt h\u00f8ringssvar til \u00abH\u00f8ring av forslag til bevaringsstrategi for bygder og byers kulturmilj\u00f8\u00bb p\u00e5 vegne av Bergen kommune Dato: 8. mai 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 7 "
}