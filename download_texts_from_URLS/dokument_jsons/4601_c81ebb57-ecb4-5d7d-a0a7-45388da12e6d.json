{
  "dokument_id": "c81ebb57-ecb4-5d7d-a0a7-45388da12e6d",
  "doc_type": "case_presentation",
  "kommune": 4601,
  "tittel": "Utredning av hundeparker i Bergen kommune",
  "url": "https://bergen.kommune.no/politikere-utvalg/api/fil/bk360/10179391/Framstilling-Utredning-av-hundeparker-i-Bergen-kommune",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-35 Saksbehandler: Ragnhild Hvoslef Kr\u00fcger Utredning av hundeparker i Bergen kommune Hva saken gjelder: Byr\u00e5det har lagt frem en utredning av hundeparker i Bergen kommune, som en oppf\u00f8lging av en merknad fra bystyret, i sak 386/21,15.12.21 Merknad 1: Bystyret ber byr\u00e5det om \u00e5 legge frem en sak som ser p\u00e5 mulighetene for \u00e5 etablere hundeparker i alle bydeler, der hunder kan l\u00f8pe fritt.\u00bb Behovet for etablering av nye hundeparker er vurdert som st\u00f8rst i bydeler med h\u00f8yest befolkningstetthet, og der det ikke finnes hundepark i dag. Med bakgrunn i dette er anbefalingene at: - bydelen Bergenhus blir h\u00f8yest prioritert. Her er det behov for hundepark, eller en annen l\u00f8sning for lufting av hund uten b\u00e5nd. - de resterende bydelene uten hundepark blir middels prioritert. Dette gjelder Fyllingsdalen, Ytrebygda, Fana og Arna. - bydelene som har hundepark i dag; Laksev\u00e5g, \u00c5rstad og \u00c5sane, blir lavt prioritert i det videre arbeidet med etablering av nye hundeparker. Saken skal til politisk behandling og KRPF kan velge \u00e5 komme med forslag til merknader og/eller vedtak f\u00f8r saken g\u00e5r til behandling i utvalg og bystyre. Forslag til vedtak: Utredning av hundeparker i Bergen kommune tas til orientering. Dato: 10. april 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Fagnotat 1 "
}