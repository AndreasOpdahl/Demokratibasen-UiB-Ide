{
  "dokument_id": "6a86535b-3ef3-55b7-ae75-0785fee94a19",
  "doc_type": "case_attachment",
  "kommune": 4601,
  "tittel": "E-post fra LAB - UMBY SAK 415_24_ Sykkelvei Hagerupsvei_Mindemyren - vedr. endring i plankartet",
  "url": "https://bergen.kommune.no/politikere-utvalg/api/fil/bk360/11666054/E-post-fra-LAB-UMBY-SAK-415-24-Sykkelvei-Hagerupsvei-Mindemyren-vedr-endring-i-plankartet",
  "tekst": "Fra: \"Susanne Bjelland\" <susanne.bjelland@labeiendom.no> Sendt: torsdag 5. desember 2024 15:52:23 Til: \"Berg, Andreas\" <Andreas.Berg@bergen.kommune.no>; \"Postmottak Bystyrets kontor\" <Bystyrets.Kontor@bergen.kommune.no> Emne: UMBY SAK 415/24: Sykkelvei Hagerupsvei/Mindemyren - vedr. endring i plankartet Importance: High Hei, Sender dere en ny fotoillustrasjon av reguleringsforslag til ny fortaus- og sykkell\u00f8sning langs Storetveitvegen \u2013 fra Hagerupsvei og ned til Mindemyren \u2013 sett fra s\u00f8r der deler av LAB Eiendom med partner Wergeland Boligutvikling AS (heretter omtalt \u00abLABE\u00bb) sitt nye boligprosjekt er inntegnet; Vi forst\u00e5r at det i dagens UMBY m\u00f8te vil fremmes forslag om \u00e5 fjerne samtlige av rivingssymbolene \u00abX\u00bb i plankartet for de 8 eksisterende boligene langs Storetveitvegen \u2013 i det s\u00f8rlige strekket. Endringen kan potensielt f\u00e5 store konsekvenser for LABE sine muligheter for gjennomf\u00f8ring av den parallelle reguleringsplanen. I en tid der byggen\u00e6ringen sliter, og det er behov for en rask realisering av nye byggeprosjekter, stiller LABE sp\u00f8rsm\u00e5l til om UMBY har forst\u00e5tt de langsiktige konsekvensene til endringene som n\u00e5 er foresl\u00e5tt for UMBY? I Klosterhagen erkl\u00e6ringen st\u00e5r blant annet f\u00f8lgende: \u00abByr\u00e5det vil f\u00e5 fart p\u00e5 boligbyggingen i hele Bergen. Det m\u00e5 g\u00e5 an \u00e5 realisere boligdr\u00f8mmen til en pris som folk har r\u00e5d til. Byr\u00e5det vil iverksette en rekke tiltak som gj\u00f8r Bergen til en attraktiv by \u00e5 bo i. Det skal legges til rette for at flere kan bo i kort avstand til jobb, gj\u00f8rem\u00e5l og aktiviteter, og byr\u00e5det vil se planleggingen av boliger og arbeidsplasser mer i sammenheng. Derfor vil byr\u00e5det tilrettelegge for n\u00e6ringsvirksomhet og flere arbeidsplasser i hele Bergen.\u00bb LABE hadde planlagt prosjektoppstart i 2025. Endringen i plankartet som n\u00e5 foresl\u00e5s, medf\u00f8rer en kritisk risikofaktor for realiseringstidspunktet for LABE. En direkte konsekvens av endringen p\u00e5 plankartet er derfor at UMBY n\u00e5 stagnerer boligbyggingen i Bergen, bidrar til \u00e5 gj\u00f8re det enda mer utfordrende for entrepren\u00f8rene, samt bidra til ytterligere kostnads\u00f8kninger som igjen medf\u00f8rer dyrere boliger. Dette vurderes \u00e5 v\u00e6re i strid med Klosterhagen erkl\u00e6ringen. Vi ber derfor om at det ikke gj\u00f8res endringer i plankartet. Plankartet som har v\u00e6rt p\u00e5 h\u00f8ring, m\u00e5 legges til grunn. Ber om at dette legges p\u00e5 sak og tilgjengeliggj\u00f8res for samtlige utvalgsmedlemmer. Med vennlig hilsen Susanne N. Bjelland Prosjektleder / Eiendomsutvikler +47 976 27 645 susanne.bjelland@labeiendom.no Bes\u00f8ksadresse: Kanalveien 105 B, 5068 Bergen Postadresse: Postboks 3 Kristianborg, 5822 Bergen "
}