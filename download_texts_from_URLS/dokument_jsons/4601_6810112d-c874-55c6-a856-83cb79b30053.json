{
  "dokument_id": "6810112d-c874-55c6-a856-83cb79b30053",
  "doc_type": "case_attachment",
  "kommune": 4601,
  "tittel": "Uttalelse fra Etat for landbruk",
  "url": "https://bergen.kommune.no/politikere-utvalg/api/fil/bk360/9860884/Uttalelse-fra-Etat-for-landbruk",
  "tekst": " Etat for landbruk Til Intern korrespondanse PBE Administrasjon (Arbeidssted) V\u00e5r referanse: 2023/50670-13 Saksbehandler: Svanhild Kambestad Fra Dato: 22. september 2023 Etat for landbruk Gnr 296 bnr 1 - Langedalen 60 - S\u00f8knad om legalisering av ny bolig/ k\u00e5rhus \u2013 Uttalelse fra Etat for landbruk Hva saken gjelder: Etat for landbruk viser til oversendelse for uttale fra Plan- og bygningsetaten datert 22.08.2023, sak (BYGG-2023/12598). Saken gjelder s\u00f8knad om s\u00f8knad om tillatelse/ legalisering av ny bolig/ k\u00e5rhus. Dette er den ene av to legaliseringssaker av bolig p\u00e5 samme eiendommen. Den andre saken er BYGG-2023/12599, p\u00e5 gnr. 296 bnr. 1. Tiltaket er avhengig av dispensasjon fra LNF-planform\u00e5let (KPA 2018). Vurdering: Eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Eiendommen har if\u00f8lge arealressurskartet (AR5) et totalareal p\u00e5 244,5 dekar, hvorav 13,1 dekar fulldyrket jord, 4,4 dekar overflatedyrket jord, 62,6 dekar innmarksbeite, 123,5 dekar produktiv skog, 30,4 dekar annet markslag og 10,5 dekar bebygd/annet. Det oms\u00f8kte arealet ligger i et omr\u00e5de vist som bebygd. Arealet grenser til fulldyrket og bebygd areal, og ligger i Langedalen i n\u00e6rheten av Arna sentrum/ Espeland i Bergen kommune. Eiendommen har i dag ett v\u00e5ningshus, i tillegg til de to boligene som s\u00f8kes legalisert Den aktuelle eiendommen er en landbrukseiendom. Eiendommen ligger i tillegg i et LNF-omr\u00e5de (99,5 %), med f\u00f8lgende hensynssoner i KPA 2018; \u2022 Angitt hensyn \u2013 landbruk; Sammenhengende landbruk (27,4 %) \u2022 Angitt hensyn naturmilj\u00f8; 1 km buffer rundt inngrepsfri natur (69,1 %) \u2022 Angitt hensyn landskap; Inngrepsfri natur, 1-3 km fra tyngre tekniske inngrep (9,5 %) \u2022 Angitt hensyn friluftsliv; Byfjellsgrense (82,5 %) \u2022 Angitt hensyn \u2013 kulturmilj\u00f8; Historiske veifar (0,3 %) \u2022 Faresone; Aktsomhetsomr\u00e5der for steinsprang, jord- og flomskred og sn\u00f8skred (52,4 %) \u2022 Sikringssone i kommuneplanen; Nedslagsfelt drikkevann (14,6 %) \u2022 Gul st\u00f8ysone \u2022 Temakart sammenhengende bl\u00e5gr\u00f8nne strukturer For disse sonene gjelder f\u00f8lgende: For LNF-omr\u00e5der skal tiltaket iflg. KPA \u00a7 31, \u00abv\u00e6re n\u00f8dvendig for g\u00e5rdens virksomhet\u00bb, det skal \u00abtas hensyn til landbruk, natur og kulturmilj\u00f8, friluftsliv og landskap\u00bb. \u00abTiltak som oppfyller f\u00f8lgende kriterier vil normalt ikke gi negativ effekt av betydning for planform\u00e5let: lovlig etablert bolig, forholdet til annet relevant regelverk og plangrunnlag er ivaretatt, antall boenheter \u00f8kes ikke, tiltaket har naturlig sammenheng med boligform\u00e5let\u00bb, og videre; \u00abTiltaket m\u00e5 v\u00e6re knyttet til produksjonen og ressursgrunnlaget p\u00e5 garden\u00bb. For hensynssone Landbruk st\u00e5r det i KPA \u00a7 35.1; \u00abInnenfor de sammenhengende landbruksomr\u00e5dene skal landbrukets ressursgrunnlag og landskap vernes i et langsiktig perspektiv. Det skal ut\u00f8ves en streng forvaltningspraksis ved omdisponering eller deling av dyrket mark. Bygningsmasse b\u00f8r bevares eller utvikles i tr\u00e5d med tradisjonell byggeskikk\u00bb. I hensynssone Naturmilj\u00f8 gjelder f\u00f8lgende, etter KPA 2018; \u00abNaturmangfoldet skal veie tungt. Det skal ut\u00f8ves en streng forvaltningspraksis ved behandling av saker etter landbrukslovverket.\u00bb I hensynssone Landskap skal en etter KPA 2018, bevare uber\u00f8rt natur p\u00e5 lang sikt. Den delen av eiendommen s\u00f8knaden gjelder, ligger utenfor Byfjellsgrensen. For \u00e5 f\u00e5 tillatelse til \u00e5 bygge k\u00e5rhus, uttaler Sivilombudsmannen i sak SOMB-2008-86 \u00abDet driftsmessige behovet for en k\u00e5rbolig i direkte tilknytning til landbruksvirksomheten m\u00e5 dokumenteres. En landbruksfaglig uttalelse om behovet for k\u00e5rbolig vil v\u00e6re et viktig element, som normalt m\u00e5 kunne tillegges vekt av fylkesmannen\u00bb. Ogs\u00e5 Statsforvalteren i Vestland uttaler p\u00e5 To hus p\u00e5 garden? | Statsforvaltaren i Vestland (statsforvalteren.no), at \u00abEin f\u00f8resetnad for \u00e5 bygge bustad nr. to p\u00e5 garden er om det er n\u00f8dvendig med k\u00e5rbustad av omsyn til drifta eller produksjonen.\u00bb Eier av den aktuelle eiendommen driver ikke selv med landbruksdrift. Innmarken p\u00e5 eiendommen drives av en annen bonde, og ikke av eier selv. Etat for landbruk kan f\u00f8lgelig ikke se at det er behov for hus nummer to eller tre p\u00e5 eiendommen. Oppsummering Etat for landbruk er av den oppfatning at i denne saken at eier ikke driver landbrukseiendommen og at det ikke er behov for hus nummer to eller tre p\u00e5 g\u00e5rden, og kan f\u00f8lgelig ikke anbefale at det blir gitt tillatelse til legalisering av k\u00e5rhuset. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Etat for landbruk vil ut fra landbruksfaglige vurderinger ikke tilr\u00e5 at det gis tillatelse til det oms\u00f8kte tiltaket. Med hilsen Etat for landbruk Helene Dahl - leder Svanhild Kambestad - r\u00e5dgiver/jurist Dokumentet er godkjent elektronisk. Kopi: PBE Byggesak Nord (Arbeidssted) - Arild Skurtveit "
}