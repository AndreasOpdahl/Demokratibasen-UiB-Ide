{
  "dokument_id": "a16c818b-1fcb-559a-be37-7c94d5f5b94f",
  "doc_type": "case_attachment",
  "kommune": 4601,
  "tittel": "Avslag",
  "url": "https://bergen.kommune.no/politikere-utvalg/api/fil/bk360/9225987/Avslag",
  "tekst": " Plan- og bygningsetaten Adresseinformasjon fylles inn ved V\u00e5r referanse: DELE-2022/28539-16 ekspedering. Se mottakerliste Saksbehandler: Anne Lise Fjelde Skjelvik nedenfor. Epost: postmottak.planogbygg@bergen.kommune.no Dato: 28.06.2023 Avslag p\u00e5 s\u00f8knad om opprettelse og endring av eiendom Eiendom : Gnr 36 Bnr 63 Adresse : Nordeidbrekka 36 Tiltakets art : S\u00f8knad om opprettelse og endring av eiendom Hjemmelshaver/ Bjarte Pad\u00f8y og Vibeke Bjordal Pad\u00f8y/ Grung Arkitektur : s\u00f8ker As Vi viser til s\u00f8knad mottatt 23.11.2022 og tilleggsdokumentasjon mottatt 21.03.2023. 1. S\u00f8knaden gjelder: \u2022 Fradeling av 1 ubebygd naustparsell fra gnr. 36 bnr. 63 Tiltaket krever dispensasjon fra kommuneplanens arealdel \u00a7 6. 1 \u00abByggegrenser, sj\u00f8\u00bb. Det er s\u00f8kt om en slik dispensasjon. 2. VEDTAK S\u00f8knad om tillatelse til fradeling av 1 ubebygd naustparsell fra gnr. 36 bnr. 63 avsl\u00e5s, jf. kommuneplanens bestemmelser \u00a7 6 \u00abByggegrenser\u00bb pkt. 6.1 \u00abSj\u00f8\u00bb og plan og bygningslovens \u00a7 27- 4 \u00abAtkomst\u00bb. 2.1 Dispensasjoner S\u00f8knad om dispensasjon fra kommuneplanens arealdel \u00a7 6 \u00abByggegrenser\u00bb pkt. 6.1 \u00abSj\u00f8\u00bb avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET Under f\u00f8lger punktvis v\u00e5r begrunnelse for vedtak som oppsummeres til slutt. 3.1 Planstatus Eiendommen er ikke regulert. Kommuneplanens arealdel viser eiendommen som bebyggelse og anlegg, \u00f8vrig byggesone og den ligger innenfor funksjonell strandsone. I \u00f8vrige byggesoner i uregulerte omr\u00e5der er byggegrensen if\u00f8lge kommuneplanen 50 meter. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3.2 Nabovarsling S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3 Atkomst og avkj\u00f8rsel Vi har mottatt erkl\u00e6ring om veirett for parsellen over gnr. 36 bnr. 2. S\u00f8ker har ikke dokumentert at det foreligger erkl\u00e6ringer som kan tinglyses som sikrer lovlig atkomst frem til offentlig veg Steinsvikvegen, jf. plan- og bygningsloven \u00a7 27-4. 3.4 Andre uttalelser eller vedtak Statsforvalteren i Vestland har gitt uttalelse datert 09.05.2023: Vi viser til brev fra Bergen kommune datert 12.04.2023 hvor det bes om uttalelse til s\u00f8knad om dispensasjon for fradeling av tomt i strandsonen ved Nord\u00e5svannet i Ytrebygda bydel. If\u00f8lge brevet fra kommunen krever tiltakene dispensasjon fra kommuneplanens bestemmelser \u00a7 6.1 byggegrense sj\u00f8. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det..\u00bb I denne saken s\u00f8kes det om fradeling av 1 ubebygd naustparsell fra gnr. 36 bnr. 63, p\u00e5 s\u00f8rsiden av Nord\u00e5svannet. Det er viktig \u00e5 hindre videre nedbygging og privatisering av strandsonen rundt Nord\u00e5svannet. En fradeling vil kunne gi et uheldig signal mht muligheter for fremtidig naustutbygging. Statsforvalteren finner det derfor riktig \u00e5 allerede n\u00e5 gi en tydelig melding om at videre naustutbygging i strandsonen langs Nord\u00e5svannet ikke er i samsvar med nasjonalt strandsonevern da det er negativt for friluftsinteresser og naturmangfold. Saksnummer DELE-2022/28539 Side 2 av 8 Strandsonen rundt Nords\u00e5vannet er s\u00e6rlig verdifull for friluftsliv og er under sterkt press for nedbygging og privatisering. Tiltaket som oms\u00f8kt vil kunne ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Tiltaket vil slik vi vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 36, bnr. 63 Nordeidbrekka i Ytrebygda bydel. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering Bymilj\u00f8etaten, Bergen kommune har gitt uttalelse datert 09.05.2023: Saken gjelder Bymilj\u00f8etaten viser til oversendelse vedr\u00f8rende s\u00f8knad om tillatelse til fradeling av 1 ubebygd naustparsell fra gnr. 36 bnr. 63. Tiltaket er avhengig av dispensasjon kommuneplanens bestemmelser \u00a76. 1 \u00abByggegrenser, sj\u00f8\u00bb. Grunnlag Planstatus Eiendommen er ikke regulert. Kommuneplanens arealdel viser eiendommen som bebyggelse og anlegg, \u00f8vrig byggesone og den ligger innenfor funksjonell strandsone Andre overordnede registreringer Omr\u00e5det i sj\u00f8 omfattes av et st\u00f8rre kartlagt friluftslivsomr\u00e5de, dette gjelder Nord\u00e5svatnet (inklusive \u00f8yer og holmer). Det er et sv\u00e6rt viktig friluftslivsomr\u00e5de for aktiviteter knyttet til sj\u00f8 og strandsone, jf. Kartlegging av friluftslivsomr\u00e5der i Bergen kommune i regi av Bymilj\u00f8etaten, 2016. Nord\u00e5svatnet er ogs\u00e5 en registrert marin naturtype med poller og sterke tidevannsstr\u00f8mmer, av lokalt viktig verdi. I bl\u00e5gr\u00f8nt temakart til KPA 2018 er det vist en bl\u00e5gr\u00f8nn forbindelse rundt Nord\u00e5svatnet. Dette er et prioritert fremtidig friluftslivsomr\u00e5de, hvor strandsonen skal skjermes og utvikles til et sammenhengende friluftsomr\u00e5de. Vurderinger Bymilj\u00f8etaten skal vurdere virkninger av tiltaket for interesser knyttet til natur, biologisk mangfold, landskap og friluftsliv. Arealet med de oms\u00f8kte tiltakene omfattes av hensynssone for funksjonell strandsone (H550) og er vist som \u00f8vrig byggesone (\u00d8B) i Kommuneplanens arealdel 2018. Saksnummer DELE-2022/28539 Side 3 av 8 I Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8 (2021) er det er en overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal dermed praktiseres en sv\u00e6rt streng praksis ved behandling av dispensasjoner i strandsonen. S\u00f8knaden gjelder arealoverf\u00f8ring av en ubebygd parsell i strandsonen ved Nord\u00e5svannet. Strandsonen rundt Nord\u00e5svannet er et prioritert omr\u00e5de for friluftsliv med sv\u00e6rt stor verdi, og er under sterkt press for nedbygging og privatisering. En fradeling av en ubebygd naustparsell vil etter Bymilj\u00f8etaten legge til rette for videre s\u00f8knad om oppf\u00f8ring av naust. Det er knyttet en del sakshistorikk til eiendommen, hvor det tidligere er s\u00f8kt om \u00e5 oppf\u00f8re naust p\u00e5 den aktuelle parsellen som n\u00e5 s\u00f8kes fradelt. Det ble da gitt avslag. Bymilj\u00f8etaten vurderer at selve arealoverf\u00f8ring av nausttomt ikke vil ha negative konsekvenser for verdier knyttet til natur, friluftsliv og landskap. Vi vurderer imidlertid at det er sv\u00e6rt uheldig om man ved \u00e5 dispensere for arealoverf\u00f8ring her kan legge til rette for opprettelse av naust. Videre kan en arealoverf\u00f8ring ogs\u00e5 legge til rette for videre opparbeiding og privatisering av arealet, eksempelvis gjennom fjerning av vegetasjon og opparbeiding av privat oppholdsareal. Bymilj\u00f8etaten vurderer at tiltakene kan gi presedensvirkninger for det omliggende omr\u00e5det. Det er ikke \u00f8nskelig som f\u00f8lge av hensyn til innskjerpet strandsonevern, og fremtidige m\u00e5lsetninger for omr\u00e5det rundt Nord\u00e5svatnet. Tiltakene vil etter Bymilj\u00f8etatens vurdering ikke vil f\u00f8re til vesentlige negative konsekvenser for natur og biologisk mangfold. Vi vurderer imidlertid at en fradeling vil kunne legge til rette for opprettelse av naust og opparbeidelse av areal. Det vil privatisere er allerede sv\u00e6rt belastet omr\u00e5de, og vil f\u00e5 vesentlige negative konsekvenser for landskap, opplevd \u00e5penhet og mulig ut\u00f8velse av friluftsliv i tilknytning til land og sj\u00f8. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7 6. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for den oms\u00f8kte arealoverf\u00f8ringen S\u00f8knaden er sendt Vestland fylkeskommune, det er ikke mottatt noen tilbakemelding. Saksnummer DELE-2022/28539 Side 4 av 8 3.5 Dispensasjon Tiltaket kommer i strid med kommuneplanens arealdel \u00a7 6. 1 \u00abByggegrenser, sj\u00f8\u00bb. Det s\u00f8kes om dispensasjon fra kommuneplanens arealdel \u00a7 6. 1 \u00abByggegrenser, sj\u00f8\u00bb. For at dispensasjon kan gis kreves det at verken hensynene bak bestemmelsen det s\u00f8kes om dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon Innledning / bakgrunn Dagens nauste tomt (36/63) ble fradelt I 1937. Denne nauste tomten har i dag samme gnr og bnr. som bolig i Noreidbrekka 36 p\u00e5 S\u00f8reide. Det er \u00f8nskelig \u00e5 fradele naustetomten fra hovedbruket (bolig 36/63) da boligtomten ble solgt for mange \u00e5r siden. I forbindelse med allerede innsendt s\u00f8knad om fradeling av nauste tomt fra hovedbruket har Kommunen v/ plan og bygnings etaten i ettertid satt krav om dispensasjon fra Kommuneplanens bestemmelser\u00a7 6, 1 byggegrenser sj\u00f8, da denne er 50 m i uregulerte omr\u00e5der. Vilk\u00e5rene for dispensasjon f\u00f8lger av plan- og bygningsloven (pbl.) \u00a7 19-1, 19-2. Det kreves a) at dispensasjon ikke tilsidesetter hensynene bak bestemmelsen det dispenseres fra eller lovens form\u00e5lsbestemmelse, og b) at det foreligger interesseovervekt for dispensasjon. For oms\u00f8kte eiendom fremg\u00e5r det av KPA \u00a7 6.1 at tiltak n\u00e6rmere sj\u00f8en enn 50 meter i \u00d8vrig byggesone og uregulert omr\u00e5de krever dispensasjon. Grunnet naustet sin naturlige plassering langs sj\u00f8 vil den ber\u00f8re den funksjonelle strandlinje. Ved opprettelse og endring av oms\u00f8kte nauste eiendom vil ikke omr\u00e5det mot strandsonen v\u00e6re mer gjenbygget eller forhindret enn det som er dagens situasjon. Videre m\u00e5 det vektlegges at verken naboer eller allmennheten blir negativt ber\u00f8rt av, eller forhindres av, at eiendoms endringen gjennomf\u00f8res. Videre er det \u00e5 poengtere at selve naustetomten har lagt der fradelt siden 1937. Omr\u00e5det p\u00e5 eiendommen ned mot sj\u00f8 vil heller ikke ber\u00f8res av endringen. En dispensasjon for oms\u00f8kte tiltak vil, alts\u00e5 ikke ytterligere privatisere omr\u00e5det til sj\u00f8 sammenlignet med dagens situasjon. Vi anser som tidligere beskrevet at Strandsone anses ikke \u00e5 bli p\u00e5virket negativt av oms\u00f8kte tiltak. Da naustetomt allerede g\u00e5r til sj\u00f8 vil denne heller ikke f\u00f8re til en ytterligere endret privatisering i forhold til dagens situasjon. Endring/opprettelse av eiendommen vil heller ikke v\u00e6re til ytterligere hinder for areal- og ressursdisponeringen i omr\u00e5det og krenker derved ikke allmennhetens interesser. Saksnummer DELE-2022/28539 Side 5 av 8 I denne forbindelse vises det ogs\u00e5 til at dagens nauste tomt er en del av et nauste milj\u00f8. Omr\u00e5dets preg mht. bebyggelse vil s\u00e5ledes ikke endres som f\u00f8lge av den oms\u00f8kte endringen. Dette forholdet, samt hensynet til likebehandling av grunneierne i omr\u00e5det, tilsier dermed at dispensasjon skal innvilges. Som redegjort for over er ulempevirkningene av \u00e5 tillate endring og opprettelse av eiendom begrenset. Dersom tiltaket tillates vil det ha positive virkninger for tiltakshaver i form av \u00e5 endelig kunne ha formell skriftlig eierskap til nauste tomten ved eget gnr. og bnr. For en nauste tomt som er p\u00e5 nedside av egen bolig. (36/157 Ekerdalen 11 D) Sett hen til hensynene bak KPA \u00a7 6.1, som er at strandsonen ikke skal gjenbygges, vil ikke en dispensasjon for oppf\u00f8ring av endringen stride med hensynet bak bestemmelsen. Ved en vurdering av dispensasjon mener vi at det m\u00e5 vektlegges at s\u00f8knaden omhandler opprettelse og endring av eiendom som allerede er tidligere lovlig fradelt. Etter v\u00e5rt syn er det klar overvekt av hensyn som taler for dispensasjon. Likeledes er vi av den oppfatning at hensynene bak bestemmelsene det dispenseres fra eller hensynene i lovens form\u00e5ls bestemmelse, ikke blir vesentlig tilsidesatt, og vilk\u00e5rene for \u00e5 gi dispensasjon mener vi derved er oppfylt. Fagetatens vurderinger Gnr. 36 bnr. 36 er opprettet som en eiendom med 2 teiger, en boligparsell og en naustparsell. S\u00f8knaden gjelder fradeling av den ubebygde naustparsellen som en selvstendig eiendom. Eiendommen er ikke regulert. Kommuneplanens arealdel viser eiendommen som bebyggelse og anlegg, \u00f8vrig byggesone og den ligger innenfor funksjonell strandsone. I \u00f8vrige byggesoner i uregulerte omr\u00e5der er byggegrensen if\u00f8lge kommuneplanen 50 meter. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Strandsonen rundt Nord\u00e5svannet er et prioritert omr\u00e5de for friluftsliv med sv\u00e6rt stor verdi, og er under sterkt press for nedbygging og privatisering. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5dene. En fradeling av en ubebygd naustparsell kan legge til rette for videre s\u00f8knad om oppf\u00f8ring av naust. Tiltaket vurderes derfor til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra byggegrensen mot sj\u00f8 er at eier av boligeiendommen gnr. 36 bnr. 157 kan bli formell eier av naustparsellen. Ulempene vil v\u00e6re at en fradeling av en ubebygd naustparsell kan legge til rette for videre s\u00f8knad om oppf\u00f8ring av naust og \u00f8kt privatisering av strandlinjen. Etter en samlet vurdering vil fordelene ved \u00e5 gi dispensasjon ikke v\u00e6re klart st\u00f8rre enn ulempene. 3.6 Konklusjon Fagetaten gir ikke tillatelse som oms\u00f8kt. Saksnummer DELE-2022/28539 Side 6 av 8 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Anne Lise Fjelde Skjelvik saksbehandler Vivian \u00c5. Skaflestad leder Dette dokumentet er godkjent elektronisk. Hovedmottakere: GRUNG ARKITEKTUR AS, Fantoftvegen 14P, 5072 BERGEN Kopi til: Bjarte Pad\u00f8y, Nordeidbrekka 36, 5252 S\u00d8REIDGREND Vibeke Bjordal Pad\u00f8y, Nordeidbrekka 36, 5252 S\u00d8REIDGREND Ann-Christin Nielsen, Ekerdalen 11 D, 5251 S\u00d8REIDGREND Saksnummer DELE-2022/28539 Side 7 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Du kan f\u00e5 tilgang til \u00e5 se dokumenter og kommentarer i saker som Din sak p\u00e5 internett gjelder din eiendom dersom du logge deg p\u00e5 \"Din side\" med nettadresse: www.bergen.kommune.no/dinside Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700,5020 BERGEN. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvaltaren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer DELE-2022/28539 Side 8 av 8 "
}