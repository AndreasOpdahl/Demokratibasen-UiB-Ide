{
  "dokument_id": "04b3f1a7-bae9-5c35-a4e3-244c7557950c",
  "doc_type": "case_attachment",
  "kommune": 4601,
  "tittel": "Innlegg for UMBY 300524_Anne Martinsen.pdf",
  "url": "https://bergen.kommune.no/politikere-utvalg/api/fil/bk360/10527536/Innlegg-for-UMBY-300524-Anne-Martinsen-pdf",
  "tekst": "Ja til LNF eller idrett ved Klokkarvatnet Innlegg p\u00e5 vegne av framsatt fellesklage ved folk p\u00e5 Fana v/Anne Martinsen Dette er Fanabygden \u2013 tusen\u00e5rssted for Bergen kommune Et unikt sammenhengende kulturlandskap, landbruks- og friluftsomr\u00e5de Aktivt landbruk \u2013 jordbruk og husdyrhold I en bl\u00e5 sone \u2022 Iht. forvaltningsplan for vassdragene i Bergen er Kalandsvassdraget og Fanaelven som dette omr\u00e5det er en del av 10 satsingsomr\u00e5der i Bergen der man skal ivareta \u00f8kosystemet og de bl\u00e5 sonene. \u2022 Blant annet Oreskogen langs vannet \u2022 Unikt, stort og variert fugleliv \u2022 Utstrakt friluftsliv knyttet til fiske/ferdsel \u2022 Dyreliv over og under vann \u2022 Allemannsretten/fiskemuligheter/tilgjengelighet \u2022 Deler av tiltaket her ligger n\u00e6rmere enn 15 meter fra vassdraget og \u00e5 endre status p\u00e5 omr\u00e5det fra LNF/idrett til industriomr\u00e5de vil derfor g\u00e5 p\u00e5 tvers av forvaltningsplanen for vassdragene. \u2022 I tillegg har dette vassdraget gjennom avrenning og st\u00f8y fra omr\u00e5det allerede hatt alt for stor belastning de siste ti \u00e5rene. \u2022 Ref. EUs rammedirektiv for vann V\u00e5r visjon Det er et utbredt \u00f8nske blant Fanafolket \u00e5 utvikle tusen\u00e5rstedet til \u00e5 omfatte turveier/muligheter for friluftsliv og idrett rundt Klokkarvatnet. Fanafolk ser flere muligheter av det konkrete omr\u00e5det ved vatnet til idrett som hestesenter eller rulleskianlegg Det er naturlig \u00e5 se et sammenhengende kulturlandskap/ landbrukslandskap fra Stend mot Kalandsvatnet. Omr\u00e5det vil som industri/n\u00e6ring medf\u00f8re \u00f8kt tungtrafikk gjennom sentrale bo-, skole- og kulturomr\u00e5der med varierende veistandard Sentralen skal v\u00e6re en ombrukssentral for Bergen og omegn og med suksess vil det bli mye trafikk fra alle byggeprosjektene som p\u00e5g\u00e5r. De nye reglene om ombrukskartlegging vil gi en helt ny situasjon, med sterkt voksende trafikk sammenlignet med dagens l\u00f8sninger Der ikke relevant \u00e5 bare snakke om volum av materiale som skal transporteres men om antall biler, der mange vil v\u00e6re halvfulle, eller mindre. Arealform\u00e5let ble i 2019 vedtatt opprettholdt \"I dette omr\u00e5det er det v\u00e5r klare oppfatning at totalbelastningen blir for h\u00f8y, s\u00e6rlig p\u00e5 grunn av E39- prosjektet. Vi mener det er viktig at omr\u00e5dene tilbakef\u00f8res og kommer allmennheten til gode etter anleggsfasen. \u00abDerfor \u00f8nsker vi \u00e5 holde p\u00e5 dagens status som idrettsform\u00e5l\", sier byr\u00e5dsleder Schjelderup. \"Vi mener Fana har en stor belastning, og det er viktig at man f\u00e5r omr\u00e5der tilbake etter en lang anleggsfase, slik som b\u00e5de dette og steinfjellet i Hordnesskogen er eksempler p\u00e5. Dette handler om klassisk milj\u00f8vern, \u00e5 ta vare p\u00e5 natur, og samtidig \u00e5 verne om de myke verdiene i samfunnet, sier Schjelderup\" Fanaposten 19. februar 2019 Dette ble faktisk vedtatt i KPAen etter grundige h\u00f8ringsrunder/folkem\u00f8ter med alle involverte! En krevende planprosess Det er en unison oppfatning i Fanabygden og langt utover denne at Hamrelien ikke er stedet for ombruksstasjon og n\u00e6ring/industri, Vi Fanafolk opplever at hele prosessen har v\u00e6rt sv\u00e6rt krevende \u00e5 f\u00f8lge med p\u00e5 da all informasjon egenhendig m\u00e5 letes opp \u2022 Ingen har f\u00e5tt formelt varsel som nabo selv om avstanden er fra 40-200m ved elven/langs vatnet \u2022 Flere naboer skulle v\u00e6rt definert som gjenboere i saken da eiendommene bare har et smalt arealstykke, elven og veien mellom seg og Hamreveien 250 Vi n\u00e6rmeste naboer ser anlegget og f\u00f8rer ordet, men vi gj\u00f8r det p\u00e5 vegne av hele Fanabygden jfr. mer enn 300 underskrifter til KPA i 2019 Vi er FOR ombrukssentral, men den foresl\u00e5tte lokaliseringen fremst\u00e5r som et fremmedelement i det gamle kulturlandskapet, med alle de plager og ulemper som er trukket fram. Vi ber om at klagen fra folket p\u00e5 Fana blir tatt til f\u00f8lge. "
}