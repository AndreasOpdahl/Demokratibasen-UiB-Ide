{
  "dokument_id": "e5ca940a-0786-5acc-834c-314da42f63dd",
  "doc_type": "case_attachment",
  "kommune": 5501,
  "tittel": "Vedlegg 2 - H\u00f8ring ferie SU - kommunale barnehager",
  "url": "https://innsyn.tromso.kommune.no/application/getMoteDokument?dokid=2001572145",
  "tekst": "H\u00f8ringssvar fra barnehagenes samarbeidsutvalg p\u00e5 f\u00f8lgende foresp\u00f8rsel: Troms\u00f8 kommune arbeider n\u00e5 med en revisjon av vedtektene for kommunale barnehager. I den forbindelse vurderer vi \u00e5 endre p\u00e5 noen punkter som kan f\u00e5 f\u00f8lger for drift i barnehagen i sommerferien og det er derfor viktig \u00e5 f\u00e5 innspill fra SU i forkant. \u00c5rsaken til at vi vurderer \u00e5 endre vedtektene p\u00e5 dette omr\u00e5det er blant annet bemanningsutfordringer i ferieavviklingsperioden, vikarutfordringer, at barns ferieperiode samsvarer ikke med n\u00e5r ansatte p\u00e5legges \u00e5 ta ut ferie( nytt barnehage\u00e5r starter 1.august og mange ansatte kan ikke ta ferie i oppstartsperiode nye barn), forsvarlig drift og trygghet for barna, samt at vi har utfordringer med \u00e5 ha kjent personale tilstede i sommersammensl\u00e5tte barnehager. Vi har gjort en sammenligning med ordninger andre bykommuner har i sine vedtekter og p\u00e5 bakgrunn av det er det er \u00f8nskelig at SU gir innspill til f\u00f8lgende punkt. 1. Barn m\u00e5 ta 3 uker sammenhengende ferie innenfor skolens ferie periode. ( se vedtektene pkt 10.5 for info om hva som er gjeldene i dag) 2. Feriestengte barnehager: Alle kommunale barnehager holder stengt to uker i midten av juli (uke 28 og 29). 3. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode Vi gj\u00f8r oppmerksom p\u00e5 at overnevnte ikke er besluttet, men dersom noe som vedr\u00f8rer drift endres i vedtektene m\u00e5 kommunen sikre at alle Samarbeidsutvalg har hatt mulighet for \u00e5 uttale seg. Vedtektene vedtas av kommunestyret. Tilbakemelding sendes May Wenche Jensen p\u00e5 may.wenche.jensen@tromso.kommune.no Sommereng barnehage Samarbeidsutvalget har gjort en vurdering om ferien som var sak 1. Her er innspillet: Barn m\u00e5 ta 3 uker sammenhengende ferie innenfor skolens ferie periode. Innspill fra SU: hvis ferien bare kan bli avviklet fra 20 juni til 20 august. Vil det fortsatt v\u00e6re utfordrende for barnehagedriften. Ferieperioden bli ogs\u00e5 kortet ned for foreldrene. I dag er den fra 1.6 \u2013 30.9. Feriestengte barnehager: Alle kommunale barnehager holder stengt to uker i midten av juli (uke 28 og 29). Innspill fra SU: Det er \u00abOK\u00bb at barnehagen er stengt i 2 uker. Det er lavdrift i fellesferien og SFO har ogs\u00e5 stengt da. Flere ansatte f\u00e5r avviklet ferien sin i juli, slik at barnehagen er klar til \u00e5 ta imot nye barn fra 1 august. Foreldre kan ogs\u00e5 hjelpe hverandre med \u00e5 passe hverandre sine barn, hvis det er noen som ikke f\u00e5r det til \u00e5 g\u00e5 opp. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode Innspill fra SU: mange barn synes det er positivt \u00e5 bli sammensl\u00e5tt med en annen barnehage. Barna synes det er spennende med nye leker og bli kjent med nye barn. Barna \u00f8nsker heller det enn \u00e5 v\u00e6re eks 2 barn alene i sin barnehage. Workinnmarka barnehage Samarbeidsutvalget i Workinnmarka barnehage har dr\u00f8ftet saken i foreldrer\u00e5d 16.10.23 , og deres tilbakemeldinger er f\u00f8rt med r\u00f8d skrift nedenfor. 1. Barn m\u00e5 ta 3 uker sammenhengende ferie innenfor skolens ferie periode. ( se vedtektene pkt 10.5 for info om hva som er gjeldene i dag) Innstilling fra foreldrer\u00e5det, OK til dette 2. Feriestengte barnehager: Alle kommunale barnehager holder stengt to uker i midten av juli (uke 28 og 29). Innstilling fra foreldrer\u00e5det, IKKE OK til dette. Det er foreldre som jobber Turnus. f. eks. p\u00e5 UNN som er allerede ferdig med sin ferie til uke 28-29 og trenger at barnehagen er \u00e5pen. 3. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode Henger sammen med pkt. 2. Lakselvbukt og barnehage Vi har m\u00e5ttet utsette m\u00f8te i felles SU for Lakselvbukt skole og barnehage til mandag 23.oktober, dvs. dagen etter frist p\u00e5 tilbakemelding oppgaver SU. Det betyr at formell tilbakemelding ikke kommer f\u00f8r mandag 23.oktober. Som \u00abforel\u00f8pig\u00bb tilbakemelding p\u00e5 vedtektsendringer kan vi imidlertid si at pkt. 1-2 er noe vi praktiserer allerede n\u00e5. Pkt. 3 har pr. dato ikke v\u00e6rt aktuelt. Slettaelva barnehage Sak 1. 1.1. - At barn m\u00e5 ta minimum 3 uker sammenhengende ferie innenfor skolens ferieperiode tenker de fleste er greit. - Forst\u00e5elig endring for \u00e5 f\u00e5 feriekabalen til \u00e5 g\u00e5 opp, selv om det \u00abpresser\u00bb familier til \u00e5 legge ferien i skolens ferie noe som gj\u00f8r at familier med d\u00e5rligere \u00f8konomi rammes - det er dyrere \u00e5 feriere b\u00e5de innenlands og utenlands i skolens ferie. 1.2 - For mange foresatte vil ikke dette v\u00e6re av ugunstig betydning, men for enkelte vil dette forslaget v\u00e6re utfordrende for familien. - For noen foreldre oppleves dette som en umulighet. Hvis alle kommunale barnehager i Troms\u00f8 skal holde stengt i uke 28 og 29, s\u00e5 vil det bety at alle ansatte som har barn i barnehage ogs\u00e5 m\u00e5 ha ferie disse ukene. Dette vil bli en umulig \u00f8velse for mange arbeidsgivere i samfunnskritiske bedrifter. Hvis alle ansatte med barn i barnehage skal ha ferie i uke 28 og 29, s\u00e5 er det bare et par ansatte igjen til \u00e5 drifte arbeidsplassen i disse ukene. Noen arbeidsplasser er helt avhengige av \u00e5 ha sommer\u00e5pne barnehager i de kommunale barnehagene slik at vi f\u00e5r strukket ferieavviklingen til ansatte utover sommeren, og dermed kunne ha en forsvarlig drift. - Denne endringen er det sterke meninger mot. Dette er et grep som vil gj\u00f8re at de aller fleste m\u00e5 legge sin ferie til fellesferien og medf\u00f8re at flere foreldre ikke kan ta ferie samtidig hvis de har yrker hvor det er vanskelig \u00e5 f\u00e5 ferie midt p\u00e5 sommeren. Dersom dette gjennomf\u00f8res tror vi flere vil s\u00f8ke seg til private barnehager som ikke stenger om sommeren. Denne endringen p\u00e5virker ogs\u00e5 familiers \u00f8konomi fordi disse ukene er blant de dyreste \u00e5 feriere i - mange vil kanskje ikke ha r\u00e5d til \u00e5 reise bort i det hele tatt. 1.3 - Savner at man kan se p\u00e5 sommersammensl\u00e5ing ogs\u00e5 som et gode! Flere har kun gode erfaringer med sammensl\u00e5inger av barnehagene. Barn har trivdes storveis i sommerbarnehage og de har gledet seg til nytt uteomr\u00e5de, nye leker og nye barn \u00e5 bli kjent med. Oppsummerende sak 1: Det st\u00e5r sterkt \u00e5 gi familier valgmuligheter og fleksibilitet ifht hvordan de \u00f8nsker \u00e5 legge opp hverdagen sin. Da kan familier med d\u00e5rligere \u00f8konomi feriere utenom fellesferier slik at ogs\u00e5 disse familiene f\u00e5r positive opplevelser i ferien. \u00c5 innf\u00f8re de endringene som er foresl\u00e5tt kan f\u00f8re til enda st\u00f8rre sosiale forskjeller og opplevd fattigdom og p\u00e5virke foreldres psykiske helse p\u00e5 en negativ m\u00e5te, som igjen p\u00e5virker barna. Problemet ifht bemanning burde slik vi ser det l\u00f8ses p\u00e5 en annen m\u00e5te - husvikarer og ansatte \u00abp\u00e5 topp\u00bb i bydelene som kan v\u00e6re ressurser p\u00e5 tvers av barnehager ila \u00e5ret er en kostnad som man raskt \u00absparer inn\u00bb fordi det minsker belastningen p\u00e5 de andre ansatte i bhg og forebygger sykefrav\u00e6r. Bymyra barnehage SU i Bymyra g\u00e5r inn for f\u00f8lgende: 1. Feriestengte barnehager: Alle kommunale barnehager holder stengt to uker i midten av juli (uke 28 og 29). 2. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode. Ettersendt innspill: Emne: Ang. sommerstengt barnehage og beh. i SU Hei, Ser av sakslisten fra SU m\u00f8tet at min forrige epost har g\u00e5tt tapt. Det foresl\u00e5tte punktet om sommerstengt barnehage i uke 28-29 og uttak av tre uker sammenhengende innenfor skolens ferieperiode vil f\u00f8re til betydelig forringet tilbud for mange som har jobber hvor aktiviteten ikke tas betydelig ned p\u00e5 sommeren. Dette vil ramme mange som jobber ved UNN Troms\u00f8 (byens st\u00f8rste arbeidsgiver???) og sannsynligvis ogs\u00e5 kommunens egne ansatte innenfor helsesektoren. Feriestengt SFO er allerede utfordrende for mange. Barn i skolealder er iallfall lettere \u00e5 f\u00e5 satt bort til pass hos besteforeldre etc. ifht. sm\u00e5barn som kanskje er mindre robuste for endring - jeg vil tro dette er ekstra vanskelig for foreldre som ikke har familie i umiddelbar n\u00e6rhet hvor barna kanskje m\u00e5 reise med fly og i verste fall v\u00e6re borte fra sine foreldre flere uker i strekk. Ved UNN er ferien allerede 2 eller 3 delt for \u00e5 kunne opprette et forsvarlig tilbud samtidig som man avvikler ferie. Denne delingen er rullerende slik at det over tid blir relativt \"rettferdig\". Jeg vil anta det er liknende ordninger ved andre arbeidsplasser som er avhengig av drift ogs\u00e5 om sommeren. Ved \u00e5 innf\u00f8re det foresl\u00e5tte forslaget vil alle med barn i barnehagealder m\u00e5tte ta ut ferie i uke (26)-28-29-(30). Denne store endringen, med konsekvens langt ut over barnehagesektoren, b\u00f8r dr\u00f8ftes i en ROS-analyse sammen med de ber\u00f8rte arbeidsplassene (kanskje ikke noe direkte for SU, men kan l\u00f8fte saken videre). Jeg vil legge til at vi har v\u00e6rt sv\u00e6rt godt forn\u00f8yd med sommerbarnehagetilbudet n\u00e5 i flere omganger! Med beste hilsen Foresatte til 1 barn i barnehagen Sommar\u00f8y barnehage Saken er har v\u00e6rt oppe i SU, og tilbakemeldingene var som f\u00f8lger: 1. Barn m\u00e5 ta 3 uker sammenhengende ferie innenfor skolens ferie periode. ( se vedtektene pkt 10.5 for info om hva som er gjeldene i dag) SU s\u00e5 ingen problemer med dette forslaget, og var positiv til det. Det er ikke veldig ulikt det som gjelder i dag, og de fleste med barn i barnehage har ogs\u00e5 barn p\u00e5 skolen og tar uansett ut ferien innenfor dette tidsrommet. 2. Feriestengte barnehager: Alle kommunale barnehager holder stengt to uker i midten av juli (uke 28 og 29). SU stilte seg sv\u00e6rt kritisk til dette forslaget. Spesielt p\u00e5 bakgrunn av at vi er en barnehage i distriktet, og \u00e5 p\u00e5legge alle foreldre \u00e5 ta ut de samme to ferieukene vil v\u00e6re problematisk og ramme hele samfunnet og n\u00e6ringslivet her p\u00e5 Yttersia. Vi har flere foreldre som jobber blant annet p\u00e5 hotellet, og sommeren er h\u00f8ysesong for dem og det er derfor umulig for de \u00e5 ta ut ferie i dette tidsrommet. Spesielt vanskelig blir det for arbeidsgiver dersom flere ansatte er n\u00f8dt til \u00e5 ta ferie til samme tid. SU stilte ogs\u00e5 sp\u00f8rsm\u00e5l om dette er lovlig rent juridisk \u00e5 p\u00e5legge foreldre \u00e5 ta ferie i to uker som er bestemt av kommunen. 3. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode Dette punktet var ikke gjeldende for oss da vi ikke har sammensl\u00e5tte barnehager her ute p\u00e5 sommeren. SU hadde derfor ingen innsigelser eller kommentarer til dette. Fjellvegen barnehage Her kommer en kort tilbakemelding fra su i Fjellvegen barnehage. 1. foreldrerepresentantene i su er positiv til at barna skal ta ut tre uker sammenhengende ferie i skoleferie perioden. 2. foreldrerepresentantene i su mener det vil fjerne valgfriheten til foreldrene og det vil v\u00e6re lite gunstig for de som jobber turnus med stengt bhg. i to uker mitt p\u00e5 sommeren. Trudvang barnehage Her kommer essensen av det representantene i SU diskuterte ang\u00e5ende ferieavvikling. Sak 1. 1. Barn m\u00e5 ta 3 uker sammenhengende ferie innenfor skolens ferie periode. ( se vedtektene pkt 10.5 for info om hva som er gjeldene i dag) \uf0b7 Slipper mye bruk av nye/ukjente vikarer \uf0b7 Fremdeles mange uker \u00e5 velge mellom \uf0b7 Lettere for barnehagene \u00e5 f\u00e5 til ferieavvikling \uf0b7 Ikke alle foreldre har mulighet til \u00e5 ta ferie da, for eksempel en del har tidlig og sen ferie og den starter gjerne f\u00f8r skoleferien. 2. Feriestengte barnehager: Alle kommunale barnehager holder stengt to uker i midten av juli (uke 28 og 29). \uf0b7 Ene foreldrerepresentanten har hatt barn i barnehage som holdt stengt noen uker p\u00e5 sommeren. Syntes dette fungerte fint med god planlegging. \uf0b7 Fordel med noen stengte uker er ferieavvikling av ansatte \uf0b7 Mindre bruk av nye og fremmede vikarer \uf0b7 Slipper sammensl\u00e5ing av barnehager \uf0b7 For noen foreldre vil dette bli vanskelig, de som har ferieturnus \uf0b7 Mange familier har ikke annen familie rundt seg som kan hjelpe ved behov. \uf0b7 Erfaring fra ansatt som har jobbet i Oslo kommune, der hadde de en barnehage \u00e5pen for de som absolutt ikke kunne ta ferie de ukene barnehagen var stengt. 3. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode \uf0b7 Ingen betydning for foreldre hos oss, da vi aldri flytter oss p\u00e5 grunn av barnegruppa. Kroken barnehage Samarbeidsutvalg har f\u00f8lgende innspill p\u00e5 sak 1. Innspill: Foreldrene representantene er bekymret for at de vil komme i situasjoner der barna m\u00e5 ha ferie uten at foreldrene har mulighet til \u00e5 ta ut ferie. Flere foreldre har arbeidsgivere som har puljeinndelt ferieavvikling. Troms\u00f8 kommune eier mange barnehager i Troms\u00f8 kommune og foreldrene antar at dette rammer mange, spesielt i helse og omsorg. Dette kan ogs\u00e5 i utfordringer for arbeidsgivere. Det er positivt at barna slipper \u00e5 bytte barnehager i sammensl\u00e5ingen dersom det blir stengt i 2 uker. Barn med delt hjem eller med en foreldre kan f\u00e5 st\u00f8rre utfordring med stengt barnehage. Personal representantene mener at barnehagetilbudet blir bedre dersom ferieperioden innskrenkes fordi barnehagen kan redusere bruken av vikar og at det blir flere kjente voksne for barna. Ferieperioden for ansatte vil ogs\u00e5 bli kortere og dette vil spesielt v\u00e6re bra ved oppstart av nytt barnehage\u00e5r i august. Barnehagen erfarer ogs\u00e5 at de fleste foreldre setter barna p\u00e5 ferie de ukene barnehagene er sammensl\u00e5tt fordi de ikke \u00f8nske \u00e5 bytte barnehage i sammensl\u00e5ing. Eidhaugen barnehage Feriestengte barnehager. SU i Eidhaugen mener feriestengt i to uker 28 og 29 er et godt forslag. Representantene dr\u00f8ftet ordningen som er i dag og erfarer at det er f\u00e6rrest barn i uke 28 og 29. De kjenner seg igjen i punkter som skaper utfordringer skissert i mail. Alle representanter poengterer viktigheten av \u00e5 ha kjente personale p\u00e5 plass n\u00e5r barnehage\u00e5ret starter. Dette skaper trygghet for barn og foreldre for de som overflytter internt i barnehagen og for nye barn. De barn som g\u00e5r i barnehagen f\u00e5r en lettere tilbakekomst etter ferie da personale p\u00e5 basen er tilstede. For personalet vil ordningen med 2 uker feriestengt ogs\u00e5 bidra til en st\u00f8rre forutsigbarhet da man vet at personale er tilbake og man kommer tidligere i gang med barnehage\u00e5ret. Elvestrand barnehage \uf0b7 I forhold til barns beste-perspektivet s\u00e5 vil en stengning i 2 uker i midten av juli v\u00e6re best. Da slipper man ogs\u00e5 sammensl\u00e5ing av barnehager som kan oppleves som utrygt for sensitive barn. \uf0b7 Men ser ogs\u00e5 at ei stenging i to uker kan gi utfordring for noen foreldre som jobber i skift/turnus. SU \u00f8nsker at kommunen henter inn erfaringer hos foreldre fra andre kommuner som har feriestengt. Sorgenfri barnehage Svar p\u00e5 sak 1 fra barnehagemyndigheten: Pkt 1. Skolens ferieperiode ca uke 26 (st.hans) - ca. uke 33/34. Kortere tid \u00e5 avvikle ferien p\u00e5 om sommeren, tidligere sto det i vedtektene 01.06 - 30.09. Pkt 2 og 3. Fint for barna \u00e5 slippe \u00e5 bytte barnehage p\u00e5 sommeren, spesielt for de utrygge s\u00e5rbare barna. Kan ikke se at det er barns beste vurdering at barna m\u00e5 flytte til en ny ukjent barnehage for noen uker, dette blir mer forutsigbart for alle parter. De ansatte er p\u00e5 og ferien avviklet n\u00e5r barna kommer tilbake. Ingen foresatte/foreldre tatt kontakt med SU representanter eller fagleder om uttalelser i forkant av m\u00f8tet. SU stiller seg bak forslaget for barnas beste \u2013 enstemmig vedtatt. Gyllenvang barnehage Samarbeidsutvalget er informert om forslag til endringer av vedtektene i forkant av m\u00f8tet. Foreldrerepresentantene i samarbeidsutvalget blir p\u00e5 m\u00f8tet informert om bakgrunnen for forslaget, dette beror p\u00e5 blant annet: bemanningsutfordringer i ferieavviklingsperioden, vikarutfordringer, at barns ferieperiode samsvarer ikke med n\u00e5r ansatte p\u00e5legges \u00e5 ta ut ferie (nytt barnehage\u00e5r starter 1.august og mange ansatte kan ikke ta ferie i oppstartsperiode nye barn), forsvarlig drift og trygghet for barna, samt at vi har utfordringer med \u00e5 ha kjent personale tilstede i sommersammensl\u00e5tte barnehager. Tilbakemelding fra foreldrerepresentantene er f\u00f8lgende: \u2022 Barn m\u00e5 ta 3 uker sammenhengende ferie innenfor skolens ferieperiode. o Vi ser fordelene med ferieavvikling for ansatte, da en innsnevret periode vil kunne gi flere ansatte ferie i fellesferien. Skolens ferie er ca 20.juni-21.aug, mens ferievinduet i dagens barnehagevedtekter er 01.juni-30.september. Det blir alts\u00e5 9 uker som forsvinner i det nye forslaget. Disse 9 ukene gir en frihet til foresatte med barnehagebarn som vil bli borte ved en endring. Disse ukene har gitt mulighet til \u00e5 reise utenom skoleferien, noe som gir billigere reiser og mulighet for flere \u00e5 kunne dra p\u00e5 ferie. Ferie er ofte en stor \u00f8konomisk utgift, \u00e5 snevre inn p\u00e5 ferievinduet vurderer jeg vil skape en enda st\u00f8rre sosial forskjell enn det kanskje er i dag. Om det planlegges ferie til varmere str\u00f8k s\u00e5 er det en stor fordel \u00e5 kunne reise i september, det er da et bedre klima for sm\u00e5 barn. Dette vil skape utfordringer for familier i en allerede presset \u00f8konomisk situasjon, noe som ikke er forenelig med rammeplanen som sier \u00abBarnehagen skal ha en helsefremmende og forebyggende funksjon og bidra til \u00e5 utjevne sosiale forskjeller\u00bb. \u2022 Feriestengte barnehager: alle kommunale barnehager holder stengt to uker i midten av juli (28 og 29) o En av fordelene med \u00e5 ha barnehageplass i kommunal barnehage har v\u00e6rt at det ikke er stengt i l\u00f8pet av sommeren. Det gir en frihet til \u00e5 ha mulighet til \u00e5 ha ferie sammen med kjernefamilien, og s\u00e5rt tiltrengt tid i et ellers hektisk \u00e5r. N\u00e5r to foreldre begge er i jobb er det vanlig \u00e5 ha en varierende ferie fra \u00e5r til \u00e5r. Ved \u00e5 legge inn en periode med stengte barnehager vil det i mange tilfeller f\u00f8re til splittede ferieperioder. Det vil v\u00e6re tilfeller der foresatte ikke kan ha ferie sammen med barnet sitt, og enda flere tilfeller der alle i familien ikke kan ha ferie samtidig. Det er ikke gitt at alle familier har et nettverk rundt seg som kan stille opp i to uker for \u00e5 passe barn, og det er heller ikke til det beste for barna at de ikke skal f\u00e5 ferie sammen med sine foresatte. Vi er klar over at n\u00e5r barna skal over i skolen s\u00e5 m\u00e5 foresatte forholde seg til feriestengt SFO. Likevel er barna da eldre og mer robust til \u00e5 finne alternative l\u00f8sninger. Sm\u00e5barnsperioden er kort og b\u00f8r beskyttes. Om endringene trer i kraft vil det v\u00e6re en stor inngripen i foresattes muligheter til \u00e5 planlegge og skape en feriehverdag som passer best til hver enkelt familie. \u2022 Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperioden o Dette vil v\u00e6re s\u00e6rlig positivt for de yngste i barnehagen. Det kan oppleves utrygt \u00e5 m\u00e5tte v\u00e6re i nye omgivelser med flere ukjente barn og ansatte, selv om det ogs\u00e5 er flere kjente fjes. Likevel er vurderingen at bakdelen med feriestengt barnehage er st\u00f8rre. Det vil v\u00e6re hensiktsmessig \u00e5 anbefale foresatte til de yngste barna \u00e5 ta ferie utenom tiden barnehagen er sammensl\u00e5tt med en annen. Blant de eldre barna er erfaringen ofte at nye vennskap skapes og det er spennende med en endring i en ellers forutsigbar barnehagehverdag. Det vil v\u00e6re uheldig om barnehagene blir stengt i ule 28 og 29 for alle foreldre som arbeider i turnus, eller eksempelvis p\u00e5 UNN. Her er det todelte, evt tredelte, ferieturnuser som gj\u00f8r at foreldre jobber i uke 28 og 29 annet hver, eller hvert tredje \u00e5r. Dette gj\u00f8r feriestengte barnehager til en stor utfordring for mange. SU spiller inn at det er stor forskjell p\u00e5 skole/SFO- stengt ferie, til \u00e5 skulle stenge barnehager i en begrenset periode. De yngste barna er mye mer s\u00e5rbar med tanke p\u00e5 \u00e5 ivaretakelse om det skulle v\u00e6re slik at foresatte ikke har mulighet \u00e5 avvikle ferie de to ukene barnehagen er stengt Kval\u00f8ysletta barnehage 1. Barn m\u00e5 ta 3 uker sammenhengende ferie innenfor skolens ferie periode. (se vedtektene pkt 10.5 for info om hva som er gjeldene i dag) Positivt til dette forslaget da ferien n\u00e5 er strekt ut til en veldig lang periode, og flerparten tar allerede ferie i forsl\u00e5tt perioden. Det er sv\u00e6rt f\u00e5 som strekker ferien sin utover dette. 2. Feriestengte barnehager: Alle kommunale barnehager holder stengt to uker i midten av juli (uke 28 og 29). Dette stiller vi oss positivt til. Da foreldregruppen har kjent p\u00e5 utfordringene og uforutsigbarheten for b\u00e5de barn og foreldre med mye vikarbruk og sammensl\u00e5tte barnehager. Kommunens sfo er allerede stengt, og mange familier m\u00e5 allerede forholde seg til det da det er mange like behov for sfo barn som med barnehagebarn. At det blir stengt i to uker vil v\u00e6re en god mellomting, som kanskje vil v\u00e6re lettere for familier \u00e5 organisere hvis sommerstenging blir en utfordring. To uker sommerstengt vil f\u00f8re til st\u00f8rre personaltetthet ved oppstart av barnehage\u00e5ret. Det vil ogs\u00e5 bli en enklere oppstart for alle barna etter ferien, da alle barn blir \u00e5 m\u00f8te p\u00e5 trygge kjente voksne. Tilvenningen av nye barn vil ogs\u00e5 kunne starte tidligere da det vil v\u00e6re nok ansatte til stede. Feriestengt vil f\u00f8re til en st\u00f8rre forutsigbarhet for personalet ang. ferie da de alltid vil ha noe av ferien sin fastsl\u00e5tt. Vi har n\u00e5 hatt ferieturnus, men denne m\u00e5 ofte endres p\u00e5 uansett for \u00e5 ivareta barns trygghet og trivsel med at det er kjente trygge ansatte til stede for alle barn gjennom sommeren. 3. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode Sammensl\u00e5ing av barnehage er ikke like enkelt for alle barn, mange barn har store utfordringer med sammensl\u00e5ingen. Det er avvik fra kjente rutiner, det er ukjente lokaler og flere ukjente voksne. Et alternativ til sammensl\u00e5ing kan v\u00e6re redusert/kortere \u00e5pningstid slik at det ikke trengs like mye personalressurser for \u00e5 kunne holde hele \u00e5pningstiden. Kjosen barnehage Sak 1: Revisjon av Vedtektene for kommunale barnehager i Troms\u00f8 kommune. Ferieavvikling ifbm drift av barnehagen p\u00e5 sommeren. Sommerstengt to uker p\u00e5 sommeren, i stede for \u00e5 m\u00e5tte flytte driften til en annen barnehage. SU i Kjosen barnehage er positivt \u00e5 slippe sammensl\u00e5ing med de andre barnehagene. Lettere \u00e5 f\u00e5 feriekabalen for personalets til \u00e5 \u00abg\u00e5 opp\u00bb. Flere faste ansatte klar til oppstart 1.august. Og at man ikke trenger bruke vikarer som ikke alle barna har kjennskap til. Barn slipper \u00e5 vente p\u00e5 vennene sine. Barna har ferie nesten samtidig. Personalet f\u00e5r klargjort barnehagen for nytt barnehage\u00e5r. Ser at det er store ressurser som g\u00e5r til drift disse ukene, som heller kan komme alle barn til gode. Med \u00e5 ha samme ferieperiode som skolene, er det ikke noe annerledes for foreldrenes ferieavvikling, enn n\u00e5r man har barn p\u00e5 skole og SFO. Men ser at det kan v\u00e6re utfordrende for enkelte familier \u00e5 f\u00e5 feriekabalen til \u00e5 g\u00e5 opp. SU i Kjosen barnehage stiller seg positiv til alle tre punkter. Kjosen barnehage En gjennomf\u00f8ring av punkt 2 kan vanskeliggj\u00f8re ferieavvikling for de fleste som arbeider i turnusstillinger ved f.eks. UNN, da det er vanlig med en todelt ferieavviklingsl\u00f8sning. (Feks tidlig eller sen ferie). Tenker da s\u00e6rskilt p\u00e5 enslige foreldre, eller familier hvor begge foresatte arbeider turnus. Dette vil gj\u00f8re det n\u00e6rmest umulig for familier som har liten eller ingen p\u00e5virkning p\u00e5 tildeling av ferie \u00e5 benytte en kommunal barnehage. Med vennlig hilsen Karstein Horn Ida Marie Tranum Templarheimen barnehage Vi fikk f\u00e5 tilbakemeldinger fra foreldre om dette punktet. Vi gjennomgikk punktene fra innspill vi hadde f\u00e5tt og ser at for noen er det gjennomf\u00f8rbart at vi har sommerstengt da de fleste barna har ferie i uke 28 og 29. Det som kan v\u00e6re problem er for de som m\u00e5 dele p\u00e5 ferie med bonusfamilier. Det samme kan det kan ogs\u00e5 v\u00e6re for aleineforeldre som ikke har mulighet til \u00e5 ha innvirkning p\u00e5 ferien sin. De som g\u00e5r i turnus, har ogs\u00e5 problemer med \u00e5 f\u00e5 ferien til \u00e5 samsvare med feriestengte barnehager. Det vi tok opp i SU var at de fleste barn hadde ferie i uke 28 og 29 og det er lite barn i barnehagen i det tidsrommet. Det som er bra med sommerstengte barnehager er at personalet har felles ferie i 2 uker og at flest mulig har f\u00e5tt gjennomf\u00f8rt ferien sin i l\u00f8pet av juli m\u00e5ned. Det samme er at barna ikke trenger \u00e5 v\u00e6re i andre barnehager i l\u00f8pet av ferien. Vi s\u00e5 ogs\u00e5 at det var positivt at de fleste av barna m\u00e5 ha ferien sin i skoleferien som er fra ca. 20.juni til 20.august. Sj\u00f8mannsbyen barnehage Det er ikke kommet tilbakemeldinger fra foreldrer\u00e5det ang. punktene som ble sendt til alle foresatte via Transponder. Innspill fra Sj\u00f8mannsbyen barnehage er at feriestengte barnehager kan v\u00e6re bra i forhold til barn som er utrygg, barna slipper \u00e5 m\u00e5tte flytte barnehage i sammensl\u00e5tte uker p\u00e5 sommeren. Det vil ogs\u00e5 v\u00e6re enklere for personalet \u00e5 v\u00e6re i sine egne barnehager enn \u00e5 m\u00e5tte flytte i en annen barnehage ved sammensl\u00e5ing. Foreldre har ogs\u00e5 uttrykt at de heller velger \u00e5 ta ferie i sammensl\u00e5tte uker om sommeren. Tomasjordneset barnehage Samarbeidsutvalget har hatt m\u00f8te torsdag 19/10-23 og kommet fram til f\u00f8lgende innspill: Ut fra barnets beste og viktigheten av og ha faste og kjente personal mener vi at 2 uker barnehage stengt h\u00f8res ut som en god ordring. Men vi ser ogs\u00e5 at det kan v\u00e6re utfordringer for familier at det ikke er et tilbud om barnehageplass disse to ukene. Det kan v\u00e6re lurt \u00e5 hente erfaringer fra andre kommuner som har stengt i ferien. Straumsbukta barnehage 1. Ingen innvendinger 2. Ingen innvendinger, vi har praktisert to feriestengte uker i juli noen \u00e5r allerede og synes det fungerer bra 3. Ingen innvendinger, dette har ikke distriktbarnehagene praktisert tidligere. Vi snakket om at dette kan f\u00f8re til utfordringer med avvikling av ferie hvis alle barnehageforeldre i kommunen m\u00e5 ta ut to uker ferie samtidig, men det vil jo bli utfordringer i andre sektorer enn barnehage. Trollbakken barnehage Forslag 1: Barn m\u00e5 ta 3 uker sammenhengende ferie innenfor skolens ferie periode. ( se vedtektene pkt 10.5 for info om hva som er gjeldene i dag). Forslag 1 vil v\u00e6re en innskrenking fra dagens ordning og ikke minst mulighetsrommet for avvikling av ferie i l\u00f8pet av sommerhalv\u00e5ret. Dette vil ha st\u00f8rst negativ innvirkning p\u00e5 de foresatte som ikke er p\u00e5lagt \u00e5 ta ferie i l\u00f8pet av fellesferien, eller som ikke har barn i skolealder. Sammenliknet med forslag 2 har dette forslaget enn st\u00f8rre fleksibilitet, men det er gitt at man har et barnehagetilbud i l\u00f8pet av perioden, uavhengig av antall barn som \u00f8nsker tilbud. Med dagens vedtekter kan man risikere at det 1) ikke er nok barn til \u00e5 holde barnehagen \u00e5pen, og 2) ikke nok barn som \u00f8nsker \u00e5 benytte seg av andre barnehager i perioden og at barnehagetilbudet forsvinner som resultat. Forslag 2: Feriestengte barnehager: Alle kommunale barnehager holder stengt to uker i midten av juli (uke 28 og 29). Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperioden. Forslag 2 vil kunne gi st\u00f8rre forutsigbarhet til foreldre og ansatte fordi ukene vil v\u00e6re fast hvert \u00e5r og i sammenheng med b\u00e5de fellesferie og skoleferie, men for de som ikke har mulighet til \u00e5 ta ut ferie i uke 28 og 29 vil det kunne medf\u00f8re st\u00f8rre utfordringer enn forslag 1. En positiv ting med forslag 2 sammenliknet med 1 er at med to og ikke tre sammenhengende uker vil foresatte som \u00f8nsker ta ut mindre ferie p\u00e5 sommeren f\u00e5 mulighet til det. Totalt sett tror vi forslaget vil bli sett p\u00e5 positivt ettersom de som har utfordringer med \u00e5 skaffe barnepass med dagens ordning vil ha hele barnehage\u00e5ret til \u00e5 planlegge for de to stengte ukene, og for de som ikke \u00f8nsker \u00e5 plassere ungen(e) i annen barnehage vil slippe \u00e5 m\u00e5tte gj\u00f8re det. Reinen barnehage Diskusjoner rundt fordeler og ulemper ved ordningen, men selv om ulempene treffer enkelte familier hardere, vil fordelene rundt dette v\u00e6re store. SU stemmer for forslagene om vedtektsendring. Enstemmig vedtatt, alle for. Lunheim barnehage 1 Endring av ferieperioden Samarbeidsutvalget stiller seg positive til endringen. Det forutsettes at det vil v\u00e6re mulig \u00e5 s\u00f8ke Enhetsleder om unntak fra regelen om 3 uker innenfor denne perioden i spesielle situasjoner. 2 Feriestengte barnehager 3 Ikke sammensl\u00e5ing av barnehager i sommerperioden Samarbeidsutvalget har sett p\u00e5 disse to punktene under ett, og er positive til stenging av barnehagene i 2 uker, under forutsetning av at det f\u00f8rer til at barnehagene ikke trenger \u00e5 v\u00e6re sammensl\u00e5tt i sommerperioden. Vi opplever at det vil bli tryggere og mer forutsigbart for barna. (De som har s\u00e5rbare gj\u00f8r s\u00e5 godt de kan for \u00e5 unng\u00e5 \u00e5 ha barna i barnehagen de 3 ukene det er sammensl\u00e5tt, og to stengte uker vil v\u00e6re lettere \u00e5 f\u00e5 til). To uker stengt vil ogs\u00e5 f\u00f8re til at det vil v\u00e6re flere av de faste tilbake fra ferie under tilvenningen i august, noe som ses p\u00e5 som positivt. Flere av personalet kan ha ferie i fellesferien, noe som gir dem st\u00f8rre mulighet til \u00e5 ha ferie n\u00e5r egne barn har fri. Skittenelv barnehage 1.SU Skittenelv mener man begrenser foresattes mulighet til valgfri ferie om tidsrommet begrenses til skoleferien. Om man stenger to uker slik vi gj\u00f8r, har barna ferie de to ukene, men fortsatt kan foresatte velge \u00e5 ta ferie for barna de tre sammenhengende ukene feks i begynnelsen av juni eller september hvor det er billigere \u00e5 reise. 2.SU Skittenelv stiller seg bak \u00e5 holde stengt to uker i juli, da vi allerede praktiserer dette ved Skittenelv. Vi mener man b\u00f8r ta de to siste ukene, slik at man har stengt opp mot 1.August 3.SU Skittenelv stiller oss bak punkt 3 Kvamstykket barnehage 1.) Barn m\u00e5 ta 3 uker sammenhengende ferie innenfor skolens ferie periode. (se vedtektene pkt 10.5 for info om hva som er gjeldene i dag) Vedtekter for Troms\u00f8 kommunes barnehager gjeldende fom 01.08.2022.pdf (tromso.kommune.no) V\u00e5rt SU melder: - Todelt sak: Barns behov og foreldrenes behov. Foreldre: Mange foreldre melder p\u00e5 sine barn i sommerferie for \u00e5 \u00absikre seg\u00bb i tilfellet det blir behov. Barnehagen: Opplever mange p\u00e5meldte, men veldig mange f\u00e6rre barn dukker opp, enn antall p\u00e5meldte. Barnehagen leier inn vikarer etter antall p\u00e5meldte barn og store deler av vikarbudsjettet brukes opp i l\u00f8pet av sommerferie ukene. - Barna: De st\u00f8rste barna melder gjerne at de ikke vil i barnehagen fordi deres venner er p\u00e5 ferie. De minste virker mer engstelige fordi det er mange vikarer og f\u00e5 kjente voksne til stedet. I tillegg ser vi at de minste barna gr\u00e5ter mye n\u00e5r vi er i en annen barnehage annen hvert \u00e5r. Minste barna reagerer med gr\u00e5t og uro n\u00e5r de skal avleveres i ny barnehage og ikke i sine vante og kjente omgivelser. Foreldrene melder at de gjerne da kobler p\u00e5 besteforeldre, naboer og kjente for \u00e5 im\u00f8tekomme barnets behov og ikke sende barna i barnehagen, noe som forklarer hvorfor det m\u00f8ter opp mange f\u00e6rre barn enn p\u00e5meldt. 2) Feriestengte barnehager: Alle kommunale barnehager holder stengt to uker i midten av juli (uke 28 og 29). V\u00e5rt SU melder: - Hvis det er noe som blir kommunalt, vil arbeidsgiveren tilpasse seg? 3) Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode V\u00e5rt SU melder: - Positiv til det. SFO er stengt. - Det er \u00f8nskelig \u00e5 ha personalet p\u00e5 plass n\u00e5r barnehage\u00e5ret starter, noe som er best for barna og mange barn starter sin tilvenning da. Tromsdalen barnehage Su Innspill fra oss p\u00e5 de punkten: - G\u00e5 for 2 uker stengt. Mye bedre enn \u00e5 sammensl\u00e5 barnehagene Stakkevollan barnehage Foreldrene har hatt avstemning i foreldregruppa. Enstemmig p\u00e5 at barn m\u00e5 ha 3 uker sammenhengende ferie innenfor skolens periode. Skjelnan barnehage Skjelnan barnehage tenker at det vil bli minst inngripen og lettes \u00e5 tilpasse seg to stengte uker i juli. Det at det ved stengte uker i juli ikke vil bli sammensl\u00e5tte barnehager, veide tungt i foreldregruppa. Mange foreldre pr\u00f8ver \u00e5 tilpasse ferien slik at de ikke har barna i bhg i disse ukene. SU uttalte at det er lettere \u00e5 treffe p\u00e5 to stengte uker en tre sammensl\u00e5tte. Solneset barnehage Tilstede: Foreldrerepresentantene: Audun Tovslid , Lone Olvine Midtg\u00e5rd , Trine Danielsen, Ole Sigurd Aakenes Etterlid , Personalrepresentantene: Vibeke Lorentsen, Jorunn Sagelv (de andre to kunne ikke delta p.g.a frav\u00e6r i barnehagen) Fagleder: Karin Olsen Sak 1: Drift av barnehagen i sommerferien. Innspill: Forslag om at barnehage\u00e5ret heller burde starte 15. august. SFO er stengt hele juli, s\u00e5 foreldre med barn i sm\u00e5skolen m\u00e5 uansett ha ferie i juli. For mange foreldre er det logistikkproblemer med \u00e5 benytte seg av sammensl\u00e5tte barnehager, og kommer til \u00e5 legge ferie til uke 28 og 29 uansett. Det viktigste er \u00e5 ha tilstrekkelig personale ved oppstart 1. august. Det er bra med forutsigbarhet for personalet mtp ferie. Det innskrenker foreldrenes mulighet og frihet til \u00e5 velge ferie utenom juli. Feriereiser er dyre i juli og ikke alle har r\u00e5d til \u00e5 kj\u00f8pe feriereiser da. Kan v\u00e6re vanskelig for begge foreldre \u00e5 f\u00e5 ferie samtidig. Vi i v\u00e5rt SU ble ikke samstemt om den beste l\u00f8sningen. Olsg\u00e5rd barnehage I foreldrem\u00f8te 16.10 ble de foresl\u00e5tte endringene vedr. barnehagedrift sommertid i kommunale barnehager diskutert blant foreldregruppen. 1. Barn m\u00e5 ta 3 uker sammenhengende ferie innenfor skolens ferieperiode. 2. Feriestengte barnehager: Alle kommunale barnehager holder stengt to uker i midten av juli (uke 28 og 29). 3. Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Til punkt 1. kom ingen innvendinger. Til punkt 2 kom f\u00f8lgende innvending/forslag: I en del bransjer hvor det er n\u00f8dvendig med tilstrekkelig ansatte om sommeren \u2013 som i helsevesenet \u2013 er det en vanlig ordning at ansatte f\u00e5r hhv \u00abtidlig\u00bb og \u00absen\u00bb ferie annenhvert \u00e5r. Tidlig ferie inneb\u00e6rer da ofte ferie i uke 26, 27, 28 og 29, mens sen ferie er ferie i uke 30, 31, 32 og 33. Dersom kommunale barnehager blir stengt i uke 28 og 29, vil det si at slike ansatte annenhvert \u00e5r- det \u00e5ret de har sen ferie \u2013 mister 2 ferieuker sammen med familien sin \u2013 da barnet er n\u00f8dt til \u00e5 ha ferie grunnet stengt barnehage. For familiene dette gjelder, kunne det v\u00e6re \u00e5 foretrekke at barnehagene \u2013 hvis de m\u00e5 ha stengt 2 uker- hadde stengt i uke 29 og 30, en uke p\u00e5 hver side av \u00abdelestreken\u00bb. Det var kommentert at feriestengte barnehager (2 uker) gir mindre fleksibilitet for familiene, men det var og forst\u00e5else for at en slik ordning kan v\u00e6re fordelaktig for drift av barnehagene, spesielt mtp \u00e5 ha nok voksne tilstede n\u00e5r det er flest barn i barnehagen. Storvollen barnehage Positive til b\u00e5de innskrenking av ferieperioden og \u00e5 stenge i to uker, for \u00e5 lette ferieavviklingen til de ansatte og sikre at flere ansatte er tilbake til oppstart av nytt barnehage\u00e5r. Samtidig ble det belyst at enkelte foreldre kan ha utfordringer med stengte barnehager dersom de har arbeidsplasser som krever at de m\u00e5 v\u00e6re p\u00e5 jobb i juli. Det ble likevel sagt at det er f\u00e5 foreldre dette vil v\u00e6re et stort problem for. B\u00e5de barn og foreldre har ulike erfaringer rundt sammensl\u00e5ing, noen barn synes det er artig, andre synes det er vanskelig med nye lokaler og muligens ikke de kjente voksne. Flere foreldre har uttalt at de bevisst styrer unna ukene barnehagene er sammensl\u00e5tt. "
}