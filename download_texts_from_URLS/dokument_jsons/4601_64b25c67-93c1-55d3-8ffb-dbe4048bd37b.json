{
  "dokument_id": "64b25c67-93c1-55d3-8ffb-dbe4048bd37b",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - Forslag om forskrift om tilskuddsordning for kompetansetiltak innen kart, plan og geodata",
  "url": "https://bergen.kommune.no/politikere-utvalg/api/fil/bk360/12226205/Framstilling-Horingsuttalelse-Forslag-om-forskrift-om-tilskuddsordning-for-kompetansetiltak-innen-kart-plan-og-geodata",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/63645-4 H\u00f8ringsuttalelse - Forslag om forskrift om tilskuddsordning for kompetansetiltak innen kart, plan og geodata Hva saken gjelder: Den 21.01.2025 sendte Kommunal- og distriktsdepartementet (KDD) et forslag til en ny forskrift om tilskuddsordning om kompetanseheving innen kart, plan og geodata til h\u00f8ring. Tilskuddsordningen er i dag ikke regulert ved forskrift og har hjemmel i Stortingets budsjettvedtak (kap. 590 post 81). H\u00f8ringsfrist: H\u00f8ringsfristen er 16.03.2025. Det er s\u00f8kt om forlenget frist til 30.03.2025. Form\u00e5l og bakgrunn for forskriften: Tilskuddsordningen for kompetansetiltak innen plan, kart og geodata var opprinnelig knyttet til et samarbeidsprosjekt mellom dav\u00e6rende Milj\u00f8verndepartementet (MD) og Kommunesektorens interesseorganisasjon (KS). Form\u00e5let var \u00e5 \u00f8ke lokal kompetanse innen plan og milj\u00f8. Ordningen var innrettet mot privat og frivillig sektor og ble i 2013 overf\u00f8rt til Kommunal- og moderniseringsdepartementet. Ordningen ble s\u00e5 avgrenset til \u00e5 gjelde kompetansetiltak innen plan, kart og geodata rettet mot privat og ideell sektor. Tilskuddsordningen er i dag ikke forskriftsfestet og KDD ser behov for \u00e5 forskriftsfeste ordningen fordi den skal forvaltes i samsvar med kravene i forvaltningsloven og \u00f8konomireglementet som stiller krav til utforming og forvaltning av tilskudd. Bevillingene vedtas i den \u00e5rlige statsbudsjettprosessen. Forskriften omhandler form\u00e5let med tilskuddsordningen og regulerer f\u00f8lgende: - Hvem som kan s\u00f8ke om tilskudd - Hva det kan tildeles tilskudd til - Krav til s\u00f8knaden - Rett til \u00e5 innhente opplysninger f\u00f8r en s\u00f8knad blir avgjort - S\u00f8kers opplysningsplikt - Behandling av s\u00f8knad og utbetaling av tilskudd - Forutsetning for st\u00f8tte - Tilskuddsmottakere som driver \u00f8konomisk aktivitet - Krav til rapportering, oppf\u00f8lging og kontroll - Stans og tilbakebetaling av tilskudd - Klageadgang - Ikrafttredelse 1 Byr\u00e5dens vurdering og forslag til h\u00f8ringsuttalelse: Bergen kommune takker for oversendelse av h\u00f8ringsnotatet og er positiv til departementets forslag til \u00e5 vedta en ny forskrift som regulerer tilskudd til kompetansetiltak innen kart, plan og geodata. Bergen kommune vurderer det n\u00f8dvendig at tilskuddsordningen forskriftsfestes og dermed forvaltes i samsvar med forvaltningsloven som stiller krav til saksbehandling og regulerer partenes rettigheter under saksbehandlingen. Bergen kommune mener at den nye forskriften vil v\u00e6re med \u00e5 styrke viktige forvaltningsrettslige prinsipper som forsvarlighets- og saklighetsprinsippet. Dette kan stryke tillitten til forvaltningen og dens avgj\u00f8relser. Bergen kommune har g\u00e5tt gjennom h\u00f8ringsdokumentene og har ingen merknader til forskriften og ordlyden av den. Vedtakskompetanse: Byr\u00e5dets fullmakter pkt. 2.11.1 vedtatt av Bergen bystyre 27. november 2024 i sak 462/24: H\u00f8ringsuttalelser pkt. 2.10.1. Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget har i m\u00f8tet 04.02.2025 sak 37/25 fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring - Forslag om forskrift om tilskuddsordning for kompetansetiltak innen kart, plan og geodata\u00bb p\u00e5 vegne av Bergen kommune. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til forlag til forskrift om tilskuddsordning for kompetansetiltak innen kart, plan og geodata slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 11. mars 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: - H\u00f8ringsbrev datert 21.01.2025, Kommunal- og distrikts departementet - H\u00f8ringsnotat \u2013 forslag til forskrift, Kommunal- og distrikts departementet - H\u00f8ringsinnspill fra plan- og bygningsetaten 2 "
}