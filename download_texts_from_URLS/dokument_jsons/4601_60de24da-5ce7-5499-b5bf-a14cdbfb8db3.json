{
  "dokument_id": "60de24da-5ce7-5499-b5bf-a14cdbfb8db3",
  "doc_type": "case_presentation",
  "kommune": 4601,
  "tittel": "Retningslinjer for tilskudd p\u00e5 landbruksfeltet\n",
  "url": "https://bergen.kommune.no/politikere-utvalg/api/fil/bk360/9498508/Framstilling-Retningslinjer-for-tilskudd-pa-landbruksfeltet-",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/277651-1 Retningslinjer for tilskuddsordninger p\u00e5 landbruksfeltet Hva saken gjelder: I denne saken gjennomg\u00e5s tilskuddsordningene p\u00e5 landbruksfeltet i Bergen kommune. Bystyret skal, i f\u00f8rste kvartal etter et kommunevalg, vedta retningslinjer og kriterier for tilskuddsordninger til lag, organisasjoner og privatpersoner. Saksfremstillingen viser form\u00e5l, retningslinjer og prosedyrer for f\u00f8lgende tilskuddsordninger: 1. Tilskudd til dyrevelferd i Bergen 2. Tilskudd til urbant landbruk i Bergen 3. Tilskudd over egen linje i bybudsjettet - Dyrevelferd og urbant landbruk Byr\u00e5dsavdeling for n\u00e6ring, kultur og idrett har ansvar for \u00e5 gj\u00f8re tilskuddsordningene tilgjengelige i kommunens elektroniske s\u00f8knadsportal, og alle tilskudd m\u00e5 s\u00f8kes gjennom denne portalen. I arbeidet med \u00e5 forenkle og forbedre s\u00f8knadsrutinene er det lagt vekt p\u00e5 at alle tilskuddsordninger skal ha fastsatte og tydelige kriterier for tilskudd, og det er formulert samordnede retningslinjer for saksbehandling som oppfyller kravene til offentlig forvaltning. Byr\u00e5d for n\u00e6ring, kultur og idrett er gitt fagfullmakter p\u00e5 n\u00e6ringsfeltet, inkludert tildeling av tilskudd. Kommunaldirekt\u00f8r er delegert fullmakter tilsvarende byr\u00e5den n\u00e5r det gjelder tilskuddsforvaltning. Seksjonssjef for n\u00e6ring og landbruk er delegert fullmakt til \u00e5 innvilge enkelts\u00f8knader om tilskudd inntil kr. 0,1 mill. St\u00f8rre endringer av prinsipiell karakter i retningslinjer og kriterier for tilskudd skal avgj\u00f8res av bystyret. For \u00e5 kunne ut\u00f8ve en effektiv saksbehandling og forvaltning av tilskuddsordningene p\u00e5 n\u00e6ringsfeltet, er det hensiktsmessig \u00e5 delegere myndigheten til \u00e5 forest\u00e5 mindre endringer av ikke-prinsipiell karakter til byr\u00e5det. \u00d8konomiske konsekvenser: Ingen \u00f8konomiske konsekvenser utover Handlings- og \u00f8konomiplan. Byr\u00e5dets vurdering og anbefaling/konklusjon: Bergen har et s\u00e6rlig ansvar for \u00e5 ta vare p\u00e5 byens rike jordbrukskultur, kulturlandskap og UNESCO- status som matby. Bergen kommune \u00f8nsker et levende og aktivt jordbruk, med forutsigbare rammevilk\u00e5r, og godt samspill med samfunnet for \u00f8vrig. 1 Byr\u00e5det finner prinsippene og retningslinjene som er presentert i saksutredningen som form\u00e5lstjenlige for landbruksfeltet. Tilskuddsordningene er gode, fremtidsrettede og bidrar til innovativ og b\u00e6rekraftig utvikling. Begrunnelse for framleggelse til bystyret: Det vises til \u00abReglement for Bergen bystyre og utvalgene 2023-2027\u00bb vedtatt av Bergen bystyre 18.10.23 i B-sak 368-23, pkt. 5.8.5 Retningslinjer og kriterier for tilskuddsordninger \u00abBystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner\u00bb. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar retningslinjer og kriterier for tilskuddsordninger p\u00e5 landbruksfeltet slik disse fremkommer i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for de ulike tilskuddsordningene. Dato: 12. desember 2023 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. 2 Saksframstilling: I saksfremstillingen gjennomg\u00e5s tilskuddsordningene for landbruksfeltet, som er forankret i planer vedtatt av Bergen bystyre. Fullmakter p\u00e5 landbruksfeltet: Byr\u00e5d for n\u00e6ring, kultur og idrett er gitt fagfullmakter p\u00e5 landbruksfeltet ved tildeling av tilskudd. Kommunaldirekt\u00f8r er delegert fullmakter tilsvarende byr\u00e5den n\u00e5r det gjelder tilskuddsforvaltning. Seksjonssjef for n\u00e6ring og landbruk er delegert fullmakt til \u00e5 innvilge enkelts\u00f8knader om tilskudd inntil kr. 0,1 mill. Bystyrets enekompetanse: Bystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner. 1. F\u00f8lgende retningslinjer og prosedyrer gjelder for Tilskudd til dyrevelferd i Bergen Bergen kommune \u00f8nsker \u00e5 bidra til \u00e5 fremme dyrevelferd, og kommunens dyrevelferdsplan fokuserer p\u00e5 f\u00f8lgende tema: \u25aa Informasjons- og holdningskampanjer for \u00e5 etablere gode holdninger til dyr, b\u00e5de tamme, viltlevende og produksjonsdyr. \u25aa Bevisstgj\u00f8ring av ansvaret som dyreeier, og viktigheten av tilstrekkelig kunnskap om dyret man er ansvarlig for. \u25aa Viktigheten av ID-merking av dyr slik at ansvarlig dyreeier kan identifiseres. \u25aa Viktigheten av sterilisering av katter som ikke er ment for oppdrett. \u25aa Viktigheten av at katter f\u00f4res innend\u00f8rs. M\u00e5lgruppe Organisasjoner som arbeider direkte med dyr som har behov for hjelp kan s\u00f8ke p\u00e5 ordningen. Enkeltpersoner kan ikke s\u00f8ke. S\u00f8kere m\u00e5 ha tilhold i Bergen kommune. Tilskudd til andre organisasjoner som jobber politisk for bedre dyrevelferd og dyrs rettigheter kan ogs\u00e5 vurderes. Kriterier for tildeling Dyrevelferdsplanen tar utgangspunkt i Dyrevelferdsloven der form\u00e5let er \u00e5 fremme god dyrevelferd og respekt for dyr. Loven gjelder alle dyr, b\u00e5de tamme og vill \u2013 p\u00e5 land og i luft og vann. Mange dyr har i tillegg egne forskrifter om velferd \u2013 eksempelvis forskrift om velferd for hest og forskrift for sm\u00e5fe. Det er Mattilsynet som har myndighet over lover og regler som gjelder dyrevelferd. Kommunen kan likevel bidra til god dyrevelferd ved \u00e5 samarbeide med Mattilsynet og gi st\u00f8tte til organisasjoner som tar vare p\u00e5 dyr. Disse organisasjonene arbeider ofte for \u00e5 hjelpe kj\u00e6ledyr som katter, hunder og kaniner, men er ogs\u00e5 opptatt av andre dyr i byen, eksempelvis byens fugler. Tilskuddet fra Bergen kommune skal bidra til dyrevelferd i vid forstand, og tildeling av tilskudd er ikke v\u00e6re avgrenset til enkelte dyreslag. Flere organisasjoner tar imot hjeml\u00f8se dyr til omplassering. Det er viktig at disse id-merkes og kastreres/steriliseres f\u00f8r omplassering. Spesielle problemstillinger som hjelp til enkelte grupper av dyreeiere, informasjon og veterin\u00e6rtjenester m.m., vil bli en del av oppf\u00f8lging av dyrevelferdsplanen. 3 Vilk\u00e5r for tildeling av tilskudd \u25aa St\u00f8tte kan gis til organisasjoner som aktivt hjelper dyr. \u25aa Enkeltpersoner kan ikke s\u00f8ke. \u25aa St\u00f8tte blir tildelt \u00e5rlig. \u25aa S\u00f8kere m\u00e5 ha tilhold i Bergen kommune. \u25aa S\u00f8knaden skal beskrive organisasjonens form\u00e5l driver og hva pengene skal brukes til. \u25aa Det skal rapporteres hvordan pengene er brukt og nytten for dyrevelferd. \u25aa Det er et krav at dyr som omplasseres blir kastrert/sterilisert og id-merket. \u25aa Tilskudd til andre organisasjoner som jobber politisk for bedre dyrevelferd og dyrs rettigheter kan ogs\u00e5 vurderes. S\u00f8knadsfrist 15. juni. Rapportering Det skal leveres inn rapport p\u00e5 bruk av tilskuddet og hvordan prosjektet har hatt en virkning for \u00e5 fremme dyrevelferden i Bergen. Regnskap som viser utgifter og inntekter skal legges ved sluttrapporten. Kommunen kan ut\u00f8ve kontroll med bruken av tilskuddsmidlene, og kan da be om rett til \u00e5 se dokumenter og opplysninger om bruken av midlene. Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25) gjelder E\u00d8S- reglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. Klagemulighet Vedtak kan p\u00e5klages skriftlig. Klagefrist er i henhold til forvaltningslovens \u00a729 tre uker fra vedtaket er mottatt. Dersom det bes om begrunnelse for vedtak, vil klagefristen v\u00e6re tre uker fra begrunnelsen er mottatt. Klagen sendes til den instansen som har gjort vedtaket. Klagen m\u00e5 begrunnes. Det vil v\u00e6re hensiktsmessig at klagen forholder seg til reglene som gjelder for tilskuddsordningen, og til begrunnelsen for det konkrete vedtaket. N\u00e6rmere informasjon om klageadgang finnes i kommunens svarbrev. Tilbakebetaling av tilskudd Dersom tilskuddet eller deler av det ikke blir benyttet til gitte form\u00e5l, skal de overskytende midler som regel tilbakebetales. Tilskuddsmottaker plikter \u00e5 gi opplysninger om dette til Bergen kommune s\u00e5 snart som mulig. 4 2. F\u00f8lgende retningslinjer og prosedyrer gjelder for Tilskudd til urbant landbruk i Bergen Bergen kommune \u00f8nsker \u00e5 stimulere til dyrking av spiselige vekster i byrom, i parker og p\u00e5 ledig areal i n\u00e6rheten av bomilj\u00f8er. M\u00e5let er \u00e5 \u00f8ke innbyggernes kunnskap om matproduksjon, og legge til rette for en gr\u00f8nnere by, gode nabomilj\u00f8er og attraktive m\u00f8teplasser som kan gi muligheter til aktiviteter p\u00e5 tvers av alder, kj\u00f8nn og nasjonalitet. M\u00e5lgruppe Lag, foreninger, institusjoner, borettslag og sameier som \u00f8nsker \u00e5 ta i bruk arealer til dyrking av spiselige vekster/nyttevekster eller bir\u00f8kt i byen. Kommunale helseinstitusjoner, kommunale skoler og kommunale barnehager kan s\u00f8ke det interne milj\u00f8- og klimatilskuddet og/eller andre interne kommunale tilskudd. Sjekk med din etat eller byr\u00e5dsavdeling. Kriterier for tildeling Du m\u00e5 bo i Bergen kommune, ha et organisasjonsnummer, beskrive dyrkingsprosjektet og lage et budsjett for prosjektet. Bergen kommune vil prioritere bruken av midlene til felles dyrkingsprosjekter, og til tiltak for barn og unge. Det kan gis tilskudd til \u25aa utstyr som plantekasser, jord, fr\u00f8, planter, b\u00e6rbusker og frukttr\u00e6r, bir\u00f8kt i byen \u25aa kurs i dyrking og bruk av matvekster/nyttevekster/bir\u00f8kt \u25aa etablering av parsellhage \u25aa dyrking i takhager \u25aa dyrking i felles byhager S\u00f8knadsfrist S\u00f8knadsfrist er 15. februar. Vilk\u00e5r for tildeling av tilskuddet Du m\u00e5 beskrive hva du skal bruke tilskuddet til, ha et registrert organisasjonsnummer og oppgi adressen der dyrkingsprosjektet skal foreg\u00e5. Du m\u00e5 oppgi m\u00e5l for prosjektet, svare p\u00e5 hvem m\u00e5lgruppen er og gj\u00f8re et anslag om hvor mange mennesker som blir ber\u00f8rt/inkludert i prosjektet. Tilskuddsmottaker skal s\u00e5 snart som mulig, og senest 3 m\u00e5neder etter at prosjektet er avsluttet og tilskuddet disponert, sende en kortfattet rapport, gjerne med foto, om bruken av midlene. Rapport sendes inn i et rapportskjema i Tilskuddsportalen. Se vilk\u00e5r om rapportering i tilskuddsbrevet. Kommunen kan ut\u00f8ve kontroll med bruken av tilskuddsmidlene, og kan da be om rett til \u00e5 se dokumenter og opplysninger om bruken av midlene. S\u00f8ker er pliktig til \u00e5 melde fra om endringer i prosjektet. Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25) gjelder E\u00d8S- reglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. 5 Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. Klagemulighet Vedtak kan p\u00e5klages skriftlig. Klagefrist er i henhold til forvaltningslovens \u00a729 tre uker fra vedtaket er mottatt. Dersom det bes om begrunnelse for vedtak, vil klagefristen v\u00e6re tre uker fra begrunnelsen er mottatt. Klagen sendes til den instansen som har gjort vedtaket. Klagen m\u00e5 begrunnes. Det vil v\u00e6re hensiktsmessig at klagen forholder seg til reglene som gjelder for tilskuddsordningen, og til begrunnelsen for det konkrete vedtaket. N\u00e6rmere informasjon om klageadgang finnes i kommunens svarbrev. Tilbakebetaling av tilskudd Dersom tilskuddet eller deler av det ikke blir benyttet til gitte form\u00e5l, skal de overskytende midler som regel tilbakebetales. Tilskuddsmottaker plikter \u00e5 gi opplysninger om dette til Bergen kommune s\u00e5 snart som mulig. 3. F\u00f8lgende retningslinjer og prosedyrer gjelder for Tilskudd over egen linje i bybudsjettet - Dyrevelferd og urbant landbruk Driftstilskudd over egen linje i bybudsjettet bevilges p\u00e5 grunnlag av de aktiviteter og m\u00e5l som fremkommer i s\u00f8knaden, og tilskudd vedtas av bystyret. Driftstilskudd fra Bergen kommune skal bidra til oppn\u00e5else av relevante m\u00e5l vedtatt av Bergen bystyre. Bergen kommune \u00f8nsker \u00e5 v\u00e6re i front i arbeidet med dyrevelferd og urbant landbruk, og har bevilget driftstilskudd i tr\u00e5d med plan for dyrevelferd og strategi for urbant landbruk. M\u00e5lgruppe - hvem kan s\u00f8ke Bare institusjoner og organisasjoner som allerede f\u00e5r tilskudd over egen linje i bybudsjettet kan s\u00f8ke. S\u00f8knadsfrist S\u00f8knadsfrist er 15.06. Behandlingstid Tilskudd over egen linje i bybudsjettet vedtas av bystyret i desember for tilskudd som gjelder p\u00e5f\u00f8lgende \u00e5r. Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25) gjelder E\u00d8S- reglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. 6 I vurdering av s\u00f8knaden vil det inng\u00e5 b\u00e5de et landbruksfaglig og et landbrukspolitisk element. S\u00f8knaden m\u00e5 inneholde alle obligatoriske opplysninger, og eventuelle vedlegg skal utfylle og dokumentere s\u00f8knaden. Ufullstendige og/eller mangelfulle s\u00f8knader kan bli avsl\u00e5tt. S\u00f8knaden kan ogs\u00e5 bli avsl\u00e5tt dersom s\u00f8ker har unnlatt \u00e5 rapportere for tidligere tilskudd. Budsjettet skal v\u00e6re i balanse, og m\u00e5 synliggj\u00f8re b\u00e5de inntekts- og kostnadssiden. Alle inntektskilder skal synliggj\u00f8res. St\u00f8rrelsen p\u00e5 tilskuddsbel\u00f8pet vedtas av bystyret under behandlingen av bybudsjettet. 7 "
}