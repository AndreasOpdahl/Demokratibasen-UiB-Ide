{
  "dokument_id": "eb5b9623-1d31-51e1-85ea-9709e5e7edad",
  "doc_type": "case_attachment",
  "kommune": 4601,
  "tittel": "Fagnotat, datert 12.12.22.",
  "url": "https://bergen.kommune.no/politikere-utvalg/api/fil/bk360/7034422/Fagnotat-datert-12-12-22-",
  "tekst": " Bymilj\u00f8etaten Til Fagnotat BKMB - Kommunaldirekt\u00f8rens stab (Arbeidssted) V\u00e5r referanse: 2019/60659-46 Saksbehandler: June Alfheim Einen Fra Dato: 12. desember 2022 Bymilj\u00f8etaten Fagnotat - Revidert utkast til ny lokal forskrift om politivedtekt for Bergen kommune etter gjennomf\u00f8rt h\u00f8ring Hva saken gjelder Byr\u00e5det vedtok 30. juni 2022 (sak 1205/22) at forslag til ny lokal forskrift om politivedtekt for Bergen kommune skulle sendes p\u00e5 h\u00f8ring i samsvar med forvaltningsloven \u00a7 37. Bymilj\u00f8etaten sendte forskriftsforslaget p\u00e5 h\u00f8ring 1. september 2022, med h\u00f8ringsfrist 18. oktober 2022. Det er kommet inn 11 h\u00f8ringsinnspill i saken, fordelt p\u00e5 fem privatpersoner, to offentlige virksomheter og \u00e9n interesseorganisasjon/forening. Fagetatens vurdering Bymilj\u00f8etaten har gjennomg\u00e5tt og vurdert innspillene. V\u00e5r oppfatning er at det ikke har fremkommet nye momenter som tilsier vesentlige endringer i forskriftsforslaget. P\u00e5 bakgrunn av innspillene vil vi imidlertid foresl\u00e5 noen justeringer. Dette gjelder blant annet \u00e5 innta en bestemmelse om nattero, og innskrenke stedsomfanget av huseiers renholdsplikter i henhold til sedvane i kapittel 4. Vi foresl\u00e5r ogs\u00e5 \u00e5 gj\u00f8re unntak fra forbudet om kj\u00f8ring og camping i parker og gr\u00f8ntomr\u00e5der mv., slik at dette ikke gjelder for liten elektrisk motorvogn som elsparkesykler o.l. I tillegg foresl\u00e5r vi \u00e5 innta gravplasser i bestemmelsen om kirkeg\u00e5rder, og fjerne forbudet om \u00e5 spytte p\u00e5 offentlig sted. Saken vil legges frem for bystyret for vedtak. Endelig forskrift kunngj\u00f8res i Norsk Lovtidend f\u00f8r den kan gj\u00f8res gjeldende, jf. forvaltningsloven kapittel VII. Anbefalt forslag fra Bymilj\u00f8etaten Forslag til lokal forskrift om politivedtekt i Bergen kommune tas til politisk behandling og vedtas. Med hilsen Bymilj\u00f8etaten Lise Reinertsen Tord Honne Holgernes etatsdirekt\u00f8r avdelingsleder Dokumentet er godkjent elektronisk. Vedlegg: 1. Gjeldende forskrift om politivedtekt for Bergen kommune. 2. Oversikt over h\u00f8ringsuttalelser. 3. Revidert forslag til forskrift om politivedtekt for Bergen kommune. 4. F\u00f8rste kartvedlegg til forskrift: Hus- og grunneiers renholdsplikter. 5. Andre kartvedlegg til forskrift: Hus- og grunneiers renholdsplikter. Saksfremstilling 1 Sakens bakgrunn Bymilj\u00f8etaten har gjennomf\u00f8rt h\u00f8ring av forslaget til forskrift om politivedtekt for Bergen kommune. Forslaget til politivedtekt er hjemlet i politiloven \u00a7 14 f\u00f8rste ledd, som gir kommuner adgang til \u00e5 fastsette vedtekter med bestemmelser om \u00e5 blant annet opprettholde ro og orden, sikre ferdselen og renhold p\u00e5 offentlig sted mv. Form\u00e5let med vedtekten er \u00e5 fastsette \u00abordensregler\u00bb for byens felles byrom. 2 H\u00f8ringsinstanser Bymilj\u00f8etaten har mottatt 11 h\u00f8ringsinnspill, fordelt p\u00e5 fem privatpersoner, to offentlige virksomheter og \u00e9n interesseorganisasjon/forening. De offentlige virksomhetene er Vest politidistrikt og Bergen Kirkelige Fellesr\u00e5d ved Gravplassmyndigheten. Interesseorganisasjonen/foreningen som har gitt h\u00f8ringsinnspill er BergenByliv. Fire av innspillene er fra samme privatperson, og to av disse er mottatt etter h\u00f8ringsfristens utl\u00f8p. Underveis i arbeidet s\u00e5 vi at det var anledning til \u00e5 vurdere ogs\u00e5 disse innspillene, selv om de kom inn etter utl\u00f8pt frist. Derfor er ogs\u00e5 disse h\u00f8ringsinnspillene tatt med i vurderingen. Vi vil kort redegj\u00f8re for innspillene til de enkelte paragrafene i punkt 3 i saksfremstillingen. Innspill som ikke direkte er knyttet til de foresl\u00e5tte paragrafene og/eller som tar opp temaer som ikke var en del av forskriftsforslaget, gjennomg\u00e5s i punkt 4. Oversikt over h\u00f8ringsuttalelsene f\u00f8lger vedlagt, se vedlegg 2. 3 H\u00f8ringsinnspill til de foresl\u00e5tte paragrafene 3.1. Innledning Nedenfor gjennomg\u00e5s de paragrafene i forslaget til politivedtekt som det er innkommet merknader til gjennom h\u00f8ringsprosessen. Bymilj\u00f8etatens kommentarer til de aktuelle innspillene fremkommer i redegj\u00f8relsen. Vi vil foresl\u00e5 noen endringer og justeringer p\u00e5 bakgrunn av h\u00f8ringsinnspillene, men p\u00e5 en del punkter mener vi at det ikke er grunnlag for \u00e5 gj\u00f8re endringer. 3.2. Politivedtektens kapittel 2 \u2013 Orden p\u00e5 offentlig sted 3.2.1. Ro og orden \u00a7 2-1. Ro og orden p\u00e5 offentlig sted P\u00e5 eller i umiddelbar n\u00e6rhet av offentlig sted m\u00e5 ingen delta i oppl\u00f8p, sammenstimling, st\u00f8y eller br\u00e5k som forstyrrer den alminnelige orden eller ferdsel. Samles mange mennesker ved inngangen til forsamlingslokale, sportsplass, utsalgssted, holdeplass e.l., skal de stille seg i k\u00f8 og for \u00f8vrig rette seg etter de p\u00e5legg som politiet eller arrang\u00f8ren gir for \u00e5 opprettholde den alminnelige orden eller regulere ferdselen. Innspill fra offentlige virksomheter Det er kommet innspill fra Vest politidistrikt om at det er \u00f8nskelig \u00e5 innta et nytt andre ledd i bestemmelsen i tr\u00e5d med normalpolitivedtekten \u00a7 2-1 andre ledd, som lyder: \u00abEnhver som ferdes p\u00e5 eller i umiddelbar n\u00e6rhet av offentlig sted plikter \u00e5 overholde nattero mellom kl. 23.00 og kl. 06.00.\u00bb Det vises til at de aller fleste innbyggere er oppmerksomme p\u00e5 at nattero gjelder, men at politiet opplever at det er usikkerhet om n\u00e5r natteroen inntrer og n\u00e5r den avsluttes. Det bemerkes at straffeloven \u00a7 181 f\u00f8rste ledd bokstav a gj\u00f8r det straffbart \u00e5 blant annet for\u00e5rsake st\u00f8y som forstyrrer den alminnelige fred og orden. Denne bestemmelsen gjelder hele d\u00f8gnet, og det m\u00e5 vurderes konkret hvor mye st\u00f8y som er tillatt. Stedet der st\u00f8yen skjer, samt tid p\u00e5 d\u00f8gnet, vil v\u00e6re elementer i en slik vurdering. Straffeloven \u00a7 181 f\u00f8rste ledd bokstav c gir ogs\u00e5 mulighet for \u00e5 straffe den som for\u00e5rsaker st\u00f8y som forstyrrer omgivelsenes nattero. Denne bestemmelsen kommer imidlertid bare til anvendelse i den tiden det skal v\u00e6re nattero. Vest politidistrikt bemerker at nattero, eller tiden for n\u00e5r nattero gjelder, ikke er n\u00e6rmere definert i straffeloven. Det er heller ikke definert andre steder i lovverket enn i normalpolitivedtekten \u00a7 2-1 andre ledd. Etter Vest politidistrikt sin oppfatning vil en tydelig angivelse av tiden for nattero som fremg\u00e5r av politivedtekten for Bergen kommune tjene som god veiledning for innbyggerne og skape forst\u00e5else for politiets h\u00e5ndhevelse av bestemmelsen. En tydelig angivelse av tiden for nattero vil dermed b\u00e5de virke forebyggende som en veiledning til innbyggerne, samt lette politiets h\u00e5ndhevelse av bestemmelsen. Innspill fra interesseorganisasjoner/foreninger BergenByliv har ogs\u00e5 kommet med innspill om at det er \u00f8nskelig \u00e5 innta et nytt andre ledd i forslag til \u00a7 2-1 som presiserer tiden for nattero mellom kl. 23.00 og kl. 06.00. Det foresl\u00e5s tilsvarende ordlyd som Vest politidistrikt har foresl\u00e5tt. Det vises til at dette vil beskytte bomilj\u00f8ene mot st\u00f8y, og at det er vanlig oppfatning blant sentrumsbeboere at man har krav p\u00e5 nattero. Oslo kommune har ogs\u00e5 en tilsvarende formulering i sin politivedtekt. Dersom det er mulig \u00f8nsker BergenByliv ogs\u00e5 \u00e5 innta ordet \u00abboomr\u00e5der\u00bb, slik at bestemmelsen gjelder b\u00e5de \u00aboffentlig sted og boomr\u00e5der\u00bb. Innspill fra privatpersoner Det er kommet innspill om at det b\u00f8r presiseres i forslag til ny \u00a7 2-1 i politivedtekten at man plikter \u00e5 overholde nattero mellom kl. 23.00 og kl. 06.00. Det foresl\u00e5s tilsvarende ordlyd som Vest politidistrikt har foresl\u00e5tt. Innspillet er ikke begrunnet n\u00e6rmere. Bymilj\u00f8etatens vurdering av innspillene Tidfestingen av nattero ble vurdert i den forrige revideringsrunden. Byr\u00e5det vurderte da at den alminnelige bestemmelsen om ordensforstyrrelse i straffeloven \u00a7 181 og eksisterende formulering i politivedtekten var tilstrekkelig for \u00e5 ivareta ro og orden. Tidfestingen ble tatt ut, og Bymilj\u00f8etaten vurderte derfor ikke dette p\u00e5 nytt i v\u00e5rt videre arbeid med forslag til ny politivedtekt. Etter en ny vurdering foresl\u00e5r Bymilj\u00f8etaten at det inntas et nytt andre ledd som fastsl\u00e5r tidsrommet for nattero, slik det er foresl\u00e5tt i h\u00f8ringsinnspillene. Vi finner grunn til \u00e5 legge stor vekt p\u00e5 Vest politidistrikts h\u00f8ringsinnspill, da det er politiet som har hovedtyngden av oppgavene i forbindelse med h\u00e5ndheving av politivedtekten. Bymilj\u00f8etaten opplever, i likhet med politiet, at det er usikkerhet om n\u00e5r natteroen inntrer og n\u00e5r den avsluttes. Vi mottar jevnlig sp\u00f8rsm\u00e5l om dette. Bymilj\u00f8etaten stiller oss ellers bak politiets vurdering av straffeloven \u00a7 181, og er enige i at en tydelig angivelse av natteroen vil virke forebyggende som en veiledning til innbyggerne samtidig som det vil lette politiets h\u00e5ndhevelse av bestemmelsen. Videre bemerker vi at det fremg\u00e5r av merknadene til normalpolitivedtekten \u00a7 2-1 andre ledd at bestemmelsen om nattero skal supplere straffeloven \u00a7 181, noe som tilsier at det ogs\u00e5 er et behov for en tidfesting av n\u00e5r natteroen gjelder. Vi anbefaler derfor at det inntas et nytt andre ledd som fastsl\u00e5r tidsrommet for nattero. Hva gjelder forslaget fra BergenByliv om \u00e5 innta ordet \u00abboomr\u00e5der\u00bb, s\u00e5 vurderer Bymilj\u00f8etaten at dette ikke er n\u00f8dvendig. Etter v\u00e5r vurdering vil boomr\u00e5der v\u00e6re omfattet av begrepet \u00aboffentlig sted\u00bb, som er n\u00e6rmere definert i forslag til ny \u00a7 1-1. Justert forslag til \u00a7 2-1 Bymilj\u00f8etaten foresl\u00e5r f\u00f8lgende ordlyd i \u00a7 2-1, med endring/tillegg markert i gr\u00f8nt: \u00a7 2-1. Ro og orden p\u00e5 offentlig sted P\u00e5 eller i umiddelbar n\u00e6rhet av offentlig sted m\u00e5 ingen delta i oppl\u00f8p, sammenstimling, st\u00f8y eller br\u00e5k som forstyrrer den alminnelige orden eller ferdsel. Enhver som ferdes p\u00e5 eller i umiddelbar n\u00e6rhet av offentlig sted plikter \u00e5 overholde nattero mellom kl. 23.00 og kl. 06.00. Samles mange mennesker ved inngangen til forsamlingslokale, sportsplass, utsalgssted, holdeplass e.l., skal de stille seg i k\u00f8 og for \u00f8vrig rette seg etter de p\u00e5legg som politiet eller arrang\u00f8ren gir for \u00e5 opprettholde den alminnelige orden eller regulere ferdselen. 3.2.2. Kj\u00f8ring og camping i parker og friomr\u00e5der o.l. \u00a7 2-2. Kj\u00f8ring, camping mv i parker, gr\u00f8ntarealer, friomr\u00e5der o.l. I offentlige parker, gr\u00f8ntarealer og friomr\u00e5der er det forbudt \u00e5 kj\u00f8re og parkere motorvogn, med mindre annet fremg\u00e5r av skiltingen p\u00e5 stedet. I offentlige parker, gr\u00f8ntarealer, friomr\u00e5der, p\u00e5, ved eller under veier eller plasser i tettbebygd str\u00f8k er overnatting, camping, telting eller lignende forbudt, med mindre annet fremg\u00e5r av skiltingen p\u00e5 stedet. Innspill fra offentlige virksomheter Gravplassmyndigheten i Bergen Kirkelige Fellesr\u00e5d har kommet med innspill om at de \u00f8nsker at det presiseres i forslag til ny \u00a7 2-2 at forbudet ogs\u00e5 gjelder kirkeg\u00e5rder og gravplasser. Bymilj\u00f8etatens vurdering av innspillene Innspillet fra Gravplassmyndigheten om \u00e5 innta kirkeg\u00e5rder og gravplasser i forslag til ny \u00a7 2- 2 har ikke v\u00e6rt en del av h\u00f8ringen. Innspillet er heller ikke n\u00e6rmere begrunnet. Bymilj\u00f8etaten vurderer at dersom det skal v\u00e6re aktuelt \u00e5 innta disse stedene i bestemmelsen, m\u00e5 konsekvensene av \u00e5 innf\u00f8re en slik regel utredes n\u00e6rmere f\u00f8rst. Et moment i den forbindelse vil blant annet v\u00e6re at det ikke er uvanlig at det er behov for \u00e5 kj\u00f8re p\u00e5 en gravplass med b\u00e5rebil eller lignende. Et generelt forbud slik ny \u00a7 2-2 legger opp til vil ramme disse b\u00e5rebilene ogs\u00e5. P\u00e5 denne bakgrunn anbefaler Bymilj\u00f8etaten at dette forslaget ikke tas til f\u00f8lge p\u00e5 n\u00e5v\u00e6rende tidspunkt. Vi bemerker for \u00f8vrig at Gravplassmyndigheten fortsatt har mulighet til \u00e5 skilte eventuelle kj\u00f8re- og parkeringsforbud p\u00e5 kirkeg\u00e5rder og gravplasser p\u00e5 privatrettslig grunnlag. Bymilj\u00f8etaten foresl\u00e5r imidlertid at det gj\u00f8res unntak fra kj\u00f8re- og parkeringsforbudet for elsparkesykler o.l. i bestemmelsens f\u00f8rste ledd. Vi vil begrunne v\u00e5rt standpunkt n\u00e6rmere i det f\u00f8lgende. Forskrift om krav til liten elektrisk motorvogn tr\u00e5dte i kraft 15.06.22. Det fremg\u00e5r her at forskriften i \u00a7 3 definerer \u00abliten elektrisk motorvogn\u00bb som: \u00abElektrisk drevet motorvogn for \u00e9n person, som har en maksimal konstruktiv hastighet p\u00e5 20 km/t, veier maksimalt 70 kg inklusive batteri og ikke er bredere enn 85 cm eller lengre enn 120 cm. Motorvogn uten selvbalanserende teknologi tillates ikke \u00e5 ha sitteinnretning.\u00bb Dette er alts\u00e5 en ny kj\u00f8ret\u00f8yklasse, som faller innunder begrepet motorvogn i vegtrafikkloven \u00a7 2. Dette inneb\u00e6rer at elsparkesykler er omklassifisert fra sykkel til motorvogn, og medf\u00f8rer at kj\u00f8re- og parkeringsforbudet som er foresl\u00e5tt i offentlige parker og gr\u00f8ntomr\u00e5der mv. ogs\u00e5 vil ramme elsparkesykler. Da elsparkesykler ble omklassifisert, ble det imidlertid presisert at bruksomr\u00e5dene for kj\u00f8ret\u00f8yet i all hovedsak ville v\u00e6re de samme som f\u00f8r, se vedlegg 2 i Statens vegvesens h\u00f8ringsbrev om forslag til nye regler for sm\u00e5 elektriske kj\u00f8ret\u00f8y (deres ref. 21/194155). De viktigste endringene som f\u00f8lge av omklassifiseringen var at det ble innf\u00f8rt promillegrense, aldersgrense og hjelmp\u00e5bud. Utover dette skulle kj\u00f8ret\u00f8ygruppen, i stor grad, fortsatt kunne benyttes p\u00e5 de samme omr\u00e5dene og p\u00e5 samme m\u00e5te som en sykkel. Det ble dermed gjort en del unntak fra reglene som ellers gjelder for motorvogner, og lagt til grunn at elsparkesykler fremdeles ville v\u00e6re underlagt de samme skiltreguleringene som sykkel. P\u00e5 denne bakgrunn er Bymilj\u00f8etaten av den oppfatning at det vil ha formodningen mot seg at elsparkesykler ikke kan kj\u00f8re i parker og gr\u00f8ntomr\u00e5der mv. jf. politivedtekten, da elsparkesyklene ellers kan kj\u00f8re p\u00e5 fortau og andre steder der sykler tas i bruk. Bymilj\u00f8etaten opplever det videre som problematisk dersom elsparkesykler o.l. ikke kan kj\u00f8re p\u00e5 gangveier i offentlige parker og gr\u00f8ntomr\u00e5der mv. Den gr\u00f8nne aksen fra Lars Hilles gate til Torgallmenningen, langs Lille Lundeg\u00e5rdsvannet, Festplassen, Byparken og Ole Bulls plass, er eksempelvis en av de mest kj\u00f8rte rutene for elsparkesyklene som kan tas i bruk gjennom tillatelsesordningen, jf. forskrift om utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune (utleieforskriften). Vi ser at den foresl\u00e5tte ordlyden i ny \u00a7 2-2 gir mulighet for \u00e5 gj\u00f8re unntak for elsparkesykler o.l. ved \u00e5 skilte om dette p\u00e5 de aktuelle stedene. Til dette vil vi bemerke at utleieforskriften \u00a7 9 fastsl\u00e5r at reguleringen etter dette regelverket skal v\u00e6re fleksibel og styres gjennom et delt datasett (API). Bymilj\u00f8etaten \u00f8nsker derfor helst \u00e5 unng\u00e5 \u00e5 skilte for elsparkesykler o.l. i det hele tatt, da vi mener at det meste kan l\u00f8ses gjennom det digitale reguleringsverkt\u00f8yet og deling av data. Det vil ogs\u00e5 v\u00e6re en sv\u00e6rt omfattende jobb dersom kommunen skal skilte s\u00e5 mange ulike steder, og vi mener at det ikke er hensiktsmessig n\u00e5r dette kan l\u00f8ses p\u00e5 andre og bedre m\u00e5ter. I brev datert 15.11.22 (ref. 2020/60659-50) har Politidirektoratet uttalt at de ser at det kan v\u00e6re et behov for \u00e5 gj\u00f8re unntak for elsparkesykler i \u00a7 2-2. Det opplyses at normalpolitivedtekten ble laget f\u00f8r elsparkesykler ble klassifisert som \u00abliten elektrisk motorvogn\u00bb, og at et unntak for denne motorvogngruppen derfor ikke ble vurdert ved utformingen av normalpolitivedtektens bestemmelser i 2018. Politidirektoratet presiserer at et unntak for elsparkesykler krever at problemstillingen blir utredet i samr\u00e5d med lokalt politi, og at det er viktig at unntaket eventuelt utformes slik at det ikke \u00e5pner for en st\u00f8rre bruksadgang for elsparkesykler enn hva man \u00f8nsker og har vurdert som forsvarlig. Det vises til at det eksempelvis kan v\u00e6re grunn til \u00e5 sette en \u00f8vre hastighetsgrense eller vektklasse for kj\u00f8ret\u00f8yet. Bymilj\u00f8etaten viser i denne forbindelse til at utleieforskriften blant annet har som form\u00e5l \u00e5 legge til rette for at utleie av elsparkesyklene bidrar til fremkommelige og trygge offentlige rom, jf. \u00a7 1. Gjennom utleieforskriften har Bergen kommune ogs\u00e5 mulighet til \u00e5 gi vilk\u00e5r for bruk av tillatelsen, herunder fastsette en begrensning i antall kj\u00f8ret\u00f8y, fastsette kj\u00f8reforbudssoner, hastighetssoner og parkeringssoner, samt tidspunkter for n\u00e5r tjenesten kan v\u00e6re tilgjengelig, jf. \u00a7\u00a7 8-10. Det er dermed laget et eget regelverk som ivaretar hensynene som Politidirektoratet viser til. Ut fra dette vurderer Bymilj\u00f8etaten at et unntak for elsparkesykler o.l. i politivedtekten ikke vil \u00e5pne for en st\u00f8rre bruksadgang enn hva som er forsvarlig. Dette st\u00f8ttes ogs\u00e5 av Vest politidistrikt, som i brev datert 30.11.22 (ref. 2019/60659-54) har uttalt at de anser utleieforskriften som tilstrekkelig til \u00e5 regulere kj\u00f8ring og parkering med elsparkesykler i parker mv. Politidistriktet har ingen bemerkninger til kommunens forslag om \u00e5 unnta elsparkesykler i forslag til ny \u00a7 2-2. Justert forslag til \u00a7 2-2 Bymilj\u00f8etaten foresl\u00e5r f\u00f8lgende ordlyd i \u00a7 2-2, med endring/tillegg markert i gr\u00f8nt: \u00a7 2-2. Kj\u00f8ring, camping mv i parker, gr\u00f8ntarealer, friomr\u00e5der o.l. I offentlige parker, gr\u00f8ntarealer og friomr\u00e5der er det forbudt \u00e5 kj\u00f8re og parkere motorvogn, med mindre annet fremg\u00e5r av skiltingen p\u00e5 stedet. Dette gjelder ikke motorvogn som omfattes av forskrift om krav til liten elektrisk motorvogn \u00a7 3. I offentlige parker, gr\u00f8ntarealer, friomr\u00e5der, p\u00e5, ved eller under veier eller plasser i tettbebygd str\u00f8k er overnatting, camping, telting eller lignende forbudt, med mindre annet fremg\u00e5r av skiltingen p\u00e5 stedet. 3.2.3. Opptreden mv. og bruk av reklame \u00a7 2-3. Opptreden og andre publikumsrettede aktiviteter Den som p\u00e5 eller ut mot offentlig sted vil opptre eller utf\u00f8re andre publikumsrettede aktiviteter, m\u00e5 p\u00e5 forh\u00e5nd sende melding til politiet, uavhengig av om aktivitetene skjer ved bruk av h\u00f8yttaler o.l. Det samme gjelder den som p\u00e5 eller i n\u00e6rheten av offentlig sted \u00f8nsker \u00e5 gj\u00f8re bruk av g\u00e5ende, syklende, kj\u00f8rende eller flygende reklame. Innspill fra privatpersoner Det er kommet innspill om at \u00a7 10 i politivedtekten fra 1973 b\u00f8r gjeninnf\u00f8res, fordi den \u00f8kte bruken av ulike instrument, gjerne ved bruk av forsterkeranlegg, h\u00f8res sv\u00e6rt godt og ikke bidrar til allmenn trivsel. Det foresl\u00e5s f\u00f8lgende ordlyd i ny \u00a7 2-3 f\u00f8rste ledd: \u00abP\u00e5, ut over eller ut mot offentlig sted er det forbudt uten politiets tillatelse \u00e5 synge, framf\u00f8re musikk, bruke h\u00f8yttaler, foreta innsamling eller gi forevisning av noe slag.\u00bb Det vises til at grensene som ble satt i denne bestemmelsen var ganske klare, og at bestemmelsen som gjelder i n\u00e5v\u00e6rende \u00a7 4 er mer \u00abflytende\u00bb. Bymilj\u00f8etatens vurdering av innspillene Bymilj\u00f8etaten har vurdert innspillet om \u00e5 gjeninnf\u00f8re \u00a7 10 i politivedtekten fra 1973. V\u00e5r vurdering er at bestemmelsen burde beholdes i tr\u00e5d med normalpolitivedtekten. Etter v\u00e5r oppfatning gir ikke normalpolitivedtekten hjemmel til \u00e5 forby opptreden eller lignende uten politiets tillatelse. Det er tilstrekkelig \u00e5 sende melding til politiet p\u00e5 forh\u00e5nd. Vi bemerker for \u00f8vrig at publikumsrettede aktiviteter ogs\u00e5 er regulert i regelverket for bruk av kommunale parker, friomr\u00e5der, byfjell og byrom til arrangementer m.m. Her er det blant annet fastsatt at bruk av h\u00f8yttalere og forsterket lyd kun kan skje innenfor et begrenset tidsrom, og at gatemusikanter kun kan opptre p\u00e5 samme sted i 1 time og innenfor et begrenset tidsrom p\u00e5 Torgallmenningen og tilst\u00f8tende sidegater. Bymilj\u00f8etaten vurderer at disse to regelverkene p\u00e5 en tilstrekkelig m\u00e5te regulerer publikumsrettede aktiviteter p\u00e5 eller ut mot offentlig sted. Vi anbefaler derfor ikke \u00e5 endre p\u00e5 forslag til ny \u00a7 2-3. 3.3. Politivedtektens kapittel 3 \u2013 Sikring av ferdselen 3.3.1. Dyr \u00a7 3-2. Dyr Det er forbudt \u00e5 la husdyr g\u00e5 l\u00f8s p\u00e5 eller ved offentlig sted uten forsvarlig tilsyn. Innspill fra privatpersoner Det er kommet innspill om at forslag til ny \u00a7 3-2 om dyr m\u00e5 endres slik at det fremg\u00e5r tydelig at det med husdyr siktes til beitedyr, jf. merknadene i normalpolitivedtekten til \u00a7 3-2. Det bemerkes at Bymilj\u00f8etatens forslag ikke er n\u00e6rmere begrunnet, og at selv om forslaget er sammenfallende med ordlyden i normalpolitivedtekten er ikke husdyr definert her. Slik bestemmelsen er formulert i forslaget, kan den tolkes som \u00e5 omfatte b\u00e5de beitedyr (produksjonsdyr), kj\u00e6ledyr (hund, katt mv.) og tjenestehunder. Det vises til definisjonen av husdyr i Det Store norske leksikon, og s\u00e6rlig til definisjonen i hundeloven om at husdyr omfatter \u00abstorfe, sau, geit, hest, gris og fj\u00e6rkre\u00bb. Det foresl\u00e5s to alternative forslag til formulering av \u00a7 3-2: 1. Det tas utgangspunkt i hundelovens definisjon av husdyr, og bestemmelsen endres til: \u00abDet er forbudt \u00e5 la storfe, sau, geit, hest og gris g\u00e5 l\u00f8s p\u00e5 eller ved offentlig sted uten forsvarlig tilsyn.\u00bb 2. Formuleringen i forslaget til bestemmelsen beholdes, og det inntas en definisjon av begrepet husdyr i ny \u00a7 1-3: \u00abMed husdyr forst\u00e5s storfe, sau, geit, hest og gris.\u00bb Videre vises det til at merknadene i normalpolitivedtekten til \u00a7 3-2 og \u00a7 5-1 fastsl\u00e5r at regulering knyttet til hundehold eller fjerning av hundeavf\u00f8ring ikke kan reguleres i lokal politivedtekt, men m\u00e5 gj\u00f8res i medhold av hundeloven eller kommunal forskrift om hundehold. Ut fra dette forutsettes det at Kommuneplanens Arealdel 2018 (KPA) er ugyldig og m\u00e5 oppheves, samt at kommunen korrigerer nettsidene og fjerner ulovlige skilt om b\u00e5ndtvang hele \u00e5ret i nedb\u00f8rsfeltet til Svartediket og S\u00e6dalen, jf. KPA \u00a7 33.1.3. j. Dette gjelder uavhengig av en revisjon av kommunens politivedtekt. Bymilj\u00f8etatens vurdering av innspillene Endringene som er forsl\u00e5tt i forslag til ny \u00a7 3-2 er en av flere mindre endringer som er gjort i diverse enkeltbestemmelser i politivedtekten. Endringen er ikke kommentert spesifikt i Bymilj\u00f8etatens fagnotat datert 28.02.22, men er en spr\u00e5klig endring som er gjort slik at bestemmelsen samsvarer med ordlyden i normalpolitivedtekten. Det fremg\u00e5r av normalpolitivedtekten at det er \u00f8nskelig at kommunene bruker normalpolitivedtektens system og ordlyd for de bestemmelsene som kommunene \u00f8nsker \u00e5 vedta. Politidirektoratet har ogs\u00e5 gitt uttrykk for det samme \u00f8nsket i dialog med Bymilj\u00f8etaten. Det er riktig at bestemmelsen ikke er ment \u00e5 omfatte alle husdyr, slik som for eksempel katter og hunder. Dette fremg\u00e5r blant annet av merknadene i normalpolitivedtekten \u00a7 3-2, hvor det vises til at regulering av forhold knyttet til hundehold m\u00e5 gj\u00f8res i medhold av hundeloven og ikke i lokal politivedtekt. I denne forbindelse vil Bymilj\u00f8etaten ogs\u00e5 bemerke at merknadene i normalpolitivedtekten kun viser til hva som kan reguleres i politivedtekt. Merknadene til \u00a7\u00a7 3-2 og 5-1 henviser ikke til at hundehold kun kan reguleres i hundeloven og lokal forskrift. Etter v\u00e5r vurdering stenger dermed ikke normalpolitivedtekten for at andre regelverk kan regulere slike forhold. Dette st\u00f8ttes ogs\u00e5 av Politidirektoratet, som i brev datert 15.11.22 (ref. 2020/60659-50) har uttalt at de deler Bymilj\u00f8etatens forst\u00e5else og at: \u00abPresiseringen i normalpolitivedtekten er ment \u00e5 gjelde regulering av hund i politivedtekt, og skal forst\u00e5s som en avgrensning av hva som kan reguleres i vedtekt og ikke. Det ligger utenfor Politidirektoratets ansvarsomr\u00e5de \u00e5 mene noe om hva og hvordan ting reguleres i annet kommunalt regelverk, som ikke er hjemlet i politiloven.\u00bb Videre vurderer Bymilj\u00f8etaten at den foresl\u00e5tte ordlyden i forslag til ny \u00a7 3-2 b\u00f8r beholdes. Ved vurderingen har vi lagt avgj\u00f8rende vekt p\u00e5 uttalelsen fra Politidirektoratet i overnevnte brev, hvor det fremg\u00e5r at: \u00abPolitidirektoratet viser til at merknadene til normalpolitivedtekten sier at \u00a7 3-2 er ment \u00e5 supplere beitelova. Ved siden av \u00e5 omfatte beitelovas definisjon har reguleringen derfor ogs\u00e5 som form\u00e5l \u00e5 fange opp det beitelova (eller annen lovgivning) eventuelt ikke dekker. Den generelle utformingen er valgt fordi det gir et mer dynamisk regelverk. Vi ser at ordlyden kan bidra til uklarhet, men mener at hensynet til et dynamisk regelverk p\u00e5 dette omr\u00e5det m\u00e5 veie tungt. Som et utgangspunkt vil Politidirektoratet derfor anbefale dere \u00e5 ikke innta alternativ formulering med oppramsing. N\u00e5r vedtekten deres sendes inn til stadfestelse vil vi kunne vurdere dette annerledes.\u00bb Etter Bymilj\u00f8etatens vurdering er det en risiko for at bestemmelsen blir for snever dersom det defineres/listes opp hvilke spesifikke dyr som bestemmelsen er ment \u00e5 omfatte. Som det fremg\u00e5r av merknadene i normalpolitivedtekten, er bestemmelsen ment \u00e5 supplere beitelova \u00a7 6. Det kan dermed v\u00e6re andre husdyr som faller innunder samme kategori som hest, storfe, gris, sau, geit og fj\u00f8rfe. Formuleringen som foresl\u00e5s gir et mer dynamisk regelverk, for \u00e5 sikre at husdyr som ikke fanges opp av beitelova eller annen lovgivning er dekket av et regelverk. Vi anbefaler derfor ikke \u00e5 endre p\u00e5 forslag til ny \u00a7 3-2. 3.3.2. Fare for takras \u00a7 3-9. Fare for takras N\u00e5r det er fare for at sn\u00f8 eller is kan falle ned fra hustak mot offentlig sted, skal eieren straks sette opp avvisere som gj\u00f8r det tydelig at ferdselen er forbundet med fare eller ulempe og snarest s\u00f8rge for at taket blir ryddet. Innspill fra privatpersoner Det er kommet innspill om at dersom noen har et bygg som trenger avvisere hver vinter p\u00e5 grunn av fare for at sn\u00f8 eller is kan falle p\u00e5 forbipasserende p\u00e5 fortauet, s\u00e5 burde huseierne bli p\u00e5lagt \u00e5 sikre dette p\u00e5 permanent vis. Dette slik at det ikke er en rutinemessig fare for de forbipasserende. Bymilj\u00f8etatens vurdering av innspillene Det er uklart for Bymilj\u00f8etaten hva som menes med at huseierne burde p\u00e5legges \u00e5 sikre mot takras p\u00e5 permanent vis. Funksjonen til en avviser er \u00e5 gj\u00f8re forbipasserende oppmerksomme p\u00e5 at det er en fare eller ulempe ved \u00e5 ferdes der. I praksis blir det gjerne benyttet bukker, planker o.l. som settes langs husveggene, gjerne med en lapp som informerer om faren for takras. Etter v\u00e5r oppfatning vil avviserne miste sin effekt dersom de utplasseres hele \u00e5ret. Bymilj\u00f8etaten ser derfor ikke behov for \u00e5 gj\u00f8re noen endringer i forslag til ny \u00a7 3-9. For ordens skyld \u00f8nsker Bymilj\u00f8etaten \u00e5 bemerke at normalpolitivedtekten heller ikke gir hjemmel til \u00e5 p\u00e5legge huseiere \u00e5 sikre mot takras p\u00e5 permanent vis. Det finnes ikke en slik bestemmelse i normalpolitivedtekten, og som nevnt i Bymilj\u00f8etatens fagnotat datert 28.02.22, angir normalpolitivedtekten hva som kan reguleres i politivedtektene for kommunene. Dersom det er p\u00e5krevet kan imidlertid kommunen sette en frist for n\u00e5r taket skal v\u00e6re ryddet, jf. merknadene til normalpolitivedtekten \u00a7 3-9. 3.4. Politivedtektens kapittel 4 \u2013 Renhold p\u00e5 offentlig sted 3.4.1. Huseiers renholdsplikter ihht. sedvane \u00a7 4-4. Eiers plikt i henhold til lokalt etablert sedvane til renhold m.m. av fortau Eier av hus eller grunn mot offentlig sted i tidligere Bergen kommune og Laksev\u00e5g sogn av Laksev\u00e5g kommune1 plikter \u00e5: 1. s\u00f8rge for renhold av fortau og rennestein a. Til renhold av fortau h\u00f8rer rengj\u00f8ring av rennestein med de offentlige eller private sluk og rister som er lagt der. I t\u00f8rrv\u00e6r uten frost skal det spr\u00f8ytes med vann f\u00f8r feiingen hvis feiingen ellers medf\u00f8rer st\u00f8vplager eller andre ulemper. b. Etter feiing skal bosset straks fjernes. Det m\u00e5 ikke legges i kj\u00f8rebanen eller i kloakkslukene. 2. rydde fortauet for sn\u00f8 etter sn\u00f8fall a. Sn\u00f8 og is fra fortau m\u00e5 ikke kastes ut i kj\u00f8rebanen. Hvor sn\u00f8en eller isen ikke kan legges inntil vegg eller hagegjerde, kan det legges i gatekanten, selv om rennesteinen blokkeres. b. Sn\u00f8 og is fra g\u00e5rdsplass, tomt eller hage m\u00e5 ikke kastes p\u00e5 offentlig sted. c. I gangpassasjer, trange, bratte eller krokete kj\u00f8repassasjer i tettbygd str\u00f8k, hvor det er vanskelig \u00e5 komme til med br\u00f8yteredskap, b\u00f8r eieren av tilst\u00f8tende grunn gj\u00f8re passasjen ryddig for sn\u00f8 utenfor sin eiendom i den utstrekning dette er hensiktsmessig og kan utf\u00f8res uten vesentlige ulemper eller omkostninger. d. N\u00e5r det inntrer mildv\u00e6r, m\u00e5 det s\u00f8rges for at vannet f\u00e5r fritt avl\u00f8p til slukene, s\u00e5 vel fra gaten som fra fortauet. 3. str\u00f8 fortau n\u00e5r det er glatt a. I tettbygd str\u00f8k b\u00f8r eier av grunn som st\u00f8ter til gangpassasje, veg, gate eller plass hvor det ikke er eget fortau s\u00e5 vidt mulig str\u00f8 p\u00e5 passende m\u00e5te for gangtrafikk n\u00e5r det er glatt. Bestemmelsen gjelder kun fortau og gate eller veg til dennes midtlinje eller av plass til 6 m fra eiendommen hvis ikke renholdet er overtatt av kommunen. Grunneier med eiendom inntil offentlig fortau i tidligere Arna, Fana og \u00c5sane kommuner og Loddefjord sogn av Laksev\u00e5g kommune2 plikter \u00e5 bes\u00f8rge fortauet feiet utenfor sin eiendom dersom kommunen p\u00e5legger det. 1 Kart over hus- og grunneiers plikter etter politivedtekten \u00a7 4-4 f\u00f8rste ledd, se vedlegg 1. 2 Kart over hus- og grunneiers plikter etter politivedtekten \u00a7 4-4 tredje ledd, se vedlegg 2. Innspill fra privatpersoner Det er kommet innspill om at forslag til ny \u00a7 4-4 b\u00f8r endres slik at det er et kommunalt ansvar \u00e5 s\u00f8rge for renhold av fortau og rennestein, rydde fortau for sn\u00f8 etter sn\u00f8fall og str\u00f8 fortau n\u00e5r det er glatt. Det vises til at situasjonen i sentrum har forandret seg en del de senere \u00e5rene, slik at forslag til ny \u00a7 4-4 kan virke som et urimelig p\u00e5legg. Dette gjelder s\u00e6rlig for private huseiere, som stadig f\u00e5r mindre r\u00e5derett over fortauet og gangarealer p\u00e5 utsiden av eiendommen. Dette illustreres eksempelvis ved at: - Det utf\u00f8res gravearbeider som ikke blir varslet. - Det settes ut by-m\u00f8bler, stativer for bysykler, nedkast for boss-sug og annet p\u00e5 areal som etter forslaget er den enkelte huseiers ansvar. - Elsparkesykler hensettes vilk\u00e5rlig. - Det er forslag om \u00e5 plante tr\u00e6r som sprer l\u00f8vet sitt og mister greiner. - Flere gater blir steinlagt i ett plan, det vil si uten et markert fortau. S\u00e6rlig kravene til sn\u00f8rydding oppleves som problematiske. Ved at flere og flere gater blir rene g\u00e5gater uten markerte terskler, vil sn\u00f8 og is bli flyttet frem og tilbake uten at det blir etablert trygge gangsoner. Huseiere risikerer dermed \u00e5 bli b\u00f8telagt om kommunens entrepren\u00f8rer br\u00f8yter etter at de selv har ryddet sine omr\u00e5der. For fotgjengere, rullestolbrukere og syklister er det en klar utfordring at ryddeplikten tolkes forskjellig av ulike akt\u00f8rer. For at rydding av gater og utearealer skal f\u00e5 en ensartet standard, foresl\u00e5s det at dette b\u00f8r v\u00e6re et kommunalt ansvar. Det vises ogs\u00e5 til at det vil v\u00e6re mer effektivt \u00e5 bruke maskinelt utstyr og profesjonelle akt\u00f8rer, s\u00e6rlig for vintervedlikeholdet. En kommunal etat vil ogs\u00e5 kunne h\u00e5ndtere problematikk knyttet til ulike hindre for fremkommeligheten. Bymilj\u00f8etatens vurdering av innspillene Parallelt med at Bymilj\u00f8etaten gjennomf\u00f8rer revideringen av politivedtekten, arbeider vi ogs\u00e5 med \u00e5 utrede behovet for en revisjon av bestemmelsene i politivedtekten som gjelder vinterdrift, jf. etatens \u00e5rsoppdrag for 2021-2022. Det er derfor i utgangspunktet ikke foresl\u00e5tt noen endringer knyttet til innholdet i bestemmelsene i dagens vedtekt som p\u00e5legger hus- og grunneiere innenfor visse omr\u00e5der \u00e5 s\u00f8rge for renhold, samt str\u00f8 og m\u00e5ke fortau. Det er kun foresl\u00e5tt \u00e5 endre systematikken i kapittel 4 om renhold slik at det skilles mellom ordin\u00e6re plikter og plikter som f\u00f8lger av lokal sedvane. Etter en ny vurdering ser Bymilj\u00f8etaten imidlertid behov for \u00e5 innskrenke selve stedsomfanget av huseiers renholdsplikter i henhold til sedvane. Vi viser til Politidirektoratets brev datert 15.11.22 (ref. 2020/60659-50), hvor de ber om at Bergen kommune tar utgangspunkt i politiloven \u00a7 14 og ordlyden i normalpolitivedtekten \u00a7 4-4 ved utforming av nye vedtekter. If\u00f8lge Politidirektoratet begrenser politiloven \u00a7 14 nr. 2 hus- eller grunneiers renholdsplikter til \u00abfortau eller tilsvarende omr\u00e5de i umiddelbar tilknytning til eiendommen\u00bb. Politidirektoratet vurderer at sedvanen i Bergen kommunes tidligere forslag til ny politivedtekt g\u00e5r videre enn dette, og de mener derfor at det er behov for endringer i forslag til ny \u00a7 4-4. P\u00e5 denne bakgrunn anbefaler Bymilj\u00f8etaten at bestemmelsen endres slik at ordlyden samsvarer med politiloven \u00a7 14 nr. 2 og normalpolitivedtekten hva gjelder hvor langt hus- eller grunneiers plikter strekker seg utenfor den aktuelle eiendommen. For \u00f8vrig anbefaler Bymilj\u00f8etaten at det ikke gj\u00f8res noen endringer p\u00e5 n\u00e5v\u00e6rende tidspunkt utover det som er foresl\u00e5tt i bestemmelsene tilknyttet hus- og grunneieres renholdsplikter i henhold til sedvane. Dersom resultatet av utredningen om vinterdrift f\u00f8rer til et forslag om ny revidering av politivedtekten, vil dette bli lagt frem og sendt p\u00e5 h\u00f8ring p\u00e5 et senere tidspunkt. Vi vil ta innspillet med oss i det videre arbeidet med utredningen. Vi vurderer at forslag til ny \u00a7 4-4 ellers er i samsvar med det kommunen har hjemmel til etter politiloven og det som er sedvane i Bergen kommune. Avslutningsvis bemerker vi ogs\u00e5 at Bymilj\u00f8etaten ikke ilegger overtredelsesgebyr for sn\u00f8 som kommunen har br\u00f8ytet inn p\u00e5 fortau eller tilsvarende omr\u00e5der. Dette er noe vi tar hensyn til ved h\u00e5ndhevelsen av politivedtekten. Justert forslag til \u00a7 2-2 Bymilj\u00f8etaten foresl\u00e5r f\u00f8lgende ordlyd i \u00a7 2-2, med endring/tillegg markert i gr\u00f8nt: \u00a7 4-4. Eiers plikt i henhold til lokalt etablert sedvane til renhold m.m. av fortau Eier av hus eller grunn mot offentlig sted i tidligere Bergen kommune og Laksev\u00e5g sogn av Laksev\u00e5g kommune1 plikter \u00e5: 1. s\u00f8rge for renhold av fortau og rennestein a. Til renhold av fortau h\u00f8rer rengj\u00f8ring av rennestein med de offentlige eller private sluk og rister som er lagt der. I t\u00f8rrv\u00e6r uten frost skal det spr\u00f8ytes med vann f\u00f8r feiingen hvis feiingen ellers medf\u00f8rer st\u00f8vplager eller andre ulemper. b. Etter feiing skal bosset straks fjernes. Det m\u00e5 ikke legges i kj\u00f8rebanen eller i kloakkslukene. 2. rydde fortauet for sn\u00f8 etter sn\u00f8fall a. Sn\u00f8 og is fra fortau m\u00e5 ikke kastes ut i kj\u00f8rebanen. Hvor sn\u00f8en eller isen ikke kan legges inntil vegg eller hagegjerde, kan det legges i gatekanten, selv om rennesteinen blokkeres. b. Sn\u00f8 og is fra g\u00e5rdsplass, tomt eller hage m\u00e5 ikke kastes p\u00e5 offentlig sted. c. I gangpassasjer, trange, bratte eller krokete kj\u00f8repassasjer i tettbygd str\u00f8k, hvor det er vanskelig \u00e5 komme til med br\u00f8yteredskap, b\u00f8r eieren av tilst\u00f8tende grunn gj\u00f8re passasjen ryddig for sn\u00f8 utenfor sin eiendom i den utstrekning dette er hensiktsmessig og kan utf\u00f8res uten vesentlige ulemper eller omkostninger. d. N\u00e5r det inntrer mildv\u00e6r, m\u00e5 det s\u00f8rges for at vannet f\u00e5r fritt avl\u00f8p til slukene, s\u00e5 vel fra gaten som fra fortauet. 3. str\u00f8 fortau n\u00e5r det er glatt a. I tettbygd str\u00f8k b\u00f8r eier av grunn som st\u00f8ter til gangpassasje, veg, gate eller plass hvor det ikke er eget fortau s\u00e5 vidt mulig str\u00f8 p\u00e5 passende m\u00e5te for gangtrafikk n\u00e5r det er glatt. Bestemmelsen gjelder kun fortau eller tilsvarende omr\u00e5de i umiddelbar tilknytning til eiendommen, og gate eller veg til dennes midtlinje eller av plass til 6 m fra eiendommen hvis ikke renholdet er overtatt av kommunen. Grunneier med eiendom inntil offentlig fortau i tidligere Arna, Fana og \u00c5sane kommuner og Loddefjord sogn av Laksev\u00e5g kommune2 plikter \u00e5 bes\u00f8rge fortauet feiet utenfor sin eiendom dersom kommunen p\u00e5legger det. 1 Kart over hus- og grunneiers plikter etter politivedtekten \u00a7 4-4 f\u00f8rste ledd, se vedlegg 1. 2 Kart over hus- og grunneiers plikter etter politivedtekten \u00a7 4-4 tredje ledd, se vedlegg 2. 3.5. Politivedtektens kapittel 5 \u2013 Hindre fors\u00f8pling og tilgrising 3.5.1. Hindre tilgrising o.l. \u00a7 5-1. Hindre fors\u00f8pling og tilgrising P\u00e5, ut over eller i umiddelbar n\u00e6rhet av offentlig sted er det forbudt: 1. \u00e5 spytte og kaste avfall, herunder glass, flasker, spiker, papir, fruktskall, tyggegummi og tobakksprodukter, 2. \u00e5 grise til med maling, tusj, sprayprodukter e.l. p\u00e5 enhver overflate mot offentlig sted, herunder p\u00e5 eller ved bygning, gate, vei, park, anlegg, innretninger og transportmidler, 3. \u00e5 henge opp kunngj\u00f8ringer, plakater e.l. uten politiets tillatelse. Dette gjelder ikke oppslag p\u00e5 tavler e.l. som er godkjent av kommunen til slikt bruk, eller oppslag p\u00e5 eiendom om forhold som bare vedkommer eiendommen eller n\u00e6ringsvirksomheten til dem som disponerer eiendommen. Det er forbudt \u00e5 rive, skade eller skjemme oppslag som er lovlig satt opp. Oppslag skal fjernes n\u00e5r de er foreldet. 4. \u00e5 urinere utend\u00f8rs i tettbebygd str\u00f8k eller p\u00e5 steder der det kan virke sjenerende p\u00e5 andre. Innspill fra privatpersoner Det er kommet innspill om at det b\u00f8r inntas et eget punkt i forslag til ny \u00a7 5-1 om at det ikke er tillatt \u00e5 unders\u00f8ke og rote i innholdet i containere, avfallsspann, s\u00f8ppeldunker o.l. Innspillet er ikke begrunnet n\u00e6rmere. Videre er det kommet innspill om at spytting ikke kan anses som fors\u00f8pling p\u00e5 samme m\u00e5te som \u00e5 kaste fra seg avfall, og at dette burde legaliseres. Det er ogs\u00e5 kommet innspill om at det burde v\u00e6re unntak fra urineringsforbudet i \u00a7 5-1 nr. 4, da urinering i fjorden ikke g\u00e5r utover andre. Bymilj\u00f8etatens vurdering av innspillene Bymilj\u00f8etaten ser at det kan v\u00e6re et problem dersom s\u00f8ppel spres utover ved at man roter i innholdet i containere, avfallsspann, s\u00f8ppeldunker o.l., og at det kan oppleves som ubehagelig for privatpersoner dersom noen unders\u00f8ker innholdet i deres containere. Bymilj\u00f8etaten vurderer likevel at normalpolitivedtekten ikke gir hjemmel til \u00e5 forby dette, da det ikke finnes en slik bestemmelse i normalpolitivedtekten. Vi anbefaler derfor ikke \u00e5 ta inn denne bestemmelsen i forslag til ny \u00a7 5-1. P\u00e5 samme bakgrunn foresl\u00e5r vi \u00e5 ta til f\u00f8lge innspillet om at forbudet mot spytting burde tas ut av forslag til ny \u00a7 5-1 nr. 1. Etter en ny vurdering ser vi at normalpolitivedtekten ikke regulerer dette, og at vi dermed ikke har hjemmel til \u00e5 foresl\u00e5 en videref\u00f8ring av denne bestemmelsen. Bymilj\u00f8etaten bemerker at vi uansett ikke er kjent med at spytting er et utbredt problem. Hva gjelder innspillet knyttet til bestemmelsen i nr. 4 om urinering, mener Bymilj\u00f8etaten at dette er en bestemmelse som burde formuleres i tr\u00e5d med normalpolitivedtekten \u00a7 5-1 nr. 4. Bestemmelsen ble foresl\u00e5tt endret etter innspill fra Vest politidistrikt underveis i revideringsarbeidet. Vest politidistrikt ga uttrykk for at det var \u00f8nskelig at bestemmelsen ble formulert i tr\u00e5d med normalpolitivedtekten. Dette er en ordensregel som regulerer u\u00f8nsket atferd, og sikrer at politiet har mulighet til \u00e5 h\u00e5ndheve dette hvis det skulle bli et utbredt problem. Ettersom Politidirektoratet har valgt \u00e5 videref\u00f8re bestemmelsen i den nye normalpolitivedtekten tilsier dette ogs\u00e5 at det er behov for et urineringsforbud der det kan v\u00e6re sjenerende for andre. Vi anbefaler derfor ikke \u00e5 gj\u00f8re unntak fra \u00e5 urinere i fjorder i forslag til ny \u00a7 5-1 nr. 4. Bymilj\u00f8etaten bemerker for \u00f8vrig at vi vurderer at det ikke er n\u00f8dvendig \u00e5 regulere unntak fra urineringsforbud i fjorder spesifikt. Bestemmelsen i normalpolitivedtekten er begrenset til tilfeller der det vil v\u00e6re til sjenanse for andre, og vi mener at det er hensiktsmessig \u00e5 bruke den samme formuleringen fremfor \u00e5 unnta spesifikke omr\u00e5der fra urineringsforbudet. Justert forslag til \u00a7 5-1 Bymilj\u00f8etaten foresl\u00e5r f\u00f8lgende ordlyd i \u00a7 5-1, med endring/tillegg markert i gr\u00f8nt: \u00a7 5-1. Hindre fors\u00f8pling og tilgrising P\u00e5, ut over eller i umiddelbar n\u00e6rhet av offentlig sted er det forbudt: 1. \u00e5 spytte og kaste avfall, herunder glass, flasker, spiker, papir, fruktskall, tyggegummi og tobakksprodukter, 2. \u00e5 grise til med maling, tusj, sprayprodukter e.l. p\u00e5 enhver overflate mot offentlig sted, herunder p\u00e5 eller ved bygning, gate, vei, park, anlegg, innretninger og transportmidler, 3. \u00e5 henge opp kunngj\u00f8ringer, plakater e.l. uten politiets tillatelse. Dette gjelder ikke oppslag p\u00e5 tavler e.l. som er godkjent av kommunen til slikt bruk, eller oppslag p\u00e5 eiendom om forhold som bare vedkommer eiendommen eller n\u00e6ringsvirksomheten til dem som bor der. Det er forbudt \u00e5 rive, skade eller skjemme oppslag som er lovlig satt opp. Oppslag skal fjernes n\u00e5r de er foreldet. 4. \u00e5 urinere utend\u00f8rs i tettbebygd str\u00f8k eller p\u00e5 steder der det kan virke sjenerende p\u00e5 andre. 3.6. Politivedtektens kapittel 6 \u2013 Offentlige anlegg 3.6.1. Kirkeg\u00e5rder \u00a7 6-1. Kirkeg\u00e5rd P\u00e5 kirkeg\u00e5rd er det forbudt \u00e5 sykle, ake, drive sport, lek eller annet som ikke s\u00f8mmer seg der. Det er forbudt \u00e5 trenge seg inn p\u00e5 kirkeg\u00e5rd n\u00e5r den er stengt for bes\u00f8k. Innspill fra offentlige virksomheter Gravplassmyndigheten i Bergen Kirkelige Fellesr\u00e5d har kommet med innspill om at de \u00f8nsker at forslag til ny \u00a7 6-1 skal omfatte b\u00e5de kirkeg\u00e5rder og gravplasser, ikke bare kirkeg\u00e5rder slik forslaget lyder i dag. Det vises til at en kirkeg\u00e5rd er plassert i tilknytning til kirken, mens en gravplass er plassert i avstand fra en kirke og ikke p\u00e5 samme eiendom. Det blir derfor naturlig at b\u00e5de kirkeg\u00e5rd og gravplass benyttes sammen i politivedtekten. Det bemerkes at begrepet gravplass er brukt i normalpolitivedtekten, samt at dette er det offisielle begrepet etter gravplassloven. Videre \u00f8nsker Gravplassmyndigheten at andre ledd i forslag til ny \u00a7 6-1 fjernes. Det vises til at en gravplass er \u00e5pen for allmennheten og dermed ikke er stengt for bes\u00f8k. Ferdsel innenfor eventuelle anleggsgjerder begrenses av annen lovgivning, og ellers gjelder straffeloven \u00a7 268 for uberettiget adgang og opphold p\u00e5 gravplass. Gravplassmyndigheten bemerker ogs\u00e5 at de er enig i Bymilj\u00f8etaten sin tolkning i fagnotatet datert 28.02.22 om at sykler og elsparkesykler som brukes i forbindelse med drift og vedlikehold anses som s\u00f8mmende p\u00e5 gravplassen og dermed ikke er omfattet av forbudet mot sykkel etter ny \u00a7 6-1. Bymilj\u00f8etatens vurdering av innspillene Bymilj\u00f8etaten har ingen innvendinger mot h\u00f8ringsinnspillet om \u00e5 innta \u00abgravplasser\u00bb i forslag til ny \u00a7 6-1. Vi ser at en slik endring vil v\u00e6re i tr\u00e5d med normalpolitivedtekten, og er enige i at det er naturlig at bestemmelsen omfatter b\u00e5de kirkeg\u00e5rder og gravplasser. Vi viser til at dette er to ulike omr\u00e5der som begge har en n\u00e6r tilknytning til kirken. Bymilj\u00f8etaten foresl\u00e5r derfor \u00e5 ta dette innspillet til f\u00f8lge. Bymilj\u00f8etaten har ogs\u00e5 vurdert innspillet om \u00e5 fjerne forbudet mot \u00e5 trenge seg inn p\u00e5 kirkeg\u00e5rder n\u00e5r de er stengt for bes\u00f8k, jf. andre ledd i forslag til ny \u00a7 6-1. V\u00e5r vurdering er at bestemmelsen burde beholdes i tr\u00e5d med normalpolitivedtekten. Etter v\u00e5r oppfatning kan det v\u00e6re hensiktsmessig \u00e5 beholde bestemmelsen dersom det av en eller annen grunn skulle bli aktuelt \u00e5 stenge en kirkeg\u00e5rd, og vi kan uansett ikke se at det er noe uheldig \u00e5 beholde den. Ettersom Politidirektoratet har valgt \u00e5 videref\u00f8re bestemmelsen i den nye normalpolitivedtekten tilsier dette ogs\u00e5 at det er behov for \u00e5 videref\u00f8re bestemmelsen slik den er i dag. Bymilj\u00f8etaten anbefaler derfor ikke \u00e5 fjerne andre ledd i forslag til ny \u00a7 6-1. Justert forslag til \u00a7 6-1 Bymilj\u00f8etaten foresl\u00e5r f\u00f8lgende ordlyd i \u00a7 6-1, med endring/tillegg markert i gr\u00f8nt: \u00a7 6-1. Kirkeg\u00e5rd og gravplass P\u00e5 kirkeg\u00e5rd og gravplass er det forbudt \u00e5 sykle, ake, drive sport, lek eller annet som ikke s\u00f8mmer seg der. Det er forbudt \u00e5 trenge seg inn p\u00e5 kirkeg\u00e5rd n\u00e5r den er stengt for bes\u00f8k. 3.7. Politivedtektens kapittel 7 \u2013 Arrangementer p\u00e5 offentlig sted 3.7.1. Barns tilgang til offentlige arrangement \u00a7 7-3. Barns tilgang til offentlig arrangement Barn under 15 \u00e5r har ikke adgang til offentlig allment tilgjengelig tilstelning uten i f\u00f8lge med foreldre eller andre foresatte. Politiet kan gi dispensasjon ved tilstelninger som arrangeres spesielt for barn og unge under 18 \u00e5r. Innspill fra privatpersoner Det er kommet innspill om at aldersgrensen b\u00f8r senkes eller at forbudet fjernes. Det vises til at en 13-\u00e5ring er gammel nok til \u00e5 danse uten at foreldrene passer p\u00e5. Bymilj\u00f8etatens vurdering av innspillene Bymilj\u00f8etaten har vurdert innspillet om \u00e5 senke aldersgrensen eller fjerne forbudet i forslag til ny \u00a7 7-3. V\u00e5r vurdering er at bestemmelsen burde beholdes i tr\u00e5d med normalpolitivedtekten. Av merknadene til normalpolitivedtekten \u00a7 7-3 fremg\u00e5r det at: \u00abAldersgrensen ble satt for \u00e5 harmonisere med aldersgrensen i politiloven \u00a7 13, jf. ot.prp. nr.22 (1994-1995). Endring av aldersgrensen forutsetter en lovendring av politiloven. Form\u00e5let med bestemmelsen er hensynet til ivaretakelse av barn under 15 \u00e5r ved arrangementer som er \u00e5pne for alle aldersgrupper. Mens politiloven \u00a7 13 skal ivareta barn p\u00e5 offentlig sted etter kl. 22.00, reguleres her barns adgang til arrangementer uten en tidsbegrensning.\u00bb P\u00e5 denne bakgrunn vurderer Bymilj\u00f8etaten at vi ikke har hjemmel til \u00e5 senke aldersgrensen. Ettersom Politidirektoratet har valgt \u00e5 videref\u00f8re bestemmelsen i den nye normalpolitivedtekten tilsier dette ogs\u00e5 at det er behov for \u00e5 videref\u00f8re bestemmelsen slik den er i dag. Som det fremg\u00e5r av merknadene til normalpolitivedtekten supplerer bestemmelsen politiloven \u00a7 13. Bymilj\u00f8etaten anbefaler derfor ikke \u00e5 fjerne forbudet i forslag til ny \u00a7 7-3. 4 Andre h\u00f8ringsinnspill 4.1. Tigging Innspill fra offentlige virksomheter Vest politidistrikt bemerker i sitt h\u00f8ringsinnspill at det ikke er \u00f8nskelig med et generelt tiggeforbud eller en ordning der de som \u00f8nsker \u00e5 drive med tigging skal gi melding til politiet, slik normalpolitivedtekten \u00a7 2-4 gir mulighet for. Det vises til at politiet har mulighet for \u00e5 sl\u00e5 ned p\u00e5 p\u00e5g\u00e5ende eller aggressiv tigging ved anvendelse av politiloven \u00a7 7. Som et ledd i \u00e5 regulere atferd etter \u00a7 7 kan politiet gi p\u00e5legg etter politiloven \u00a7 5, og unnlatelse av \u00e5 etterkomme p\u00e5legget er belagt med straffansvar, jf. politiloven \u00a7 30 nr. 1. Vest politidistrikt anser dette virkemiddelet som tilstrekkelig for \u00e5 regulere tigging. Innspill fra privatpersoner Det er kommet innspill om at innsamling av penger har eskalert de senere \u00e5rene, men at dette i all hovedsak skjer rimelig stillferdig ved at vedkommende sitter p\u00e5 forskjellige steder i Bergen sentrum og utenfor sentrumskjernen. Dette oppleves som \u00abgreit nok\u00bb, bortsett fra i noen tilfeller, som g\u00e5r igjen, der man blir opps\u00f8kt direkte og bedt om penger. Bymilj\u00f8etatens vurdering av innspillene Bymilj\u00f8etaten har ikke foresl\u00e5tt at det inntas forbud mot tigging i politivedtekten. Vi har heller ikke mottatt noe politisk signal om at det er \u00f8nskelig \u00e5 innta en bestemmelse i den lokale politivedtekten om tiggeforbud. Vi bemerker for ordens skyld at Bymilj\u00f8etaten finner grunn til \u00e5 legge stor vekt p\u00e5 politiets h\u00f8ringsinnspill, da det er politiet som har hovedtyngden av oppgavene i forbindelse med h\u00e5ndheving av politivedtekten. Ettersom politiet har gitt innspill om at det ikke er \u00f8nskelig med et generelt tiggeforbud, anbefaler Bymilj\u00f8etaten heller ikke at det inntas et slikt forbud. 4.2. H\u00e5ndtering av avfall fra jakt Innspill fra privatpersoner Det er kommet innspill om at det er \u00f8nskelig \u00e5 innta en bestemmelse om h\u00e5ndtering av avfall fra jakt i en ny \u00a7 5-3 med f\u00f8lgende ordlyd: \u00abI Bergen kommune er det ikke tillatt \u00e5 etterlate slakteavfall fra jakt i naturen. Slikt avfall skal leveres til godkjent avfallsmottak.\u00bb Det vises til at Bergen kommune er en bykommune med en stor befolkning med aktivt friluftsliv. Da det stort sett er korte avstander fra jaktomr\u00e5det til skogsbilveg eller lignende, anses det som en overkommelig oppgave \u00e5 levere jaktavfall til godkjent avfallsmottak. Ettersom store deler av jaktomr\u00e5dene ogs\u00e5 er i nedb\u00f8rsfelt for byens vannforsyning, representerer nedgravd jaktavfall i nedb\u00f8rsfeltene ogs\u00e5 en fare for forurensning av drikkevannet. Det vises videre til at hunder har ekstremt god luktesans og kan bli \u00abforstyrret\u00bb av luktene fra avfallet, noe som medf\u00f8rer at de blir borte i kortere perioder og graver dette opp. Bakgrunnen for innspillet er at Statsforvalteren i Innlandet har gitt f\u00f8ringer for h\u00e5ndtering av avfall fra vilt og fallvilt i brev til kommunene i Innlandet datert 24.06.19 (Statsforvalterens ref. 2019/9527). Det fremg\u00e5r her at mindre mengder avfall fra jakt er unntatt forurensningsloven \u00a7\u00a7 8 og 32 og kan graves ned lokalt hvis det ikke medf\u00f8rer nevneverdig skade p\u00e5 milj\u00f8et. St\u00f8rre mengder jaktavfall og avfall fra fallvilt, skal normalt leveres til godkjent avfallsmottak. Vedkommende som har gitt innspillet er ikke kjent med at det gjelder egne regler for h\u00e5ndtering av avfall fra jakt i Bergen kommune, og det bemerkes at dette ikke er omtalt i forslag til ny politivedtekt eller avfallsforskriften. Bymilj\u00f8etatens vurdering av innspillene Bymilj\u00f8etaten ser at det kan v\u00e6re problematisk dersom avfall fra jakt ikke blir h\u00e5ndtert p\u00e5 en tilfredsstillende m\u00e5te. Etter v\u00e5r vurdering gir imidlertid ikke normalpolitivedtekten hjemmel til \u00e5 p\u00e5legge jegere mv. \u00e5 levere slikt avfall til avfallsmottak. Det finnes ikke en slik bestemmelse i normalpolitivedtekten, og som nevnt i Bymilj\u00f8etatens fagnotat datert 28.02.22, angir normalpolitivedtekten hva som kan reguleres i politivedtektene for kommunene. Vi bemerker ogs\u00e5 at brevet fra Statsforvalteren i Innlandet legger opp til at mindre mengder avfall fortsatt skal kunne graves ned lokalt. "
}