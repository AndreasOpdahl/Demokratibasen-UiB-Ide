{
  "dokument_id": "d67e8d97-ac9e-5121-9362-9a991d53dd57",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/10120334/Dispensasjonssoknad",
  "tekst": "Vedlegg B1 S\u00f8knad om dispensasjon fra plankrav Bergen kommune R\u00e5dhusgaten 10 5014 Bergen Deres ref.: V\u00e5r ref.: 189047 Dato: 05.09.2023 Tiltakshaver: Vesthagen Eiendom AS Tiltakets art: Lagerhall Ansv.s\u00f8ker: CK Nor Bygg AS Adresse: Liavegen 8, 5132 Nyborg Kontaktperson: Tonia Hansen Eiendom: 207/95 E-post/telefon: tonia@byggsoker.no Tiltak: S\u00f8knad i ett trinn Telefon: 94469038 S\u00f8knad om dispensasjon fra plankrav Bakgrunn for s\u00f8knaden P\u00e5 vegne av tiltakshaver s\u00f8kes det om tillatelse til oppf\u00f8ring av lagerhall med duk i tilknytning til drift av n\u00e6ringsvirksomhet p\u00e5 eiendommen. Hallen skal benyttes som ubetjent lager for st\u00e5ldeler for Justervesenet og kanaler for BIR Bossug. Eiendommen er omfattet av kommuneplanens arealdel. Det foreligger et generelt plankrav i kommuneplanens arealdel \u00a7 3.1. Det fremg\u00e5r i bestemmelsen at: \u00abtiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Det s\u00f8kes derfor med dette om dispensasjon fra kravet om reguleringsplan. Lovens adgang til dispensasjon Bestemmelsene om dispensasjon er nedfelt i plan- og bygningslovens kapittel 19. Loven fastsl\u00e5r f\u00f8lgende i \u00a7 19-2: \u00abDispensasjon kan ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering.\u00bb Kommunens adgang til \u00e5 gi dispensasjon er avgrenset i lovverket. Det kreves at hensynene bak den bestemmelsen det dispenseres fra ikke blir vesentlig tilsidesatt, og det m\u00e5 i tillegg foretas en interesseavveining, der fordelene ved tiltaket m\u00e5 vurderes opp mot ulempene. Det m\u00e5 foreligge en klar overvekt av hensyn som taler for dispensasjon. Det inneb\u00e6rer at det normalt ikke vil v\u00e6re anledning til \u00e5 CK Nor Bygg AS Org.nr. 912 418 804 MVA Telefon: 412 66 783 post@byggsoker.no Skjellvikaveien 12C, 3237 Sandefjord Telefon: 484 04 634 www.byggsoker.no Vedlegg B1 S\u00f8knad om dispensasjon fra plankrav gi dispensasjon n\u00e5r hensynene bak bestemmelsen det s\u00f8kes dispensasjon fra fortsatt gj\u00f8r seg gjeldende med styrke. Hensynet bak bestemmelsen Intensjonen med plankrav er knyttet til arealdisponering, deriblant tomtens egnethet for utbygging i henhold til de bestemmelser som er fastsatt i kommuneplanen. En plan for utbygging sikrer forutsigbarhet av utformingen av bygningsmilj\u00f8et, og tydeligj\u00f8r de m\u00e5l og intensjoner kommunen har satt seg. Et plankrav s\u00f8rger for at utbygging ikke kan skje tilfeldig og uten at omr\u00e5der reguleres. Dette bidrar til at en strukturert utbygging av n\u00f8dvendig infrastruktur slik som veier, vann, avl\u00f8p etc. er tilgjengelig ved utvikling av nye omr\u00e5der. Vurdering av om hensynet bak plankravet blir vesentlig tilsidesatt Eiendommen har arealform\u00e5l Industri, og eksisterende bygninger er typiske industribygg. Oms\u00f8kte tiltak er en lagerhall, et O.B.Wiik-telt, som er en vanlig bygning \u00e5 se i tilsvarende n\u00e6ringsomr\u00e5der. Oms\u00f8kte hall vil f\u00f8ye seg fint inn i milj\u00f8et og oppfattes som en naturlig del av dette. Hallen er ogs\u00e5 i tr\u00e5d med kommunens n\u00e5v\u00e6rende form\u00e5l med arealet. Infrastrukturen i tilknytning til eiendommen er allerede etablert slik at oppf\u00f8ring av tiltaket ikke vil forstyrre eller \u00f8delegge for utvikling av infrastruktur i tilliggende omr\u00e5der. Hensynet bak plankravet kan derfor ikke sies \u00e5 bli vesentlig tilsidesatt. Hallen s\u00f8kes oppf\u00f8rt til venstre for eksisterende bl\u00e5 lagerhall. CK Nor Bygg AS Org.nr. 912 418 804 MVA Telefon: 412 66 783 post@byggsoker.no Skjellvikaveien 12C, 3237 Sandefjord Telefon: 484 04 634 www.byggsoker.no Vedlegg B1 S\u00f8knad om dispensasjon fra plankrav Vurdering av fordeler opp mot ulemper Fordeler ved oppf\u00f8ring av lagerhallen er at utstyr som i dag er lagret utend\u00f8rs kan komme inn under tak, noe som vil f\u00f8re til en ryddigere og tryggere eiendom. Oppf\u00f8ring av lagerhall vil videre gi bedre sikring av egne verdier, forbedrede driftsforhold og dermed et tryggere n\u00e6ringsgrunnlag, som igjen er samfunns\u00f8konomisk gunstig. Innvilgelse av dispensasjon og oppf\u00f8ring av tiltaket vil ikke endre et allerede etablert industrimilj\u00f8. Videre er eiendommen ferdig planert og asfaltert, slik at det vil ikke v\u00e6re n\u00f8dvendige med omfattende grunnarbeider for oppf\u00f8ring av hallen. Hallen settes p\u00e5 ringmur som st\u00f8pes rett p\u00e5 underlaget. Eiendommen er godt tilrettelagt for eksisterende drift og det er allerede rikelig med parkeringsareal for kunder og ansatte. Ny lagerhall vil for \u00f8vrig ikke medf\u00f8re \u00f8kt krav til parkeringsplasser p\u00e5 eiendommen. Eiendommens og omr\u00e5dets infrastruktur er allerede etablert, slik at en innvilgelse av dispensasjon og oppf\u00f8ring av tiltak vil ikke p\u00e5virke mulighetene for videre utvikling av naboeiendommer negativt i forhold til dagens situasjon. Hallen er prefabrikkert og lar seg enkelt demontere/fjerne dersom det skulle bli n\u00f8dvendig. Hallen vil s\u00e5ledes ikke v\u00e6re til hinder for annen bruk av omr\u00e5det. Som ulempe nevnes at en dispensasjon fra kommuneplanens bestemmelser vil kunne danne presedens for \u00e5 gi dispensasjon i lignende saker. En dispensasjon vil da kunne uthule kommunens hensikt med reguleringsplanen. Vurdering Den oms\u00f8kte lagerhallen er i tr\u00e5d med gjeldende form\u00e5l, og f\u00f8yer seg naturlig inn i omr\u00e5dets karakter. Hallen vil f\u00f8re til tryggere drift for tiltakshaver, og ryddigere utemilj\u00f8 for omgivelsene. Hallen oppf\u00f8res p\u00e5 en eiendom der infrastrukturen er etablert, slik at videre planarbeid ikke vil bli forstyrret ved innvilgelse av dispensasjon. En innvilgelse av dispensasjon vil etter v\u00e5r oppfatning dermed klart oppveie ulempene ved en eventuell presedensvirkning. Konklusjon En samlet vurdering tilsier at hensynene bak bestemmelsen det dispenseres fra ikke vil bli vesentlig tilsidesatt. Det vurderes videre at det foreligger en klar overvekt av hensyn som taler for dispensasjon jf. pbl \u00a7 19-2. For \u00e5 f\u00e5 til en god og hensiktsmessig l\u00f8sning i v\u00e5rt tilfelle, s\u00f8kes det i denne saken om dispensasjon fra plankrav. Vi h\u00e5per kommunen kan vise smidighet og im\u00f8tekomme denne s\u00f8knaden. CK Nor Bygg AS Org.nr. 912 418 804 MVA Telefon: 412 66 783 post@byggsoker.no Skjellvikaveien 12C, 3237 Sandefjord Telefon: 484 04 634 www.byggsoker.no Vedlegg B1 S\u00f8knad om dispensasjon fra plankrav Med vennlig hilsen, CK Nor Bygg AS v/Tonia Hansen CK Nor Bygg AS Org.nr. 912 418 804 MVA Telefon: 412 66 783 post@byggsoker.no Skjellvikaveien 12C, 3237 Sandefjord Telefon: 484 04 634 www.byggsoker.no "
}