{
  "dokument_id": "04d9f4ec-1b8b-54c5-b92c-2f54b21c371f",
  "doc_type": "case_presentation",
  "kommune": 4601,
  "tittel": "Nummerert brev nr. 5 - Bergen kommunes \u00e5rsregnskap og \u00e5rsmelding 2024",
  "url": "https://bergen.kommune.no/politikere-utvalg/api/fil/bk360/12465127/Framstilling-Nummerert-brev-nr-5-Bergen-kommunes-arsregnskap-og-arsmelding-2024",
  "tekst": " Kontrollutvalget Saksframstilling V\u00e5r referanse: 2025/151093-1 Saksbehandler: Magnus Fossumstuen Svendsen Nummerert brev nr. 5 - Bergen kommunes \u00e5rsregnskap og \u00e5rsmelding 2024 Hva saken gjelder: Revisor skal ta opp vesentlige forhold i \u00abnummererte brev\u00bb, jf. kommuneloven \u00a7 24-7. Brevene nummereres og blir sendt kontrollutvalget med kopi til byr\u00e5det. Kontrollutvalget skal behandle brevene og p\u00e5se at forhold revisor har p\u00e5pekt, blir fulgt opp av byr\u00e5det, jf. forskrift om kontrollutvalg og revisjon \u00a7 3 tredje ledd. F\u00f8r kontrollutvalget sluttbehandler det nummererte brevet, b\u00f8r det innhentes synspunkter fra byr\u00e5det. N\u00e5r tilbakemelding fra byr\u00e5det foreligger, settes det nummererte brevet opp som sak til behandling i kontrollutvalget. Avhengig av sakens innhold og byr\u00e5dets svar, tar kontrollutvalget stilling til om saken skal sendes videre til bystyret. Revisors konklusjon i revisjonsberetningen om Bergen kommunes \u00e5rsregnskap er uten forbehold. I revisjonsrapport nr. 5 skriver revisor at de ved sine revisjonshandlinger ikke har funnet vesentlige feil i det framlagte \u00e5rsregnskapet. Revisor har heller ikke avdekket forhold under IT-revisjonen som p\u00e5virker regnskapet eller konklusjonene i revisjonsberetningen. Det er likevel noen forhold som revisor har kommentert. Revisors p\u00e5pekte forhold i forkortet versjon Kommunelovens realismekrav og budsjettjusteringer I driftsregnskapet er det regnskapsf\u00f8rt bruk av og avsetning til bundne fond som vesentlig overstiger justert budsjett. Avsetning overstiger justert budsjett med MNOK 38 og bruk med MNOK 15. Revisjonen vil p\u00e5peke bystyrets ansvar for \u00e5 endre \u00e5rsbudsjettet n\u00e5r det er n\u00f8dvendig for \u00e5 oppfylle lovens krav om realisme og balanse, jf. kommuneloven \u00a7 14-5. Bestandskontroll pensjon For \u00e5 sikre at pensjonskostnaden kommunen betaler og at pensjonsforpliktelsen og pensjonsmidlene som presenteres i balansen er riktig, er det viktig \u00e5 f\u00f8re kontroll med at alle ansatte er innmeldt med riktige opplysninger i riktig pensjonsordning, og at det ikke er innmeldt personer som ikke skal v\u00e6re innmeldt. Det var ikke gjennomf\u00f8rt bestandskontroll for pensjonsordningene tilknyttet BKP i 2024 f\u00f8r vi etterspurte dette i forbindelse med \u00e5rsoppgj\u00f8rsrevisjonen. Bestandskontrollen er gjennomf\u00f8rt etter at revisjonen har etterspurt dette. Revisjonen vil oppfordre administrasjonen til \u00e5 etablere rutiner for regelmessig avstemming for samtlige pensjonsordninger. 1 Ressurskrevende brukere Bergen Kommune har bokf\u00f8rt for lavt bel\u00f8p MNOK 45,9 knyttet til ressurskrevende tjenester i 2023. Inntekten fra ressurskrevende tjenester i 2024 er derfor tilsvarende for h\u00f8y. Det er gjort en avsetning i regnskapet for 2024 p\u00e5 MNOK 663,7 for ressurskrevende tjenester, mens forel\u00f8pig innrapportering er beregnet til MNOK 679. Det betyr MNOK 15,7 for lav inntekt for ressurskrevende tjenester for 2024. Total effekt for 2024 regnskapet er netto MNOK 30,1 for h\u00f8y inntekt. Rapporteringsfrist for ressurskrevende tjenester er 5.mai og tall er ikke endelig per dato for revisjonsberetning. Vi viser til omtale i note 2. Deponi-saken Bergen kommune har finansiert sanering av gamle deponi gjennom renovasjonsgebyr, under selvkostomr\u00e5det. Deloitte reiser sp\u00f8rsm\u00e5l til om dette er iht. gjeldende forst\u00e5else av \u00abgenerasjonsprinsippet\u00bb. Kommunen har tatt opp sp\u00f8rsm\u00e5let med Kommunal- og distrikts- departementet, og venter p\u00e5 tilbakemelding. Forholdet er omtalt i noteopplysning med beregningsgrunnlag for 1 av 12 deponier som er nedlagt. Utfallet av saken kan komme til \u00e5 p\u00e5virke kommunens fremtidige finansiering av renovasjon og deponier vesentlig. Vi viser til omtale i note 5. Mva-kompensasjon Bergen kommune har en p\u00e5g\u00e5ende sak, Avgrenset kontroll av kompensasjonsmelding for 6.termin 2021, mot Skatteetaten. Saken omhandler krav til boliger for helse- og sosialform\u00e5l som er inkludert i merverdiavgiftkompensasjon er tilstrekkelig tilpasset beboerne. Utfallet av saken kan komme til \u00e5 p\u00e5virke p\u00e5f\u00f8lgende terminer. Revisor vil m\u00f8te i kontrollutvalget for \u00e5 orientere og svare p\u00e5 eventuelle sp\u00f8rsm\u00e5l i saken. Finansbyr\u00e5d Jacob M\u00e6hle og relevante medarbeidere fra byr\u00e5dsavdelingen er ogs\u00e5 invitert. Forslag til vedtak: 1. Kontrollutvalget tar oppdragsansvarlig regnskapsrevisor Deloittes rapportering i nummerert brev nr. 5 \u00abRevisjonsrapport for regnskaps\u00e5ret 2024\u00bb til forel\u00f8pig orientering. 2. Kontrollutvalget har merket seg revisors kommentarer i det nummererte brevet og oversender brevet til byr\u00e5det for uttalelse. 3. Kontrollutvalget ber om tilbakemelding fra byr\u00e5det innen 30. mai 2025 med eventuelle kommentarer til brevet og opplysninger om hvordan revisors kommentarer i nummerert brev nr. 5 \u00abRevisjonsrapport for regnskaps\u00e5ret 2024\u00bb vil bli fulgt opp. Dato: 14. april 2025 Eli M. Velle - Leder Magnus Svendsen - R\u00e5dgiver Dokumentet er godkjent elektronisk. Vedlegg: Revisjonsrapport for regnskaps\u00e5ret 2024 datert 11. april 2025 2 "
}