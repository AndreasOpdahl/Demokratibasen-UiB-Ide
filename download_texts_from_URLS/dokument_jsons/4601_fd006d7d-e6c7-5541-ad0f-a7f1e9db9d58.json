{
  "dokument_id": "fd006d7d-e6c7-5541-ad0f-a7f1e9db9d58",
  "doc_type": "case_attachment",
  "kommune": 4601,
  "tittel": "Tilbakemelding fra NFU til medvirkning\n",
  "url": "https://bergen.kommune.no/politikere-utvalg/api/fil/bk360/11009845/Tilbakemelding-fra-NFU-til-medvirkning-",
  "tekst": "Fra: \"Kari Elster Moen\" <klemoen@gmail.com> Sendt: s\u00f8ndag 25. august 2024 10:51:52 Til: \"Nordkvist, Cathrine Akse\" <Cathrine.Nordkvist@bergen.kommune.no> Kopi: \"Hagevik, Marit\" <Marit.Hagevik@bergen.kommune.no>; \"Tom Skauge\" <Tom.Skauge@hvl.no>; \"Else Marie Gooderham\" <elsemarie@live.com> Emne: Innspill fra NFU til medvirkningsprosessen i feriesaken Hei! Vi kom dessverre i en utfordrende situasjon da vi ikke deltok p\u00e5 m\u00f8tet dere hadde sist mandag. Det har v\u00e6rt vanskelig \u00e5 f\u00f8lge alle tr\u00e5dene i denne saken. Dere inviterte til innspill til medvirkningsprosessen innen 23. august. Jeg har f\u00f8rst n\u00e5 f\u00e5tt anledning til \u00e5 sette meg ned for \u00e5 se ordentlig gjennom papirene. Jeg h\u00e5per derfor det er greit at vi kommer med et forsinket innspill. NFU er opptatt av reell medvirkning. Det er fint at vi f\u00e5r m\u00f8te dere, og at vi f\u00e5r komme med skriftlige innspill tidlig i prosessen. Men for at vi skal sikre at vi har reell medvirkning utover \u00e5 komme med innspill i starten, s\u00e5 \u00f8nsker vi ogs\u00e5 ekstram\u00f8ter underveis, slik dere \u00e5pner for. Vi setter pris p\u00e5 at dere \u00f8nsker \u00e5 foresl\u00e5 l\u00f8sninger i samarbeid med oss, men da m\u00e5 vi sikre at de forslagene dere tar med i saken til bystyret er noe vi kjenner igjen. Det er dessverre flere eksempler p\u00e5 at vi har f\u00e5tt lov \u00e5 komme med innspill, men s\u00e5 er det ingenting av det vi framholdt som viktig for saken som faktisk er med. NFU ber derfor om at det blir lagt til rette for reell medvirkning n\u00e5r det gjelder de faktiske forslagene i saken som skal behandles i byr\u00e5det, bystyreutvalg og bystyret utover at saken selvsagt skal legges fram for KRPF. V\u00e5r kandidat til KRPF fikk kun varaplass i r\u00e5det. Vi er derfor ganske vingeklippet der. Vi vil minne om at NFU er den eneste organisasjonen som i alt vi gj\u00f8r jobber for rettighetene til mennesker med utviklingshemming. Med hilsen Kari Elster Moen leder, NFU Bergen lokallag "
}