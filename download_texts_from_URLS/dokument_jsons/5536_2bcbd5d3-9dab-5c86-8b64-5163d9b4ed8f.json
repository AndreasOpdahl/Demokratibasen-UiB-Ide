{
  "dokument_id": "2bcbd5d3-9dab-5c86-8b64-5163d9b4ed8f",
  "doc_type": "case_presentation",
  "kommune": 5536,
  "tittel": "Dispensasjon fra lov om motorferdsel i utmark og p\u00e5 islagte vassdrag ved skadefellingsoppdrag p\u00e5 rovvilt - Nord Troms interkommunale skadefellingslag(Hoveddokument, 125KB)",
  "url": "https://innsyn.lyngen.kommune.no/wfdocument.aspx?journalpostid=2013059104&dokid=118012&versjon=1&variant=A&",
  "tekst": " Lyngen kommune Utvikling Lyngen Kommune Strandveien 24 9060 Lyngseidet Deres ref: V\u00e5r ref: L\u00f8penr. Arkivkode Dato 21/1001 - 51 / TS 25/75 FA-K40 04.01.2025 Saksnr. Utvalg DS 01/25 Kommunestyret Dispensasjon fra lov om motorferdsel i utmark og p\u00e5 islagte vassdrag ved skadefellingsoppdrag p\u00e5 rovvilt - Nord Troms interkommunale skadefellingslag Henvisning til \u00f8ovverk: Motorferdselloven med forskrift om bruk av motorkj\u00f8ret\u00f8y i utmark og p\u00e5 islagte vassdrag, jfr. \u00a7 6 og Naturmangfoldlovens \u00a7\u00a7 8 \u2013 12. Dispensasjon fra lov om motorferdsel i utmark og p\u00e5 islagte vassdrag ved skadefellingsoppdrag p\u00e5 rovvilt \u2013 delegering av fullmakt (Lyngen kommunestyre sak 38/20) Saksopplysninger: Samme dispensasjon har v\u00e6rt behandlet og innvilget tidligere. Nord-Troms Interkommunale skadefellingslag administreres av Lyngen kommune. Skadefellingslaget best\u00e5r av 9 faste jegere, med Olaf Opg\u00e5rd som skadefellingsleder. Skadefellingslaget tar skadefellingsoppdrag p\u00e5 rovvilt som har p\u00e5f\u00f8rt skade p\u00e5 bufe og tamrein. Skadefellingsoppdrag skjer kun ved at en skadefellingstillatelse er utstedt av Statsforvalteren eller Milj\u00f8direktoratet. Bruk av sn\u00f8skuter til sporing for \u00e5 lokalisere skadedyret s\u00e5 fort som mulig, vil tidsbegrense og effektivisere skadefellingen. Da skadefelling ikke er direkte hjemlet i lov om motorferdsel, m\u00e5 s\u00f8knaden behandles som en generell \u00e5pen dispensasjon etter \u00a7 6 i forskriften. Tilsvarende dispensasjon er ogs\u00e5 innvilget i Storfjord, Nordreisa, K\u00e5fjord og Kv\u00e6nangen kommune. Bestemmelsene etter \u00a7 6 i forskriften er strenge. F\u00f8lgende betingelser m\u00e5 v\u00e6re oppfylt for at tillatelse skal kunne gis: -Behovet m\u00e5 p\u00e5vise et s\u00e6rlig behov -Behovet m\u00e5 ikke knytte seg til turkj\u00f8ring -Behovet m\u00e5 ikke kunne dekkes p\u00e5 annen m\u00e5te Telefon: 77 70 10 00 E-post: post@lyngen.kommune.no Side 1 av 2 Post- og bes\u00f8ksadresse: Bankkonto: 1520 06 85234 Strandveien 24, 9060 Lyngseidet Org.nr: 840 014 932 www.lyngen.kommune.no -Behovet m\u00e5 vurderes mot mulige skader og ulemper, ut fra m\u00e5let om \u00e5 redusere motorferdsel til et minimum Vurdering: I Lyngen kommune er slike saker delegert til ordf\u00f8rer. Behandling av saken er fremlagt og avklart med ordf\u00f8rer. Vedtak: Det innvilges dispensasjon for skadefellingskj\u00f8ring med sn\u00f8skuter i Lyngen kommune, jfr. Forskrift om bruk av motorkj\u00f8ret\u00f8y i utmark og p\u00e5 vassdrag \u00a7 6 \u2013 transport ved s\u00e6rlig behov, og innvilger Nord Troms skadefellingslag v/skadefellingsleder, for inntil 9 sn\u00f8skutere til frakt av skadefellingspersonell for lokalisering og ringe inn rovdyr som har p\u00e5f\u00f8rt bufe og tamrein skader. Saken er tidligere vurdert av naturmangfoldlovens \u00a7\u00a7 8 \u2013 12, og det er ikke kommet ny kunnskap eller annet som ikke skulle tilsi at ny dispensasjon kan innvilges etter samme vurdering og vilk\u00e5r. Vilk\u00e5r: Dispensasjonen effektueres innenfor til enhver tidsramme og geografisk utstrekning som Statsforvalteren eller Milj\u00f8direktoratet har utstedt vedtak om skadefelling av rovvilt, og vilk\u00e5r \u00e5pner for bruk av sn\u00f8skuter. Dispensasjonen er gyldig i Lyngen kommune i vintersesongene og fram til 04.05.2027. Dispensasjonen gjelder kun ansatte skadefellingspersonell, og n\u00e5r skadefellingstillatelse foreligger. Det forutsettes at grunneiere har gitt tillatelse f\u00f8r transporten iverksettes. All motorferdsel i regi av skadefellingslaget forventes planlagt slik at un\u00f8dvendig transport unng\u00e5s, og at det gjennomf\u00f8res med s\u00e5 liten belastning som mulig for naturmilj\u00f8 og mennesker. Med hilsen Lyngen kommune Eirik Larsen ordf\u00f8rer Terje St\u00f8rseth jordbrukssjef Dokumentet er elektronisk godkjent og har derfor ingen signatur. Du kan besvare brevet digitalt ved bruk av eDialog. Side 2 av 2 "
}