{
  "dokument_id": "2f01c720-a4c9-580d-870a-904a2000a165",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 96/25, Bellevuebakken 9, gnr. 166, bnr. 1550 - Tilr\u00e5ding om midlertidig forbod mot tiltak",
  "url": "https://bergen.kommune.no/politikere-utvalg/api/fil/bk360/12404172/Innstilling-vedtak-Bellevuebakken-9-gnr-166-bnr-1550-Tilrading-om-midlertidig-forbod-mot-tiltak",
  "tekst": "Bellevuebakken 9, gnr. 166, bnr. 1550 - Tilr\u00e5ding om midlertidig forbod mot tiltak Bergen bystyre behandlet saken i m\u00f8tet 26.03.2025 sak 96/25 og fattet f\u00f8lgende vedtak: 1. Bergen bystyre fatter ikke vedtak om midlertidig bygge- og deleforbud mot tiltak markert som Boligbebyggelse - blokkbebyggelse (BBB) i reguleringsplan-ID 70310000. 2. Avgj\u00f8relsen om ikke \u00e5 treffe et enkeltvedtak om midlertidig bygge- og deleforbud er en prosessledende beslutning som ikke er gjenstand for klage 3. Bystyret ber byr\u00e5det sikre at Plan- og bygningsetaten ferdigbehandler s\u00f8knad om rammetillatelse av 17. desember 2024 iht. gjeldende reguleringsplan, Begrunnelse Bystyret peker p\u00e5 at vedtatt reguleringsplan for gjeldende eiendom har skapt tvil vedr. sp\u00f8rsm\u00e5let om demontering/riving av bygget, og bystyret vil derfor klargj\u00f8re sin holdning til saken. Plan- og bygningslovens \u00a7 13-1, 1. ledd fastsetter i hvilke tilfeller en kommune kan fastsette midlertidig bygge- og deleforbud. Her heter det: \"Finner kommunen eller vedkommende myndighet at et omr\u00e5de b\u00f8r undergis ny planlegging, kan den bestemme at oppretting og endring av eiendom eller tiltak etter \u00a7 1-6 og andre tiltak som kan vanskeliggj\u00f8re planarbeidet, ikke kan settes i gang f\u00f8r plansp\u00f8rsm\u00e5let er endelig avgjort.\" I denne saken er det bystyret oppfatning at det ikke er behov for ny planlegging av den eiendommen der det tidligere lyststedet Bellevue ligger. Eiendommen ble detaljregulert til boligform\u00e5l i 2024, og UMBY peker p\u00e5 at det i vedtatt reguleringsplan har skapt tvil vedr. sp\u00f8rsm\u00e5let om demontering/og riving og at bystyret har kommet frem til at demontering/riving vil v\u00e6re innenfor tolkningen av vedtatt reguleringsplan og vil muliggj\u00f8re utbyggers planlagte utvikling av eiendommen. Det skal etter bystyrets oppfatning foreligge sv\u00e6rt gode grunner dersom en kommune skal fastsette midlertidig bygge- og deleforbud for en reguleringsplan, s\u00e6rlig n\u00e5r det gjelder nylig vedtatte reguleringsplaner. Midlertidig bygge- og deleforbud er et institutt som f\u00f8rst og fremst benyttes for eldre reguleringsplaner som ikke lenger anses tidsmessige. Reguleringsplaner vedtas etter sv\u00e6rt omfattende prosesser, og er ment \u00e5 skape forutsigbarhet for b\u00e5de tiltakshaver og \u00f8vrige omgivelser. I denne saken har tiltakshaver har fremlagt dokumentasjon p\u00e5 at det er et reelt behov for \u00e5 foreta n\u00f8dvendige sikringsarbeider p\u00e5 eiendommen som medf\u00f8rer at bygningsmassen m\u00e5 demonteres/rives. I s\u00f8knad om rammetillatelse har tiltakshaver fremlagt en bevaringsplan som beskriver hvordan de ulike bygningselementene/-detaljene er planlagt restaurert/rehabilitert og brukes ved gjenoppf\u00f8ringen. Fasadetegningene til rammes\u00f8knaden viser etter bystyrets vurdering at Bellevues kulturminnehistoriske uttrykk og verdi blir videref\u00f8rt. Bystyret vurderer at s\u00f8knaden om \u00e5 gjennomf\u00f8re disse arbeidene er ikke i strid med gjeldende reguleringsplan, eller bestemmelser fattet i eller i medhold av plan- og bygningsloven. Lovens regel er da at s\u00f8knad skal innvilges, jfr pbl. \u00a721-4, 1. ledd. Om bygget blir demontert og oppf\u00f8rt i tr\u00e5d med reguleringsplanen, s\u00e5 vil dette uansett sikre Bellevue sitt arkitektoniske og kulturminnehistoriske uttrykk. Bystyret tillegger ogs\u00e5 vekt at reguleringsplanen sikrer at Bellevue sin kulturminnehistoriske verdi blir videref\u00f8rt gjennom sv\u00e6rt detaljerte bestemmelser og juridisk bindende illustrasjoner, som \u00f2g vil gjelde ved demontering av bygningsmassen. Samtidig spiller det ogs\u00e5 inn i bystyrets vurdering at demontering/riving er n\u00f8dvendig for \u00e5 sikre tomten og tilliggende omr\u00e5der mot potensiell utglidning, med de fatale konsekvenser dette kunne medf\u00f8rt. Bystyret kan heller ikke se at det er sannsynlig at en ny reguleringsprosess ville medf\u00f8re et annet utfall enn hva innvilgelse av s\u00f8kers innsendte s\u00f8knad vil inneb\u00e6re. Sikringsarbeidene som er en f\u00f8lge av svakheter i bygningsmassens st\u00f8ttemur vil uansett m\u00e5tte gjennomf\u00f8res, og det er da ogs\u00e5 vanskelig \u00e5 unng\u00e5 de tiltak som s\u00f8knaden gjelder. Det er f\u00f8lgelig ikke behov for at omr\u00e5det undergis ny planlegging. Bystyret har derfor kommet til at det ligger innenfor tolkningen av eksisterende reguleringsplan \u00e5 demontere/rive bygget. Bystyret legger til grunn at en avgj\u00f8relse om ikke \u00e5 fatte et enkeltvedtak er en prosessledende beslutning, og ikke et enkeltvedtak. Bergen bystyres behandling F\u00f8lgende representanter tok ordet: Reidar Staalesen (A), Chris J\u00f8rgen Knudsen R\u00f8dland (H), Andreas Madsen Berg (SV), Katrine Berg N\u00f8dtvedt (MDG), Trond Tystad (BL), Geir Steinar Dale (A), Helena Haldorsen (A). Forslag fremsatt i bystyret: Reidar Staalesen (A) fremsatte p\u00e5 vegne av A f\u00f8lgende tilbakesendingsforslag: Tilbakesendes til byr\u00e5det for \u00e5 sikre at en eventuell demontering og oppbygging vil bidra til at bygget fremst\u00e5r mest mulig som i dag. Andreas Madsen Berg (SV) fremsatte p\u00e5 vegne av SV f\u00f8lgende alternative forslag i 2 punkt: 1. Med heimel i plan- og bygningslova \u00a7 13-1 blir det vedtatt midlertidig forbod mot tiltak innafor omr\u00e5det markert som Boligbebyggelse \u2013 blokkbebyggelse (BBB) i detaljregulering for Bergenhus. Gnr. 166 bnr. 1550, Bellevuebakken, boliger (arealplan-ID 70310000). 2. Bystyret ber byr\u00e5det om \u00e5 starte opp prosessen med \u00e5 endre detaljreguleringa for \u00e5 sikre bygningsmassen. Votering: Tilbakesendingsforslag fra A, fremsatt av Reidar Staalesen (A) fikk 23 stemmer (A, SV, R), og var dermed falt. Alternativt forslag punkt 1-2 fra SV fremsatt av Andreas Madsen Berg (SV), fikk 25 stemmer (A, SV, R), og var dermed falt. Innstillingen punkt 1-3 ble vedtatt med 44 stemmer (H, FrP, MDG, BL, V, INP, KrF, Sp, PP). Utvalg for milj\u00f8 og byutvikling behandlet saken i m\u00f8tet 13.03.2025 sak 58/25 og avga f\u00f8lgende innstilling: Utvalgets innstilling og bystyrets vedtak er likelydende. 2 Byr\u00e5det behandlet saken i m\u00f8tet 27.02.2025 sak 46/25 Byr\u00e5det innstiller til bystyret \u00e5 fatte f\u00f8lgjande vedtak: 1. Med heimel i plan- og bygningslova \u00a7 13-1 blir det vedtatt midlertidig forbod mot tiltak innafor omr\u00e5det markert som Boligbebyggelse \u2013 blokkbebyggelse (BBB) i detaljregulering for Bergenhus. Gnr. 166 bnr. 1550, Bellevuebakken, boliger (arealplan-ID 70310000). 2. Bystyret ber byr\u00e5det om \u00e5 starte opp prosessen med \u00e5 endre detaljreguleringa for \u00e5 sikre bygningsmassen. 3 "
}