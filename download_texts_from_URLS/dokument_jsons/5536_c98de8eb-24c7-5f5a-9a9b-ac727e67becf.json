{
  "dokument_id": "c98de8eb-24c7-5f5a-9a9b-ac727e67becf",
  "doc_type": "case_attachment",
  "kommune": 5536,
  "tittel": "Innspill til s\u00f8knad om dispensasjon for eiendom 108_103 - Sandneset - Lyngen kommune(Vedlegg, 83KB)",
  "url": "https://innsyn.lyngen.kommune.no/wfdocument.aspx?journalpostid=2013055855&dokid=111825&versjon=1&variant=A&",
  "tekst": " V\u00e5r dato: V\u00e5r ref: 03.10.2024 2024/8959 Deres dato: Deres ref: 2024/1204 LYNGEN KOMMUNE Saksbehandler, innvalgstelefon Strandveien 24 Lone H\u00f8gda, 77642136 9060 LYNGSEIDET Innspill til s\u00f8knad om dispensasjon for eiendom 108/103 - Sandneset - Lyngen kommune Vi viser til Lyngen kommunes oversendelse av s\u00f8knad om dispensasjon for eiendom 108/103. Form\u00e5let med dispensasjonen er \u00e5 legge til rette for oppf\u00f8ring av en utleie/fritidsbolig med adkomst vei, utslippsl\u00f8sning og n\u00f8dvendige installasjoner knyttet fritidsboligene. Det oms\u00f8kte tiltaket ligger i et omr\u00e5de avsatt med form\u00e5l Fritids \u2013 og turistform\u00e5l (BFT2). Tiltaket er betinget en dispensasjon fra plankrav og plan- og bygningsloven \u00a71-8 Forbud mot tiltak mm langs sj\u00f8 og vassdrag. Som sektormyndighet skal Statsforvalteren gis anledning til \u00e5 komme med merknader til dispensasjonssaker som kan ber\u00f8re v\u00e5re sektorinteresser. Havniv\u00e5stigning og stormflo Reell fare for skade ved havniv\u00e5stigning, stormflo og b\u00f8lgep\u00e5virkning m\u00e5 vurderes i tr\u00e5d med veilederen \u00abHavniv\u00e5stigning og stormflo\u00bb utgitt av DSB og sikkerhetskravene i TEK17 m\u00e5 ligge til grunn for kommunens vurdering. Naturmangfold og naturmangfoldloven Vi minner om naturmangfoldlovens \u00a7 7 som p\u00e5legger offentlig myndighet \u00e5 synliggj\u00f8re sine vurderinger iht. lovens \u00a7\u00a7 8-12 i sine besluttende vedtak. Konkret gjelder det ogs\u00e5 for kommunens vedtak i denne saken. Vannforskriften Vannforskriften setter rammen for forvaltning av vann i Norge. Milj\u00f8m\u00e5let for vannforekomsten er fastsatt gjennom regional vannforvaltningsplan. Arealplanleggingen skal legge til rette for at de vedtatte milj\u00f8m\u00e5lene n\u00e5s. Det m\u00e5 derfor vurderes og beskrives hvordan vannmilj\u00f8et i vannforekomsten innenfor planomr\u00e5det skal ivaretas og hvordan planlagte tiltak vil innvirke p\u00e5 m\u00e5loppn\u00e5elsen. Vannforskriften \u00a7 12 gjelder for nye inngrep og ny aktivitet og det skal vurderes hvorvidt bestemmelsen kommer til anvendelse i saken Planavklaring E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 Det er kommunen som planmyndighet, som m\u00e5 vurdere om vilk\u00e5rene for \u00e5 gi dispensasjon er oppfylt, jf. pbl. \u00a7 19-2, andre ledd. Plan- og bygningslovens \u00a7 12-1 sl\u00e5r fast at det alltid skal foreligge reguleringsplan f\u00f8r det gis tillatelse til st\u00f8rre bygge og anleggstiltak og andre tiltak som kan f\u00e5 vesentlige virkninger for milj\u00f8 og samfunn. Det er viktig at kommunen her vurderer om en dispensasjon sikrer en forsvarlig planavklaring, flerbruk og vern med hensyn til ber\u00f8rte private og offentlige interesser. I denne saken har ikke kommunen gjort en slik konkret vurdering for \u00e5 gi dispensasjon fra plankravet samt \u00a71-8 i Plan- og bygningsloven. Med bakgrunn i oversendte dokumenter og uttalelser fra ber\u00f8rte parter vurderer Statsforvalteren at det b\u00f8r utarbeides en reguleringsplan for tiltaket for \u00e5 sikre tilstrekkelig avklaring og medvirkning. Dersom kommunen likevel velger \u00e5 gi dispensasjon vil vi oppfordre til en grundig begrunnelse. Statsforvalteren ber om \u00e5 bli orientert om kommunens vedtak i saken. Med hilsen Lone H\u00f8gda seniorr\u00e5dgiver plan Dokumentet er elektronisk godkjent "
}