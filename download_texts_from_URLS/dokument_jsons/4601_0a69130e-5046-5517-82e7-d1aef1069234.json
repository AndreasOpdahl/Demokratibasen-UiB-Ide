{
  "dokument_id": "0a69130e-5046-5517-82e7-d1aef1069234",
  "doc_type": "case_attachment",
  "kommune": 4601,
  "tittel": "Vedlegg 1.3.03 201332521_3_2_KRAVSPESIFIKASJON VAKTSELSKAP BJ\u00d8RNSONSGATE BOTILTAK",
  "url": "https://bergen.kommune.no/politikere-utvalg/api/fil/bk360/10009551/Vedlegg-1-3-03-201332521-3-2-KRAVSPESIFIKASJON-VAKTSELSKAP-BJORNSONSGATE-BOTILTAK",
  "tekst": "Vedlegg til anskaffelse som gjelder kj\u00f8p av vektertjeneste i Bj\u00f8rnsonsgate botiltak Beskrivelse av Bj\u00f8rnsonsgate botiltak og huset Bj\u00f8rnsonsgate 4 Bj\u00f8rnsonsgate botiltak er et by-omfattende botiltak for menn og kvinner i Bergen kommune. Botiltaket best\u00e5r av 33 hybler. I tillegg til hyblene er det i husets f\u00f8rste etasje en personalbase for ansatte i Bj\u00f8rnsonsgate botiltak og prosjektmedarbeidere i prosjektet \u00abHousing First\u00bb. Huset eies og driftes av Bergen kommune, Etat for boligforvaltning. Beboerne/m\u00e5lgruppe M\u00e5lgruppen for Bj\u00f8rnsonsgate botiltak er bostedsl\u00f8se menn og kvinner med omfattende og vedvarende problematikk i forhold til rusmiddelbruk, \u00e5 bo og beholde bolig, helse og andre livsomr\u00e5der. Beboerne inng\u00e5r bo- og tjenesteavtale med Bergen kommune der beboer forplikter seg til \u00e5 motta oppf\u00f8lging i boligen og f\u00f8lge husordensregler. Beboer m\u00e5 ta imot oppf\u00f8lging for \u00e5 kunne bo i Bj\u00f8rnsonsgate 4; boligen f\u00f8lger tjenesten. Beskrivelse av huset/eiendommen Bj\u00f8rnsonsgate 4 har et bruksareal p\u00e5 1.731 kvm. Kjeller: 33 boder og vaskerom 1. etasje: Vaktrom for vekter, personalbase med garderobefasiliteter, kontorplasser og kj\u00f8kken, fire kontor/samtalerom og et fellesrom som kan benyttes i forbindelse med oppf\u00f8lging av beboerne. 2. etasje: 13 hybler og vaskerom 3. etasje: 12 hybler og vaskerom 4. etasje: 7 hybler. L\u00e5st utgang til takterrasse I f\u00f8rste omgang er det deler av huset som ikke vil tas i bruk som storkj\u00f8kken i 1. etasje og rom i kjeller. Inngangsd\u00f8ren til huset vil v\u00e6re l\u00e5st, og beboerne har eget n\u00f8kkelkort. Vaktselskap vil ha adgangskontroll med bes\u00f8kende p\u00e5 huset, som ikke er i f\u00f8lge med beboere. Det vil v\u00e6re stengte d\u00f8rer inn til hver etasje med adgangskontroll slik at beboere kun har adgang til egen etasje. 1 Det er montert videokamera ute rundt hovedinngangspartiet, i kjeller og i fellesareal som trappenedganger, korridorer etc. Bergen kommune, Etat for boligforvaltning, har utarbeidet branndokumentasjon og det er montert sprinkelanlegg, brann/r\u00f8ykvarslere og branntavle i vaktrommet. Bj\u00f8rnsonsgate botiltak I tillegg til leder av Bj\u00f8rnsonsgate botiltak ansettes det 6 milj\u00f8terapeuter med helse- og sosialfaglig utdannelse i fast stilling. Milj\u00f8terapeutene har arbeidstid mandag til fredag fra kl. 08-20/22. Personalgruppen i Bj\u00f8rnsonsgate botiltak vil best\u00e5 av milj\u00f8terapeuter og ansatte i vaktselskap. Det skal v\u00e6re et hovedskille mellom oppgaver knyttet til faglig oppf\u00f8lging av beboerne og oppgaver der hensikten er kontroll og vakthold for \u00e5 ivareta sikkerheten p\u00e5 huset. Milj\u00f8terapeutenes hovedoppgave er \u00e5 etablere en samarbeidsrelasjon med beboerne og f\u00f8lge opp beboerne i forhold til forskjellige livsomr\u00e5der som for eksempel bolig, rus og helse. Vekternes hovedoppgave skal v\u00e6re vakthold og kontroll, jmf kravspesifikasjon. 2 "
}