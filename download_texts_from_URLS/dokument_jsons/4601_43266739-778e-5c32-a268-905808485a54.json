{
  "dokument_id": "43266739-778e-5c32-a268-905808485a54",
  "doc_type": "case_attachment",
  "kommune": 4601,
  "tittel": "Reglement for representasjon i regi av ordf\u00f8rer og bystyrets organer",
  "url": "https://bergen.kommune.no/politikere-utvalg/api/fil/bk360/9931408/Reglement-for-representasjon-i-regi-av-ordforer-og-bystyrets-organer",
  "tekst": " Forretningsutvalget Saksframstilling V\u00e5r referanse: 2024/34112-1 Saksbehandler: Tina Omdahl Hayes Reglement for representasjon i regi av ordf\u00f8rer og bystyrets organer Hva saken gjelder: Bergen bystyre vedtok gjeldende reglement for representasjon i m\u00f8te 16. mars 2016 i bystyresak 71/16. Utvalg for fullmakter og politisk styringssystem besluttet i sak 25/23 en gjennomgang av reglementet. Fremdrift ble besluttet av forretningsutvalget i tema- og aktivitetsplan v\u00e5ren 2024, og reglementet blir med dette lagt frem for behandling. Reglementets form\u00e5l er \u00e5 klargj\u00f8re Bergen kommune, ved ordf\u00f8rer, sitt ansvar og muligheter innen representasjon. Videre definerer reglementet kriterier for innvilgning av kommunale mottakelser. Revisjonen tar h\u00f8yde for det som erfaringsmessig har vist seg \u00e5 v\u00e6re gjeldende behov i lys av samfunnsutviklingen og endringer i omgivelsene ellers. I revisjonsarbeidet er det ogs\u00e5 tatt hensyn til hvordan andre kommuner har utformet sine reglement, og da s\u00e6rlig Oslo kommune som ogs\u00e5 har by-parlamentarisme. Historikk i Bergen: Reglement for representasjon har som sin grunnpilar at Bergen kommune \u00f8nsker \u00e5 v\u00e6re en gjestfri by som vektlegger representasjonsoppgaver. Representasjonen er en viktig del av kommunens arbeid for \u00e5 fremme sitt omd\u00f8mme, styrke samarbeidet med organisasjoner, verdiskapning og turisme. Kommunal representasjon omfatter ulike former for arrangement og aktiviteter, med ulikt niv\u00e5; fra statsbes\u00f8k til ordf\u00f8rers visitter hos 100-\u00e5rs jubilanter i kommunen. Ordf\u00f8rer er vertskap for om lag 35 arrangement i \u00e5ret. Dette reglementet legger rammer og f\u00f8ring for gjennomf\u00f8ring av representasjonsarrangement hvor ordf\u00f8rer er vertskap. Reglementet \u00e5pner for skj\u00f8nn, slik at det kan ta h\u00f8yde for ulike former for situasjoner hvor det anses naturlig at Bergen kommune viser oppmerksomhet ved at ordf\u00f8rer representerer kommunen. Representasjonsformene varierer, men best\u00e5r hovedsakelig av f\u00f8lgende: Kommunale mottakelser; hvor kommunen ved ordf\u00f8rer er vertskap og tar imot gjester i forbindelse med konferanser eller andre lignende sammenkomster. Ved internasjonale konferanser inneb\u00e6rer representasjon \u00e5 vise fram Bergen for tilreisende. Ved mottakelser til norske konferanser og arrangement av en viss st\u00f8rrelse som har bred offentlig interesse handler representasjonen om \u00e5 verdsette det som blir arrangert for, og av, byens innbyggere. H\u00f8flighetsvisitter; hvor kommunen ved ordf\u00f8rer er vertskap for bes\u00f8k fra utenlandske ambassader ved ambassad\u00f8r eller forsvarsfl\u00e5ter som ligger til havn. Visittene er av generell 1 h\u00f8flighetskarakter, og er en del av diplomatiets kutyme. Bes\u00f8ket har en varighet p\u00e5 omtrent 30 minutter. Bes\u00f8k til ordf\u00f8rer; hvor ordf\u00f8rer tar imot bes\u00f8k av ulike grupper og enkeltpersoner, for eksempel de som har gjort seg bemerket p\u00e5 ulike m\u00e5ter. Ordf\u00f8rer i byen; hvor ordf\u00f8rer deltar p\u00e5 ulike arrangementer og bes\u00f8k i byen, s\u00e5 som offisielle m\u00f8ter, kulturelle begivenheter eller andre relevante hendelser. Det er slike representasjonsoppdragene det er flest av. De utgj\u00f8r en stor del av ordf\u00f8rerens hverdag. Utenlandsturer; representasjonsoppdrag som inkluderer reiser til utlandet der ordf\u00f8reren representerer Bergen kommune i ulike fora eller deltar p\u00e5 arrangementer som fremmer kommunens interesser nasjonalt eller internasjonalt. Hjemmelsgrunnlag: I reglement for Bergen bystyre og bystyreutvalgene kap. 7, heter det i punkt 7.3.4. at \u00abForretningsutvalget vedtar retningslinjer for representasjon og f\u00f8rer tilsyn med at retningslinjene f\u00f8lges\u00bb. Gjennomgang av foresl\u00e5tte hovedendringer: Bystyredirekt\u00f8ren foresl\u00e5r flere endringer i reglementets struktur og kapittelinndeling for \u00e5 sikre tematisk sammenheng. Videre er det gjennomg\u00e5ende foresl\u00e5tt en rekke mindre redaksjonelle endringer for \u00e5 sikre tydelig spr\u00e5k og klargj\u00f8ring av innholdet. Enkelte klargj\u00f8ringer er gjort for \u00e5 sikre mest mulig enhetlig representasjon, spesielt ved kommunale mottakelser. Under 2.4.1 er det lagt til et nytt punkt som kan kvalifisere til kommunal mottakelse: \u00abOrganisasjoner med s\u00e6rlig tilknytning til Bergen som ferier jubileer (100, 150, 200 \u00e5r osv.)\u00bb Tidligere har reglementet bare lagt til rette for kommunale mottakelser til internasjonale konferanser og ved \u00abhelt spesielle tilfeller\u00bb. Bergen kommune kan bruke kommunale mottakelser som et virkemiddel til \u00e5 st\u00f8tte opp om byens organisasjoner og deres lokale, langvarige initiativ. Forslag til innstilling: Bystyret vedtar \u00abReglement for representasjon i Bergen kommune\u00bb slik det fremg\u00e5r av vedlegg 1. Dato: 19. april 2024 Trine Gr\u00f8nbech Pettersen - leder Tina Omdahl Hayes - f\u00f8rstekonsulent Dokumentet er godkjent elektronisk. Vedlegg: Vedlegg 1: Forslag til reglement for representasjon i Bergen kommune Vedlegg 2: Reglement for representasjon i Bergen kommune. Vedtatt 16.03.2016 2 "
}