{
  "dokument_id": "7fa33ea2-ebd5-5b3d-8d72-428f49bd3ab5",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/10816125/Soknad",
  "tekst": " Bergen kommune Plan, bygg og eiendom Deres referanse: V\u00e5r kontaktperson Dato: Marianne Laanke Losen 14.09.2023 (prosjektnr. 22-0256) Sj\u00f8veien, s\u00f8knad om oppf\u00f8ring av ny tomannsbolig, FS7 P\u00e5 vegne av tiltakshaver sendes rammes\u00f8knad for oppf\u00f8ring av tomannsbolig i Bergen kommune. Eiendommen har ikke adresse, men ligger like vest for Sj\u00f8veien 18 innenfor gnr/bnr 186/1. Perspektiv mot nord og mot \u00f8st Det er avholdt forh\u00e5ndskonferanse med kommunen 11.08.2022. Plangrunnlag Eiendommen er omfattet av kommuneplanens arealdel 2018 - 2030, planidentifikasjon 65270000, tr\u00e5dt i kraft 19.06.2019. Eiendommen er vist som n\u00e5v\u00e6rende bebyggelse og anlegg \u2013 \u00f8vrig byggesone. Eiendommen er ogs\u00e5 omfattet av reguleringsplan \u00c5sane. Gnr 186 bnr 5 m.fl., Tertnesflaten Nord, plannummer. 16800000, tr\u00e5dt i kraft 18.04.2005. Eiendommen er regulert til frittliggende sm\u00e5hus- bebyggelse \u2013 FS7. Teigen er regulert i reguleringsplan fra 2005. Bestemmelser fra kommuneplanens arealdel supplerer reguleringsplan, og ved motstrid vil KPA gjelde foran reguleringsplan. I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. I dette tilfellet er det samsvar mellom reguleringsplan og kommuneplan. Nabovarsel Naboer og gjenboere er varslet i henhold til kravene i plan- og bygningsloven \u00a7 21-3. Det er mottatt to merknader til tiltaket, fra eiere av Sj\u00f8veien 18, gnr/bnr 186/188 og fra eierne av gnr/bnr 186/1308, Sameiet Tertnesflaten KS4, Tertnesflaten 5G. Sistnevnte er mottatt etter fristen. 1. Merknad fra Trude Nilsen, eier av Sj\u00f8veien 18 g\u00e5r ut p\u00e5 at bygget blir for h\u00f8yt, og vil ta utsikt fra deres eiendom, som de vil se rett inn i p\u00e5 grunn av h\u00f8yden. Fra takterrassen vil det bli direkte innsyn ned til deres uteplass. Naboene hevder at deres bokvalitet vil bli kraftig forringet, og verdien av deres bolig vil bli p\u00e5virket negativt. 2. Merknaden fra Roar Lille\u00f8ren g\u00e5r ut p\u00e5 at takterrassen vil v\u00e6re til sjenanse for blokka (Sameiet KS4), og da spesielt for leilighet 5A og 5E med direkte innsyn. Ansvarlig s\u00f8kers tilsvar til merknadene: Begge merknadene g\u00e5r utelukkende p\u00e5 byggets h\u00f8yde og ulempene etableringen av takterrasse vil gi. H\u00f8ydemessig f\u00f8res den nye tomannsboligen opp i to etasjer, med flatt tak, og ligger vesentlig lavere i terreng enn Sj\u00f8veien 18. Dette framkommer av illustrasjonene under. Eiendommen er relativt stor, og selv om naboens uteplass i dag ser ut til \u00e5 ligge mellom boligen og garasjeuthus/anneks i vest, skulle det v\u00e6re mulig \u00e5 finne andre gode utearealer, uten \u00e5 v\u00e6re n\u00f8dt til \u00e5 sitte helt inntil eiendomsgrensen mot s\u00f8r, og se rett mot den nye boligen i s\u00f8r. Det kan ogs\u00e5 bemerkes at garasjeuthus/ anneks til bolig lengst mot vest ogs\u00e5 ligger delvis over eiendomsgrensen til eiendommen den nye tomannsboligen s\u00f8kes oppf\u00f8rt p\u00e5. Sol/skyggediagrammer for v\u00e5rjevnd\u00f8gn (under) viser ogs\u00e5 at p\u00e5 grunn av den nye tomannsboligens beliggenhet, vil den gi liten eller ingen p\u00e5virkning p\u00e5 solforholdene til Sj\u00f8veien 18. N\u00e5r det gjelder den nye boligen p\u00e5virkning for Sameiet Tertnesflaten KS4, er avstanden s\u00e5 stor mellom disse byggene, at ulempene ogs\u00e5 her vurderes \u00e5 v\u00e6re sv\u00e6rt beskjedne. Solstudier 21.mars klokka 12, 15 og 18 Byggetiltaket B\u00e5de reguleringsplan og kommuneplanens arealdel stiller krav til byggeh\u00f8yder til ny bebyggelse. KPA \u00a7 26.4.7 Byggeh\u00f8yde skal tilpasses omgivelser og terreng. Ny bebyggelse b\u00f8r ikke gi vesentlig reduksjon av sol- og utsiktsforhold for eksisterende boliger. Den nye tomannsboligen s\u00f8kes oppf\u00f8rt med to etasjer med maksimal gesimsh\u00f8yde C+ 40,00. Bruksareal (BRA) vil v\u00e6re 278,3 m2 og bebygd areal (BYA) p\u00e5 169,2 m2. Gesimsh\u00f8yden er 6,06 m. Boligen oppf\u00f8res med flatt tak og med takterrasse p\u00e5 hele takflaten. Rekkverket p\u00e5 takterrassen blir utformet som \u00e5pent spilerekkverk, og v\u00e6re tilbaketrukket p\u00e5 gesimsens takside. Rekkverket medf\u00f8rer dermed ingen \u00f8kning i gesimsh\u00f8yden, og byggets h\u00f8yde er i tr\u00e5d med plan. Den delen av eiendommen gnr/bnr 186/1 som i reguleringsplan er angitt som boligbebyggelse, FS7 har et tomteareal p\u00e5 965 m2. Tomannsboligen er plassert innenfor regulerte byggegrenser, og med % BRA og % BYA innenfor krav i henholdsvis kommuneplanens arealdel og reguleringsplan. Uteoppholdsareal Kommuneplanens arealdel \u00a7 14.1 krever at nye boenheter skal ha tilgang til gode og hensiktsmessige utend\u00f8rs oppholdsarealer med opplistede kvalitetskrav, og at det totalt skal v\u00e6re minimum 100 m2 uteoppholdsareal per boenhet. Innenfor omr\u00e5der vist som \u00f8vrig byggesone er det ikke angitt prosentandel av uteareal som tillates lagt p\u00e5 tak/altan. Bestemmelsen angir kun et krav til uteoppholdsareal p\u00e5 100 m2 p\u00e5 tomten. Den nye boligen vil f\u00e5 et totalt MUA p\u00e5 171 m2 mot s\u00f8r og vest. I tillegg legges det opp til private takterrasser p\u00e5 61 m2 p\u00e5 hver av boligene. Uteareal mot \u00f8st som er brattere enn 1:3 er ikke medregnet i uteoppholdsregnskapet. Kravet til uteoppholdsareal anses dermed \u00e5 v\u00e6re tilfredsstilt. Utomhusplanen viser hvordan den ubebygde delen av tomten skal utnyttes. Planen viser videre terrengbearbeiding, st\u00f8ttemurer, trapper, adkomst og gangvei, uteoppholdsareal, biloppstillings- plasser og sykkelparkering. Solstudier v\u00e5rjevnd\u00f8gn og sankthansaften (23. juni) viser at den nye tomannsboligen, p\u00e5 grunn av sin plassering ikke vil gi vesentlig reduksjon av sol- og utsiktsforhold for eksisterende omkringliggende boliger. Eget uteareal p\u00e5 bakkeplan vil ogs\u00e5 f\u00e5 sol minst 4 timer v\u00e5rjevnd\u00f8gn. Solstudie 21. mars klokka 12.00 og klokka 15.00 Akomst og parkering Regulert avkj\u00f8rsel er vist p\u00e5 plankart, og adkomsten legges som anvist p\u00e5 reguleringsplan. Kommuneplanens arealdel \u00a7 17 stiller krav til parkering for bil og sykkel. Det etableres 4 parkerings- plasser mot s\u00f8r\u00f8st, der \u00e9n av disse er tilrettelagt som HC-parkering. Parkeringsplassene anlegges n\u00e6rmest veg, slik at parkeringsplasser og man\u00f8vreringsareal ikke vil forringe utearealet til eiendommen. 9 sykkelparkeringsplasser er ogs\u00e5 anvist p\u00e5 situasjonskart, - i umiddelbar n\u00e6rhet til bilparkeringen. Visuelle kvaliteter - arkitektonisk redegj\u00f8relse N\u00e6romr\u00e5det best\u00e5r i hovedsak av sm\u00e5husbebyggelse, men med et st\u00f8rre leilighetsbygg like mot nordvest. Takformen i omr\u00e5det varierer, men mest utbredt er saltak og valmet tak, samt flatt tak p\u00e5 boligkomplekset i nord. Man kan dermed ikke si at det er noen entydig bebyggelsesstruktur i omr\u00e5det. Den nye tomannsboligen fremst\u00e5r som et moderne bygg med flatt tak, store vinduer og m\u00f8rke farger. Bygningen har en variasjon i liggende og st\u00e5ende kledning og utspring i fasaden som er med p\u00e5 \u00e5 gi liv til bygningen mer enn at det bare blir en vanlig \u00abkasse\u00bb. Rundt om i omr\u00e5det hvor bygget settes opp er det stor variasjon i bygninger, b\u00e5de i fargebruk, takform, st\u00f8rrelse osv. Rett nordvest for tomta ligger det et relativt nytt leilighetsbygg med flatt tak og et moderne utseende. Fargebruken i omr\u00e5det er ogs\u00e5 veldig variert og en finner flere m\u00f8rke hus. Selve tomta har en litt spesiell fasong og her er parkeringen lagt litt unna huset, p\u00e5 den delen som ligger n\u00e6rmest veien. Huset ligger lengre inn p\u00e5 tomta, i en slags \u00abgryte\u00bb i terrenget. Vedlagte 3D- illustrasjoner viser den nye boligen sett i sammenheng med omgivelsene. Situasjonskart som viser ny tomannsbolig KPA \u00a7 8 angir at Gjeldende arkitektur- og byformingspolitikk skal v\u00e6re premissgiver for planlegging og den arkitektoniske utformingen, av alle nye tiltak. B\u00e5de de generelle kravene i bestemmelsen og plan- og bygningsloven \u00a7 29-2 vurderes \u00e5 v\u00e6re ivaretatt, da det nye bygget er godt utformet i seg selv, i tillegg til \u00e5 v\u00e6re tilpasset sine bygde og naturlige omgivelser p\u00e5 en god m\u00e5te. Masseh\u00e5ndtering Eiendommen den nye tomannsboligen skal plasseres p\u00e5 er relativt flat, og boligen skal oppf\u00f8res med plate p\u00e5 mark. Det vil dermed ikke v\u00e6re behov for vesentlig terrengendring eller behov for masseh\u00e5ndtering. Vann- og avl\u00f8p Det p\u00e5g\u00e5r en parallell prosess med s\u00f8knad om vann- og avl\u00f8p ved rammes\u00f8knad opp mot Bergen vann, hvor ogs\u00e5 overvannsh\u00e5ndtering, r\u00f8rf\u00f8ringer og flomveier omfattes. Uttalelsen fra Bergen vann ettersendes s\u00e5 snart denne foreligger. Veg Tertnesvegen er en fylkesveg. Hele Sj\u00f8veien er privat veg, og adkomsten fra Tertnesvegen ligger utelukkende innenfor gnr/bnr 186/1, som ogs\u00e5 er samme eiendom som den nye boligen s\u00f8kes oppf\u00f8rt p\u00e5. Ved at det er samme hjemmelshavere, vil det dermed ikke v\u00e6re relevant med veirett over privat grunn. Utkj\u00f8ring fra FS7 og ut p\u00e5 felles avkj\u00f8rsel E16 er plassert og utformet i henhold til reguleringsplan. Utvidet bruk av avkj\u00f8rsel m\u00e5 avklares med bymilj\u00f8etaten og Vestland fylkeskommune for utkj\u00f8ring til fylkesveg (Tertnesvegen). Vi viser til referat fra forh\u00e5ndskonferanse 11.08.2022, der det skrives at plan- og bygningsetaten vil innhente uttalelse fra andre myndigheter og faginstanser, i dette tilfellet Bymilj\u00f8etaten (kommunal veg) og Vestland fylkeskommune (fylkesveg). Ansvarlig s\u00f8ker er kjent med pbl \u00a7 21-5 og SAK10 \u00a7 6-2 Den kommunale bygningsmyndighetens samordningsplikt, og er dermed innforst\u00e5tt med at behandlingsfristen for s\u00f8knaden vil bli utvidet med 4 uker mens saken er p\u00e5 h\u00f8ring hos relevante andre myndigheter. Flom og skred Eiendommen ligger under marin grense. Det er imidlertid ikke kjent kvikkleiresone p\u00e5 eiendommen. Flyfoto viser at omr\u00e5det den nye boligen skal plasseres p\u00e5 og n\u00e6romr\u00e5det best\u00e5r delvis avdekket/bart fjell. Ut fra aktsomhetskart fra NVE ligger ikke denne delen av eiendommen gnr/bnr 186/1 innenfor kjente aktsomhetssoner eller faresoner for hverken jord, flomskred, steinsprang eller flom. Vi anser dermed at sikkerhet mot skred, jf. pbl \u00a7 28-1 er tilstrekkelig ivaretatt. Avfallsplan og milj\u00f8saneringsbeskrivelse Den nye tomannsboligen har et BRA p\u00e5 under 300 m2 BRA, og vil dermed ikke utl\u00f8se krav om avfallsplan eller milj\u00f8saneringsbeskrivelse) etter TEK17 \u00a7\u00a7 9-6 og 9-7. Ansvarsomr\u00e5der og foretak Aktuelle ansvarsomr\u00e5der er belagt med ansvar i henhold til gjennomf\u00f8ringsplan. Erkl\u00e6ringer om ansvarsrett i henhold til gjennomf\u00f8ringsplanen ligger vedlagt. Ved sp\u00f8rsm\u00e5l, ta gjerne kontakt p\u00e5 telefon 911 94 245 eller p\u00e5 e-post marianne.losen@norgeshus.no Vennlig hilsen for NORGESHUS AS Marianne Laanke Losen Ansvarlig s\u00f8ker "
}