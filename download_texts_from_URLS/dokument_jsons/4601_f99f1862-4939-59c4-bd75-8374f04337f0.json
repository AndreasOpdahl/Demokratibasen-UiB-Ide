{
  "dokument_id": "f99f1862-4939-59c4-bd75-8374f04337f0",
  "doc_type": "case_attachment",
  "kommune": 4601,
  "tittel": "Benker i n\u00e6rmilj\u00f8et. Innspill fra eldrer\u00e5det i Bergen kommune. ",
  "url": "https://bergen.kommune.no/politikere-utvalg/api/fil/bk360/11002279/Benker-i-naermiljoet-Innspill-fra-eldreradet-i-Bergen-kommune-",
  "tekst": " Eldrer\u00e5det Til flere mottakere V\u00e5r referanse: 2024/00193-62 Saksbehandler: Ragnhild Hvoslef Kr\u00fcger Dato: 23. august 2024 Benker i n\u00e6rmilj\u00f8et. Innspill fra eldrer\u00e5det i Bergen kommune. Eldrer\u00e5det diskuterte saken i m\u00f8te 14. august, under sak 131/24 Innspill fra r\u00e5dets medlemmer. Det er stor enighet om at mosjon og frisk luft er viktig for folkehelse og trivsel, ikke minst for eldre. En liten spasertur i n\u00e6rmilj\u00f8et til butikk, buss/bane eller bekjente er viktig i hverdagen. For beboere p\u00e5 sykehjem og omsorgsboliger er lufteturen med turvennen blant ukens h\u00f8ydepunkt. Men denne aktiviteten er avhengig av at man kan ta en pust i bakken underveis, det vil si at der er en benk \u00e5 sette seg p\u00e5. \u00c5 f\u00e5 satt ut benker i n\u00e6rmilj\u00f8ene b\u00f8r derfor v\u00e6re en prioritert oppgave. Mange eldre \u00f8nsker \u00e5 kunne gj\u00f8re dagligvarehandlingen til en aktivitet som ogs\u00e5 gj\u00f8r det mulig \u00e5 f\u00e5 mosjon. Men, for \u00e5 kunne gj\u00f8re det er mange avhengig av at det er mulig \u00e5 ta en pause p\u00e5 veien. Eldrer\u00e5det vil derfor oppfordre de store butikkjedene til \u00e5 ta ansvar i n\u00e6rmilj\u00f8et og sette opp benker i passende avstand fra butikkene til at det gir anledning til \u00e5 ta en pause p\u00e5 veien hjem med varene. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Postadresse: Telefon: 55566404 Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10, 5014 BERGEN "
}