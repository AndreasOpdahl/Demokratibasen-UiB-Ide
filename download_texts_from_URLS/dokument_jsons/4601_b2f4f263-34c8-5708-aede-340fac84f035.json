{
  "dokument_id": "b2f4f263-34c8-5708-aede-340fac84f035",
  "doc_type": "case_minutes",
  "kommune": 4601,
  "tittel": "Saksprotokoll UHSO, 20032024, Sak 32/24, Representantforslag fra Magne Hages\u00e6ter (R\u00f8dt) om lengre leiekontrakter for kommunale boliger",
  "url": "https://bergen.kommune.no/politikere-utvalg/api/fil/bk360/10138828/Innstilling-vedtak-Representantforslag-fra-Magne-Hagesaeter-Rodt-om-lengre-leiekontrakter-for-kommunale-boliger",
  "tekst": "Representantforslag fra Magne Hages\u00e6ter (R\u00f8dt) om lengre leiekontrakter for kommunale boliger Utvalg for helse og sosial behandlet saken i m\u00f8tet 20.03.2024 sak 32/24 og avga f\u00f8lgende innstilling: Bystyret viser til byr\u00e5dens svar og st\u00f8tter revidering av retningslinjer for tildeling av kommunal bolig. Utvalg for helse og sosials behandling F\u00f8lgende representanter tok ordet: Torstein Dahle (R), Jeron Joseph (A), Diane A. Berbain (SV), Patrycja Firlej (H), Christine Henriksen \u00d8degaard (MDG), Per-Erik G\u00e5skjenn (KrF), Kjersti Pettersen (H). Forslag fremsatt i utvalget: Kjersti Pettersen (H) fremsatte p\u00e5 vegne av H f\u00f8lgende alternative forslag: Bystyret viser til byr\u00e5dens svar og st\u00f8tter revidering av retningslinjer for tildeling av kommunal bolig. Christine Henriksen \u00d8degaard (MDG) fremsatte p\u00e5 vegne av A og MDG f\u00f8lgende tilleggsforslag: Bystyret ber byr\u00e5det legge frem ny sak og utredning om retningslinjer for tildeling av kommunale boliger senest innen bystyrem\u00f8tet i oktober 2024. Votering: Alternativt forslag fra H, fremsatt av Kjersti Pettersen (H), ble tiltr\u00e5dt med 10 stemmer (H, FrP, BL, INP, KrF, PP). Forslagstillers forslag til vedtak fikk 3 stemmer (SV, R). Tilleggsforslag fra A og MDG, fremsatt av Christine Henriksen \u00d8degaard (MDG), fikk 7 stemmer (A, SV, MDG, R). Forslag til vedtak: Bergen bystyre vedtar f\u00f8lgende endring av retningslinjene for tildeling av kommunale boliger: \u2022 For barnefamilier med barn mellom 0-14 gir f\u00f8rstegangs leie syv \u00e5rs leietid i kontrakten, og fem \u00e5rs leietid ved f\u00f8rste fornyelse av kontrakten. \u2022 For s\u00f8kere uten barn gir f\u00f8rstegangs leie fem \u00e5rs leietid i kontrakten og tre \u00e5r ved fornyelse av kontrakten. "
}