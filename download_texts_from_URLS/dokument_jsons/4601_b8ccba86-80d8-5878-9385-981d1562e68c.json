{
  "dokument_id": "b8ccba86-80d8-5878-9385-981d1562e68c",
  "doc_type": "case_presentation",
  "kommune": 4601,
  "tittel": "Bestilling av forvaltningsrevisjonsprosjekt 2024 - Forvaltningsrevisjon av skulehelsetenesta og helsestasjon for ungdom",
  "url": "https://bergen.kommune.no/politikere-utvalg/api/fil/bk360/10427198/Framstilling-Bestilling-av-forvaltningsrevisjonsprosjekt-2024-Forvaltningsrevisjon-av-skulehelseteneste-og-helsestasjon-for-ungdom",
  "tekst": " Kontrollutvalget Saksframstilling V\u00e5r referanse: 2024/77807-2 Saksbehandler: Lillian Kristin Bolstad Bestilling av forvaltningsrevisjonsprosjekt 2024 - Forvaltningsrevisjon av skulehelsetenesta og helsestasjon for ungdom Kva saka gjeld: I m\u00f8te 23.04.2024 sak 40/24 fatta kontrollutvalet vedtak om \u00e5 be revisor legge fram utkast til prosjektplanar til fire forvaltningsrevisjonsprosjekt, deriblant forvaltningsrevisjon av skulehelsetenesta og helsestasjon for ungdom. Prosjektet er eit av dei prioriterte prosjekta i ny plan for forvaltningsrevisjon 2024-2028. Planen skal vedtakast av bystyret sj\u00f8lv, men er enn\u00e5 ikkje er vedteken n\u00e5r denne saka blir behandla i kontrollutvalet (21.05.2024). Prosjektet blir difor bestilt under f\u00f8resetnad om at planen blir vedteken i bystyret, og arbeidet med prosjektet vil f\u00f8rst bli sett i gang etter bystyrem\u00f8tet i juni. Revisor har utarbeida vedlagt prosjektplan til prosjektet \u00abForvaltningsrevisjon av skolehelsetjenesten og helsestasjon for ungdom og helsestasjon for ungdom\u00bb. Form\u00e5l Form\u00e5let med prosjektet vil vere \u00e5 unders\u00f8ke om Bergen kommune har system og rutinar for \u00e5 sikre eit tilfredsstillande tilbod om skulehelseteneste og helsestasjon for ungdom (HFU), og om tilbodet er i samsvar med krav i regelverket og nasjonale anbefalingar. Problemstillingar 1. I kva grad er det etablert eit styringssystem (system for internkontroll) som bidrar til \u00e5 sikre eit tilfredsstillande tilbod om skulehelseteneste og helsestasjon for ungdom i kommunen? Under dette planlegging, evaluering og ev. korrigering av tilboda. 2. I kva grad sikrar kommunen at tilbodet i skolehelsetenesta og helsestasjon for ungdom er i samsvar med krav i regelverket og nasjonale faglege retningslinjer? Under dette blant anna eit tilstrekkeleg tilgjengeleg tilbod (f.eks. ledig drop-in timar og bruk av sosiale media), tilbod om legehjelp i helsestasjon for ungdom mv.) 3. I kva grad sikrar skulehelsetenesta og helsestasjon for ungdom tilstrekkeleg brukarmedverknad? Under dette: a. I kva grad er det etablert system for \u00e5 hente inn og nyttiggjere seg av erfaringar fr\u00e5 brukarar av tenestene? b. Korleis sikrar skulehelsetenesta og helsestasjon for ungdom brukarmedverknad p\u00e5 systemniv\u00e5 (ungdomsr\u00e5d, elevr\u00e5d o.l.)? Revisjonskriterium Revisjonskriteriene vil bli henta fr\u00e5 og utgreia av autoritative kjelder, rettsreglar, politiske vedtak og fastsette retningslinjer. Revisjonskriteria under er ikkje utt\u00f8mmande for kva som kan vere relevant i forvaltningsrevisjonen. Andre kriterium vil kunne kome til dersom revisor meiner det skulle vere naudsynt for \u00e5 f\u00e5 ei fullstendig unders\u00f8king og vurdering av problemstillingane. 1 Relevante lover, forskrifter og f\u00f8resegner: \u2022 helse- og omsorgstjenesteloven \u00a7 3-2 \u2022 forskrift om helsestasjons- og skolehelsetjenesten \u00a7\u00a7 1, 3 og 6 \u2022 forskrift om ledelse og kvalitetsforbedring i helse- og omsorgstjenesten I tillegg har Helsedirektoratet1 ei rekke anbefalingar som retter seg mot skulehelsetenesta. Desse omfattar samhandling med skule, helseunders\u00f8king og helsesamtale, vald, overgrep, omsorgssvikt, oppf\u00f8lging ved behov og andre tiltak. Relevante kommunale styringsdokument og vedtak om skulehelsetenesta og helsestasjon for ungdom i Bergen kommune vil ogs\u00e5 kunne leggast til grunn som revisjonskriterium. Metode Revisor utf\u00f8rer forvaltningsrevisjon i samsvar med gjeldande standard for forvaltningsrevisjon (RSK 001). F\u00f8lgande metodar vil bli nytta: Dokumentanalyse Rettsreglar og kommunale vedtak vil bli nytta som revisjonskriterium. Informasjon om Bergen kommune og dokumentasjon p\u00e5 etterleving av interne rutinar, regelverk m.m. vil bli samla inn analysert og vurdert opp mot revisjonskriteriene. Intervju Revisor vil intervjue utvalde personar fr\u00e5 kommunen som har ansvar for og/eller jobbar i helsestasjon for ungdom og skolehelsetenesta, om lag 10-12 intervju. Revisor \u00f8nsker ogs\u00e5 \u00e5 gjennomf\u00f8re fokusgruppeintervju med barn og unge ved utvalde ungdomsskular, til saman 8 intervju. Elektroniske sp\u00f8rjeunders\u00f8kingar Revisor vil sende ut ei sp\u00f8rjeunders\u00f8king til tilsette i skulehelsetenesta og helsestasjon for ungdom for \u00e5 kartlegge deira erfaringar. Dei vil ogs\u00e5 sende ut ei kort sp\u00f8rjeunders\u00f8king til leiarar i bergensskulane for \u00e5 for \u00e5 kartlegge tilbod om, og samarbeid med skolehelsetenesta og helsestasjon for ungdom. Analyse av statistikk Revisjonen vil nytte seg av statistikk fr\u00e5 Kommune-Stat-rapportering (KOSTRA) om helsestasjon for ungdom og skulehelsetenesta. Dette er for \u00e5 samanlikne Bergen kommune med landet, KOSTRA-gruppa og Vestland fylke. Det kan ogs\u00e5 vere aktuelt \u00e5 samanlikne Bergen kommune med utvalde enkeltkommunar. Tid og ressursbruk Revisor ansl\u00e5r at det vil ta totalt 590 timer \u00e5 gjennomf\u00f8re prosjektet. Prosjektet kan ha oppstart i juli 2024 og rapporten vil vere klar for oversending til sekretariatet til kontrollutvalet innan utgangen av januar 2025. Sekretariatet si vurdering: Vi vurderer prosjektplanen til \u00e5 vere samsvar med bestillinga. Det er dekning p\u00e5 revisjonsbudsjettet til \u00e5 bestille dette prosjektet. Vi ber kontrollutvalet kome med eventuelle innspel til prosjektplanen i m\u00f8tet. 1 Helsestasjon, skolehelsetjeneste og helsestasjon for ungdom Nasjonal faglig retningslinje - Helsedirektoratet 2 Kjersti Gjuvsland fr\u00e5 Deloitte vil presentere prosjektplanen i m\u00f8tet 21.05.2024. Forslag til vedtak: Under f\u00f8resetnad av at bystyret vedtek kontrollutvalet sitt framlegg til plan for forvaltningsrevisjon 2024-2028, bestiller kontrollutvalet prosjektet \u00abForvaltningsrevisjon av skolehelsetjenesten og helsestasjon for ungdom\u00bb, i tr\u00e5d med vedlagte prosjektplan datert 07.05.2024, fr\u00e5 forvaltningsrevisor Deloitte. Dato: 13. mai 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Prosjektplan skolehelsetjeneste og helsestasjon for ungdom Vedlegg prosjektplan u.off. jf. fvl. \u00a7 13 f\u00f8rste ledd nr. 2 (spesifisert timebudsjett) 3 "
}