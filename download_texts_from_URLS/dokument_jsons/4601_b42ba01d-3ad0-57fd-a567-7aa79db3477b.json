{
  "dokument_id": "b42ba01d-3ad0-57fd-a567-7aa79db3477b",
  "doc_type": "case_presentation",
  "kommune": 4601,
  "tittel": "Representantforslag fra Ann Jorun Hillers\u00f8y (INP) om digitale politiske m\u00f8ter",
  "url": "https://bergen.kommune.no/politikere-utvalg/api/fil/bk360/12018297/Framstilling-Representantforslag-fra-Ann-Jorun-Hillersoy-INP-om-digitale-politiske-moter",
  "tekst": " Forretningsutvalget Saksframstilling V\u00e5r referanse: 2025/94605-2 Saksbehandler: Frank Wessels Representantforslag fra Ann Jorun Hillers\u00f8y (INP) om digitale politiske m\u00f8ter Hva saken gjelder: Bystyrerepresentanten Ann Jorun Hillers\u00f8y (INP) har overlevert et representantforslag iht. punkt 3.2. i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 29.01.25. Forslaget lyder som f\u00f8lger: Digitaliseringen har muliggjort digitale m\u00f8ter, og gjennom pandemien ble mange kjent med verkt\u00f8y som Google Meet, Teams, Zoom osv. Alt fra styrem\u00f8ter til kor\u00f8velser ble gjennomf\u00f8rt digitalt. Vestland Fylkeskommune gjennomf\u00f8rer en del av sine politiske m\u00f8ter som digitale m\u00f8ter, og i budsjettforslagene omtales digitale m\u00f8ter som en mulighet for \u00e5 spare penger. Det er derfor ikke noe i veien for at Bergen kommune kan gj\u00f8re det samme. Dette gjelder b\u00e5de politiske m\u00f8ter og m\u00f8ter i andre styrer og utvalg. Det vil v\u00e6re \u00f8konomisk gunstig for kommunen \u00e5 gj\u00f8re dette, og det vil ogs\u00e5 v\u00e6re tidsbesparende for mange av de som skal m\u00f8te. Transportbehovet reduseres, ogs\u00e5. \u00c5 utrede mulighetene for digitale m\u00f8ter er derfor noe som b\u00f8r utpr\u00f8ves, da store summer kan spares p\u00e5 sikt. Et pilotprosjekt over en viss tidsperiode er et godt utgangspunkt, og s\u00e5 kan man h\u00f8ste erfaringen av det, f\u00f8r man evt. innf\u00f8rer dette p\u00e5 permanent basis. Forslag til vedtak: Bystyret ber byr\u00e5det om \u00e5 forberede et pilotprosjekt for digitale m\u00f8ter; b\u00e5de politiske m\u00f8ter og m\u00f8ter i andre styrer og utvalg. Bystyret ber byr\u00e5det legge frem en sak for bystyret innen utgangen av 2025. I kommuneloven er representantenes forslagsrett regulert i \u00a710-9: \u00a7 10-9. Forslagsrett Medlemmer av kommunestyret og fylkestinget kan fremme forslag som gjelder kommunens eller fylkeskommunens virksomhet, for kommunestyret eller fylkestinget. 1 I samme valgperiode kan det ikke fremmes forslag med samme innhold som et tidligere forslag som er fremmet etter bestemmelsen her, eller med samme innhold som en sak som tidligere er behandlet av kommunestyret, fylkestinget eller et av deres organer. Kommunestyret og fylkestinget avgj\u00f8r selv hvordan forslaget skal behandles. I henhold til punkt 3.2 Reglement for Bergen bystyre og utvalgene 2023-2027 skal forretningsutvalget ta stilling om et forslag skal oversendes byr\u00e5det, bystyrets kontor eller kontrollutvalget for uttalelse/vurdering f\u00f8r det utarbeides sak for bystyret. Forretningsutvalget gir innstilling til bystyret for forslag som forretningsutvalget anbefaler \u00e5 avvise. Bystyredirekt\u00f8ren mener at forslaget er i overenstemmelse med de formelle kravene i kommuneloven \u00a7 10-9 og anbefaler at forslaget sendes byr\u00e5det for videre utredning. Vurdering fra byr\u00e5det vil f\u00f8lge saken som vedlegg i notats form. For at saken kan behandles senest 6 m\u00e5neder etter at forslaget er overlevert ordf\u00f8reren i et bystyrem\u00f8te, m\u00e5 den behandles i bystyret senest i m\u00f8te 18.06.25. Det foresl\u00e5s at utvalg for finans, kultur og n\u00e6ring avgir innstilling i saken. Forslag til vedtak: 1. Representantforslaget oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 18.06.25. 3. Utvalg for finans, kultur og n\u00e6ring avgir innstilling i saken. Dato: 31. januar 2025 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. Vedlegg: Skriv inn vedlegg her 2 "
}