{
  "dokument_id": "366a66f7-e20a-53ce-a4f3-34e83163e0ea",
  "doc_type": "case_minutes",
  "kommune": 4601,
  "tittel": "Saksprotokoll UMBY, 16012025, Sak 23/25, \u00c5sane gnr 216 bnr 1170 Strandveien 26. Klage over avslag p\u00e5 s\u00f8knad om terrenginngrep, trapp, murer, treplatting og flytebrygge",
  "url": "https://bergen.kommune.no/politikere-utvalg/api/fil/bk360/11914145/Innstilling-vedtak-Asane-gnr-216-bnr-1170-Strandveien-26-Klage-over-avslag-pa-soknad-om-terrenginngrep-trapp-murer-treplatting-og-flytebrygge",
  "tekst": "\u00c5sane gnr 216 bnr 1170 Strandveien 26. Klage over avslag p\u00e5 s\u00f8knad om terrenginngrep, trapp, murer, treplatting og flytebrygge Utvalg for milj\u00f8 og byutvikling behandlet saken i m\u00f8tet 16.01.2025 sak 23/25 og fattet f\u00f8lgende vedtak: Fagetatens vedtak datert 28.06.2024 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling F\u00f8lgende representant tok ordet: Trond Tystad (BL). Forslag fremsatt i utvalget: Trond Tystad (BL) fremsatte p\u00e5 vegne av BL og INP f\u00f8lgende alternative forslag: 1. Med hjemmel i forvaltningslovens \u00a7 33-2. ledd oppheves plan- og bygningsetatens vedtak av 28.06.2024 i sak BYGG-2024/13307. 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra kommuneplanens arealdel \u00a7 3.1 \u2013 plankrav. 3. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra kommuneplanens arealdel \u00a7 6.1.1 \u2013 byggegrense langs sj\u00f8 og vassdrag. 4. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra kommuneplanens arealdel \u00a7 32.2.2 \u2013 bruk og vern av sj\u00f8 og vassdrag 5. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra plan- og bygningslovens \u00a7 29-4 \u2013 minste avstand til nabogrense. 6. Med hjemmel i plan- og bygningslovens \u00a7 20-1 bokstav a og k, jf. \u00a720-2 innvilges s\u00f8knad om rammetillatelse til terrenginngrep, trapp, mur, treplatting og flytebrygge i samsvar med s\u00f8knad av 08.05.2024 og tegninger datert 02.05.2024 7. Med hjemmel i plan- og bygningslovens \u00a7 20-1 bokstav a og k, jf. \u00a720-2 innvilges s\u00f8knad om rammetillatelse til terrenginngrep, trapp, mur, treplatting og flytebrygge i samsvar med s\u00f8knad av 08.05.2024 og tegninger datert 02.05.2024. 1. BEGRUNNELSE 1.1 Bakgrunnen for s\u00f8knaden 2 Saken gjelder s\u00f8knad om tillatelse til etablering av uteoppholdsareal i form av terrenginngrep, og etablering av trapp, mur, treplatting og flytebrygge tilh\u00f8rende eksisterende boligeiendom, gnr. 216 bnr.1170, med adresse Strandveien 26, 5105 Eidsv\u00e5g i \u00c5sane. Etablering av uteoppholdsarealet har allerede funnet sted, slik at saken gjelder legalisering av allerede gjennomf\u00f8rt tiltaket. Tiltaket ble utf\u00f8rt samtidig med oppf\u00f8ring av bygning bolig p\u00e5 tiltakseiendommen i byggesak 201712560 hvor det var gitt tillatelse til \u00aboppf\u00f8ring av enebolig\u00bb og \u00abterrengmessige bearbeidinger som f\u00f8lge av tiltaket\u00bb. I s\u00f8knaden ble det informert om at det ogs\u00e5 skulle oppf\u00f8res \u00abmindre forst\u00f8tningsmurer i naturstein for tilpassing av terreng, ikke s\u00f8knadspliktig\u00bb, noe som ogs\u00e5 ble lagt til grunn i rammetillatelsen, uten at det p\u00e5 tegninger, i s\u00f8knad eller tillatelse var n\u00e6rmere presisert omfanget av terrengtilpasning eller forst\u00f8tningsmurer. I etterkant av opparbeidelsen av uteoppholdsarealene gjennomf\u00f8rte kommunen tilsyn p\u00e5 eiendommen og \u00e5pnet ulovlighetssak. Bygningsmyndigheten varslet den 18. september 2023 p\u00e5legg om retting av ulovlige tiltak p\u00e5 eiendommen, f\u00f8r bygningsmyndigheten den 24. november 2023 p\u00e5la tiltakshaver \u00e5 fjerne trapp, natursteinsmur og treplatting, samt at opparbeidet uteoppholdsareal foran boligen m\u00e5tte reduseres til 75 kvm. Tiltakshaver p\u00e5klaget avgj\u00f8relsen med den begrunnelse at de gjennomf\u00f8rte terrenginngrepene var en del av tiltaket som kommunen hadde godkjent i byggesak 201712560. Statsforvalteren stadfestet p\u00e5legget i sak 2004/3287 i vedtak den 3. april d.\u00e5. I vedtaket uttalte Statsforvalteren at de var \u00abi utgangspunktet\u00bb enig med klager i at ordlyden i tillatelsen til \u00abTerrengmessige bearbeidinger som f\u00f8lge av tiltaket\u00bb isolert sett, men ogs\u00e5 sett i sammenheng med kravet om minste uteoppholdsareal av tilstrekkelig kvalitet p\u00e5 minimum 150 m2 for eneboliger i KPA 2010, kan dra i retning av at det er lagt til tiltakshaver \u00e5 vurdere hvilke terrengendringer som var n\u00f8dvendig p\u00e5 eiendommen for \u00e5 oppn\u00e5 et uteoppholdsareal som tilfredsstilte kravet i KPA.\u00bb. Tiltakshaver, Stian Steinsland Jenssen, s\u00f8kte den 8. mai 2024 om dispensasjon fra KPA2018 \u00a7 3.1 om plankrav, KPA2018 \u00a7 6.1.1 \u2013 byggegrense langs sj\u00f8 og vassdrag, KPA2018 \u00a7 32.2.2 om bruk og vern av sj\u00f8 og vassdrag og plan- og bygningsloven \u00a7 29-4 om minste avstand til nabogrense og rammetillatelse til terrenginngrep p\u00e5 319 kvm, trapp p\u00e5 11 kvm, to natursteinsmurer p\u00e5natursteinsmurer p\u00e5 10,6 og 6 m, en 13 lang treplatting samt flytebrygge p\u00e5 17,6 kvm med landgang. S\u00f8knaden ble avsl\u00e5tt av plan- og bygningsetaten i vedtak av den 28. juni 2024. Tiltakshaver p\u00e5klaget plan- og bygningsetatens avslag den 5. juli 2024 som ble supplert med en supplerende klage den 26. september s.\u00e5. Fagetaten innstilte i fagnotat av 24. oktober 2024 p\u00e5 at avslaget ble opprettholdt. Deres begrunnelse var at terrenginngrep med natursteinsmurer m.v. ville bidra til en nedbygging av 3 strandsonen, og at tiltaket var av for stort omfang og ikke ivaretok krav til visuelle kvaliteter i de naturlige omgivelser. 1.2 S\u00f8knad om dispensasjon fra KPA2018 \u00a7 3.1 om plankrav Etter KPA2018 \u00a7 3.1 stilles det krav om at terrenginngrep og konstruksjoner inng\u00e5r i en reguleringsplan vedtatt i medhold av plan- og bygningsloven av 1985 eller nyere (plankrav). Den oms\u00f8kte eiendom er ikke gjenstand for slik nyere detaljregulering. Vilk\u00e5rene for \u00e5 kunne innvilge dispensasjon er fastsatt i plan- og bygningslovens \u00a7 19-2, 2. ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb KPA-bestemmelsene om reguleringsplankrav vedtatt i 2019 lyder: \u00ab3.1. Plankrav Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Form\u00e5let mer KPAs krav til reguleringsplan er at utbygging i regelen ikke skal finne sted uten at forhold til infrastruktur, natur, oppvekstmilj\u00f8 mm er gjort til gjenstand for en helhetlig og grundig planlegging \u2013 med mulighet til medvirkning. 2 UMBY legger til grunn at dispensasjon fra oms\u00f8kte k\u00e5rboliger ikke kommer vesentlig i konflikt med hensynene bak KPAs reguleringsplankrav. Tiltakseiendommen er regulert i en eldre reguleringsplan vedtatt 27. oktober 1961 f\u00f8r det ble vanlig \u00e5 regulere byggegrense mot sj\u00f8. I reguleringsplanen er tiltakseiendommen regulert til bebyggelse hvor det er tillatt med etablering av konstruksjoner og terrenginngrep. At tiltakseiendommen er regulert til form\u00e5let taler med tyngde for at det ikke er behov for en planavklaring for \u00e5 gjennomf\u00f8re oms\u00f8kt tiltak. Reguleringsplan vil normalt benyttes for tiltak av en viss st\u00f8rrelse, der det et behov for \u00e5 se tiltaket i en st\u00f8rre kontekst med mulighet til medvirkning. N\u00e5r det gjelder oms\u00f8kte tiltak vil dispensasjon- og byggesak gi en fullt ut forsvarlig behandling av saken \u2013 og gi et tilstrekkelig beslutningsgrunnlag. Ingen naboer har uttalt seg negativt til tiltaket. Alle relevante sektormyndigheter har ogs\u00e5 f\u00e5tt anledning til \u00e5 uttale seg. Bymilj\u00f8etaten, som ivaretar naturhensyn, har ikke innsigelser til tiltaket \u2013 ei heller byantikvaren. De forhold som normalt er gjenstand for behandling i en reguleringsplansak \u2013 er s\u00e5ledes allerede forsvarlig belyst gjennom behandling av dispensasjonss\u00f8knaden. Dette tilsier at dispensasjon ikke kommer vesentlig i konflikt med hensynet bak plankravet. 4 Selve omr\u00e5det best\u00e5r i det vesentlige av andre boliger og nausteiendommer og m\u00e5 vurderes som fullt utbygd. I det regulerte boligomr\u00e5det tiltaksomr\u00e5det inng\u00e5r i har nesten alle eiendommene som grenser til sj\u00f8en etablerte hageanlegg, brygger eller flytebrygger samt etablert adkomst til sj\u00f8. At omr\u00e5det m\u00e5 vurderes som fullt utbygd taler videre for at det ikke er behov for en planavklaring. Fra det etablerte utenomhusanlegget g\u00e5r tiltakseiendommen bratt ned til sj\u00f8. Strandsonen er lite tilgjengelig, slik at tiltaket ikke vil medf\u00f8re begrensninger i allmennhetens ferdsel. Videre har tiltaket gode materialkvaliteter, og de oms\u00f8kte murene er utf\u00f8rt i naturstein. Dette medf\u00f8rer at terrenginngrepet er lite synlig sett fra sj\u00f8en. Dette tilsier at dispensasjon ikke vesentlig vil tilsidesette hensynet bak plankravet. At b\u00e5de tiltakshaver og kommune unng\u00e5r den betydelige ressursbruk som er knyttet til reguleringsplanbehandling, er en fordel i de tilfeller der dispensasjonsbehandling gis en forsvarlig utredet sak og forsvarlig adgang til medvirkning. Det er videre en fordel at eksisterende bolig f\u00e5r et uteoppholdsareal i tr\u00e5d med dagens krav til st\u00f8rrelse og kvalitet. Dette gj\u00f8r at eiendommen er bedre egnet som familiebolig. Videre vurderes det som en fordel at tiltakshaver slipper \u00e5 fjerne uteoppholdsareal som er oppf\u00f8rt i god tro basert p\u00e5 gitte rammetillatelser. Tiltakseiendommen ligger som nevnt i et omr\u00e5de som m\u00e5 anses som fullt utbygd. Sett opp i mot den spesielle historikken med den opprinnelige rammetillatelsen som ikke hadde en avgrensning i tillatt omfang av uteoppholdsareal er det med tiltaket ingen fare for presedensvirkning. Det er alltid en ulempe ved dispensasjon fra plankrav at saken ikke legges til offentlig ettersyn i sin fulle bredde som gir mulighet til bredere medvirkning. Denne ulempen vurderes i denne saken \u00e5 v\u00e6re liten, og saken har gjennom behandling av dispensasjonss\u00f8knaden f\u00e5tt en forsvarlig saksutredning med mulighet til kontradiksjon. Ulempene med tiltaket er videre at det blir gjennomf\u00f8rt tiltak innenfor byggegrensen mot sj\u00f8 som vil v\u00e6re synlig fra sj\u00f8en. Fordelene med dispensasjon fra plankrav vurderes som klart st\u00f8rre enn ulempene etter en samlet vurdering. Etter den samlet vurdering synes det klart at fordelene med en dispensasjon fra plankravet er st\u00f8rre enn ulempene. Begge lovens grunnvilk\u00e5r for \u00e5 innvilge dispensasjon er til stede. 1.3 S\u00f8knad om dispensasjon fra KPA \u00a7 6.1.1 om byggegrense langs sj\u00f8 og vassdrag og \u00a7 32.2.2 \u2013 bruk og vern av sj\u00f8 og vassdrag Etter bestemmelsen i kommuneplanen \u00a7 6.1.1 er det i \u00f8vrig byggesone en byggegrense p\u00e5 25 meter fra strandsonen dersom eiendommen er regulert. Alle de oms\u00f8kte tiltakene ligger 3 innenfor byggegrensen mot sj\u00f8. Videre ligger flytebrygge plasserte p\u00e5 areal avsatt til bruk og vern av sj\u00f8 og vassdrag det det ikke er tillatt med plassering av tiltak. 5 Form\u00e5let med arealform\u00e5let bruk og vern av sj\u00f8 og vassdrag og byggegrensen mot sj\u00f8 er \u00e5 verne sj\u00f8 og strandsone mot tiltak som bygger ned sj\u00f8en og strandsonen. UMBY legger til grunn at oms\u00f8kt tiltak ikke vesentlig tilsidesetter hensynet bak byggegrensen langs sj\u00f8 eller arealform\u00e5let bruk og vern av sj\u00f8 og vassdrag. Innenfor byggegrensen mot sj\u00f8 skal det tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser. I de statlige planretningslinjene for differensiert forvaltning av strandsonen langs sj\u00f8en ligger eiendommen i sone 2. Bergen har generelt stort press p\u00e5 strandsonen, men p\u00e5 Eidsv\u00e5g og i det omkringliggende omr\u00e5det er det mindre press p\u00e5 strandsonen sammenlignet med de mer sentrale delene av kommunen. Dette inneb\u00e6rer at kommunen kan tillate seg en noe mer liberal praksis enn i de omr\u00e5dene av kommunen med langt st\u00f8rre press. Tiltakseiendommen ligger som nevnt inntil et gr\u00f8ntomr\u00e5de i nord. Mot grensen til tiltakseiendommen stiger terrenget bratt opp fra sj\u00f8en. Selve tiltakseiendommen ligger i et s\u00f8kk mellom gr\u00f8ntomr\u00e5det og boligeiendommen i s\u00f8r som ligger p\u00e5 et framspring. Det gjennomf\u00f8rte terrenginngrepet fyller delvis igjen s\u00f8kket og hever terrenget. Dette gj\u00f8r at terrengendringene ser naturlig ut i landskapet, noe som taler for at hensynet til byggeforbudet i strandsonen ikke vesentlig blir tilsidesatt. Terrengendringene er gjennomf\u00f8rt i hagen til den eksisterende boligen og gjennomf\u00f8res i et omr\u00e5de hvor allemannsretten ikke gir adkomst. Dette taler for at en dispensasjon ikke vil vesentlig tilsidesette hensynet bak byggegrensen. Videre s\u00e5 ligger tiltakseiendommen som nevnt lengst nord i et sammenhengende boligomr\u00e5de langs sj\u00f8en helt fra \u00abkommunekaien\u00bb i Eidsv\u00e5g p\u00e5 eiendommen gnr. 216 bnr. 1255 i et strekke p\u00e5 i underkant av 500 meter. P\u00e5 strekningen har 13 av 15 boligeiendommer tilrettelegging av adkomst til sj\u00f8 i form av trapper, gangforbindelse, kaier og flytebrygger, og det er totalt 12 flytebrygger p\u00e5 strekningen. At det i omr\u00e5det er 12 flytebrygger taler sterkt for at oms\u00f8kt flytebrygge ikke vesentlig tilsidesetter hensynet bak arealform\u00e5let. Dette tilsier at dispensasjonen ikke kommer i vesentlig konflikt med hensynet bak plankravet. Fordelene med dispensasjon er ogs\u00e5 klart st\u00f8rre enn ulempene etter en samlet vurdering. Det m\u00e5 vurderes som en klar fordel at eksisterende bolig f\u00e5r et uteoppholdsareal i tr\u00e5d med dagens krav til st\u00f8rrelse og kvalitet. Dette gj\u00f8r at eiendommen er bedre egnet som familiebolig. Videre vurderes det som en fordel at tiltakshaver slipper \u00e5 fjerne uteoppholdsareal som er oppf\u00f8rt i god tro basert p\u00e5 gitte rammetillatelser. Tiltakseiendommen ligger som nevnt i et omr\u00e5de som m\u00e5 anses som fullt utbygd. Sett opp i mot den spesielle historikken med den opprinnelige rammetillatelsen, som ikke hadde en avgrensning i tillatt omfang av uteoppholdsareal, er det med tiltaket ingen fare for presedensvirkning. 6 En ulempe med dispensasjonen er dispensasjonen i seg selv. Dispensasjoner kan over tid uthule og fragmentere innholdet i reguleringen. I dette tilfelle vil en dispensasjon medf\u00f8re at det blir gjennomf\u00f8rt tiltak i strandsonen som vil v\u00e6re synlig fra sj\u00f8en. I dette tilfellet er det klare, vektige og spesifikke grunner for \u00e5 gi dispensasjon, mens ulempene er av mer generell karakter. Fordelene med dispensasjon fra byggegrense langs sj\u00f8 og arealform\u00e5let bruk og vern av sj\u00f8 og vassdrag vurderes som klart st\u00f8rre enn ulempene etter en samlet vurdering. Begge lovens grunnvilk\u00e5r for \u00e5 innvilge dispensasjon er til stede. 1.4 S\u00f8knad om dispensasjon fra Plan- og bygningsloven \u00a7 29-4 annet ledd om minste avstand til nabogrense 4 Etter plan- og bygningsloven \u00a7 29-4 skal byggverk ha en avstand til nabogrensen v\u00e6re minimum 4 meter. Terrenginngrep og konstruksjoner som trapper og murer anses som byggverk. Oms\u00f8kt terrenginngrep ligger i en avstand til nabogrense p\u00e5 0 meter mot gnr. 216 bnr. 876 og 0 meter fra gnr. 216 bnr. 1169 Hensynet bak bestemmelsen er i hovedsak branntekniske hensyn, men ogs\u00e5 at naboer skal sikres lys, rom og utsikt. Kommunen skal anvende bestemmelsen slik at en oppn\u00e5r en arealdisponering som p\u00e5 en god m\u00e5te ivaretar b\u00e5de utbyggers interesser og \u00f8nsker, offentlige interesser, samt hensyn til naboer slik at de beholder tilsvarende kvaliteter. UMBY legger til grunn at tiltaket ikke vesentlig tilsidesetter hensynet bak avstandskravet. De oms\u00f8kte terrenginngrepene i form av etablering av uteoppholdsareal, etablering av trapp og natursteinsmurer er gjennomf\u00f8rt for \u00e5 etablere adekvat uteoppholdsareal til tiltakseiendommen. Siden tiltaket gjelder terrenginngrep med trapp og natursteinsmur medf\u00f8rer ikke tiltaket \u00f8kt brannrisiko. Terrenginngrepet er gjennomf\u00f8rt mellom eksisterende bolig og sj\u00f8en og p\u00e5virker ikke naboeiendommene, slik at en dispensasjon ikke vil p\u00e5virke hensynet til lys og luft mellom bebyggelsen eller naboers interesser. P\u00e5 eiendommen gnr. 216 bnr. 1169 ligger en felles kai for flere av naboeiendommene. Tiltaket ligger tett p\u00e5 kaien, men p\u00e5 grunn av st\u00f8ttemurene og terrenginngrepet er ikke selve kaien synlig fra uteoppholdsarealet p\u00e5 tiltakseiendommen eller den eksisterende bygningen p\u00e5 tiltakseiendommen. Dette gj\u00f8r at kaianlegget blir mer skjermet fra innsyn slik at brukskvaliteten p\u00e5 naboeiendommen \u00f8ker med tiltaket. Dette tilsier at dispensasjon ikke vesentlig vil tilsidesette hensynet bak bestemmelsen. Fordelene med dispensasjon er ogs\u00e5 klart st\u00f8rre enn ulempene etter en samlet vurdering. Det m\u00e5 vurderes som en klar fordel at eksisterende bolig f\u00e5r et uteoppholdsareal i tr\u00e5d med dagens krav til st\u00f8rrelse og kvalitet. Dette gj\u00f8r at eiendommen er bedre egnet som familiebolig. Videre vurderes det 7 som en fordel at tiltakshaver slipper \u00e5 fjerne uteoppholdsareal som er oppf\u00f8rt i god tro basert p\u00e5 gitte rammetillatelser. En ulempe med dispensasjonen er dispensasjonen i seg selv. Dispensasjoner kan over tid uthule og fragmentere innholdet i reguleringen. Kravet til avstand til nabogrense er et av bestemmelsene i plan- og bygningsloven som det dispenseres oftest fra, s\u00e6rlig i forbindelse med gjennomf\u00f8ring av terrenginngrep for etablering av utomhusanlegg. I dette tilfellet har s\u00f8knaden om dispensasjon fra avstandskravet v\u00e6rt nabovarslet til eierne av naboeiendommene uten at noen har kommet med merknader. Dette taler med tyngde for at tiltaket har begrenset med ulemper for naboene. Fordelene med en dispensasjon vurderes som klart st\u00f8rre enn ulempene etter en samlet vurdering. Begge lovens grunnvilk\u00e5r for \u00e5 innvilge dispensasjon er til stede. 1.5 Skj\u00f8nnsmessig adgang til \u00e5 dispensere Det f\u00f8lger av plan- og bygningsloven \u00a7 19-2 at dersom vilk\u00e5rene for \u00e5 gi dispensasjon er oppfylt \u00abkan\u00bb kommunen innvilge dispensasjon. At kommunen kan gi dispensasjon inneb\u00e6rer at kommunen m\u00e5 foreta en vurdering om det er hensiktsmessig \u00e5 dispensere fra bestemmelsene. Denne saken gjelder som nevnt s\u00f8knad om legalisering av uteoppholdsareal som ble oppf\u00f8rt i god tro om at uteoppholdsareal inngikk som en del av tillatelsen til \u00e5 bebygge tiltakseiendommen. Som det fremg\u00e5r av Statsforvalterens vedtak i sak 2024/3287 \u00abkan [den opprinnelige rammetillatelsen] dra i retning av at det er lagt til tiltakshaver \u00e5 vurdere hvilke terrengendringer som var n\u00f8dvendig p\u00e5 eiendommen for \u00e5 oppn\u00e5 et uteoppholdsareal som tilfredsstilte kravet i KPA.\u00bb Dispensasjon for legalisering av 5 terrenginngrep m.m. vil dermed rette opp i uklarhet i kommunens tidligere byggesaksbehandling, og det m\u00e5 vurderes som en fordel \u00e5 gi dispensasjon i et slik tilfelle. Basert p\u00e5 tiltakets historikk vil ikke tiltaket medf\u00f8re noen presedensvirkning for andre saker. UMBY benytter den skj\u00f8nnsmessige adgangen til \u00e5 innvilge s\u00f8knad om dispensasjon fra plankrav, byggegrense langs sj\u00f8, arealform\u00e5let bruk og vern av sj\u00f8 og vassdrag samt plan- og bygningsloven \u00a7 29- 4. 1.6 Byggetillatelse N\u00e5r n\u00f8dvendig dispensasjon er innvilget for oms\u00f8kte tiltak er det ikke noe til hinder for at det innvilges rammetillatelse i tr\u00e5d med s\u00f8knaden. Plan- og bygningsloven er en JA-lov, og tillatelse skal innvilges dersom tiltaket ikke er i strid med lov, forskrift eller plan. Tiltaket gjelder som nevnt terrenginngrep i form av heving av terreng og etablering av forst\u00f8tningsmurer i naturstein. 8 Tiltakseiendommen ligger i et s\u00f8kk mellom naboeiendommene i nord og s\u00f8r, og tiltaket fyller opp dette s\u00f8kket. Tiltaket fremst\u00e5r naturlig, og det er kun natursteinsmuren som viser at det er gjennomf\u00f8rt terrenginngrep. Selve forst\u00f8tningsmuren er oppf\u00f8rt i naturstein og glir naturlig inn i omgivelsene med svaberg p\u00e5 begge sider. Basert p\u00e5 dette vurderes tiltaket \u00e5 ha tilfredsstillende estetiske og arkitektonisk kvalitet. UMBY legger til grunn at fagetaten vil utferdige byggetillatelse/underretning om vedtak i tr\u00e5d plan- og bygningslovens og forvaltningslovens regler. Votering: Alternativt forslag fra BL og INP, fremsatt av Trond Tystad (BL), fikk 2 stemmer (BL, INP), og var dermed falt. Innstillingen ble vedtatt med 15 stemmer (H, A, FrP, SV, MDG, V, R, Sp). Byr\u00e5det behandlet saken i m\u00f8tet 02.01.2025 sak 9/25 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. 6 "
}