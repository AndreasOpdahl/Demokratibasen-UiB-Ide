{
  "dokument_id": "4bd5867c-9265-56ad-8147-84a64a14e50d",
  "doc_type": "case_presentation",
  "kommune": 5501,
  "tittel": "Svar p\u00e5 sak 7/24 Helse- og velferdsutvalget ang\u00e5ende tilskuddsordningen helse- og velferdsform\u00e5l",
  "url": "https://innsyn.tromso.kommune.no/application/getMoteDokument?dokid=2001894797",
  "tekst": "Arkivsaksnr. 24/19534-1 Saksbehandler Ann-Karin Furskognes Saksgang M\u00f8tedato Helse- og velferdsutvalget 27.11.2024 Svar p\u00e5 sak 7/24 Helse- og velferdsutvalget ang\u00e5ende tilskuddsordningen helse- og velferdsform\u00e5l Kommunedirekt\u00f8rens innstilling til vedtak: 1. Kriterier for tilskuddsordningen for helse og velferdsform\u00e5l vedtas. 2. Gjennomgang av aktiviteter og detaljert regnskap for 2022 og 2023 tas til orientering. 3. Kommunedirekt\u00f8rens forslag til faste tilskuddsmottakere i HAP perioden 2025-2028 vedtas. 4. Kommunedirekt\u00f8ren inng\u00e5r nye avtaler med de faste tilskuddsmottakere i HAP perioden 2025-2028 Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r helse og omsorg 1 Hva saken gjelder Helse og velferdsutvalget har i sak 7/24 m\u00f8te 6.3.2024 bedt om en egen sak h\u00f8sten 2024, om satsningsomr\u00e5der og tildelingskriterier for s\u00f8knader til helse- og velferdsform\u00e5l som skal vedtas politisk, jfr pkt d i saksprotokollen. Saken er utredet etter pkt b og c som etterspurt i saksprotokollen. Pkt b) Gjennomgang av kriterier for tilskuddsordningen helse og velferdsform\u00e5l, samt en gjennomgang av aktiviteter og detaljert regnskap 2 \u00e5r tilbake i tid for organisasjoner som har mottatt tilskudd over kr 500 000,- de siste 2 \u00e5rene. Pkt c) Kriterier for faste tilskuddsmottakere av driftstilskudd. Samarbeidsavtaler som forplikter tilskudd over flere \u00e5r skal ikke v\u00e6re en del av de \u00e5rlige s\u00f8kbare midlene, men b\u00f8r v\u00e6re del av handlingsprogrammet. Saksutredning Pkt b) Kriteriene for tilskuddsordningen helse og velferdsform\u00e5l er gjennomg\u00e5tt og revidert, vedlegg 1. Alle organisasjoner som har mottatt tilskudd over kr. 500 000, ble bedt om \u00e5 levere utfyllende rapport for \u00e5rene 2022 og 2023. P\u00e5 bakgrunn av tidligere tildelinger, rapportering og vurdering har administrasjonen f\u00f8lgende anbefaling. Oppsummering av rapportering, se vedlegg 2. 1. Gatejuristen inkl Gatas \u00f8konom Aktivitetene bidrar til \u00e5 ivareta rettssikkerhetsbehovet for en s\u00e6rlig utsatt gruppe som ofte er i en vanskelig livssituasjon, hvor de opplever at terskelen for \u00e5 opps\u00f8ke ordin\u00e6r juridisk bistand er h\u00f8y. Ansatte innehar formell kompetanse, samarbeider med andre organisasjoner kafe 103, Kafe X, Bymisjonen og Troms\u00f8 fengsel. Anbefaling: Fast tilskudd kr. 1 350 000 \u00e5rlig 2. LINK Troms\u00f8 Hovedaktiviteten er selvdrevne grupper, aktiviteten i 2023 er 14 selvdrevne grupper med totalt 101 unike individer fordelt p\u00e5 6 frivillige gruppeledere. Hele 49% av deltakerne i gruppe ble henvist fra Losen lavterskelsenter i Troms\u00f8 kommune. Det er et tett samarbeid mellom LINK Troms\u00f8 inn mot Losen og Lanterna i Troms\u00f8 kommune. Utgj\u00f8r et reelt supplement til den kommunale tjenesten. Anbefaling: Fast tilskudd kr. 850 000 \u00e5rlig 3. Marborg Troms\u00f8 BOREAS er et ambulant oppf\u00f8lgingstilbud for mennesker med avhengighetsproblematikk og psykiske helseutfordringer. Av tilsendt dokumentasjon er det uklart antall ansatte. Det kan oppfattes som at det er flere ansatte ettersom det snakkes om team flere steder. Anbefaling: Grunnet et lite antall unike brukere anbefales det ikke et fast tilskudd. Organisasjonen m\u00e5 s\u00f8ke \u00e5rlig. 4. RIO Kafe X Troms\u00f8 kommune eier lokaler samt finansierer drift av bygget. Dette m\u00e5 sees i sammenheng med \u00f8vrig tilskudd. Dette er en brukerorganisasjon med mange gode tiltak, kommunen oppfordrer i tillegg spesifikke tiltak for kvinnelige rusmisbrukere innenfor de gitte rammene. 2 Anbefaling: Ved at organisasjonen ikke har utgifter til drift av bygget. Anbefales at det faste tilskuddet reduseres til kr. 1 300 000 \u00e5rlig. 5. Stiftelsen CRUX Deltakerne har en bakgrunn preget av psykiske helseutfordringer ofte i kombinasjon med rusavhengighet og/eller lovbrudd. Crux gjennomf\u00f8rer Narkotikaprogram med domstolkontroll (ND). Innholdet er knyttet til rusbehandling, utdanning, oppl\u00e6ring, arbeid, fysisk helse, psykisk helse, kriminalitetsf\u00f8rebygging, nettverk, \u00f8konomi, fritid osv., og skal v\u00e6re rehabiliterende og kriminalitetsforebyggende. Et rusfritt tilbud, du blir ikke avvist om du ankommer ruset \u2013 du f\u00e5r langvarig oppf\u00f8lging utenfor CRUX-Huset. Anbefaling: Fast tilskudd p\u00e5 kr. 900 000 \u00e5rlig 6. Stiftelsen Kirkens Bymisjon Troms\u00f8 Det er et tilbud for alle innbyggerne i Troms\u00f8 kommune. Stiftelsen har en n\u00e6rhet til byens befolkning som gj\u00f8r at de er raske med \u00e5 fange opp endringer. De har god kontakt med kvinnelige rusbrukere som utsettes for vold, og samarbeider n\u00e6rt med sosialmedisinsk senter. Samarbeider med mange ulike avdelinger i Troms\u00f8 kommune \u2013 b\u00e5de med barnevern, ungdom og tjenesten for personer over 18 \u00e5r. Anbefaling: Fast tilskudd kr. 2 000 000 \u00e5rlig 7. Stiftelsen Troms\u00f8 Fontene Aktiviteten bidrar til forebygging av sosialt utenforskap og bidrar til livsmestring for sine brukere. Administrasjonen stiller sp\u00f8rsm\u00e5l ved h\u00f8ye driftskostnader sett i sammenheng med sammenlignbare tilskuddsmottakere. Anbefaling: Fast tilskudd kr. 2 700 000 \u00e5rlig 8. SMISO Bidrar med kompetanse igjennom foredrag og fagdager til barnevern, skole og helsepersonell i Troms\u00f8 kommune. Alle landets st\u00f8ttesenter mot incest ble evaluert i 2017 av NOVA - hovedfunn derfra er: Den hjelpen de utsatte f\u00e5r i sentrene gis ikke andre steder, og brukerne verdsetter at det finnes et eget sted for de som er utsatt for incest og seksuelle overgrep. For mange er bare det \u00e5 ta kontakt med et senter betydningsfullt for \u00e5 komme videre etter det som har skjedd.\u00bb Anbefaling: Fast tilskudd kr. 800 000 9. Troms og Finnmark idrettskrets Aktiv p\u00e5 dagtid Et godt tilbud for de som klarer \u00e5 nyttegj\u00f8re seg denne type aktiviteter, og et lite antall unike brukere. Tiltaket treffer ikke m\u00e5lgruppen for tilskuddet. Anbefaling: Organisasjonen b\u00f8r s\u00f8ke \u00f8konomisk st\u00f8tte fra andre akt\u00f8rer. Dette er organisasjoner som er \u00e5rlige s\u00f8kere p\u00e5 tilskuddsordningen til helse-og velferdsform\u00e5l og som det har etablert seg en praksis som relativt faste tilskudd. Alternativ til Vold \u2013 ATV Alternativ til Vold er ikke forespurt om \u00e5 levere rapportering i denne saken. Dette p\u00e5 bakgrunn av at Troms\u00f8 kommune har hatt samarbeidsavtale med ATV siden 2011, dette har v\u00e6rt en konkret avtale for bel\u00f8p \u2013 en n\u00f8dvendighet for \u00e5 bidra til \u00e5 sikre drift. ATV Troms\u00f8 ble etablert i 2011 som et samarbeid mellom ATV, Barne og familiedepartementet og Troms\u00f8 kommune. ATV er et lavterskeltilbud med behandlingstilbud til menn og kvinner over 18 \u00e5r, som ut\u00f8ver vold i n\u00e6re relasjoner og deres familier. I tillegg til denne aktiviteten s\u00e5 har ATV en 20% stilling p\u00e5 krisesenteret i Troms\u00f8, de gir veiledning og avholder fagdager til ansatte i skole, barnehage og barnevern. ATV bidra b\u00e5de med forebygging og behandling av vold i n\u00e6re relasjoner for kommunens innbyggere. 3 Pkt c) F\u00f8lgende kriterier foresl\u00e5s: \u2022 Oppfyller form\u00e5let med tilskuddsordningen \u2022 Etablert et godt samarbeid med Troms\u00f8 kommune over flere \u00e5r \u2022 Etablert en samarbeidsavtale med Troms\u00f8 kommune \u2022 \u00c5rlig rapportering Samtlige organisasjoner som er foresl\u00e5tt som fast tilskuddsmottaker har skapt resultater av samfunnsmessig verdi og er et positivt supplement til Troms\u00f8 kommune. Kommunen \u00f8nsker \u00e5 sikre forutsigbarhet for organisasjonenes arbeid i HAP perioden 2025-2028. Sammenstilling av forslag til faste tilskudd Foresl\u00e5tte faste tilskudd som skal v\u00e6re gjeldende i HAP perioden 2025-2028 og justeres i henhold til kommunal deflator. Organisasjon Tilskudd 2022 Tilskudd 2023 Anbefalt fast tilskudd Gatejuristen inkl Gatas 1 250 000 1 250 000 1 300 000 \u00f8konom LINK Troms\u00f8 625 000 850 000 RIO Kafe X 1 450 000 1 600 000 1 300 000 Stiftelsen Crux 770 000 725 000 950 000 Stiftelsen Kirkens 1 186 000 1 123 000 2 000 000 Bymisjon Troms\u00f8 Stiftelsen Fontene 2 700 000 3 350 000 2 700 000 SMISO 713 600 765 700 800 000 Alternativ til vold 2 128 666 2 315 666* Forslag total fast tilskudd 12 215 666 *Justert etter kommunal deflator 4,3 % av tilskudd for 2024. Kommunedirekt\u00f8rens forslag til fast tilskudd i HAP 2025-2028 er kr. 14 121 000. Dersom overnevnte anbefalte faste tilskudd realiseres s\u00e5 er summen for s\u00f8kbare tilskudd kr. 1 905 334. Konklusjon 1. Kriterier for tilskuddsordningen for helse og velferdsform\u00e5l. Forslaget vedtas. 2. Gjennomgang av aktiviteter og detaljert regnskap for 2022 og 2023 tas til orientering. 3. Kommunedirekt\u00f8rens forslag til faste tilskuddsmottakere i HAP perioden 2025-2028 vedtas. 4. Kommunedirekt\u00f8ren inng\u00e5r nye avtaler med de faste tilskuddsmottakere i HAP perioden 2025-2028 Vedtakskompetanse Helse og velferdsutvalget 4 Vedlegg Vedlegg 1_Forslag p\u00e5 kriterier for tilskuddsordningen helse-og velferdsform\u00e5l_ Vedlegg 2_ 2022-2023 Oppsummering av rapportering fra mottaker av tilskudd over 500 000 Vedlegg 3. Innhentet dokumentasjon fra tilskuddsmottakere 5 "
}