{
  "dokument_id": "5b2b6b6e-d4de-5093-989f-23b6bc915618",
  "doc_type": "case_attachment",
  "kommune": 4601,
  "tittel": "Statsforvalteren i Vestland, vedtak datert 28.09.2021",
  "url": "https://bergen.kommune.no/politikere-utvalg/api/fil/bk360/9516574/Statsforvalteren-i-Vestland-vedtak-datert-28-09-2021",
  "tekst": " V\u00e5r dato: V\u00e5r ref: 28.09.2021 2021/12401 Deres dato: Deres ref: 13.07.2021 ALSLAR SANDS ADVOKATFIRMA DA Saksbehandler, innvalgstelefon v/adv. Lars Selmar Alsaker Arnt Erik Nordheim, 5764 3191 Postboks 1829 Vika 0123 OSLO Bergen kommune, gnr. 163 bnr. 272, Svartediksveien 25. Omgj\u00f8ring av midlertidig brukstillatelse Vi viser til oversending fra Bergen kommune 28.07.2021, som gjelder klage p\u00e5 administrativt vedtak 25.06.2021. Klagen er rettidig, og vilk\u00e5rene for \u00e5 behandle saken er oppfylt. Vedtak Statsforvalteren stadfester Bergen kommune sitt vedtak 25.06.2021, ref. 200022984/760; om omgj\u00f8ring av midlertidig brukstillatelse p\u00e5 gbnr. 163/272. Sakens bakgrunn Sakens faktiske sider forutsettes kjent, og oppsummeres bare av oss kort i denne saksframstillingen. For \u00f8vrig viser vi til kommunes framstilling i oversendelsen hit. Om bakgrunnen for saken ellers, viser vi bl.a. til dom fra Gulating lagmannsrett av 14. november 2017,1 tidligere korrespondanse i v\u00e5r sak 08/6709 (Fylkesmannen i Hordaland), og til f\u00f8lgende sammendrag: Bergen kommune gav den 11.02.2010 p\u00e5legg om retting av tiltak p\u00e5 gbnr. 162/272, i samsvar med vedtak fra Fylkesmannen i Hordaland 26.03.2009. Da p\u00e5legget ikke ble gjennomf\u00f8rt, fulgte kommunen opp med forelegg om riving 04.11.2013. Forelegget er rettskraftig, jf. kjennelse 13.10.2015 fra Bergen tingrett, og avvisning av anke 28.06.2016.2 Kommunen har besluttet tvangsfullbyrdelse av forelegget iht. plan- og bygningsloven \u00a7 32-7, jf. fagnotat 23.06.2017. Fullbyrdelsen inneb\u00e6rer bl.a. riving av hele tredje etasje i bygg C (Stemmeveien 50), med unntak av seksjon 21. Rivningen omfatter derimot trapp- og heishuset i tredje etasje, og som i dag er adkomst til seksjon 21. Seksjonen vil dermed st\u00e5 uten lovlig adkomst etter at rivningen er fullf\u00f8rt. Bakgrunnen for at seksjon 21 vil miste sin adkomst, finnes i Fylkesmannens vedtak 26.03.2009, og senere 27.04.2015. Vi sammenfatter: 1 LG-2017-64254, jf. tidl. LG-2011-192019 mfl. 2 LG-2016-63039. Videre anke forkastet, jf. HR-2016-2210-U. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Ved 2009-vedtaket ble det gitt rammetillatelse deler av blokkbebyggelsen, inkludert seksjon 21. Rammetillatelsen omfattet derimot ikke heis- og trappehuset i 3. etasje, som alts\u00e5 gir adkomst til seksjonen. Midlertidig brukstillatelse for \u00abgodkjente boenheter\u00bb (inkl. snr. 21) ble likevel utferdiget av kommunen den 09.09.2009. Heis- og trappehuset i 3. etasje ble senere godkjent ved dispensasjon, stadfestet 27.04.2015. Som vilk\u00e5r for dispensasjonen fastsatte Fylkesmannen i Hordaland at omprosjektering og ombygging ble gjennomf\u00f8rt innen 01.05.2016. Vilk\u00e5ret ble ikke oppfylt. Noen annen ordning kom heller ikke i stand, slik at det ikke eksisterte noen (ny) godkjent adkomst for seksjon 21. Selve seksjonen var derimot stadig omfattet av rammetillatelsen fra 2009, og av den midlertidige brukstillatelsen, som kommunen hadde utferdiget p\u00e5 bakgrunn av Fylkesmannens 2009-vedtak. Klagesaken, slik den st\u00e5r for Statsforvalteren i Vestland Da dispensasjonen for trappehuset var bortfalt, og ingen annen l\u00f8sning oppn\u00e5dd, besluttet alts\u00e5 kommunen \u00e5 tvangsfullbyrde forelegget om riving.3 Ettersom rivningen omfatter trappehuset, trakk kommunen ogs\u00e5 tilbake brukstillatelsen for snr. 21, jf. vedtak av 25.06.2021. Forutsetningen for den midlertidige brukstillatelsen for snr. 21, har if\u00f8lge kommunen hele tiden v\u00e6rt \u00abat allerede bygget adkomst ble godkjent eller at s\u00f8knad om alternativ adkomst til seksjonen ble utarbeidet og akseptert av kommunen\u00bb.4 De videre konsekvensene rivningen vil gi for seksjon 21, er beskrevet i omgj\u00f8ringsvedtaket 25.06.2021: \u00ab... Kommunen har n\u00e5 startet prosessen med \u00e5 la forelegget om retting av 04.11.2013 utf\u00f8res, jf. pbl. \u00a7 32-7. Dette inneb\u00e6rer at den del av trapp- og heishuset som er plassert i 3. etasje m\u00e5 rives, og seksjon 21 vil dermed st\u00e5 uten adkomst. Adkomst er en grunnleggende forutsetning for \u00e5 kunne bruke seksjonen. Og n\u00e5r det hverken er godkjent eller etablert alternativ adkomst, kan ikke delen av vedtaket [09.09.2009] om midlertidig brukstillatelse som omhandler seksjon 21 lenger anses for \u00e5 v\u00e6re gyldig og m\u00e5 trekkes tilbake jf. fvl. \u00a7 35 bokstav c...\u00bb Kommunen omgjorde deretter brukstillatelsen for seksjon 21 som ugyldig, jf. fvl. \u00a7 35 bokstav c. I vurderingen tok kommunen hensyn til mangelens betydning, hensynene til naboene, de ber\u00f8rtes innretning, om denne innretningen var beskyttelsesverdig. Rakners Eiendomsselskap AS5 (heretter foretaket) p\u00e5klaget omgj\u00f8ringen den 13.07.2021, jf. din e-post av samme dato. Foretaket anf\u00f8rer at omgj\u00f8ringen ikke er rettslig holdbar. Forutsetningen siden 2009 har v\u00e6rt at seksjon 21 er en lovlig og godkjent leilighet. Enheten har ogs\u00e5 v\u00e6rt gjenstand for lovlig vedtak om seksjonering, som er tinglyst. Midlertidig brukstillatelse kan bare gis n\u00e5r det er \u00abubetenkelig\u00bb og \u00abdet gjenst\u00e5r mindre vesentlig arbeid\u00bb (pbl. \u00a7 21-10). All den tid kommunen innvilget midlertidig brukstillatelse i 2009, betyr dette at 3 Jf. fagnotat 23.06.2017. 4 Vedtak om tilbaketrekking 25.06.2021, s. 2. 5 Org.nr. 825 068 902. N\u00e5v\u00e6rende eier av seksjon 21 Side: 3/7 vilk\u00e5rene i \u00a7 21-10 var oppfylt den gang. Brukstillatelsen forutsetter alts\u00e5 at er det er mulig \u00e5 fullf\u00f8re leiligheten med lovlig tilkomst og ferdigattest. Disse forutsetningene kan ikke kommunen g\u00e5 tilbake p\u00e5, om lag 12 \u00e5r senere. Kommunen har heller ikke p\u00e5vist noen utvetydige ved det opprinnelige vedtaket. Dersom riving av adkomsten skal oms\u00f8kes, m\u00e5 s\u00f8knaden uansett omfatte en annen form for lovlig tilkomst til seksjonen, jf. pbl. \u00a7\u00a7 29-5 og 29-7. Dette kan gj\u00f8res p\u00e5 lovlig m\u00e5te, uten at brukstillatelsen av den grunn er ugyldig. Tilbaketrekkingen er av samme grunn b\u00e5de un\u00f8dvendig, uforholdsmessig og grovt urimelig. Det foreligger i tillegg en avtale mellom kommunen og sameiet fra 2014 om disse forholdene, og det anf\u00f8res avtalebrudd. Det er heller ikke (lenger) behov for dispensasjon for \u00e5 kunne beholde heis- og trappehuset som adkomst. Endringen i utnyttelsesgrad i gjeldende kommuneplan, KPA2018, tilsier at adkomsten kan beholdes med god margin. Dispensasjonsvedtaket fra 2015 er derfor ikke lenger n\u00f8dvendig eller relevant. Videre viser foretaket til at omgj\u00f8ringen, som dessuten kommer nesten 13 \u00e5r etter 2009-vedtaket, f\u00f8rer til et betydelig \u00f8konomisk tap for eier, og at dette er i strid med alminnelige forvaltningsrettslige prinsipper. N\u00e5v\u00e6rende eier kj\u00f8pte boenheten i 2018 til ordin\u00e6r markedspris. Det er ikke grunnlag for \u00e5 identifisere foretaket (eier) med tiltakshaver Kehm AS. I perioden 2006 til 2018 var det dessuten en annen eier av leiligheten. Foretaket hevder at kommunen aldri ville truffet et tilsvarende vedtak mot en annen eier, f.eks. en vanlig familie. Dette indikerer ogs\u00e5 at kommunen har tatt utenforliggende hensyn. Vedtaket om tilbaketrekking kommer uansett for tidlig i en eventuell rettingsprosess. Arbeidet som kommunen har til hensikt \u00e5 fullbyrde, er ikke engang oms\u00f8kt. Tilbaketrekkingen kunne blitt gjort med virkning fra tidspunktet for en eventuell rivning, gitt at det blir sakens endelige utfall. N\u00e5r riving/gjenoppbygging skal oms\u00f8kes, m\u00e5 dette som nevnt uansett oppfylle krav gitt i eller i medhold av plan- og bygningsloven, herunder adkomst. Bergen kommune har vurdert klagen i oversendelsen hit, men har ikke funnet grunn til \u00e5 ta klagen til f\u00f8lge. Vi viser til oversendelsen, som forutsettes kjent. Regelverk Etter forvaltningsloven \u00a7 35 kan et forvaltningsorgan omgj\u00f8re eget vedtak dersom endringen ikke er til skade for noen som vedtaket retter seg mot eller direkte tilgodeser. Vedtaket kan ogs\u00e5 omgj\u00f8res dersom melding om vedtaket ikke har kommet fram til vedkommende, og vedtaket heller ikke er kunngjort offentlig, eller dersom vedtaket er ugyldig. Begrensningene og vilk\u00e5rene for omgj\u00f8ring i fvl. \u00a7 35 er ikke til hinder dersom endringsadgangen f\u00f8lger av annen lov, av vedtaket selv eller av alminnelige forvaltningsrettslige regler. Statsforvalterens vurdering Vi har gjennomg\u00e5tt sakshistorikken, klagen og det p\u00e5klagede vedtaket. Statsforvalteren i Vestland finner i hovedsak \u00e5 kunne slutte seg til kommunens begrunnelse, og vi har kommet til at klagen ikke kan f\u00f8re fram. Vi ser slik p\u00e5 dette: Side: 4/7 Vilk\u00e5rene for \u00e5 utferdige midlertidig brukstillatelse f\u00f8lger av plan- og bygningsloven \u00a7 21-10 tredje ledd, jf. forskrift om byggesak (SAK10) \u00a7 8-1. Brukstillatelse kan gis for hele eller deler av tiltaket. Det skal fremg\u00e5 hvilke arbeider som gjenst\u00e5r, og det skal settes en frist for ferdigstillelse. Dersom gjenst\u00e5ende arbeider ikke blir utf\u00f8rt innen fristen, kan kommunen gi p\u00e5legg om ferdigstillelse. Slikt p\u00e5legg kan igjen f\u00f8lges opp med sanksjoner etter plan- og bygningsloven kapittel 32. Dette er lovens utgangspunkt, hva gjelder framgangsm\u00e5ten for \u00ablukking\u00bb av uferdige byggesaker. Midlertidige brukstillatelser er derimot ikke tidsbegrenset, slik ordlyden gjerne skulle tilsi. Dersom den midlertidige brukstillatelsen skal bringes til opph\u00f8r, for eksempel p\u00e5 grunn av fristoversittelse, ugyldighet eller bristende forutsetninger, m\u00e5 dette tilbakekallet skje etter et aktivt vedtak fra kommunen, i medhold av reglene om omgj\u00f8ring.6 Vedtaket 09.09.2009. Feilens art og betydning Skal omgj\u00f8ring v\u00e6re aktuelt i denne saken, m\u00e5 det p\u00e5vises ugyldighet. Det er ikke n\u00f8dvendigvis tilstrekkelig at det foreligger feil ved vedtaket; disse m\u00e5 v\u00e6re s\u00e5 vidt vesentlige at brukstillatelsen ikke kan opprettholdes for seksjon 21. B\u00e5de arten av feilen, typen vedtak, partenes innrettelse, eventuelle ber\u00f8rte tredjeparter og samfunnsmessige hensyn, kan inng\u00e5 i vurderingen. Det er disse avveiningene kommunen, og Statsforvalteren som klageinstans, m\u00e5 ta stilling til. Sp\u00f8rsm\u00e5let i klagesaken er for det f\u00f8rste hvilke forutsetninger som gjaldt for brukstillatelsen til snr. 21. I brev 07.08.20097 til Siv.ing. Rakner AS heter det (om oppf\u00f8lging av Fylkesmannens 2009- vedtak): \u00ab...Utstedt midlertidig brukstillatelse datert 24.2.06 er dermed bortfalt. [...] N\u00e5r kontrollerkl\u00e6ring for uavhengig kontroll av prosjektering og utf\u00f8relse, samt s\u00f8knad om ansvarsrett for det foretak som har foretatt nevnte kontroll, er forelagt kommunen og godkjent, kan midlertidig brukstillatelse utstedes. Anmodning om midlertidig brukstillatelse kan innsendes samtidig med forannevnte s\u00f8knad/dokumentasjon. Dette gjelder kun for de boenheter som ikke er krevet fjernet eller som ikke vil bli ber\u00f8rt av de endringsarbeider som m\u00e5 gjennomf\u00f8res til fylkesmannens vedtak 26.3.09.\u00bb Videre fulgte kommunen opp med forh\u00e5ndsvarsel om retting 27.08.2009. P\u00e5legget gjaldt retting i samsvar med Fylkesmannens vedtak, alts\u00e5 riving inklusive trappehuset, eller innsending av reviderte tegninger. N\u00e5r vi ser sakene i sammenheng, er det ingen tvil om at brukstillatelsen som ble utferdiget to uker senere, forutsatte at det var mulig \u00e5 beholde eller oppn\u00e5 en lovlig adkomst til snr. 21. Som foretaket og kommunen selv er inne p\u00e5, er det tvil om kommunen kunne gi midlertidig brukstillatelse for snr. 21 med en slik forutsetning, jf. vilk\u00e5rene i pbl. \u00a7 21-10. Statsforvalteren viser til at brukstillatelse normalt ikke kan gis dersom det er usikkert om det er mulig \u00e5 f\u00e5 avsluttet tiltaket (snr. 21) med ferdigattest.8 P\u00e5 dette tidspunktet (per 09.09.2009) var det nok utsikter til at trappehuset/adkomst til nr. 21 kunne bli godkjent, eller at en alternativ l\u00f8sning komme p\u00e5 plass, men ingen sikkerhet for dette. 6 TUDEP-2017-1486-2 (nr. 6). 7 \u00abVedr\u00f8rende midlertidig brukstillatelse\u00bb. 8 Jf. TUDEP-2021-808-3 (nr. 1). Side: 5/7 Kommunen har for sin del \u00abunder tvil\u00bb likevel kommet til at den hadde kompetanse til \u00e5 utferdige brukstillatelsen, noe vi tiltrer. Som kommunen viser til, m\u00e5 brukstillatelsen for seksjon 21 ses p\u00e5 som kommunens uttrykk for et mulig og \u00f8nskelig resultat, som ogs\u00e5 var til tiltakshaverens gunst. Det at forutsetningene ikke slo til er uheldig for begge sider, men er ikke til hinder for omgj\u00f8ring, n\u00e5r mangelen (ikke godkjent adkomst) er s\u00e5pass vesentlig som i denne saken. N\u00e5r det gjelder fristen for ferdigstillelse iht. pbl. \u00a7 21-10, m\u00e5 denne sees i sammenheng med den p\u00e5f\u00f8lgende saken, hvor Fylkesmannen til slutt satte frist for ombygging innen 01.05.2016 (vedtaket 27.04.2015). Tiltakshaverens forhold. Ber\u00f8rte tredjeparter Ferdigstillelsen kom ikke i stand innen fristen, og dette skyldes forhold p\u00e5 tiltakshaversiden. Tiltakshaveren innrettet seg ikke etter Fylkesmannens vedtak fra 2009 og 2015, men fors\u00f8kte i stedet gjennom gjentatte rettsprosesser, ulike omgj\u00f8ringskrav og alternative s\u00f8knader, \u00e5 f\u00e5 legalisert deler av tiltaket.9 Tiltakshaversidens interesser og forventninger om fortsatt \u00e5 kunne beholde snr. 21 som en lovlig godkjent leilighet, er da verken berettigede eller beskyttelsesverdige. Det er ikke en n\u00f8dvendig forutsetning for Statsforvalteren om Rakners Eiendomsselskap AS, som n\u00e5v\u00e6rende eier, kan identifiseres med tiltakshavaren. For Statsforvalteren er det tilstrekkelig \u00e5 konstatere at n\u00e5v\u00e6rende eier enten var, eller m\u00e5tte ha v\u00e6rt, kjent med sakskomplekset og utfordringene for snr. 21, lenge f\u00f8r ervervet i 2018. Eieren kan derfor ikke likestilles med en annen, uforskyldt og skadelidende tredjepart. Det er dessuten p\u00e5 det rene at b\u00e5de faktiske og rettslige mangler ved seksjonen, i utgangspunktet er et privatrettslige forhold mellom Rakner Eiendomsselskap AS og bakenforliggende ledd. L\u00f8sningen av et slikt krav faller utenfor det Statsforvalteren skal ta stilling til. Konklusjon. F\u00f8lgene av omgj\u00f8ring Det at den midlertidige brukstillatelsen ikke kan opprettholdes uten lovlig adkomst, fremst\u00e5r etter dette som klart, da dette er en vesentlig og avgj\u00f8rende mangel. Framgangsm\u00e5ten for \u00ablukking\u00bb ville da normalt v\u00e6re p\u00e5legg om ferdigstillelse iht. \u00a7 21-10 tredje ledd. Dette framst\u00e5r ikke som n\u00f8dvendig eller hensiktsmessig i saken, ettersom trapperommet allerede er omfattet av et rettskraftig forelegg om riving. Mulighetene for \u00e5 lukke avviket med mindre inngripende midler er allerede utt\u00f8mt, uten at dette har f\u00f8rt fram. Statsforvalteren ser heller ikke at kommunen har noen forpliktelse til \u00e5 sluttf\u00f8re eller bygge ny adkomst for snr. 21. Seksjon 21 omfattes ikke av rivningsp\u00e5legget, og ny adkomst er ikke n\u00f8dvendig for \u00e5 gjennomf\u00f8re fullbyrdelsen. Fullbyrdelsen medf\u00f8rer ikke at kommunen f\u00e5r eller overtar noe tiltakshaver- eller byggherreansvar for seksjon 21. For gjennomf\u00f8ring av selve rivningen er det tilstrekkelig at leiligheten sikres/sperres av p\u00e5 forsvarlig vis, jf. pbl. \u00a7\u00a7 28-2 og 31-3 mfl. Dersom n\u00e5v\u00e6rende eier \u00f8nsker \u00e5 ferdigstille seksjonen, antar vi at foretaket selv har anledning til \u00e5 s\u00f8ke om dette, innenfor rammene av 2009- og 2015-vedtaket. Rivningen medf\u00f8rer ingen begrensning for dette. Hvorvidt det er grunnlag for ny behandling, m\u00e5 ses i lys av KPA2018. Ny dispensasjonsbehandling for forhold som allerede er avsl\u00e5tt og rettskraftig avgjort, kan trolig ikke p\u00e5regnes, jf. vedtak i klagesak 27.08.2020 og Sivilombudets brev 22.07.2021 i sakens anledning. 9 Jf. sist kommunens sak 202004959/11 (avvisning), stadfestet her 27.08.2020. Side: 6/7 Mulighetene for og gjennomf\u00f8ringen av en ferdigstillelse av seksjon 21, faller uansett utenfor denne saken, annet enn som del av skj\u00f8nnet etter fvl. \u00a7 35 bokstav c. Tilbaketrekkingen av brukstillatelsen er kun en direkte f\u00f8lge av at forelegget m\u00e5 tvangsfullbyrdes. Vi ser ikke at den framlagte avtalen fra 2014 er relevant. Avtalen er for det f\u00f8rste inng\u00e5tt mellom kommunen og seksjonssameiet som s\u00e5dan, mens n\u00e5v\u00e6rende eier av seksjon 21 ikke kan utlede direkte rettigheter. Avtalens pkt. 4 m\u00e5 oppfattes slik at det kun er \u00f8vrige seksjoner som ikke skal bli ber\u00f8rt av omprosjekterte l\u00f8sninger for ny adkomst til snr. 21. Avtalen regulerer ellers \u00f8konomiske forhold, og medf\u00f8rer etter v\u00e5rt syn ingen begrensning, verken for fullbyrdelsen eller omgj\u00f8ringen av brukstillatelsen. Hva gjelder p\u00e5standen om utenforliggende hensyn, kommenterer vi kort at eieren i dette tilfellet er en ressurssterk og profesjonell akt\u00f8r, som har hatt alle forutsetninger for \u00e5 oppn\u00e5 en l\u00f8sning i saken. Bergen kommune og klageren m\u00e5 anses som likeverdige, hva gjelder styrkeforholdet klageren og kommunen imellom. Vi finner ikke holdepunkter for at kommunen har tatt utenforliggende hensyn, eller lagt vekt p\u00e5 partsforholdet i det hele tatt, i noen retning. Slik vi ser det, ville det uansett ikke v\u00e6re usaklig \u00e5 legge vekt p\u00e5 eiendomsselskapets stilling og forutsetninger for l\u00f8sning. Til selve tidspunktet for omgj\u00f8ringen, ser vi at det vil v\u00e6re en fordel for klager \u00e5 kunne benytte leiligheten lengst mulig, til rivningen skal forest\u00e5s. I lys av forholdene gjennomg\u00e5tt ovenfor, fremst\u00e5r heller ikke denne interessen som videre beskyttelsesverdig. Statsforvalteren viser p\u00e5 nytt til at eieren har, eller m\u00e5 ha v\u00e6rt, innforst\u00e5tt med seksjonens midlertidige karakter, og dermed innforst\u00e5tt med at bruken kunne bringer til opph\u00f8r med rimelig varsel. Statsforvalteren legger vekt p\u00e5 at forelegget er rettskraftig, og p\u00e5 rene gjennomf\u00f8ringshensyn. Bruken av seksjon 21 m\u00e5 n\u00f8dvendigvis avsluttes i god tid f\u00f8r rivningen p\u00e5begynnes. I denne sammenhengen m\u00e5 kommunen ogs\u00e5 kunne ta hensyn, og beregne tid til, en eventuell fravikelse fra eiendommen, eller at slike skritt kan bli p\u00e5krevd. Statsforvalteren viser ellers til kommunen vedtak og begrunnelse, som vi tiltrer fullt ut. Oppsummering Statsforvalteren har kommet til at den midlertidige brukstillatelsen ikke kan opprettholdes, og at vedtaket kan omgj\u00f8res med hjemmel i forvaltningsloven \u00a7 35 bokstav c. Tillatelsen og dispensasjonen for leilighetens adkomst er bortfalt, og vilk\u00e5rene for brukstillatelse er ikke til stede. Feilen er vesentlig. Det foreligger ingen beskyttelsesverdige tredjepartsinteresser i saken som skulle tilsi at vedtaket b\u00f8r opprettholdes. Kommunen har ikke tatt utenforliggende hensyn. Omgj\u00f8ringen er ikke mer inngripende, enn det som er n\u00f8dvendig for at kommunen kan forest\u00e5 en effektiv retting iht. tvangskraftig forelegg om riving. Kommunens omgj\u00f8ringsvedtak 25.06.2021 er etter dette stadfestet. Klagen har ikke f\u00f8rt fram. Vedtaket p\u00e5 side 1 i dette brevet er endelig og kan ikke p\u00e5klages, jf. forvaltningsloven \u00a7 28 tredje ledd. Side: 7/7 Med hilsen Anne Kristin Kayser Eitungjerde Anne-Kjersti Sande seksjonsleder fagdirekt\u00f8r Dokumentet er elektronisk godkjent Kopi til: RAKNERS EIENDOMSSELSKAP AS Fantoftvegen 44 5072 BERGEN ADVOKATFIRMAET PIND AS Postboks 6613 St Olavs plass 0129 OSLO Kay Prytz Vallerveien 38 1344 HASLUM SEKSJONSSAMEIET SVARTEDIKSVEIEN 23 Postboks 7280 5020 BERGEN KEHM AS Fantoftvegen 44 5072 BERGEN Bergen kommune Postboks 7700 5020 BERGEN "
}