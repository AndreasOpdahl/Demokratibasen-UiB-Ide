{
  "dokument_id": "c588fc7f-64e2-5814-a5e8-7eca8f65cedb",
  "doc_type": "case_attachment",
  "kommune": 4601,
  "tittel": "Fagnotat datert 5.12.23 fra Etat for inkludering",
  "url": "https://bergen.kommune.no/politikere-utvalg/api/fil/bk360/9509995/Fagnotat-datert-5-12-23-fra-Etat-for-inkludering",
  "tekst": " Adm - Etat for inkludering Til Fagnotat Byr\u00e5dsavdeling for barnevern, sosiale tjenester V\u00e5r referanse: 2023/266670-4 og mangfold Saksbehandler: Brita Bolstad Dato: 5. desember 2023 Fra Adm - Etat for inkludering Innspill til sak om bosetting av flyktninger 2024 Hva saken gjelder: Integrerings- og mangfoldsdirektoratet har anmodet Bergen kommune om \u00e5 bosette 1.200 flyktninger i 2023, hvorav 25 er enslige mindre\u00e5rige. Dette fagnotatet er Etat for inkludering sine innspill i saken, hvor vi redegj\u00f8r for status for 2023 og gir v\u00e5re vurderinger for 2024. Fagetatens vurdering: 1. Status 2023 Bergen bystyre vedtok i februar \u00e5 bosette 1.000 flyktninger i 2023. P\u00e5 bakgrunn av en tilleggsanmodning fra IMDi ble bosettingsvedtaket imidlertid \u00f8kt fra 1.000 til 1.200 i juni. Etaten estimerer at kommunen vil klare \u00e5 bosette rundt 1.000 flyktninger innen utgangen av \u00e5ret. Per utgangen av november 2023 har det blitt bosatt 936 flyktninger, hvorav 26 er enslige mindre\u00e5rige. Medregnet familiegjenforente med flyktninger har kommunen tatt imot 1.004 personer per utgangen av november. Etaten er forn\u00f8yd med at kommunen ser ut til \u00e5 bosette rundt 1.000 flyktninger i l\u00f8pet av 2023. Selv om dette er lavere enn det bystyret vedtok i juni, s\u00e5 er det et rekordh\u00f8yt bosettingsniv\u00e5. Bosetting av 1.000 flyktninger er i tr\u00e5d med opprinnelige bosettingsvedtak, og er det etatens tjenester har planlagt fra oppstarten av 2023. 1.1 Status bolig og bosetting Bolig har v\u00e6rt en av de st\u00f8rste utfordringene med \u00e5 oppfylle bosettingsvedtaket p\u00e5 1.200. I 2022 ble boliger til bosetting av flyktninger fremskaffet p\u00e5 tre ulike m\u00e5ter; kommunale boliger, avtalt selvbosetting og tildelte private boliger. I forbindelse med bosettingssaken for 2023 ble det imidlertid vurdert at kommunen m\u00e5tte ta nye grep for \u00e5 fremskaffe flere boliger til bosetting av flyktninger. Etat for bygg og eiendom (EBE) fikk da i oppdrag \u00e5 fremskaffe boliger til bosetting av flyktninger. Avtalt selvbosetting (ASB) vil si at flyktningen selv finner bolig i det private leiemarkedet. Boligen og leiekontrakten godkjennes av kommunen, men leieforholdet er mellom flyktningen og huseier. Per utgangen av november er 276 personer bosatt i 161 boliger gjennom ASB- ordningen. 1 Kommunale boliger tildeles fra Boligetaten til Introduksjonssenteret, som igjen fordeler boligen til flyktningen. Leiekontrakt inng\u00e5s mellom kommunen (ved Etat for boligforvaltning) og flyktningen. Per utgangen av november er 233 personer bosatt i 136 kommunale boliger. Boliger kj\u00f8pt/leid av Etat for bygg og eiendom (EBE) er som nevnt et nytt grep som er gjort i 2023. Kj\u00f8pte boliger g\u00e5r inn i portef\u00f8ljen av kommunale boliger, men er \u00f8remerket til bosetting av flyktninger. Innleide private boliger inneb\u00e6rer at EBE inng\u00e5r leiekontrakt med private utleiere. I likhet med kommunale boliger, blir boliger fremskaffet av EBE tildelt til Introduksjonssenteret gjennom Boligetaten, Introduksjonssenteret fordeler boligen til en flyktning, og leiekontrakt inng\u00e5s mellom kommunen (ved Etat for boligforvaltning) og flyktningen. Introduksjonssenteret er per utgangen av november tildelt 139 boliger som er fremskaffet av EBE, hvorav 105 av dem har blitt benyttet til \u00e5 bosette 201 personer1. Tildelt privat bolig inneb\u00e6rer at private utleiere har meldt inn ledige utleieboliger til kommunen ved Etat for inkludering, og boligen ble tildelt til en flyktning. Boligen og leiekontrakten har blitt godkjent av kommunen, men leiekontrakt inng\u00e5s mellom utleier og flyktning. Denne ordningen ble benyttet under forrige flyktningeb\u00f8lge i 2016-2017, og gjenoppsto som et prosjekt i Etat for inkludering i 2022. I forbindelse med at Etat for bygg og eiendom (EBE) fikk i oppdrag \u00e5 fremskaffe flere boliger til bosetting av flyktninger, har denne ordningen imidlertid blitt utfaset i 2023. Frem til utfasingen av prosjektet i juli har 129 personer blitt bosatt i 51 tildelte private boliger Tabellen under viser fordeling p\u00e5 boligtype i \u00e5rene 2017 til 2023. Tabell 1: Bosetting og fordeling boligtype 2017 \u2013 2023 2017 2018 2019 2020 2021 2022 2023* Bosettingsvedtak i bystyret 610 240 205 195 165 1.000 1.200 Faktisk antall bosatte flyktninger 500 179 196 118 146 735 Andel bosatt p\u00e5 avtalt 35 % 28 % 21 % 15 % 5% 49 % 29 % selvbosetting Andel bosatt i kommunal bolig 55 % 68 % 79 % 85 % 95 % 38 % 25 % Andel bosatt i bolig kj\u00f8pt/leid av - - - - - - 21 % EBE Andel bosatt i tildelt privat bolig 10 % 3% - - - 10 % 14 % Annet (bl.a. EM, bosatt hos ** ** ** ** ** 3% 8% familie) * 2023-tall er per utgangen av november ** Annet-kategorien er ikke telt som egen kategori i statistikken f\u00f8r i 2022. 1.2 Status introduksjonsprogram og norskoppl\u00e6ring Det er en stor utfordring \u00e5 ha tilstrekkelig kapasitet i tilbudene om norskoppl\u00e6ring og introduksjonsprogram. Dette skyldes b\u00e5de at totaltallet p\u00e5 deltakere har v\u00e6rt \u00f8kende for b\u00e5de introduksjonsprogram og norskoppl\u00e6ring, men ogs\u00e5 den store gjennomstr\u00f8mmingen 1 Noen av boligene EBE har kj\u00f8pt kan ha v\u00e6rt merket som ordin\u00e6re kommunale boliger i tildelingen fra Boligetaten til Introduksjonssenteret, og kan derfor ha blitt registrert som en ordin\u00e6r kommunal bolig. 2 av deltakere i introduksjonsprogram. I tillegg er det krevende \u00e5 tilpasse tjenestene til et midlertidig regelverk som er i stadig endring. Introduksjonssenteret for flyktninger har per november i underkant av 480 aktive deltakere i introduksjonsprogram, i tillegg var det ca. 50 deltakere med permisjon fra program. Det har v\u00e6rt en h\u00f8y gjennomstr\u00f8mming av deltakere i program i l\u00f8pet av 2023 \u2013 totalt har 514 nye deltakere startet program, og 381 deltakere har avsluttet program. Det er s\u00e6rlig oppstart og avslutning av deltakere som krever mye oppf\u00f8lging, og den h\u00f8ye gjennomstr\u00f8mmingen p\u00e5virker derfor kapasiteten ved Introduksjonssenteret like mye som tallet p\u00e5 aktive deltakere til enhver tid. M\u00e5loppn\u00e5elsen2 er p\u00e5 ca. 45 % for deltakere som har avsluttet introduksjonsprogram. Bergen l\u00e6ringssenter (BLS) har ved utgangen av november ca. 1.430 deltakere i oppl\u00e6ring i norsk og samfunnskunnskap. Til sammenligning var tallet i underkant av 1.000 ved starten av \u00e5ret. Som f\u00f8lge av \u00f8kningen i deltakertall har det v\u00e6rt n\u00f8dvendig \u00e5 utvide klasseromskapasiteten, og i januar \u00e5pnet BLS en ny avdeling i Kanalveien som har v\u00e6rt benyttet til oppl\u00e6ring av deltakere med kollektiv beskyttelse. Ukrainere med kollektiv beskyttelse utgj\u00f8r flertallet av deltakere i introduksjonsprogram, og om lag en tredjedel av deltakerne i norsk og samfunnskunnskap. De fleste i denne gruppen har utdanning p\u00e5 videreg\u00e5ende niv\u00e5 fra hjemlandet, og har da rett til introduksjonsprogram i inntil 6 m\u00e5neder \u2013 med mulighet for forlengelse i ytterligere 6 m\u00e5neder. Retten til norskoppl\u00e6ring varer i ett \u00e5r for denne gruppen, og kommuner som har kapasitet kan tilby utvidet norskoppl\u00e6ring i ytterligere seks m\u00e5neder. Fra august i \u00e5r har det v\u00e6rt n\u00f8dvendig \u00e5 redusere antall norsktimer som tilbys per uke til deltakere med kollektiv beskyttelse, blant annet p\u00e5 grunn av manglende romkapasitet og ressurser ellers. Dette er innenfor gjeldende regelverk for denne gruppen, men inneb\u00e6rer at ikke alle ukrainere f\u00e5r introduksjonsprogram p\u00e5 fulltid. I tr\u00e5d med midlertidig regelverk utbetales det likevel full introduksjonsst\u00f8nad n\u00e5r deltidsprogram skyldes forhold p\u00e5 kommunens side. Kommunen har som praksis at introduksjonsprogrammet kun forlenges ut over 6 m\u00e5neder dersom deltaker har arbeidsrettet innhold, og med overveiende sannsynlighet vil komme i jobb med en forlengelse. Etaten opplever at kommunens praksis p\u00e5 dette omr\u00e5det er i tr\u00e5d med endringer i integreringsforskriften som er foresl\u00e5tt i en p\u00e5g\u00e5ende h\u00f8ring. Retten til norskoppl\u00e6ring varer i ett \u00e5r for ukrainere, og mange fortsetter derfor norskoppl\u00e6ring etter avsluttet introduksjonsprogram. Forel\u00f8pig har kommunen ogs\u00e5 kapasitet til \u00e5 gi tilbud om utvidet norskoppl\u00e6ring i ytterligere seks m\u00e5neder til deltakere som ikke har n\u00e5dd norskm\u00e5lene sine. Dette forutsetter imidlertid at tallet p\u00e5 norsktimer per uke forblir redusert. Introduksjonssenteret for flyktninger jobber for at alle deltakere skal f\u00e5 fulltidsprogram, prim\u00e6rt gjennom \u00e5 styrke det arbeidsrettede innholdet i introduksjonsprogrammet. Et h\u00f8yt antall deltakere og kort programtid gj\u00f8r det imidlertid sv\u00e6rt krevende \u00e5 skaffe tilstrekkelig 2 M\u00e5loppn\u00e5else er definert som arbeid og utdanning (p\u00e5 videreg\u00e5ende niv\u00e5 eller h\u00f8yere) 3 med praksisplasser. Denne h\u00f8sten har det derfor v\u00e6rt et stort fokus for etaten \u00e5 styrke samarbeidet med NAV for \u00e5 koordinere v\u00e5r felles innsats overfor deltakere med kollektiv beskyttelse. Dette har resultert i oppretting av en egen arbeidsrettet innsatsgruppe best\u00e5ende av representanter fra Introduksjonssenteret, Bergen l\u00e6ringssenter, NAV region Bergen og NAV sosialtjeneste. Denne gruppen skal v\u00e6re samlokalisert to dager i uken, og blant annet skaffe praksisplasser og arrangere jobbmesser for \u00e5 matche deltakeres kompetanse med behovene i arbeidsmarkedet. Dette er i tr\u00e5d med den nevnte h\u00f8ringen, der regjeringen \u00f8nsker \u00e5 spisse introduksjonsprogrammet slik at flere ukrainere kommer raskere over i arbeid. 1.3 Status tolketjenester Tolketjenesten har gjennomf\u00f8rt 23.040 tolkeoppdrag per utgangen av november 2023, og er ventet \u00e5 ende p\u00e5 over 24.000 oppdrag innen utgangen av \u00e5ret. Dette vil v\u00e6re en \u00f8kning i oppdragsmengde p\u00e5 ca. 25 % sammenlignet med 2022, og p\u00e5 ca. 47 % sammenlignet med 2021. De st\u00f8rste tolkespr\u00e5kene har holdt seg relativt stabilt, og per utgangen av november er arabisk, russisk, ukrainsk, polsk og tigrinja de fem st\u00f8rste tolkespr\u00e5kene. 1.4 Status bemanning Etat for inkludering med tilh\u00f8rende enheter har per november 2023 totalt ca. 365 ansatte, hvorav 310 er faste og 50 midlertidige. I tillegg har noen av enhetene rammeavtaler som benyttes ved behov. Til sammenligning var den samlede bemanningen i etaten ca. 270 ansatte i mars 2022. Dette inneb\u00e6rer at en fjerdedel av de ansatte i etaten har v\u00e6rt ansatt i 18 m\u00e5neder eller kortere. En slik \u00f8kning i bemanning p\u00e5 relativt kort tid har v\u00e6rt utfordrende, og har lagt et enormt trykk p\u00e5 det som var en forholdsvis liten etat. Rekrutteringsprosesser er i seg selv tidkrevende, og det tar ogs\u00e5 tid \u00e5 f\u00e5 p\u00e5 plass n\u00f8dvendig utstyr og tilganger \u2013 og ikke minst gi god oppl\u00e6ring. I overordnet risikovurdering for Etat for inkludering er nettopp risikoen ved \u00e5 ansette mange over kort tid vurdert, og det er iverksatt tiltak. Likevel merker vi stor slitasje p\u00e5 ansatte som n\u00e5 b\u00e5de har gjort jobben som de vanligvis gj\u00f8r, samtidig som de har drevet omfattende oppl\u00e6ring av nye ansatte. Mange ansatte opplever h\u00f8y arbeidsbelastning \u2013 og har gjort dette over tid. Risikoen for sykemeldinger vurderes til h\u00f8y, og erfaring i 2023 er at situasjonen med mange nyansatte og h\u00f8yt arbeidspress har f\u00f8rt til en \u00f8kning i avvik p\u00e5 flere omr\u00e5der i tjenestene. Avvikene er h\u00e5ndtert og lukket, men dette tar ogs\u00e5 tid. Etaten vil s\u00e6rlig nevne utfordringer med rekruttering av kvalifiserte tolker til Tolketjenesten. Til tross for flere rekrutteringsrunder det siste \u00e5ret mangler Tolketjenesten rundt 16 \u00e5rsverk i grunnbemanningen per november 2023, hvorav 11 er i spr\u00e5kene ukrainsk og russisk. Det er krevende \u00e5 rekruttere tilstrekkelig med tolker i etterspurte spr\u00e5k, blant annet fordi det er for f\u00e5 kvalifiserte tolker, og kvalifiserende pr\u00f8ver og utdanning ikke skjer i takt med behovet. I tillegg er erfaringen at Tolketjenesten ikke er konkurransedyktig p\u00e5 l\u00f8nn, og at kandidater som er tilbudt jobb derfor har takket nei. 4 2. Vurdering av 2024 2.1 Bolig og bosetting Etat for inkludering vurderer at det vil v\u00e6re behov for minimum 650 boliger for \u00e5 bosette 1.200 flyktninger til neste \u00e5r, og at kommunen m\u00e5 fremskaffe om lag 470 av disse. Boligbehovet er estimert utfra at det i 2023 i gjennomsnitt har blitt bosatt 1,8 personer per bolig. Vi mener dette m\u00e5 legges til grunn ogs\u00e5 for bosettingen i 2024, da flyktninggruppene som kommer er forventet \u00e5 v\u00e6re noks\u00e5 like. Videre legger etaten til grunn at flyktningene selv kan finne ca. 180 private boliger som kan godkjennes for bosetting i l\u00f8pet av 2024, gjennom ordningen avtalt selvbosetting (ASB). I 2023 har det i gjennomsnitt blitt godkjent 15 slike boliger per m\u00e5ned, og etaten mener det er grunn til \u00e5 forvente at omfanget vil v\u00e6re omtrent p\u00e5 samme niv\u00e5 neste \u00e5r. Vi estimerer dermed at i overkant av 300 personer kan bosettes gjennom ordningen med avtalt selvbosetting. Det betyr at kommunen m\u00e5 fremskaffe boliger til om lag 900 flyktninger hvis det skal bosettes 1.200 \u2013 og dette tilsvarer alts\u00e5 et behov for ca. 470 boliger. Basert p\u00e5 erfaringstall fra 2022 og 2023 legger etaten til grunn at ca. 140 ordin\u00e6re kommunale boliger kan brukes til bosetting av flyktninger i 2024. Etter v\u00e5r vurdering inneb\u00e6rer dette at Etat for bygg og eiendom fremskaffe ca. 330 boliger for \u00e5 bosette 1.200 flyktninger i 2024. I tabell 2 nedenfor, har vi satt opp det estimerte boligbehovet fordelt p\u00e5 boligtyper, med et bosettingsvedtak p\u00e5 1.200 versus 1.000 flyktninger. Fordeling p\u00e5 boligtyper som er benyttet til bosetting i l\u00f8pet av 2022 og per november 2023 er ogs\u00e5 tatt med som sammenligning. Etat for inkludering vil understreke at det m\u00e5 gj\u00f8res en grundig vurdering av hvorvidt det er realistisk at kommunen kan fremskaffe totalt 470 boliger som kan benyttes til bosetting av flyktninger i 2024. Per utgangen av november 2023 er det bosatt flyktninger i til sammen 241 boliger som kommunen har fremskaffet \u2013 fordelt p\u00e5 136 kommunale boliger og 105 boliger kj\u00f8pt/leid av EBE. Introduksjonssenteret er tildelt et h\u00f8yere antall boliger fra Boligetaten, hvorav noen vil bli tatt i bruk til bosetting i desember og de \u00f8vrige vil bli overf\u00f8rt til bosetting i 2024. Etaten er ogs\u00e5 klar over at EBE har inng\u00e5tt kontrakt p\u00e5 flere boliger, men disse er ikke tildelt Introduksjonssenteret enda. Vi er derfor ikke kjent med n\u00f8yaktig omfang av boliger som er fremskaffet av EBE i 2023 og som kan overf\u00f8res til 2024. Vi vil ogs\u00e5 understreke om at det er n\u00f8dvendig at b\u00e5de kommunale boliger og boliger som fremskaffes av EBE m\u00e5 tildeles Introduksjonssenteret jevnt gjennom \u00e5ret. Dette henger sammen med b\u00e5de tid til \u00e5 klargj\u00f8re boliger og bemanningsressurser i bosettingsarbeidet, men ogs\u00e5 med tanke p\u00e5 jevnt inntak i program og norskoppl\u00e6ring. For at boligene skal kunne tas i bruk til bosetting innen utgangen av 2024, m\u00e5 de v\u00e6re tildelt til Introduksjonssenteret innen utgangen av oktober. 5 Tabell 2: Estimert boligbehov med bosettingsvedtak p\u00e5 1.200 og 1.000 i 2024 2024 2024 2023 2022 Estimat Estimat per nov. alternativ 1 alternativ 2 Bosettingsvedtak 1000 1200 1000 1200 Boligbehov totalt 550 650 Antall boliger avtalt selvbosetting 186 161 180 180 Antall kommunale boliger 138 136 140 140 Antall kj\u00f8pte / leide boliger fra EBE 105 230 330 2.2 Introduksjonsprogram og norskoppl\u00e6ring Hvis kommunen skal bosette 1.200 flyktninger i 2024, estimerer etaten at tallet p\u00e5 deltakere i introduksjonsprogram vil \u00f8ke til ca. 640 deltakere innen utgangen av \u00e5ret, og at tallet p\u00e5 deltakere i oppl\u00e6ring i norsk og samfunnskunnskap vil \u00f8ke til ca. 1.800 deltakere. Prognosene for introduksjonsdeltakere og deltakere i oppl\u00e6ring i norsk og samfunnskunnskap avhenger av hvor mange flyktninger bystyret vedtar \u00e5 bosette, men p\u00e5virkes ogs\u00e5 av ukjente faktorer som fordelingen i alder og utdanningsbakgrunn. Deltakere i norskoppl\u00e6ring p\u00e5virkes i tillegg av hvor mange \u00f8vrige innvandrere som kommer til Bergen. Dersom vi legger til grunn en bosetting p\u00e5 1.000 flyktninger vil tallet p\u00e5 deltakere i introduksjonsprogram ha en mer moderat \u00f8kning, og prognoser viser at antall deltakere da vil bli ca. 550 innen utgangen av 2024. Tallet p\u00e5 deltakere i oppl\u00e6ring i norsk og samfunnskunnskap antas da \u00e5 bli ca. 1.650 i desember 2024. \u00d8kningen i deltakertall i 2024 vil f\u00f8re til store utfordringer med klasseromslokaler for \u00e5 gi norskoppl\u00e6ring, b\u00e5de med en bosetting av 1.000 og 1.200 flyktninger. Etatsadministrasjonen og tre av enhetene flytter til Bergen inkluderingssenter v\u00e5ren/sommeren 2024. Kapasiteten ved senteret vil trolig ikke v\u00e6re tilstrekkelig for \u00e5 kunne gi oppl\u00e6ring til det antallet deltakere som prognosene tilsier for 2024. Etaten vil derfor spille inn at det snarlig m\u00e5 gj\u00f8res en vurdering av hvorvidt noen av lokalene som etaten i dag disponerer b\u00f8r beholdes lengre enn planlagt. Etaten er i tillegg bekymret for at en bosetting p\u00e5 1.200 flyktninger i 2024 vil f\u00e5 negative konsekvenser for kvaliteten i tjenestene kommunen er p\u00e5lagt \u00e5 gi etter integreringsloven. Som beskrevet tidligere i notatet, er kapasiteten i tilbudene om introduksjonsprogram og norskoppl\u00e6ring allerede sterkt utfordret, og dette vil forsterkes ytterligere med en bosetting p\u00e5 1.200. Dette vil inneb\u00e6re at kommunen m\u00e5 fortsette \u00e5 gi et redusert omfang av norskoppl\u00e6ring per uke og introduksjonsprogram p\u00e5 deltid til ukrainere med kollektiv beskyttelse. Med stor sannsynlighet vil kapasiteten ved BLS ogs\u00e5 tilsi at kommunen bare kan gi ett \u00e5r med norskoppl\u00e6ring til denne gruppen, og m\u00e5 slutte \u00e5 tilby utvidet oppl\u00e6ring i ytterligere 6 m\u00e5neder. Redusert tilbud om norskoppl\u00e6ring og introduksjonsprogram er innenfor reglene i midlertidig lovverk, men vi vil likevel p\u00e5peke at dette kan f\u00f8re til at flere vil trenge lengre tid f\u00f8r de kommer inn i arbeidslivet. Dette kan i s\u00e5 fall bety at flere vil v\u00e6re avhengig av ytelser og tiltak fra NAV etter avsluttet introduksjonsprogram. 6 B\u00e5de Introduksjonssenteret og Bergen l\u00e6ringssenter jobber med tiltak for \u00e5 styrke kapasitet og kvalitet i tilbudet som gis til ukrainerne. For Introduksjonssenteret handler det om \u00e5 styrke de arbeidsrettede elementene i program, gjennom \u00e5 fremskaffe flere praksisplasser og sikre god oppf\u00f8lging av deltaker og arbeidsgivere. Dette er imidlertid utfordrende og vil ta tid, blant annet fordi det m\u00e5 implementeres nye digitale verkt\u00f8y, og det vil inneb\u00e6re en endret arbeidsmetodikk for mange ansatte. For \u00e5 \u00f8ke kapasiteten i norskoppl\u00e6ringen jobber Bergen l\u00e6ringssenter med \u00e5 videreutvikle sitt tilbud om digital oppl\u00e6ring, samt oppl\u00e6ring p\u00e5 ettermiddag og kveld. Det vil imidlertid v\u00e6re n\u00f8dvendig med bedre insentiver for at flere l\u00e6rere skal \u00f8nske \u00e5 drive oppl\u00e6ring p\u00e5 ettermiddag og kveldstid. 2.3 Tolketjenester Ved bosetting av 1.200 flyktninger i 2024 estimerer Tolketjenesten at de vil ha behov for ytterligere 8 \u00e5rsverk. Det er forventet at mange av dem som ble bosatt i 2022 og 2023 etter hvert l\u00e6rer seg norsk og at behovet for tolk blir gradvis redusert. Erfaringer fra tidligere viser imidlertid at Tolketjenesten leverer tolk mange \u00e5r etter at flyktninger er ferdig i introduksjonsprogram. Et redusert tilbud om norskoppl\u00e6ring og introduksjonsprogram kan antas \u00e5 forsinke integreringsprosessen, og f\u00f8re til at behovet for tolk i russisk og ukrainsk vil v\u00e6re \u00f8kende utover i 2024 med bosetting av 1.200 flyktninger. Tolketjenesten har som nevnt allerede en underkapasitet p\u00e5 16 \u00e5rsverk i de mest etterspurte spr\u00e5kene, og jobber kontinuerlig med rekruttering av tolker. Tolketjenesten vurderer det ikke som realistisk at de i l\u00f8pet av 2024 vil klare \u00e5 rekruttere tilstrekkelig med tolker, og det er derfor forventet at situasjonen med underkapasitet vil vedvare langt ut i 2024. \u00c5rsaken til rekrutteringsutfordringer fremover vil i hovedsak v\u00e6re knyttet til l\u00f8nn, samt tilstrekkelig tilgang p\u00e5 kvalifiserte tolker; tolker bor stort sett andre steder i landet og m\u00e5 vurdere om flytting er l\u00f8nnsomt. 2.4 Bemanning Den samlede bemanningen i etaten m\u00e5 styrkes med ca. 27 \u00e5rsverk dersom det blir vedtatt \u00e5 bosette 1.200 flyktninger i 2024. Hvis det blir vedtatt \u00e5 bosette 1.000 flyktninger, estimerer vi at bemanningen m\u00e5 styrkes med ca. 18 \u00e5rsverk. Etaten g\u00e5r n\u00e5 inn i det tredje \u00e5ret med sv\u00e6rt h\u00f8yt aktivitetsniv\u00e5. Selv om dagens bemanning har klart \u00e5 bosette 1.000 flyktninger, vil en tilsvarende h\u00f8y bosetting til neste \u00e5r f\u00f8re til en \u00f8kning i deltakertall b\u00e5de i introduksjonsprogram og i norskoppl\u00e6ring, og ikke minst generere behov for flere tolkeoppdrag i hele kommunens tjenesteapparat. \u00d8kt bosetting vil ogs\u00e5 belaste flere st\u00f8ttefunksjoner som administrasjonsavdelingen i etaten utf\u00f8rer for enhetene, eksempelvis kontroll og utbetaling av st\u00f8nader til deltakere. I tillegg vurderes det som n\u00f8dvendig \u00e5 styrke dagens bemanning for \u00e5 motvirke slitasje og redusere sjansen for sykemeldinger som f\u00f8lge av h\u00f8y arbeidsbelastning over tid. Videre mener etaten det er n\u00f8dvendig at flere stillinger enn i dag gj\u00f8res faste. Midlertidig bemanning inneb\u00e6rer en risiko for \u00e5 miste arbeidstakere som vi har brukt tid p\u00e5 \u00e5 l\u00e6re opp. 7 Etaten vil ogs\u00e5 spille inn at personalressurser i kommunen med riktig kompetanse b\u00f8r kunne tilf\u00f8res etaten p\u00e5 kort varsel, for \u00e5 avlaste i perioder med s\u00e6rlig h\u00f8yt aktivitetsniv\u00e5. 3. \u00d8konomiske konsekvenser Beregninger for 2024 viser at totalrammen for Etat for inkludering vil bli: \u2022 490,0 MNOK dersom det bosettes 1.200 flyktninger \u2022 470,7 MNOK dersom det bosettes 1.000 flyktninger Til sammenligning viser \u00f8konomiprognoser per oktober at etaten vil ha en totalramme p\u00e5 425,1 MNOK for 2023. Det m\u00e5 her understrekes at samtlige tall for 2024 er \u00e5 betrakte som estimater, og m\u00e5 derfor brukes med stor varsomhet da det er en rekke ukjente faktorer som vil p\u00e5virke det faktiske utfall. Fagetatens anbefaling: Etat for inkludering anbefaler at Bergen kommune vedtar \u00e5 bosette 1.000 flyktninger i 2024, inkludert 25 enslige mindre\u00e5rige. Bergen kommunen har en lang tradisjon for \u00e5 vedta en \u00e5rlig bosetting av flyktninger som er i tr\u00e5d med anmodningen fra staten. Det sitter derfor langt inne for oss som fagetat \u00e5 anbefale at det vedtas et lavere tall, men v\u00e5r vurdering er likevel at Bergen kommune ikke vil kunne oppfylle et bosettingsvedtak p\u00e5 1.200. Vi mener det er mer korrekt at kommunene vedtar et realistisk bosettingstall, og som dermed vil gi staten mer riktig styringsverkt\u00f8y. Vurderingen som ligger til grunn for \u00e5 anbefale at det bosettes 1.000 flyktninger i 2024, bygger p\u00e5 de erfaringene kommunen har gjort seg gjennom to sv\u00e6rt krevende \u00e5r med rekordh\u00f8y bosetting. Oppsummert vil vi s\u00e6rlig peke p\u00e5 f\u00f8lgende utfordringer; tilgang til nok boliger, krevende oppbemanning, redusert tilbud om norskoppl\u00e6ring og introduksjonsprogram, utfordring med \u00e5 dekke tolkebehovet til hele kommunens tjenesteapparat, samt kapasitet i lokaler til undervisning og kontorplasser. Med hilsen Adm - Etat for inkludering Anne-Marit Presterud \u2013 etatsdirekt\u00f8r Dokumentet er godkjent elektronisk. 8 "
}