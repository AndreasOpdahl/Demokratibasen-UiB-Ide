{
  "dokument_id": "1b136a55-2919-5488-aeba-d384f96271eb",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 16012024, Sak 10/24, Saker til gjennomsyn 16.01.2024",
  "url": "https://bergen.kommune.no/politikere-utvalg/api/fil/bk360/9706141/Innstilling-vedtak-Saker-til-gjennomsyn-16-01-2024",
  "tekst": "Saker til gjennomsyn 16.01.2024 Forretningsutvalget behandlet saken i m\u00f8tet 16.01.2024 sak 10/24: Sakene ble tatt til orientering. Forretningsutvalgets behandling F\u00f8lgende representanter tok ordet: Mikkel Gr\u00fcner (SV), Ingrid Nergaard Fjeldstad (V), Thor Haakon Bakke (MDG), Trond Tystad (BL) St\u00f8rre saker som byr\u00e5det planlegger \u00e5 levere 1. halv\u00e5r 2024: Representanten Mikkel Gr\u00fcner (SV) viste til at Plan mot fattigdom ikke er med p\u00e5 listen, og stilte sp\u00f8rsm\u00e5l om det betyr at den ikke kan forventes i l\u00f8pet av f\u00f8rste halv\u00e5r. Representanten Ingrid Nergaard Fjeldstad (V) stilte sp\u00f8rsm\u00e5l om det ikke kan forventes mer enn \u00e9n detaljreguleringsplan til bystyret v\u00e5ren 2024 og etterlyste i tillegg sak om klimatilskudd. Byr\u00e5dsleder Christine Meyer svarte at hun vil komme tilbake med skriftlige svar p\u00e5 sp\u00f8rsm\u00e5lene fra representantene Gr\u00fcner og Fjeldstad. Representanten Thor Haakon Bakke (MDG) stilte sp\u00f8rsm\u00e5l om organisering og fremdriftsplan for planprogram for Kommuneplanens samfunnsdel (KPS) og kopling til arbeidet med Kommuneplanens avdeling (KPA). Byr\u00e5dsleder Christine Meyer bekreftet at arbeidet med KPS er startet og at man tilstreber parallellitet med arbeidet med ny KPA i den grad det er mulig. Arbeid med organisering p\u00e5g\u00e5r, og byr\u00e5dsleder ba om \u00e5 f\u00e5 komme tilbake til dette i et senere m\u00f8te i forretningsutvalget. "
}