{
  "dokument_id": "50b25ce8-d0d4-521c-91a4-a58d1d34a215",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 434/24, Bergenhus gnr 168 bnr 1225 Ellerhusens vei 26. Klage p\u00e5 vilk\u00e5r til dispensasjon fra parkeringskrav",
  "url": "https://bergen.kommune.no/politikere-utvalg/api/fil/bk360/11697668/Innstilling-vedtak-Bergenhus-gnr-168-bnr-1225-Ellerhusens-vei-26-Klage-pa-vilkar-til-dispensasjon-fra-parkeringskrav",
  "tekst": "Bergenhus gnr 168 bnr 1225 Ellerhusens vei 26. Klage p\u00e5 vilk\u00e5r til dispensasjon fra parkeringskrav Utvalg for milj\u00f8 og byutvikling behandlet saken i m\u00f8tet 05.12.2024 sak 434/24 og fattet f\u00f8lgende vedtak: Fagetatens vedtak datert 31.07.2024 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling Reidar Staalesen (A) ba om habilitetsvurdering til saken p\u00e5 bakgrunn av at klager er bror til en n\u00e6r venn. Vurderingen av habilitet er foretatt etter forvaltningsloven \u00a7 6 annet ledd. I juridisk teori og praksis har det v\u00e6rt lagt til grunn at bare \u00abdirekte og sterkt vennskap\u00bb til en part i saken kan utl\u00f8se inhabilitet. Utvalg for milj\u00f8 og byutvikling forst\u00e5r det slik at Reidar Staalesen er bekjent av klager, ikke venn. Det nevnes ogs\u00e5 at Staalesen sin venn ikke er part i saken. Forholdet rammes derfor ikke av nevnte utgangspunkt. Det er heller ikke andre momenter som tilsier at det foreligger \u00abs\u00e6regne forhold\u00bb etter forvaltningsloven (fvl.) \u00a7 6 annet ledd. Utvalg for milj\u00f8 og byutvikling mener p\u00e5 bakgrunn av dette at Staalesen sitt vennskap til klagers bror ikke medf\u00f8rer inhabilitet, og kjente ham habil til \u00e5 behandle sak 434/24. F\u00f8lgende representanter tok ordet: Torstein Gya (SV), Geir Steinar Dale (A), Helge Stormoen (FrP), Trond Tystad (BL). Forslag fremsatt i utvalget: Torstein Gya (SV) fremsatte p\u00e5 vegne av SV f\u00f8lgende alternative forslag: Det gis dispensasjon fra kommuneplanens bestemmelse \u00a7 17, Parkering, for oppf\u00f8ring av enebolig uten parkeringsplass p\u00e5 egen eiendom. jf. plan- og bygningsloven \u00a7 19-2 . Dispensasjonen gis da det anses at hensynene bak bestemmelsen det dispenseres fra ikke vesentlig tilsidesetter nasjonale eller regionale interesser. Fordelene ved \u00e5 innvilge dispensasjon er klart st\u00f8rre enn ulempene. Votering: Alternativt forslag fra SV, fremsatt av Torstein Gya (SV) fikk 4 stemmer (SV, MDG, R), og var dermed falt. Innstillingen ble vedtatt med 13 stemmer (H, A, FrP, BL, V, INP, Sp). Byr\u00e5det behandlet saken i m\u00f8tet 07.11.2024 sak 340/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}