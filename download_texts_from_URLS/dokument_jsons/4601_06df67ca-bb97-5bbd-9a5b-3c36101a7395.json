{
  "dokument_id": "06df67ca-bb97-5bbd-9a5b-3c36101a7395",
  "doc_type": "case_presentation",
  "kommune": 4601,
  "tittel": "Krav om lovlighetskontroll av vedtak gjort i \"strandsonesakene\" i Utvalg for milj\u00f8- og byutvikling 09.11.23 - Habilitet.",
  "url": "https://bergen.kommune.no/politikere-utvalg/api/fil/bk360/9673845/Framstilling-Krav-om-lovlighetskontroll-av-vedtak-gjort-i-strandsonesakene-i-Utvalg-for-miljo-og-byutvikling-09-11-23-Habilitet-",
  "tekst": " Utvalg for milj\u00f8 og byutvikling Saksframstilling V\u00e5r referanse: 2023/275807-6 Saksbehandler: Frank Wessels Krav om lovlighetskontroll av vedtak gjort i \"strandsonesakene\" i Utvalg for milj\u00f8- og byutvikling 09.11.23 - Habilitet. Hva saken gjelder: Bystyrets kontor mottok 28. november 2023 (med oppdatert versjon 30.11.) krav om lovlighetskontroll av vedtak gjort i \u00abstrandsonesakene\u00bb i utvalg for milj\u00f8 og byutvikling 9. november 2023. Dette gjelder dermed sakene 9/23,12/23,16/23,17/23, 26/23, 27/23, 28/23, 29/23, 30/23, 38/23 og 46/23. Kravet er fremmet av Geir Steinar Dale (Ap), Lillian Blom (SV), Katrine Berg N\u00f8dtvedt (MDG), Mailiss Solheim-\u00c5kerblom (R) og Ingrid Nergaard Fjeldstad (V). Fra kravet om lovlighetskontroll: \u00abKravet om lovlighetskontroll gjelder vurdering av gyldigheten av vedtakene i ovennevnte saker, med bakgrunn i at utvalg for milj\u00f8- og byutvikling erkl\u00e6rte representanten Lars Selmar Alsaker (H) inhabil til \u00e5 behandle ovennevnte saker.\u00bb Forretningsutvalget behandlet saken i m\u00f8tet 05.12.2023 sak 54/23 og fattet f\u00f8lgende vedtak: 1. Kravet om lovlighetskontroll behandles i utvalg for milj\u00f8 og byutvikling i m\u00f8te 18. januar 2024. 2. Bystyrets kontor bes vurdere kravet og oversende et notat med vurdering av dette f\u00f8r utvalg for milj\u00f8 og byutvikling behandler saken i m\u00f8tet i 18. januar Som del av saksforberedelsene har bystyredirekt\u00f8ren innhentet en egen uttalelse fra Kommuneadvokaten (vedlegg 2). Konklusjonen fra Kommuneadvokatens gjennomgang er at representanten Alsaker var inhabil til \u00e5 delta i behandlingen av UMBYs sak 09/23. Videre viser Kommuneadvokaten til at representanten var til stede og opptr\u00e5dte som medlem av UMBY frem til ca. midtveis i behandlingen av saken. Han tok ordet og argumenterte for det alternative forslaget. Kommuneadvokaten konkluderer med at dette er en klar saksbehandlingsfeil. Bystyredirekt\u00f8ren slutter seg til Kommuneadvokatens vurdering, og anser dette som en saksbehandlingsfeil som kan ha virket bestemmende for vedtakets innhold og derfor inneb\u00e6rer at vedtakene er ugyldige, jf. forvaltningsloven \u00a7 41. Bystyredirekt\u00f8rens vurdering i sin helhet fremg\u00e5r av eget notat (vedlegg 1). 1 Forslag til vedtak: Vedtak fattet i Utvalg for milj\u00f8 og byutvikling 9. november 2023 i sakene 9/23,12/23,16/23,17/23, 26/23, 27/23, 28/23, 29/23, 30/23, 38/23 og 46/23 anses som ugyldige og oppheves. Begrunnelse fremg\u00e5r av saksfremstilling med vedlegg. Dato: 11. januar 2024 Trine Pettersen Gr\u00f8nbech - bystyredirekt\u00f8r \u00d8ivind Hauge St\u00f8le - fagleder Dokumentet er godkjent elektronisk. Vedlegg: 1. Notat fra Bystyrets kontor: Vurdering av krav om lovlighetskontroll av vedtak gjort i \u00abstrandsonesakene\u00bb, datert 11.01.24 2. Notat fra Kommuneadvokaten: Vurdering av habilitet - Lars Selmar Alsaker, datert 30.11.23 3. Krav om lovlighetskontroll av sakene: 9/23,12/23,16/23,17/23, 26/23, 27/23, 28/23, 29/23, 30/23, 38/23 og 46/23 2 3 "
}