{
  "dokument_id": "93e5a997-6d1a-530c-b93a-3fb426ed3afd",
  "doc_type": "case_minutes",
  "kommune": 4601,
  "tittel": "Saksprotokoll KU, 23042024, Sak 37/24, H\u00f8yringsuttale fr\u00e5 kontrollutvalet til \"Forskrift om folkevalgtes rett til godtgj\u00f8ring og velferdsgoder i Bergen kommune\"",
  "url": "https://bergen.kommune.no/politikere-utvalg/api/fil/bk360/10337150/Innstilling-vedtak-Hoyringsuttale-fra-kontrollutvalet-til-Forskrift-om-folkevalgtes-rett-til-godtgjoring-og-velferdsgoder-i-Bergen-kommune-",
  "tekst": "H\u00f8yringsuttale fr\u00e5 kontrollutvalet til \"Forskrift om folkevalgtes rett til godtgj\u00f8ring og velferdsgoder i Bergen kommune\" Kontrollutvalet behandla saka i m\u00f8tet 23.04.2024 sak 37/24 og fatta f\u00f8lgande vedtak: 1. Kontrollutvalet ber bystyret om \u00e5 justere \"Forskrift om folkevalgtes rett til godtgj\u00f8ring og velferdsgoder i Bergen kommune\" \u00a7 12 bokstav e) til \u00e5 lyde slik: \u00abLeder av kontrollutvalget godtgj\u00f8res med 50 % av gjeldende godtgj\u00f8ring for leder av bystyreutvalg. Nestleder av kontrollutvalget godtgj\u00f8res med 20 % av gjeldende godtgj\u00f8ring for leder av bystyreutvalg.\u00bb 2. Kontrollutvalet ber om at forskrifta \u00a7 5 femte ledd blir justert til \u00e5 lyde slik: \u00abI forbindelse med befaringer, reiser, kurs, oppl\u00e6ring og seminarer dekkes tap av inntekt og p\u00e5f\u00f8rte utgifter kun n\u00e5r medlemmene og varamedlemmene er formelt innkalt fra bystyrets kontor, utvalgets eller r\u00e5dets sekretariat, eller n\u00e5r deltakelsen p\u00e5 forh\u00e5nd er godkjent av utvalget eller r\u00e5det, arbeidsutvalg eller leder for utvalget eller r\u00e5det.\u00bb 3. Kontrollutvalet ber bystyret vurdere \u00e5 tydeleggjere n\u00e5r byr\u00e5dar og andre politikarar sine aktivitetar skjer under ut\u00f8ving av \u00abkommunale tillitsverv\u00bb. 4. Grunngjevinga for h\u00f8yringsuttalen g\u00e5r fram av saksframlegget. Kontrollutvalet si behandling F\u00f8lgande representantar tok ordet: Karsten Henrik Sprenger (H) Else Kathrine Nesmoen (MDG) Hanne Indrehus (R) \u00c5sta \u00c5r\u00f8en (V) Votering over saksordf\u00f8rar, fordi habilitetssp\u00f8rsm\u00e5l i denne saka gjeld b\u00e5de leiar og nestleiar. Vara for Per-Arne Hvidsten Larsen, \u00c5sta \u00c5r\u00f8en, deltok i votering over habilitetssp\u00f8rsm\u00e5la og realitetsbehandling av saka, fordi Per-Arne Hvidsten Larsen blei erkl\u00e6rt inhabil. Vara for Caroline Sandven Taule, Arent Kragh, deltok i votering over habilitetssp\u00f8rsm\u00e5la og realitetsbehandling av saka, fordi Caroline Sandven Taule blei erkl\u00e6rt inhabil. Forslag framsett i utvalet: Per-Arne Hvidsten Larsen (V) foresl\u00e5r Karsten Henrik Sprenger til \u00e5 vere saksordf\u00f8rar i saka. Votering: Votering \u2013 saksordf\u00f8rar: Det blei einstemmig vedteke at Karsten Henrik Sprenger skal vere saksordf\u00f8rar i saka. Votering \u2013 habilitet: Det blei einstemmig vedteke at Per-Arne Hvidsten Larsen er inhabil og skal tre ut av m\u00f8te under handsaming av saka, med heimel i forvaltningslova \u00a7 6 andre ledd. Det blei einstemmig vedteke at Caroline Sandven Taule er inhabil og skal tre ut av m\u00f8te under handsaming av saka, med heimel i forvaltningslova \u00a7 6 andre ledd. Votering \u2013 realitetsbehandling av saka: Forslaget til vedtak blei vedtatt einstemmig. Forslag til vedtak: Forslaget og kontrollutvalets vedtak er likelydande. 2 "
}