{
  "dokument_id": "c88e77d9-e117-5d56-90ee-7f0095f33b1b",
  "doc_type": "case_attachment",
  "kommune": 4601,
  "tittel": "Uttale til forprosjektet fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/11947062/Uttale-til-forprosjektet-fra-Bymiljoetaten",
  "tekst": " Bymilj\u00f8etaten BV Prosjekt - gjennomf\u00f8ring (Arbeidssted) V\u00e5r referanse: 2024/68640-6 Postboks 7700 Saksbehandler: Jan Robert Brandsdal 5020 BERGEN Dato: 9. januar 2025 Deres ref.: Dam Skredderdalen \u2013 R-01 Forprosjektrapport 03. Uttalelse fra Bymilj\u00f8etaten. Saken gjelder Bergen Vann har f\u00e5tt utarbeidet forprosjekteringsrapport for dam Skredderdalen. Rapporten erstatter foreg\u00e5ende prosjektering som Bymilj\u00f8etaten uttalte seg til i 2021 (v\u00e5r referanse: 2018/11985-13). Tiltaket ble godkjent i Bergen kommune, men ble stoppet etter avdekking av prosjekteringsfeil. Prosjekteringsfeil hadde ikke betydning for v\u00e5r uttale. N\u00e5 \u00f8nskes det uttale og innspill til det anbefalte alternativet i ny rapport, som ogs\u00e5 anbefales av Bergen Vann. Rapporten vurderer tre konsept for prosjektet: nedlegging av anlegget, bygging av ny betongdam eller ombygging av den eksisterende dam. I forprosjektet er det utarbeidet ulike alternativer. - Nedlegging av dam Skredderdalen - Ny betongdam - Alternativ 1 - Alternativ 2 - Alternativ 3 - Ombygging av eksisterende dam For n\u00e6rmere beskrivelse av dam Skredderdalen og beskrivelse av planstatus vises det til v\u00e5r uttale i sak 2018/11985-13. For registrerte naturverdier tas det utgangspunkt i utarbeidet konsekvensutredning for naturmangfold for tiltaks- og influensomr\u00e5det. Rapporten er basert p\u00e5 botaniske feltunders\u00f8kelser og fiskeundes\u00f8kelser i september 2021. Det vises til v\u00e5r uttale i 2021, og vi har ingen ytterligere kommentarer. Vurdering Rapporten anbefaler alternativet nedlegging av dam. Nedlegging inneb\u00e6rer \u00e5 fjerne magasinet. Deler av eksisterende dam vil bli revet, slik at vannet kan ledes gjennom omr\u00e5det. Stein fra den del av dam som rives er planlagt gjenbrukt i forbindelse med restaurering av omr\u00e5det. Stein foresl\u00e5s blant annet benyttet til \u00e5 lage en erosjonssikret kanal gjennom det gamle magasinet og til \u00e5 utbedre tursti mellom Vannverket og Skredderdalen dam. Ved valg av alternativet nedlegging av dam tilbakef\u00f8res en del av vassdraget til en mer naturlig tilstand. Etter en samlet vurdering med hensyn til b\u00e6rekraft, kulturhistorisk milj\u00f8, natur, brukerinteresser og n\u00e6rmilj\u00f8 anbefales dette alternativet i rapporten. Bymilj\u00f8etaten st\u00f8tter denne vurderingen. Da alternativet \u00abny betongdam\u00bb eller \u00abombygging av eksisterende dam\u00bb synes \u00e5 v\u00e6re lite aktuelt, legger vi vekt p\u00e5 alternativet nedlegging av dam i v\u00e5r uttale. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Nedlegging av dam og landskap I v\u00e5r uttale fra 2021 ble det s\u00e6rlig pekt p\u00e5 f\u00f8lgende: \u00abDet er s\u00e6rlig ny flomkanal nedstr\u00f8ms og permanent senkning av vannstanden som vil p\u00e5virke dagens landskapsbilde.\u00bb \u00abEn ny flomkanal nedstr\u00f8ms vil p\u00e5virke dagens landskapsbilde vesentlig. Dagens dam er en t\u00f8rrmurt murdam som har visuelle kvaliteter. En ny flomkanal er planlagt nedstr\u00f8ms og vil kunne bryte med det visuelle inntrykket som en t\u00f8rrmur utgj\u00f8r.\u00bb Flomkanal er ikke aktuell som l\u00f8sning i dette forprosjektet. L\u00f8sning som er presentert ved nedlegging av dam ivaretar dam som kulturhistorisk installasjon p\u00e5 en sk\u00e5nsom m\u00e5te. Deler av dam vil m\u00e5tte rives, men opplevelsen av dam og landskapet rundt ivaretas uten nye dominerende inngrep. Nedlegging av dam og friluftsliv I v\u00e5r uttale fra 2021 ble det vist til f\u00f8lgende: \u00abDam Skredderdalen omfattes bl.a. av bruksplan for Fl\u00f8yenomr\u00e5det. I planen betegnes omr\u00e5det som kanskje et av byens viktigste friluftsomr\u00e5der. I rekreasjonssammenheng har dammen en betydning, men f\u00f8rst og fremst som omgivelse i landskapet. Selve demningen Side 4 av 6 og dam har v\u00e6rt og er fysisk avsperret for ferdsel og rekreasjonsverdien knyttet til selve vannet og randsonen er dermed av sv\u00e6rt begrenset karakter.\u00bb Dam Ved nedlegging av dam \u00e5pnes det opp et nytt omr\u00e5de oppstr\u00f8ms dam som til n\u00e5 ikke har v\u00e6rt tilgjengelig for allmenheten. I det tidligere magasinet vil elvel\u00f8pet ledes gjennom dam. Det planlegges \u00e5 benytte stein fra den del av dam som rives til \u00e5 lage en erosjonssikret kanal. Det legges videre opp til at arealene omkring kanalen arronderes og tilrettelegges slik at det kan brukes for rekreasjon. Det er sv\u00e6rt positivt at stein fra dam og masser kan gjenbrukes i omr\u00e5det. Innspill: Grad av tilrettelegging m\u00e5 vurderes n\u00e6rmere. Det b\u00f8r vurderes \u00e5 etablere tilkomst (traktorvei) til omr\u00e5det (ned i tidligere magasin) i forbindelse med fremtidig drift. Dette vil v\u00e6re n\u00f8dvendig dersom omr\u00e5det skal tilrettelegges for rekreasjon. Rekreasjon Omr\u00e5det er byn\u00e6rt, og vi vil anta at dette blir et nytt og attraktivt turm\u00e5l. Omr\u00e5det som turm\u00e5l vil ogs\u00e5 bli noe mer tilgjengelig ved utbedring av tursti mellom Vannverket (Fjellveien) og Dam Skredderdalen. Bruken av Skredderdalen (omr\u00e5det) vil derfor kunne endre seg fra \u00e5 stort sett v\u00e6re en \u00abtransportetappe\u00bb til byfjellsomr\u00e5det/returetappe, til ogs\u00e5 bli et turm\u00e5l. Innspill: I omr\u00e5der med tilgang til elvel\u00f8p vil det erfaringsvis ofte etableres mindre selvkonstruerte dammer som f\u00f8lge av lek. Bymilj\u00f8etaten gj\u00f8r oppmerksom p\u00e5 dette mtp. konsekvenser det kan ha for inntak nedstr\u00f8ms og/eller drift (Skisse fig 5. viser stein langs elvel\u00f8p). Skog, veier og stier I v\u00e5r uttale fra 2021 ble det vist til f\u00f8lgende: \u00abDam Skredderdalen og det omkringliggende omr\u00e5det (Skredderdalen) er inkludert i det arealet som omfattes av forvaltningsavtalen Bergen kommune har med Bergens Skog- og Tr\u00e6plantingsselskap. Bymilj\u00f8etaten bemerker at problemstillinger knyttet til skj\u00f8tsel av skog og skogsdrift m\u00e5 ivaretas i det videre arbeidet.\u00bb Innspill skog: Ovennevnte i uttale fra 2021 videref\u00f8res i denne uttale. Side 2 av 4 Innspill anleggsvei: Tilkomst fra Mulesvingen til dam Skredderdalen er viktig, og den vil v\u00e6re sentral \u00e5 opprettholde som traktor/driftsvei, ogs\u00e5 etter anleggsperioden. Bymilj\u00f8etaten ber om \u00e5 bli involvert i denne forbindelse. Det anbefales \u00e5 se n\u00e6rmere p\u00e5 S-sving like nedstr\u00f8ms dam i forbindelse med tilkomst til anleggsomr\u00e5de og senere for drift. Svingene m\u00e5 trolig utbedres/utvides av hensyn til stigningsgrad. Fra dam og videre mot trebro (oppstr\u00f8ms dam) er det manglende drenering/avrenning (gr\u00f8fter er overgrodde). Dette anbefales utbedret i prosjektet. Innspill tursti langs Mulelven: Det er store utfordringer med dagens tursti. Ved st\u00f8rre regnskyll f\u00f8res store mengder grus og pukk ned i kommunal vei. Videre er eselstokkene mange steder l\u00f8se, og infrastruktur i bakken synlig i stien. Det er n\u00f8dvendig med god drenering/avrenning langs nordside av tursti. Her skr\u00e5ner terrenget ned mot tursti. Tilsvarende langs anleggsvei/driftsvei. Dette er viktig for \u00e5 hindre dagens problem med erosjon. Anleggsperiode Skredderdalen er en viktig og mye brukt rute til og fra dette byfjellsomr\u00e5det. Det er derfor spesielt viktig med gode tiltak i anleggsperioden som sikrer ferdsel i omr\u00e5det. Dette gjelder omlegging av sti, n\u00f8dvendig skilting for ferdsel og varsling/informasjon om arbeidet som p\u00e5g\u00e5r. Oppsummering Bymilj\u00f8etaten har tidligere gitt uttale til forprosjekt i Skredderdalen (2021). N\u00e5 foreligger det et nytt forprosjekt. I v\u00e5r uttale fokuserer vi p\u00e5 anbefalt alternativ i forprosjektet og innspill til dette. I v\u00e5r uttale fra 2021 var fokus rettet mot senkning av vannstanden og bygging av en nedstr\u00f8ms flomkanal, samt behovet for n\u00f8dvendig tilkomst til omr\u00e5det etter utf\u00f8relse. Bygging av nedstr\u00f8ms flomkanal er n\u00e5 ikke aktuelt. Vi legger fremdeles til grunn at n\u00f8dvendig tilkomst til omr\u00e5det etter utf\u00f8relse er viktig. Spesielt n\u00e5 som omr\u00e5det trolig blir et attraktivt turm\u00e5l og vil kreve n\u00f8dvendig drift. R\u00e5dgivende Biologer AS har utarbeidet en konsekvensutredning for naturmangfold. Konsekvensutredningen sammen med eksisterende informasjon er et datagrunnlag som her vurderes som godt. Konsekvensutredningen legges til grunn ogs\u00e5 i denne uttale. Tiltaket vurderes \u00e5 ha en begrenset p\u00e5virkning p\u00e5 landskapet og friluftslivet som helhet. Vi f\u00f8lger den vurdering/anbefaling som kommer frem i forprosjektrapport og mener nedlegging av dam er en l\u00f8sning som ivaretar verdier og hensyn til kultur, natur, milj\u00f8 og friluftsliv p\u00e5 en best mulig m\u00e5te. Tilkomst til omr\u00e5det i forbindelse med fremtidig drift, vedlikehold og skogskj\u00f8tsel er et viktig punkt. Veier m\u00e5 utbedres og oppgraderes for n\u00f8dvendig bruk i ettertid. Skredderdalen er viktig for friluftslivet. Det er en mye brukt tilkomst til byfjellene og en viktig innfallsport fra Fjellveien. Vi ser det som positivt at utfordringer p\u00e5 tursti fra Vannverket til dam Skredderdalen l\u00f8ses i prosjektet. Gjenbruk av stein fra den del av dam som rives er positivt. Bymilj\u00f8etaten \u00f8nsker \u00e5 v\u00e6re involvert i sakens videre vurderinger. Med hilsen Bymilj\u00f8etaten Side 3 av 4 Kristin Madsen Klokkeide - Seksjonsleder Jan Robert Brandsdal - Byfjellsforvalter Dokumentet er godkjent elektronisk. Kopi til: Byantikvaren - Heming Hagen Side 4 av 4 Vedlegg: Uttalelse fra bymilj\u00f8etaten fra 2021 (v\u00e5r referanse: 2018/11985-13) Bymilj\u00f8etaten BV Prosjekt - gjennomf\u00f8ring (Arbeidssted) V\u00e5r referanse: 2018/11985-13 Postboks 7700 Saksbehandler: Jan Robert Brandsdal 5020 BERGEN Dato: 26. oktober 2021 Deres ref.: Unntatt offentlighet: Offl \u00a7 14 Dam Skredderdalen \u2013 Plan for rehabilitering - \u00d8nske om uttale. Uttalelse fra Bymilj\u00f8etaten. Saken gjelder Dam Skredderdalen ligger i Mulevassdraget p\u00e5 Fl\u00f8yfjellet i Bergen kommune. Dammen er n\u00e6rmere lokalisert nederst i Skredderdalen like s\u00f8r og \u00f8st for tursti og like ovenfor bebyggelsen i Breist\u00f8len og Mulesvingen. Dammen er en t\u00f8rrmurt murdam med en total lengde p\u00e5 93 m og en maksimal h\u00f8yde p\u00e5 ca. 14 m p\u00e5 vannsiden og ca. 20 m p\u00e5 luftsiden. Dammen ble bygget i 1882 og ble senere hevet til dagens niv\u00e5 i 1924. Dammen har i dag funksjon som reservevannforsyning. Vann kan overf\u00f8res til Svartediket, men denne muligheten har i praksis ikke v\u00e6rt benyttet. Denne funksjonaliteten skal imidlertid opprettholdes. Det er planlagt rehabilitering av dam Skredderdalen for \u00e5 tilfredsstille kravene etter damsikkerhetsforskriften. Det er konkludert med at dammen har for d\u00e5rlig stabilitet, s\u00e6rlig i lavere partier. P\u00e5 bakgrunn av forprosjektfasen er det konkludert med f\u00f8lgende: \u2022 Niv\u00e5et i magasinet m\u00e5 senkes (dam m\u00e5 bygges om) \u2022 Det m\u00e5 etableres nytt floml\u00f8p \u2022 Det m\u00e5 etableres en flomkanal nedstr\u00f8ms for \u00e5 h\u00e5ndtere vannet over floml\u00f8pet ned til elven Det er utarbeidet konsekvensutredning for naturmangfold utf\u00f8rt av R\u00e5dgivende Biologer AS, datert 21. oktober 2021. Planstatus Dam Skredderdalen er omfattet av en rekke planer, bestemmelser og retningslinjer. I Bymilj\u00f8etatens uttalelse legges det vekt p\u00e5 kommuneplanens arealdel (KPA) og forvaltningsplan for byfjellene. Kommuneplanens arealdel (KPA) I KPA er Dam Skredderdalen omfattet av bl.a. hensynsone friluftsliv 530 (\u00a7 35.2). Bestemmelse til hensynssonen: \u00abInnenfor byfjellsgrensene skal s\u00f8knad om dispensasjon fra kommuneplanens arealdel avgj\u00f8res av bystyret\u00bb. I retningslinjer st\u00e5r det f\u00f8lgende: \u00abInnenfor byfjellsgrensene skal naturkvaliteter og omr\u00e5dets verdi for friluftsliv, naturmangfold, kulturminner, landbruk og drikkevannsforsyning ivaretas. De respektive forvaltningsplanene sammen med kommuneplanens LNF-status for arealene, skal legges til grunn for arealforvaltning\u00bb. Bymilj\u00f8milj\u00f8etaten ser at det er lagt til grunn uriktig byfjellsgrense i saken (fredningssone etter dyrelivsfredning av 1946), og vil opplyse om at tiltaket ligger innenfor hensynssone Postadresse: Telefon: 55565690 Postboks 7700, 5020 BERGEN E-post: Bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 byfjell i KPA \u2013 f\u00f8lgelig vil det kreves dispensasjon fra bystyret. Det vises her til Teknisk plan s. 8 pkt 1.3.2 Forvaltningsplan for byfjellene Dam Skredderdalen omfattes av Forvaltningsplan for byfjellene Del 2: L\u00f8vstakken \u2013 Gullsteinen og fjellstrekningen fra S\u00e6dal over vidden-Vardegga-Rundemanen-Fl\u00f8yen til \u00c5sane (vedtak i Bergen bystyre 11. september 2000). Skredderdalen er ogs\u00e5 omfattet av planomr\u00e5det i Bruksplan for Fl\u00f8yenomr\u00e5det (Vedtak i Bergen bystyre 2003). I det videre omtales forvaltningsplanen som sentrale byfjell. Planen tar for seg to hovedproblemstillinger. Den f\u00f8rste omhandler etablering av en langsiktig byfjellsgrense. Den andre handler om hvordan skal ulike brukerinteresser innen byfjellsomr\u00e5det balanseres mot hverandre og mot verneinteressene. Den f\u00f8rste problemstillingen er ikke aktuell her. Soneinndeling For \u00e5 h\u00e5ndtere forholdet mellom ulike brukerinteresser, og forholdet mellom bruker- og verneinteresser er det etablert en soneinndeling i byfjellene. Inndelingen uttrykker ikke en gradering av verdier innenfor planomr\u00e5det, alle soner er i prinsippet like viktig for byfjellene som friluftsomr\u00e5de. Inndelingen gir likevel uttrykk for en nyansering mellom interesser og verdier i omr\u00e5det og skal legge f\u00f8ringer p\u00e5 den fremtidige forvaltningen. Sentrale byfjell er inndelt i en vernesone og en brukssone. Dam Skredderdalen ligger i brukssonen. Brukssonen (sone LNF) Brukssonen best\u00e5r av de deler av byfjellene der bruksmessige hensyn i sterkere grad gj\u00f8r seg gjeldende, f.eks. knyttet til landbruk, idrett og mer tilretteleggingskrevende deler av friluftslivet. Forvaltningsm\u00e5let for brukssonen er \u00abbrukssonens eksisterende natur- og landskapspreg ivaretas p\u00e5 best mulig m\u00e5te. Ved forvaltningens vurderinger av hvorvidt et planlagt tiltak kan gjennomf\u00f8res, skal hensynet til natur, landskap og andre milj\u00f8goder tillegges stor vekt. Dette gjelder f.eks. tiltak knytet til tradisjonell landbruksdrift, skogbruks- tiltak, naturtilpassete tilretteleggingstiltak for friluftsliv og idrett og tiltak som er n\u00f8dvendig for \u00e5 opprettholde n\u00f8dvendig teknisk infrastruktur i omr\u00e5det. Bruksplan for Fl\u00f8yenomr\u00e5det Dam Skredderdalen omfattes av bruksplan for Fl\u00f8yenomr\u00e5det (vedtak i Bergen bystyre 2003). Bruksplanen inndeler Fl\u00f8yenomr\u00e5det i to arealkategorier, hver med to underkategorier. Inndelingen er utf\u00f8rt for \u00e5 differensiere bevaringsgrad og skj\u00f8tselspraksis mellom arealkategoriene. Dam Skredderdalen omfattes av \u00abArealkategori I A omr\u00e5de for vanlig friluftsbruk med s\u00e6rlige landskapskvaliteter\u00bb. Her er m\u00e5let at eksisterende natur, landskapsbilde og kulturminner ivaretas for fremtiden. Kun vedlikehold, forsiktig skogskj\u00f8tsel og sv\u00e6rt beskjedne nye tilretteleggingstiltak for allment friluftsliv aksepteres. Registrerte naturverdier R\u00e5dgivende Biologer AS har p\u00e5 oppdrag utarbeidet en konsekvensutredning for naturmangfold for tiltaks- og influensomr\u00e5det etter gjeldende veiledere. Rapporten er basert p\u00e5 botaniske feltunders\u00f8kelser og fiskeunders\u00f8kelser i september 2021, samt eksisterende informasjon. Rapporten konkluderer med at influensomr\u00e5det har f\u00e5 og lave naturverdier. Eneste naturtype som er registrert er Muleelven, som utgj\u00f8r den r\u00f8dlistede naturtypen elvevannmasser. Det konkluderes videre at rehabilitering av dammen i liten grad vil \u00f8ke den samlede belastingen p\u00e5 \u00f8kosystemet. Det vises til konsekvensutredning for utdypende informasjon. Vurdering Dam Skredderdalen oppfyller ikke kravene etter damsikkerhetsforskriften. Demningen fungerer i dag som reservevannforsyning i den forstand at vann kan overf\u00f8res til Svartediket. Dette er en mulighet som i praksis ikke har v\u00e6rt benyttet, men funksjonaliteten skal opprettholdes. Siden dammen fremdeles skal ha en funksjon m\u00e5 den tilfredsstille kravene etter forskriften. Bymilj\u00f8etaten har vurdert dette som et sentralt forhold i v\u00e5r vurdering av saken. Side 2 av 6 Anbefalte tiltak: \u2022 Niv\u00e5et i magasinet m\u00e5 senkes med ca. 5,5 m (dam m\u00e5 bygges om) \u2022 Det m\u00e5 etableres nytt floml\u00f8p \u2022 Det m\u00e5 etableres en flomkanal nedstr\u00f8ms for \u00e5 h\u00e5ndtere vannet over floml\u00f8pet ned til elven Tiltakene vil i varierende grad p\u00e5virke landskapet, naturmangfoldet og friluftslivet. Landskap I rapporten \u00abKulturhistorisk landskap av nasjonal interesse i Hordaland\u00bb (KULA) utarbeidet av Riksantikvaren i 2016 omtales Byfjellene som et \u00abByn\u00e6rt rekreasjonslandskap\u00bb. Dette var et landskap som sprang ut av nasjonalromantiske forestillinger og visjoner om folkehelse som vokste seg spesielt sterkt mot slutten av 1800-tallet. Dam Skredderdalen omfattes av det aktuelle omr\u00e5det. Dammene i byfjellene er viktige kulturhistoriske installasjoner som har satt tydelige spor i landskapet. Det er s\u00e6rlig ny flomkanal nedstr\u00f8ms og permanent senkning av vannstanden som vil p\u00e5virke dagens landskapsbilde. Permanent senkning av vannstanden med ca. 5,5 meter vil redusere n\u00e5v\u00e6rende vanndekt areal vesentlig. Dammens st\u00f8rrelse (vanndekt areal) og beliggenhet har imidlertid betydning for den visuelle kvaliteten. N\u00e5v\u00e6rende vannflate er lite synlig i landkapsbildet. Vi legger derfor til grunn at en senkning av vannstanden vil ha en begrenset betydning for landskapet som omgivelse og publikums opplevelse av dette. Dam har i tillegg v\u00e6rt avsperret og m\u00e5 derfor sies \u00e5 ha hatt en begrenset publikumsrelevans. En ny flomkanal nedstr\u00f8ms vil p\u00e5virke dagens landskapsbilde vesentlig. Dagens dam er en t\u00f8rrmurt murdam som har visuelle kvaliteter. En ny flomkanal er planlagt nedstr\u00f8ms og vil kunne bryte med det visuelle inntrykket som en t\u00f8rrmur utgj\u00f8r. Ved flomkanalen kommer publikum tett p\u00e5 og opplevelsen av tiltaket sett fra nedstr\u00f8ms side vil s\u00e6rlig kunne oppleves som dominerende/negativt. Landskapet skr\u00e5r bratt ned mot Fjellveien og h\u00f8ydeforskjell og steile murer vil kunne oppleves som h\u00f8yere og mer skjemmende enn n\u00f8dvendig. Det vil derfor v\u00e6re viktig at flomkanal utf\u00f8res med gode kvaliteter i forhold til terrenget. Det er s\u00e6rlig yttervegg i flomkanal som vil kunne virke dominerende i landskapet. Naturmangfold Det vises det til konsekvensutredning for naturmangfold utarbeidet av R\u00e5dgivende biologer AS. Rapporten konkluderer med at influensomr\u00e5det har f\u00e5 og lave naturverdier. Fiskefauna Rapporten viser til at det bare er \u00f8rret i Dam Skredderdalen. Det vises til at dammen har betydning som funksjonsomr\u00e5de for \u00f8rret selv om det er en kunstig dam. En reduksjon av vannstanden i dammen vil redusere det \u00f8kologiske funksjonsomr\u00e5det og dermed ogs\u00e5 produksjonen av fisk. En konsekvens av senket vannstand vil v\u00e6re at fisken f\u00e5r betydelig mindre oppvekstomr\u00e5der, noe som sannsynligvis medf\u00f8rer noe \u00f8kt d\u00f8dlighet. I rapporten heter det \u00abSamlet sett vurderes senkningen av Dam Skredderdalen \u00e5 kunne gi varig forringelse av middels alvorlighetsgrad for fiskefauna og bunnlevende virvell\u00f8se dyr. Med noe verdi gir dette noe milj\u00f8skade (-).\u00bb. Bergen elveforum har introdusert ideen om \u00e5 bruke overf\u00f8ringsledningen fra Skredderdalen til Svartediket for \u00e5 tilf\u00f8re mer vann til M\u00f8llendalselva i t\u00f8rre perioder for \u00e5 sikre en mer stabil minstevannf\u00f8ring. Med tanke p\u00e5 utviklingen av M\u00f8llendal elvepark vurderer Bymilj\u00f8etaten at dette b\u00f8r utredes n\u00e6rmere i et eget prosjekt og f\u00e5 egen finansiering. Friluftsliv Dam Skredderdalen omfattes bl.a. av bruksplan for Fl\u00f8yenomr\u00e5det. I planen betegnes omr\u00e5det som kanskje et av byens viktigste friluftsomr\u00e5der. I rekreasjonssammenheng har dammen en betydning, men f\u00f8rst og fremst som omgivelse i landskapet. Selve demningen Side 3 av 6 og dam har v\u00e6rt og er fysisk avsperret for ferdsel og rekreasjonsverdien knyttet til selve vannet og randsonen er dermed av sv\u00e6rt begrenset karakter. Skredderdalen er imidlertid en viktig sti (hovedrute) til og fra dette byfjellsomr\u00e5det. Skredderdalen benyttes som tilkomst fra Fjellveien og som rute ned fra Sandviksfjellet og Fl\u00f8yen. Mange tar f.eks. turen opp Stoltzekleiven og g\u00e5r ned Skredderdalen. Skredderdalen er ogs\u00e5 benyttet av arrangementet 7-fjellsturen. Traseen som m\u00f8ter dam like nedenfor og ovenfor og passerer langs dammens nordside vil bli p\u00e5virket av tiltaket. Skredderdalen har to tilkomster fra Fjellveien og opp til dam. Den mest brukte tilkomsten g\u00e5r opp like ved vandverkshuset nede ved Fjellveien (strekning A) og den andre g\u00e5r opp via vei til bebyggelsen \u00f8verst i Mulesvingen (strekning B). Adkomst fra Vandverkshuset passerer like nedenfor dam og m\u00f8ter her traktorvei fra Mulesvingen. Her vil strekning A og B bli p\u00e5virket av ny flomkanal. Sti/traktorvei m\u00e5 her legges om som f\u00f8lge av tiltaket. Det er viktig at traktorvei tilfredsstiller n\u00f8dvendige krav i forhold til aktuell bruk i ettertid. Omlegging av tras\u00e9 m\u00e5 utf\u00f8res p\u00e5 en hensiktsmessig og sk\u00e5nsom m\u00e5te. Strekning A Strekningen er i dag i sv\u00e6rt d\u00e5rlig forfatning. Det er likevel denne traseen som i all hovedsak benyttes av turg\u00e5ere. Det er korteste vei opp/ned fra fjellet og er et naturlig startpunkt fra Fjellveien. Traseen f\u00f8lger tett p\u00e5 elven ned til Vandverkshuset. Utfordringen her er at den er sv\u00e6rt bratt. Mye l\u00f8smasser (grus) f\u00f8res ned og ut i Fjellveien. Det er lagt stolper p\u00e5 tvers, trolig for \u00e5 hindre utglidning av masser, samt \u00e5 gj\u00f8re traseen litt mer tilgjengelig. Tiltaket har en begrenset effekt. Tilstanden og behovet for utbedring av denne strekningen har v\u00e6rt oppe i ulike fora en rekke ganger, bl.a. i media. Problemstillingen er aktuell, og Bymilj\u00f8etaten erfarer at den trolig vil bli aktualisert i forbindelse med utbedringer av dam. Behovet for utbedring av strekning A ut over den del som p\u00e5virkes direkte av arbeidet p\u00e5 dam er absolutt til stede og burde rent praktisk v\u00e6rt l\u00f8st i forbindelse med det planlagte arbeidet. \u00c5 erstatte strekning A med B er trolig ikke en anbefalt l\u00f8sning, verken for turg\u00e5ere eller beboere i Mulesvingen. Bymilj\u00f8etaten ser at det kan v\u00e6re en utfordring \u00e5 f\u00e5 l\u00f8st dette, men \u00f8nsker \u00e5 dr\u00f8fte muligheter med Bergen Vann. Strekning B Strekningen er i mindre grad benyttet av turg\u00e5ere. Dette har nok en sammenheng med at traseen oppleves som et unaturlig valg. Det er en omvei, samtidig som ferdsel g\u00e5r gjennom et boligomr\u00e5de. Vei er asfaltert til \u00f8verste hus, men har generelt en d\u00e5rlig standard. Videre opp mot dam best\u00e5r dekket av grov pukk/grus. Strekningen er viktig da den er tilkomst for kj\u00f8ret\u00f8y i forvaltningssammenheng. Ovenfor \u00f8verste hus har vei status som traktorvei. Traktorveien g\u00e5r over til sti et stykke ovenfor dam. Traktorveien b\u00f8r utbedres og standard heves etter arbeidene p\u00e5 dam er utf\u00f8rt. Muligheten for bruk av vei med tyngre kj\u00f8ret\u00f8y i nedre del ved bebyggelse vil v\u00e6re styrende for standard og muligheter lengre opp. Skog og veier Dam Skredderdalen og det omkringliggende omr\u00e5det (Skredderdalen) er inkludert i det arealet som omfattes av forvaltningsavtalen Bergen kommune har med Bergens Skog- og Tr\u00e6plantingsselskap. Bymilj\u00f8etaten bemerker at problemstillinger knyttet til skj\u00f8tsel av skog og skogsdrift m\u00e5 ivaretas i det videre arbeidet. Som nevnt over er tilkomst fra Mulesvingen (strekning B) viktig, og den vil v\u00e6re sentral \u00e5 opprettholde som traktorvei ogs\u00e5 etter anleggsperioden. Bymilj\u00f8etaten ber om \u00e5 bli involvert i denne forbindelse. Side 4 av 6 Det gj\u00f8res spesielt oppmerksom p\u00e5 at vei fra Mulesvingen 14 til siste hus er privat vei p\u00e5 kommunal grunn. Etat for bygg og eiendom er kommunens kontaktpunkt knyttet til veien. Arbeider som skal utf\u00f8res her m\u00e5 avklares med brukere. Veien er i d\u00e5rlig forfatning som f\u00f8lge av tidligere bruk. Prosjektet b\u00f8r vurdere og registrere tilstand p\u00e5 vei, og det b\u00f8r vurderes behov for oppgradering som f\u00f8lge av anleggstrafikk og behov for fremtidig n\u00f8dvendig drift og vedlikehold. Anleggsperiode Skredderdalen er som nevnt en viktig og mye brukt rute til og fra dette byfjellsomr\u00e5det. Det er derfor spesielt viktig med gode tiltak i anleggsperioden som sikrer ferdsel i omr\u00e5det. Dette gjelder omlegging av sti, n\u00f8dvendig skilting for ferdsel og varsling/informasjon om arbeidet som p\u00e5g\u00e5r. Oppsummering Bakgrunnen for planlegging av tiltak p\u00e5 dam i Skredderdalen er at anlegget ikke tilfredsstiller kravene til sikkerhet etter damsikkerhetsforskriften. Det er anbefalt flere tiltak for \u00e5 tilfredsstille kravene. \u00c5 senke vannstanden og bygge en nedstr\u00f8ms flomkanal er tiltak vi har rettet et spesielt fokus p\u00e5. Vi har ogs\u00e5 sett p\u00e5 behovet for n\u00f8dvendig tilkomst til omr\u00e5det etter utf\u00f8relse. Tiltakene vil kunne ha p\u00e5virkning p\u00e5 landskap, naturmangfold, friluftsliv og forvaltning. R\u00e5dgivende Biologer AS har utarbeidet en konsekvensutredning for naturmangfold. Konsekvensutredningen sammen med eksisterende informasjon er et datagrunnlag som her vurderes som ganske godt. Det vurderes \u00e5 ikke v\u00e6re n\u00f8dvendig med oppf\u00f8lgende unders\u00f8kelser for \u00e5 kunne ta stilling til det aktuelle tiltaket. Bymilj\u00f8etaten st\u00f8tter denne vurderingen. Bymilj\u00f8etaten \u00f8nsker at evt. overf\u00f8ring av vann fra Skredderdalen til M\u00f8llendalselva utredes n\u00e6rmere i et eget prosjekt og f\u00e5r egen finansiering. Tiltaket vurderes \u00e5 ha en begrenset p\u00e5virkning p\u00e5 landskapet og friluftslivet som helhet. Den planlagte flomkanal nedstr\u00f8ms for dam vil imidlertid kunne p\u00e5virke negativt. Det er s\u00e6rlig h\u00f8yde p\u00e5 mur og bruk av betong som bryter med eksisterende dam i t\u00f8rrmur. S\u00e6rlig yttervegg i flomkanal kan virke dominerende for turg\u00e5ere i m\u00f8te med dam. Her b\u00f8r en tilstrebe en mest mulig sk\u00e5nsom l\u00f8sning. Tilkomst til omr\u00e5det i forbindelse med fremtidig drift, vedlikehold og skogskj\u00f8tsel er et viktig punkt. Veier m\u00e5 utbedres og oppgraderes for n\u00f8dvendig bruk i ettertid. Skredderdalen er viktig for friluftslivet. Det er en mye brukt tilkomst til byfjellene og en viktig innfallsport fra Fjellveien. Det b\u00f8r tilstrebes \u00e5 l\u00f8se utfordringer p\u00e5 strekning A i forbindelse med arbeidet p\u00e5 dam. Bymilj\u00f8etaten \u00f8nsker \u00e5 v\u00e6re involvert i sakens videre vurderinger. Med hilsen Bymilj\u00f8etaten Kristin Madsen Klokkeide - Seksjonsleder Jan Robert Brandsdal - Byfjellsforvalter Dokumentet er godkjent elektronisk. Side 5 av 6 Kopi til: Natur- og milj\u00f8forvaltningsseksjonen (Arbeidssted) - Jan Robert Brandsdal, Natur- og milj\u00f8forvaltningsseksjonen (Arbeidssted) - Ole Rugeldal Sandven, BV Prosjekt - administrasjon (Arbeidssted) - Per Lasse Reinertsen Side 6 av 6 "
}