{
  "dokument_id": "a381b1c4-f8d3-57e0-be69-399470945ec1",
  "doc_type": "case_attachment",
  "kommune": 4601,
  "tittel": "Ber om tilleggsnotat - \u00c5rstad, Gnr. 159, Bnr. 943 m.fl., Mindemyren Nord (arealplan-ID 70520000) - Sluttbehandling",
  "url": "https://bergen.kommune.no/politikere-utvalg/api/fil/bk360/10718234/Ber-om-tilleggsnotat-Arstad-Gnr-159-Bnr-943-m-fl-Mindemyren-Nord-arealplan-ID-70520000-Sluttbehandling",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Plan- og bygningsetaten V\u00e5r referanse: 2022/56754-66 Postboks 7700 Saksbehandler: Marie Mildestveit 5020 BERGEN Dato: 1. juli 2024 Deres ref.: PLAN-2022/20660-62 Ber om tilleggsnotat - \u00c5rstad, Gnr. 159, Bnr. 943 m.fl., Mindemyren Nord (arealplan-ID 70520000) - Sluttbehandling Byr\u00e5dsavdeling for byutvikling viser til oversending av fagnotat datert 04.06.2024 i saka nemnd over. F\u00f8r saka kan fremjast for politisk behandling er det behov for fleire opplysningar/vurderingar. Parkering Det g\u00e5r fram av fagnotatet at planforslaget ikkje legg opp til parkering i planomr\u00e5det, sett bort fr\u00e5 fire HC-plassar og h\u00f8ve for varelevering og av- og p\u00e5stiging. Med tilvising til parkeringsnotat utarbeidd av Plan- og bygningsetaten 09.11.2021 er det tenkt at all parkering skal l\u00f8ysast i delfelt S14 i gjeldande omr\u00e5deregulering. Forslag til detaljregulering for delfelt S14 har vore til h\u00f8yring og offentleg ettersyn, og det ligg f\u00f8re motsegn fr\u00e5 Statens vegvesen knytt til parkeringsdekning. Parkering er derfor p\u00e5 noverande tidspunkt ikkje sikra i denne planen n\u00e5r planforslaget for Mindemyren nord no skal fremjast for sluttbehandling. Byr\u00e5dsavdelinga ser behov for fleire opplysningar om kva for vurderingar som er gjort knytt til dette, s\u00e6rleg opp mot behovet for noko parkering knytt til dei ulike f\u00f8rem\u00e5la som omsorgsbustader, tilsette i fleirbruksbygget, n\u00e6ringsf\u00f8rem\u00e5l og bustader. Naturmangfald Fagnotatet manglar tilstrekkeleg vurdering og grunngjeving av planforslaget sine konsekvensar for naturmangfald etter naturmangfaldlova \u00a7\u00a7 8 til 12, jf. \u00a7 7. Det er utarbeidd naturmangfaldrapport og vist kort til vurderingane som er gjort, men det m\u00e5 gjerast ei systematisk vurdering slik naturmangfaldlova \u00a7 7 krev. Overgangsfelt Etter at saka blei sendt fr\u00e5 Plan- og bygningsetaten til Byr\u00e5dsavdeling for byutvikling har PBE vist til at det er behov for \u00e5 sikre rekkef\u00f8lgjekrav knytt til etablering av overgangsfelt ved infrastrukturen mot planomr\u00e5det til S14. Byr\u00e5dsavdelinga ber om at Plan- og bygningsetaten gjer greie for vurderingane knytt til dette og korleis det eventuelt kan sikrast i reguleringsplanen. Vi ber om \u00e5 f\u00e5 oversendt eit tilleggsnotat med opplysningane nemnd over s\u00e5 snart som r\u00e5d og seinast innan 23.08.2024. Med helsing BBU - kommunaldirekt\u00f8rens stab May Britt Hernes \u2013 Fungerende Kommunaldirekt\u00f8r Marie Mildestveit - R\u00e5dgivar Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Dokumentet er godkjent elektronisk. Kopi til: PBE Byplan Offentlige planer (Arbeidssted) - Halla Saad Alzubaydi, PBE Byplan Offentlige planer (Arbeidssted) - Aslaug Aalen Side 2 av 2 "
}