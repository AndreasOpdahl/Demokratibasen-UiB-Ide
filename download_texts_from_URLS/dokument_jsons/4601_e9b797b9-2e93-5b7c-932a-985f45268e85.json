{
  "dokument_id": "e9b797b9-2e93-5b7c-932a-985f45268e85",
  "doc_type": "case_minutes",
  "kommune": 4601,
  "tittel": "Saksprotokoll UBSI, 14012025, Sak 5/25, Vintervedlikehold av kunstgressbaner",
  "url": "https://bergen.kommune.no/politikere-utvalg/api/fil/bk360/11880167/Innstilling-vedtak-Vintervedlikehold-av-kunstgressbaner",
  "tekst": "Vintervedlikehold av kunstgressbaner Utvalg for barnehage, skole og idrett behandlet saken i m\u00f8tet 14.01.2025 sak 5/25 og avga f\u00f8lgende innstilling: 1. Bystyret tar redegj\u00f8relsen om vintervedlikehold av kunstgressbaner til orientering. 2. Punkt 6.1.e) i Handlingsplanen for kunstgress endres til: \u00abVed sn\u00f8fall vil Bergen kommune kun br\u00f8yte de baner som st\u00e5r p\u00e5 prioritert liste. En prioritert liste settes opp i samarbeid med NFF Hordaland. Etat for idrett kan gi idrettsklubber tillatelse til \u00e5 br\u00f8yte andre baner med sitt eget utstyr etter s\u00e6rskilt avtale med den enkelte klubb. Sn\u00f8 skal holdes innenfor baneomr\u00e5det slik at granulat kan samles opp n\u00e5r sn\u00f8en smelter. Det tillates ikke \u00e5 deponere sn\u00f8 utenfor baneomr\u00e5det.\u00bb 3. Punkt 2.5 i administrasjons- og utleiereglementet for kommunale idrettsanlegg endres til: \u00abEnkelte prioriterte baner vil bli br\u00f8ytet av Bergen kommune ved sn\u00f8forhold. Prioriteringen skjer i samarbeid med NFF Hordaland. Etat for idrett kan gi idrettsklubber tillatelse til \u00e5 br\u00f8yte andre baner med sitt eget utstyr etter s\u00e6rskilt avtale med den enkelte klubb.\u00bb 4. Bystyret ber byr\u00e5det om \u00e5 invitere klubber med utend\u00f8rs kunstgressbaner til \u00e5 delta i en gruppe hvor man deler kompetanse om best mulig vedlikehold av kunstgressbaner. Etat for Idrett belyser selv viktigheten av kjennskap til b\u00e5de baneforhold og riktig bruk av teknisk utstyr for \u00e5 unng\u00e5 skader p\u00e5 banene. 5. Pilotprosjektet utvides til vinteren 2025/2026. Merknad: Bystyret merker seg at fagnotatet fra Etat for idrett er datert 9. desember og at byr\u00e5det trolig hadde rukket \u00e5 iverksette pilotprosjektet f\u00f8r siste periode med store sn\u00f8mengder. Utvalg for barnehage, skole og idretts behandling F\u00f8lgende representanter tok ordet: Jan Hendrik Parmann (H), Sandrino Birkeland (A), Linn Kristin Eng\u00f8 (A), Vasan Singaravel (H), Thor Haakon Bakke (MDG). Forslag fremsatt i utvalget: Jan Hendrik Parmann (H) fremsatte p\u00e5 vegne H, A, FrP og BL, f\u00f8lgende tilleggsforslag Bystyret ber byr\u00e5det om \u00e5 invitere klubber med utend\u00f8rs kunstgressbaner til \u00e5 delta i en gruppe hvor man deler kompetanse om best mulig vedlikehold av kunstgressbaner. Etat for Idrett belyser selv viktigheten av kjennskap til b\u00e5de baneforhold og riktig bruk av teknisk utstyr for \u00e5 unng\u00e5 skader p\u00e5 banene. Linn Kristin Eng\u00f8 (A) fremsatte p\u00e5 vegne av A, f\u00f8lgende tilleggsforslag: Pilotprosjektet utvides til vinteren 2025/2026. Merknader fremsatt i utvalget: Linn Kristin Eng\u00f8 (A) fremsatte p\u00e5 vegne av A, f\u00f8lgende merknad: Bystyret merker seg at fagnotatet fra Etat for idrett er datert 9. desember og at byr\u00e5det trolig hadde rukket \u00e5 iverksette pilotprosjektet f\u00f8r siste periode med store sn\u00f8mengder. Votering: Innstillingen ble tiltr\u00e5dt enstemmig. Tilleggsforslag fra H, A, FrP og BL, fremsatt av Jan Hendrik Parmann (H) ble tiltr\u00e5dt enstemmig. Tilleggsforslag fra A, fremsatt av Linn Kristin Eng\u00f8 (A) ble tiltr\u00e5dt med 8 stemmer (A, SV, MDG, R). Merknad fra A, fremsatt av Linn Kristin Eng\u00f8 (A) ble tiltr\u00e5dt med 8 stemmer (A, SV, MDG, R). Byr\u00e5det behandlet saken i m\u00f8tet 02.01.2025 sak 8/25 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar redegj\u00f8relsen om vintervedlikehold av kunstgressbaner til orientering. 2. Punkt 6.1.e) i Handlingsplanen for kunstgress endres til: \u00abVed sn\u00f8fall vil Bergen kommune kun br\u00f8yte de baner som st\u00e5r p\u00e5 prioritert liste. En prioritert liste settes opp i samarbeid med NFF Hordaland. Etat for idrett kan gi idrettsklubber tillatelse til \u00e5 br\u00f8yte andre baner med sitt eget utstyr etter s\u00e6rskilt avtale med den enkelte klubb. Sn\u00f8 skal holdes innenfor baneomr\u00e5det slik at granulat kan samles opp n\u00e5r sn\u00f8en smelter. Det tillates ikke \u00e5 deponere sn\u00f8 utenfor baneomr\u00e5det.\u00bb 3. Punkt 2.5 i administrasjons- og utleiereglementet for kommunale idrettsanlegg endres til: \u00abEnkelte prioriterte baner vil bli br\u00f8ytet av Bergen kommune ved sn\u00f8forhold. Prioriteringen skjer i samarbeid med NFF Hordaland. Etat for idrett kan gi idrettsklubber tillatelse til \u00e5 br\u00f8yte andre baner med sitt eget utstyr etter s\u00e6rskilt avtale med den enkelte klubb.\u00bb 2 "
}