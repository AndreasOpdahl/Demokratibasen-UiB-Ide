{
  "dokument_id": "36c4185b-29f8-5140-a686-6bfca99398f4",
  "doc_type": "case_presentation",
  "kommune": 5501,
  "tittel": "Tenk Troms\u00f8 Handlingsprogram 2024-2028",
  "url": "https://innsyn.tromso.kommune.no/application/getMoteDokument?dokid=2001699501",
  "tekst": "Arkivsaksnr. 24/07436-1 Saksbehandler Sjur S. H. Mels\u00e5s Saksgang M\u00f8tedato Milj\u00f8-, idrett-, kultur- og 03.05.2024 54/24 samfunnsutviklingsutvalget Kommune- og byutviklingsutvalget 06.05.2024 23/24 Formannskapet 14.05.2024 Kommunestyret 22.05.2024 Eldrer\u00e5det 29.04.2024 Tenk Troms\u00f8 Handlingsprogram 2024-2028 Kommunedirekt\u00f8rens innstilling til vedtak: 1. Troms\u00f8 kommune vedtar forslag til handlingsprogram for Tenk Troms\u00f8 \u2013 som vist i tabell 1 i saksfremlegget. 2. Troms\u00f8 kommune vil legge inn f\u00f8lgende egenandeler i eget handlingsprogram: 2024: 23 mill. kr. 2025: 39 mill. kr. 2026: 84 mill. kr. 2027: 85 mill. kr. 2028: 57 mill. kr. 3. Troms\u00f8 kommune slutter seg til finansiering inkludert l\u00e5neopptak som fremkommer i tabell 3 og 4 i saksfremlegget. 4. Handlingsprogrammet gir utgangspunkt for videre planlegging av prosjekter og tiltak som er prioritert i perioden 2024-2028. 5. Handlingsprogrammet revideres \u00e5rlig, ut fra premissene om portef\u00f8ljestyring og kostnadskontroll. Det forutsettes dermed at eventuelle endringer adresseres i denne revisjonen. 6. Det forutsettes at Troms fylkeskommune fatter tilsvarende vedtak. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Saken gjelder handlingsprogram for Byvekstavtalen Tenk Troms\u00f8 for perioden 2024-2028. Saksutredning 1. Bakgrunn Vedlagte dokument \u00abHandlingsprogram 2024-2028\u00bb er grunnlag for saken. Tenk Troms\u00f8 best\u00e5r av bypakken og byvekstavtalen, og disse har ulike finansieringskilder. Bypakken ble vedtatt i stortinget 11. mai 2021 og bygger p\u00e5 lokale vedtak om bompenger og prioriterte prosjekter. Bypakken finansieres av bompenger, samt av statlige, fylkeskommunale og kommunale midler. I tillegg er det lagt til grunn at Troms\u00f8 kommune og Troms og Finnmark fylkeskommune skal tilbakef\u00f8re til bypakken all merverdiavgift som staten refunderer for prosjekt og tiltak i pakken. Byvekstavtalen ble signert 30 oktober 2023, og er en ti\u00e5rig forpliktende avtale mellom stat, fylke og kommune der partene forplikter seg nullvekstm\u00e5let via definerte satsingsomr\u00e5der: gange, sykkel, trafikksikkerhet, kollektivtransport og mobilitet. Prosjektene i avtalen er finansiert via statlige bel\u00f8nningsmidler. Trafikkutviklingen for persontransport med bil, m\u00e5lt med trafikktellinger (byindeks), er hovedindikatoren for vurderingen av m\u00e5loppn\u00e5elsen i avtalen. For Troms\u00f8 m\u00e5les utvikling i trafikkniv\u00e5 mot referanse\u00e5ret 2019. 2. Beskrivelse Tenk Troms\u00f8s handlingsprogram \u2013 det fjerde i rekken - vedtas i styringsgruppen for Tenk Troms\u00f8, kommunestyret og fylkestinget. B\u00e5de bypakken og byvekstavtalen gjennomf\u00f8res via portef\u00f8ljestyring og sterk kostnadskontroll. Portef\u00f8ljestyringen foreg\u00e5r via \u00e5rlig rullering av handlingsprogram med hovedvekt p\u00e5 m\u00e5l- og resultatstyring. Under forklares punktene 2 til og med 6 i det vedlagte handlingsprogrammet: Punkt 2, \u00abHandlingsprogram 2024-2028,\u00bb beskriver handlingsprogrammet per se, med prioriterte prosjekter for kommende periode og finansieringen av disse. Det vises til at perioden er i \u00f8konomisk balanse, med dekning for alle de prioriterte prosjektene. Punkt 3, \u00abE8 Flyplasstunnel\u00bb og \u00abNy bru til Kval\u00f8ya,\u00bb problematiserer den \u00f8konomiske usikkerheten knyttet til de to st\u00f8rste prosjektene i Tenk Troms\u00f8s overordnede portef\u00f8lje. Punkt 4, \u00abTenk Troms\u00f8 prosjektportef\u00f8lje: status,\u00bb beskriver prioriteringene i den overordnede portef\u00f8ljen, og skiller mellom prioriterte og ikke-prioriterte prosjekter for kommende periode, samt den \u00f8konomiske balansen i bypakkens og byvekstavtalens portef\u00f8ljer. Punkt 5, \u00abHP 2024-2028: inntekter,\u00bb beskriver inntektene for det foresl\u00e5tte handlingsprogrammet etter finansieringskilder og inntektsprognoser. 2 Punkt 6, \u00abHP 2024-2028: innsatsomr\u00e5de, planstatus og prosjekttype,\u00bb beskriver de ulike prosjektenes modenhet og status mellom planlegging og gjennomf\u00f8ring, og definerer tilh\u00f8rende tilrettelegging og m\u00e5loppn\u00e5else for disse. 3. Vurdering Forslag til handlingsprogram 2024-2028 fremkommer i tabell 1 under. Styringsgruppen for Tenk Troms\u00f8 fattet f\u00f8lgende vedtak 21. mars 2024: Styringsgruppen godkjenner Handlingsprogram 2024-2028 og sender det til tilsluttende lokalpolitisk behandling Prioritering Kommende periodes foresl\u00e5tte handlingsprogram, vist i tabell: Tabell 1: Foresl\u00e5tt handlingsprogram 2024-2028. *Dramsvegen: arbeid med avklaringer rundt prosjektet finansieres gjennom bel\u00f8nningsmidler 3 Oversikt egenandeler Som f\u00f8lge av foresl\u00e5tt handlingsprogram beregnes og vises kommunale og fylkeskommunale egenandeler som f\u00f8lgende i estimerte 2024-kroner: Tabell 2: Oversikt lokale egenandeler Oversikt finansiering Bypakkens totale prosjektportef\u00f8lje for prioriterte og ikke-prioriterte prosjekter har en samlet total gjeldende kostnadsramme p\u00e5 8 252 mill. estimerte 2024-kr. Estimat for totalt disponible inntekter per mars 2024 er 5 719 mill. 2024-kr.* Dette inneb\u00e6rer at bypakkens prosjektportef\u00f8lje har en \u00f8konomisk ubalanse p\u00e5 totalt 2 533 mill. 2024-kr, hvorav 1 878 mill.2024-kr i bompenger. Tabell 3: Bypakkens prosjektportef\u00f8lje med finansieringskilder *Totalt estimerte inntekter er avhengig av hvilke prosjekter som prioriteres og hvilke finansieringskilder disse har, samt av trafikk- og takstinnretning for bomsystemet. **Bompengeinntekter er knyttet til takstinnretning, trafikkmengde og miks av kj\u00f8ret\u00f8y. ***Det er estimerte kostnads\u00f8kninger p\u00e5 noen av bypakkens prosjekter som ikke er behandlet i styringsgruppen per i dag. Disse fremkommer lengst til h\u00f8yre i tabellen over, og tilsvarer en kostnads\u00f8kning p\u00e5 816 millioner kroner utover de vedtatte kostnadsrammene i bypakkens prosjektportef\u00f8lje. 4 Byvekstavtalens totale prosjektportef\u00f8lje har en samlet total kostnadsramme p\u00e5 2 047 mill. estimerte 2024-kr. Totalt disponible bel\u00f8nningsmidler er 2 047 mill.kr i byvekstavtalens varighet 2023-2032. Byvekstavtalen prosjektportef\u00f8lje er i \u00f8konomisk balanse. Tabell 4: Byvekstavtalens prosjektportef\u00f8lje med finansieringskilder: x Det er lagt til grunn at Troms\u00f8 kommune og Troms fylkeskommune skal tilbakef\u00f8re til byvekstavtalen all merverdiavgift som staten refunderer for prosjekt og tiltak i byvekstavtalen. Disse bel\u00f8pene synliggj\u00f8res i takt med modning p\u00e5 prosjektene. * Flere av Tenk Troms\u00f8 sine investeringsprosjekter medfinansieres av utbyggerbidrag, jamf\u00f8r rekkef\u00f8lgebestemmelser i tr\u00e5d med reguleringsplaner og utbyggingsavtaler. Vedtakskompetanse Kommunestyret Vedlegg Tenk Troms\u00f8 Handlingsprogram 2024-2028, vedtatt i Tenk Troms\u00f8s styringsgruppe 21. mars 2024 Forslag Handlingsprogram 2024 2028 5 "
}