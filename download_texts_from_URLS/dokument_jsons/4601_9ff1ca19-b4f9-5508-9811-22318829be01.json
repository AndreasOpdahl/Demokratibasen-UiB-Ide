{
  "dokument_id": "9ff1ca19-b4f9-5508-9811-22318829be01",
  "doc_type": "case_attachment",
  "kommune": 4601,
  "tittel": "Fagnotat datert 29.04.2024",
  "url": "https://bergen.kommune.no/politikere-utvalg/api/fil/bk360/10418558/Fagnotat-datert-29-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12046-4 (Arbeidssted) Saksbehandler: Mariell Karlsson Vikne Dato: 29.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/725/0/1 Hordagaten 36. Klage p\u00e5 avslag p\u00e5 s\u00f8knad om dispensasjon fra KPA2018 \u00a7 14 Uteoppholdsareal Siv. Ing. Sigurd Hoelsbrekken p\u00e5 vegne av tiltakshaver Protector forsikring ASA ved e-post Hvem klager? datert 20.03.2024 Legalisering av loftetasje fra tilleggsdel til hoveddel for etablering av ny boenhet. Areal 35 m2. Det er s\u00f8kt om dispensasjon fra pbl. \u00a7 29-4 avstand til nabogrense, reguleringsplan Tiltaket med hensyn til byggegrense mot veg, KPA2018 \u00a7 14.3.3 med hensyn til uteoppholdsareal. Det er s\u00f8kt unntak fra KPA2018 \u00a7 3.3.1 Plankrav og TEK17 \u00a7\u00a7 11-12 1. avsnitt Automatisk brannslokkeanlegg, 12-3 Krav om heis i byggverk og 14-2 2. avsnitt Energikrav. Avslagsvedtak datert 06.03.2024. S\u00f8knad om tillatelse til etablering av ny boenhet i loftetasjen avsl\u00e5s jf. KPA2018 \u00a7 14-1 Uteoppholdsareal og \u00a7 3.1 Plankrav og TEK17 \u00a7 11- Vedtaket 12 f\u00f8rste avsnitt Automatisk slokkeanlegg jf. pbl. \u00a7 29-5 tekniske krav. S\u00f8knad om dispensasjon fra KPA2018 \u00a7 14 Uteoppholdsareal, punkt 14.3.4 om etablering av minimum 75 m2 uteoppholdsareal pr. boenhet avsl\u00e5s jf. pbl. \u00a7 19-2. Kommuneplanens arealdel (KPA2018), vedtatt i Bystyret 19.06.2019, viser eiendommen som Bebyggelse og anlegg Ytre fortettingssone Y1. Hensynsoner: H 570_3 Solheim, Planstatus H390_2 Luftkvalitet gul sone Konsesjonsomr\u00e5de for fjernvarme Eiendommen omfattes av reguleringsplan nummer 120000 \u00c5rstad. Vestre \u00c5rstad og Uren - Kronviken - Solheimsviken stadfestet 04.08.1936 og er uten bestemmelser. Det er en klar overvekt av forhold som taler for at dispensasjon fra krav om Klagegrunner uteoppholdsareal i KPA2018 \u00a7 14.3.3 Uteoppholdsareal innvilges. Dispensasjon fra pbl. \u00a7 29-4 avstand til nabogrense og dispensasjon fra reguleringsplan Behov for ytterligere med hensyn til byggegrense mot veg jf. veglova \u00a7 29 samt unntak fra TEK17 \u00a7\u00a7 11-12 saksbehandling ved Automatisk slokkeanlegg, 12-3 Krav om heis i byggverk og 14-2 Energikrav m\u00e5 behandles eventuell omgj\u00f8ring ved eventuell omgj\u00f8ring. Det m\u00e5 innsendes uttalelse fra Bergen Vann i forbindelse med oppretting av ny boenhet. Det m\u00e5 s\u00f8kes dispensasjon fra KPA 2018 \u00a7 3.1 Plankrav. Anbefalt vedtak Avslagsvedtak datert 06.03.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Plan- og bygningsetaten mottok skriftlig henvendelse pr. e-post fra Lene Fauskanger den 16.03.2023 hvor hun \u00f8nsket skriftlig bekreftelse p\u00e5 hvorvidt loftsleiligheten i Hordagaten 36 er en egen boenhet. Hun \u00f8nsket ogs\u00e5 bekreftelse p\u00e5 hvorvidt soverommet i loftsetasjen er godkjent som soverom. Henvendelsen ble besvart av plan- og bygningsetaten under HENV-2023/11812 ved e-post datert 22.03.2023. Etter en gjennomgang av byggesaksarkivet kan vi ikke se at seksjon 4 (loftsleiligheten) er s\u00f8kt og godkjent som en selvstendig boenhet. If\u00f8lge siste godkjente tegninger fra 1939 er loftsetasjen godkjent til rom for varig opphold og tilleggsdel som benyttes i forbindelse med husets leiligheter. Det ble s\u00f8kt om etablering av ny boenhet p\u00e5 loft, ca. 35 m2 BRA, bruksendring av felles tilleggsdel til privat hoveddel ved s\u00f8knad datert 31.07.2023 i BYGG-2023/14890. Denne s\u00f8knaden ble avvist i vedtak datert 08.09.2023 fordi den ikke var tilstrekkelig opplyst til \u00e5 kunne realitetsbehandles jf. pbl. \u00a7 21-4 f\u00f8rste avsnitt og SAK10 kap. 5. Det ble deretter sendt ny s\u00f8knad om legalisering av loftsetasje fra tilleggsdel til hoveddel for etablering av ny boenhet, areal 35 m2 BRA den 24.11.2023 i BYGG-2023/17543 hvor det ble gitt avslag datert 06.03.2024. Dette vedtaket er p\u00e5klaget og behandles i KLAGE-2024/12046. 1.2. Opplysninger av vesentlig betydning for behandling av klagen 1.2.1 Om vedtaket Ansvarlig s\u00f8ker har opplyst at det er foretatt nabovarsling i samsvar med bestemmelsene i pbl. \u00a7 21-3 og har bekreftet at det ikke er mottatt noen merknader. Bymilj\u00f8etaten har gitt uttalelse datert 15.02.2024. Tiltaket er avhengig av dispensasjon fra byggegrense mot kommunal vei, Hordagaten. Eiendommen er regulert, men reguleringsplanen nevner ikke byggegrense mot den aktuelle veien. Etter veglovas bestemmelser er byggegrense mot vei 5 meter fra veikant. Det er plan- og bygningsetaten som fatter vedtak i saken mens Bymilj\u00f8etaten er uttalepart. Bymilj\u00f8etaten uttaler at tiltaket ikke ber\u00f8rer veiinteressene p\u00e5 en m\u00e5te som er til hinder for veivedlikehold eller fremtidige veiutvidelser. Bymilj\u00f8etaten viser ogs\u00e5 til fire betingelser som m\u00e5 v\u00e6re innfridd ved dispensasjon fra byggegrense. S\u00f8knaden har v\u00e6rt sendt til Statsforvalteren, Fylkeskommunen og Statens vegvesen for uttalelse, men det er ikke mottatt noen tilbakemelding. Tiltaket krever flere dispensasjoner, og det er s\u00f8kt om dispensasjoner, unntak og fravik: \u2022 Dispensasjon fra pbl. \u00a7 29-4 Avstand til nabogrense o Ikke behandlet da tiltaket avsl\u00e5s p\u00e5 annet grunnlag \u2022 Dispensasjon fra reguleringsplanID 120000 med hensyn til byggegrense mot veg jf. veglova \u00a7 29 o Ikke behandlet da tiltaket avsl\u00e5s p\u00e5 annet grunnlag \u2022 Dispensasjon fra KPA2018 \u00a7 14.3.3 Uteoppholdsareal o Avsl\u00e5tt og p\u00e5klaget. Saksnummer KLAGE-2024/12046 Side 2 av 7 \u2022 Unntak fra KPA2018 \u00a7 3.3.1 Plankrav o Avsl\u00e5tt da vilk\u00e5rene for unntak ikke er oppfylt. \u2022 Unntak fra TEK17 \u00a7 11-12 1. avsnitt Automatisk brannslokkeanlegg o Tiltaket er omprosjektert p\u00e5 dette punktet. Dette blir det ikke tatt stilling til i klageomgangen. \u2022 Unntak fra TEK17 \u00a7 12-3 Krav om heis i byggverk o Ikke behandlet da tiltaket avsl\u00e5s p\u00e5 annet grunnlag \u2022 Unntak fra TEK17 \u00a7 13-3 2. avsnitt Frisklufttilf\u00f8rsel o Det er i vedtaket nevnt at det er s\u00f8kt unntak fra denne bestemmelsen. Etter fagetatens gjennomgang av saken, kan vi ikke se at det er s\u00f8kt unntak fra denne bestemmelsen. \u2022 Unntak fra TEK17 \u00a7 14-2 2. avsnitt Krav til energieffektivitet o Ikke behandlet da tiltaket avsl\u00e5s p\u00e5 annet grunnlag. Dispensasjon fra pbl. \u00a7 29-4 Avstand til nabogrense og dispensasjon fra reguleringsplanID 120000 Byggegrense mot veg jf. veglova \u00a7 29 m\u00e5 behandles ved eventuell omgj\u00f8ring. Unntak fra TEK17 \u00a7\u00a7 12-3 Krav om heis i byggverk og 14-2 2. avsnitt Krav til energieffektivitet m\u00e5 behandles ved eventuell omgj\u00f8ring. Tiltaket oppfyller ikke kravene i KPA2018 \u00a7 3.3.1 bokstav d siden tiltaket krever dispensasjon fra KPA2018 \u00a7 14.3.3 Uteoppholdsareal. Tiltaket kan derfor ikke unntas plankrav etter denne bestemmelsen. Det m\u00e5 derfor s\u00f8kes dispensasjon fra KPA2018 \u00a7 3.1 ved eventuell omgj\u00f8ring. Det m\u00e5 innsendes uttalelse fra Bergen Vann i forbindelse med oppretting av ny boenhet. 1.2.2 Om klagen Det er gitt avslag med hjemmel i: \u2022 KPA2018 \u00a7 14.1 Uteoppholdsareal \u2022 KPA2018 \u00a7 3.1 Plankrav \u2022 TEK17 \u00a7 11-12 Automatisk brannslokkeanlegg jf. pbl. \u00a7 29-5 Tekniske krav Klagen inneb\u00e6rer ogs\u00e5 en endringss\u00f8knad. Det opplyses i klagens punkt 1 at tiltaket omprosjekteres og at det installeres slokkeanlegg (sprinkler) og brannalarm. Videre fremg\u00e5r det av klagen punkt 2 \u00abhva endret s\u00f8knad gjelder\u00bb at: \u00abSelv om vi mener kommunen ikke har fulgt god praksis med hensyn til sin begrunnelsesplikt i byggesaken, har vi valgt \u00e5 omprosjektere tiltaket i stedet for \u00e5 p\u00e5klage kommunens vedtak om avslag\u00bb Byggesaksbehandler har i e-post datert 22.03.2024 stilt sp\u00f8rsm\u00e5l om det er \u00f8nskelig at kommunen behandler i) kun klage ii) kun revisjon eller iii) begge deler. Det opplyses samtidig at revisjon m\u00e5 behandles i ny sak idet tiltaket krever ny s\u00f8knad om dispensasjon fra KPA2018 \u00a7 3.1 Plankrav. Klager har besvart e-post datert 22.03.2024: Saksnummer KLAGE-2024/12046 Side 3 av 7 \u00abVi har ment at begge deler ved vedtaket om avslag m\u00e5 behandles. Vi m\u00e5 bare beklage dersom dette ikke var tilstrekkelig klart i v\u00e5r redegj\u00f8relse. Gi tilbakemelding om dere mangler noe som grunnlag for \u00e5 ferdigbehandle saken, se tidligere oversendt dokumentasjon vedr\u00f8rende dispensasjoner/unntak\u00bb Vi har i brev \u00abbekreftelse p\u00e5 mottatt klage\u00bb datert 25.03.2024 gjort klager oppmerksom p\u00e5 at \u00abDersom klagen inneholder forslag til endringer av tiltaket vil ikke disse bli behandlet i klageomgangen. Dersom endringene \u00f8nskes behandlet, m\u00e5 det sendes inn en ny komplett s\u00f8knad\u00bb. 2. Om klagen Klager viser til vedtak og godkjente plantegninger fra byggesaker i 1939 og 1997 og opplyser at arealene p\u00e5 loftplanet er godkjent benyttet til boligform\u00e5l, men at de er fysisk skilt fra de \u00f8vrige boenhetene i underliggende plan. Klager anf\u00f8rer ogs\u00e5 at arealer som er bruksendret til boligform\u00e5l blir \u00e5 anse som en selvstendig boenhet siden vilk\u00e5rene i SAK10 \u00a7 2-2 er innfridd. Det er klaget p\u00e5 avslag p\u00e5 s\u00f8knad om dispensasjon fra KPA2018 \u00a7 14 Uteoppholdsareal. Klager anf\u00f8rer at kommunen ikke har foretatt en kvalifisert vurdering av s\u00f8knaden om dispensasjon. Med henvisning til at blant annet at loftplanet tidligere er godkjent til boligform\u00e5l og utgj\u00f8r naturlig en selvstendig boenhet etter SAK10 \u00a7 2-2, at oms\u00f8kt boenhet er liten, at det er stort behov for mindre leiligheter og at sm\u00e5 leiligheter ikke gir samme behov for uteoppholdsareal, anf\u00f8rer klager at det vil v\u00e6re klar overvekt av forhold som taler for at dispensasjon/unntak gis. Det vises til klagen i sin helhet. 3. Vurdering av klagen Fagetaten har g\u00e5tt igjennom sakshistorikk p\u00e5 aktuelle eiendom. Fra opprinnelig byggetillatelse datert 12.05.1939 fremg\u00e5r det at: \u00abV\u00e6relsene p\u00e5 loftet m\u00e5 kun benyttes i forbindelse med husets leiligheter.\u00bb Videre er det riktig at det var en byggesak i 1997. Denne saken gjaldt: \u00ab(...) godkjenning for en hybelleilighet i kjeller. Hybelleiligheten eksisterer, men er ikke endelig formelt godkjent. Samtidig s\u00f8kes det godkjenning for en plan for lyd- og brannseksjonering av eiendommen\u00bb Byggesaken fra 1997 har f\u00f8lgelig ikke etablert noen egen boenhet i loftsetasjen slik at siste godkjente situasjon f\u00f8r s\u00f8knad i foreliggende sak ble sendt inn, var at v\u00e6relsene p\u00e5 loftet kun m\u00e5 benyttes i forbindelse med husets leiligheter. Arealer kan ikke uten s\u00f8knad anses som en egen boenhet med begrunnelse at tiltakshaver hevder lovens vilk\u00e5r for oppretting av ny boenhet er oppfylt. Loftsetasjen var f\u00f8lgelig ikke \u00e5 anse som en egen boenhet slik klager har hevdet i klagen. Saksnummer KLAGE-2024/12046 Side 4 av 7 Det er ansvarlig s\u00f8kers ansvar at s\u00f8knad om tillatelse inneholder alle opplysninger som er n\u00f8dvendige jf. SAK10 \u00a7 12-2. N\u00e5r s\u00f8knaden er fullstendig, har kommunen plikt til \u00e5 behandle s\u00f8knaden jf. pbl. \u00a7 21-4. Det er i foreliggende sak, BYGG-2024/12046, s\u00f8kt om: \u2022 S\u00f8knad om oppdeling av bruksenheter jf. pbl. \u00a7 20-1 g \u2022 S\u00f8knad om bruksendring fra tilleggsdel til hoveddel jf. pbl. \u00a7 20-1 d \u2022 S\u00f8knad om unntak fra tekniske krav jf. pbl. \u00a7 31-4 N\u00e5r det er s\u00f8kt om oppdeling av bruksenheter samt bruksendring, er alts\u00e5 kommunen pliktet til \u00e5 behandle dette jf. pbl. \u00a7 21-4. Loftsetasjen har, som nevnt over, ikke v\u00e6rt godkjent som selvstendig boenhet ved tidligere byggesaker, og er n\u00e5 oms\u00f8kt i form av oppdeling av bruksenheter slik det fremg\u00e5r av innsendt s\u00f8knad. Det er ved avslagsvedtak datert 06.03.2024 gitt avslag p\u00e5 s\u00f8knad om etablering av ny boenhet jf. KPA2018 \u00a7 14-1 Uteoppholdsaral, \u00a7 3.1 Plankrav og TEK17 \u00a7 11-12 Automatisk slokkeanlegg jf. pbl. \u00a7 29-5 Tekniske krav. Tiltaket er endret og omprosjektert hva gjelder TEK17 \u00a7 11-12 Automatisk slokkeanlegg. Det var s\u00f8kt unntak fra plankrav jf. KPA2018 \u00a7 3.3.1. Tiltaket krever dispensasjon fra KPA2018 \u00a7 14 Uteoppholdsareal. Tiltaket kan derfor ikke unntas plankravet fordi det ikke samsvarer med \u00f8vrige bestemmelser i kommuneplanens arealdel. Ved en eventuell omgj\u00f8ring m\u00e5 det derfor s\u00f8kes om dispensasjon fra KPA2018 \u00a7 3.1 Plankrav. Klage p\u00e5 avslag p\u00e5 s\u00f8knad om dispensasjon fra KPA2018 \u00a7 14 Uteoppholdsareal For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra, lovens form\u00e5lsbestemmelse eller nasjonale eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Tiltaket kommer i strid med KPA2018 \u00a7 14.3.4 med hensyn til at det skal etableres minimum 75 m2 uteoppholdsareal pr. boenhet i sone Y1. Hensynene bak bestemmelsen er \u00e5 sikre tilstrekkelige uteoppholdsarealer \u2013 b\u00e5de felles og privat \u2013 for boenheter i bygget. Tilstrekkelige uteoppholdsarealer vil sikre god bokvalitet for alle aldersgrupper og funksjonsniv\u00e5. St\u00f8rrelse, utforming, solforhold, st\u00f8y, vegetasjon, orientering og plassering av bygninger p\u00e5virker kvaliteten p\u00e5 uteoppholdsarealene. Uterommet skal gi mulighet for opphold og sosialt samkvem, rekreasjon, lek og spill gjennom de ulike \u00e5rstidene. Saksnummer KLAGE-2024/12046 Side 5 av 7 Opphold og rekreasjon er viktige momenter for boenheter. Det b\u00f8r f\u00f8res en restriktiv praksis for dispensasjoner fra krav til uteoppholdsareal med hensyn til dets betydning for den enkelte boenhets kvalitetsmessige levek\u00e5r. Det er i s\u00f8knaden opplyst at boenhet p\u00e5 loft vil disponere 11 m2 privat uteoppholdsareal samt 13 m2 av fellesareal. Boenheten p\u00e5 loft vil f\u00f8lgelig f\u00e5 24m2 uteoppholdsareal medregnet fellesareal. Det er i kommuneplanens arealdel vurdert at boenheter i sone Y1 skal ha minimum 75 m2 uteoppholdsareal. N\u00e5r dette er tatt konkret stilling til i plan, som er fattet av kommunens h\u00f8yeste organ etter en omfattende beslutningsprosess, er det h\u00f8y terskel for \u00e5 innvilge dispensasjon. Tiltaket fraviker krav om uteoppholdsareal med 51 m2. Det er begrenset hvor mye opphold, sosialt samkvem, rekreasjon og lek det er mulig \u00e5 f\u00e5 til p\u00e5 11 m2 og p\u00e5 bakgrunn av dette er fagetaten kommet til at hensynet bak bestemmelsen blir satt vesentlig til side. Fagetaten er derfor kommet til at vilk\u00e5rene for \u00e5 gi dispensasjon ikke er oppfylt jf. pbl. \u00a7 19-2. Vi vil likevel knytte noen kommentarer til fordeler og ulemper ved \u00e5 innvilge dispensasjon. Det er ikke riktig at loftplanet utgj\u00f8r en selvstendig boenhet i henhold til SAK10 \u00a7 2-2 slik det hevdes i klagen. Den oms\u00f8kte boenheten oppfyller ikke kravet til uteoppholdsareal i KPA2018 \u00a7 14.3.4, og det kreves samtidig ytterligere tre dispensasjoner og 4 unntak fra TEK for at loftplanet skal kunne godkjennes som selvstendig boenhet. Fagetaten er enig med klager i at det er positivt \u00e5 fortette omr\u00e5det med mindre leiligheter og at det er en fordel med \u00e5 gi dispensasjon fra kravet til uteoppholdsareal. Likevel er det vurdert i plan at det konkrete omr\u00e5det, hvor det ikke er uvanlig at bygningsmassen best\u00e5r av mindre leiligheter, at kravet til uteoppholdsareal skal v\u00e6re 75 m2. Selv om boligen i seg selv er liten av st\u00f8rrelse, er det viktig for dem som bor der \u00e5 ha tilgang p\u00e5 gode uteoppholdsarealer til sosialt samkvem, rekreasjon og lek. Plan- og bygningsloven skal etter sin form\u00e5lsparagraf, \u00a7 1-1 fremme b\u00e6rekraftig utvikling til beste for den enkelte, samfunnet og framtidige generasjoner. Det er derfor sv\u00e6rt viktig \u00e5 tenke langsiktig n\u00e5r det opprettes egne boenheter. P\u00e5 bakgrunn av dette er vi kommet til at fordelene ved \u00e5 gi dispensasjon ikke er \u00abklart st\u00f8rre\u00bb enn ulempene jf. pbl. \u00a7 19-2. Dispensasjoner som ikke har v\u00e6rt behandlet i vedtaket \u2022 Dispensasjon fra pbl. \u00a7 29-4 Avstand til nabogrense o Vi er ikke negative til at denne dispensasjonen innvilges. Tiltaket endrer ikke byggverkets plassering slik at avstand til nabogrense forblir uendret. \u2022 Dispensasjon fra reguleringsplanID 120000 med hensyn til byggegrense mot veg jf. veglova \u00a7 29 Saksnummer KLAGE-2024/12046 Side 6 av 7 o Vi er ikke negative til at denne dispensasjonen innvilges. Tiltaket endrer ikke byggverkets plassering slik at avstand til vei forblir uendret. Oms\u00f8kt tiltak, bruk av loft som selvstendig boenhet, p\u00e5virker ikke siktforhold eller mulighet for drift og vedlikehold, og begrenser heller ikke fremtidig utbedring av eksisterende vei. Dispensasjoner som m\u00e5 oms\u00f8kes Tiltaket oppfyller ikke kravene i KPA2018 \u00a7 3.3.1 bokstav d siden tiltaket krever dispensasjon fra KPA2018 \u00a7 14.3.3 Uteoppholdsareal. Tiltaket kan derfor ikke unntas plankrav etter denne bestemmelsen. Det m\u00e5 derfor s\u00f8kes dispensasjon fra KPA2018 \u00a7 3.1 ved eventuell omgj\u00f8ring. Unntak som m\u00e5 innvilges ved eventuell omgj\u00f8ring \u2022 Unntak fra TEK17 \u00a7 11-12 1. avsnitt Automatisk brannslokkeanlegg o Tiltaket er p\u00e5 dette punktet omprosjektert, og derfor ikke vurdert i klageomgangen. \u2022 Unntak fra TEK17 \u00a7 12-3 Krav om heis i byggverk o Vi er ikke negative til at dette unntaket innvilges. Det er et eksisterende byggverk hvor det er vanskelig og kostbart \u00e5 etablere heis for det tilfellet at loftplanet skulle bli utskilt som egen boenhet. V\u00e5r vurdering legger ogs\u00e5 vekt p\u00e5 ansvarlig s\u00f8kers opplysninger om at bygningen er oppf\u00f8rt i 1993 og at det ikke er tilrettelagt mulighet for trinnfri atkomst idet det er niv\u00e5forskjell p\u00e5 ca. 60 cm ved bygningens inngangsparti. \u2022 Unntak fra TEK17 \u00a7 14-2 2. avsnitt Krav til energieffektivitet o Vi er ikke negative til at dette unntaket innvilges. Det er et eksisterende byggverk som er oppf\u00f8rt i henhold til tidligere regelverk. Ansvarlig s\u00f8ker har ogs\u00e5 redegjort for at det vil v\u00e6re sv\u00e6rt omfattende \u00e5 utbedre tetthet og varmeisolasjon i yttertak og vegger (gavlvegger) som omslutter loftplanet og at en slik l\u00f8sning inneb\u00e6rer at tilgjengelig bruksareal vil bli betydelig redusert. 4. Konklusjon Avslagsvedtak datert 06.03.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 20.03.2024 5. Avslag datert 06.03.2024 6. Uttalelse fra Bymilj\u00f8etaten datert 15.02.2024 7. S\u00f8knad 8. Tegninger Saksnummer KLAGE-2024/12046 Side 7 av 7 "
}