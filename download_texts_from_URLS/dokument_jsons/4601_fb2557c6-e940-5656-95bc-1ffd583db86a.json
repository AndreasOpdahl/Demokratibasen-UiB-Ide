{
  "dokument_id": "fb2557c6-e940-5656-95bc-1ffd583db86a",
  "doc_type": "case_attachment",
  "kommune": 4601,
  "tittel": "Stoppet planinitiativ\n",
  "url": "https://bergen.kommune.no/politikere-utvalg/api/fil/bk360/8517842/Stoppet-planinitiativ-",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: PLAN-2023/11868-12 Se mottakerliste nedenfor. Saksbehandler: Oskar S\u00f8rb\u00f8 Tanum Dato: 09.06.2023 Beslutning om at planinitiativet stoppes: \u00c5sane. Gnr 216, bnr 1269. Vollane Saken gjelder OK arkitekter AS \u00f8nsker p\u00e5 vegne av Wallheim Steckmest & co AS \u00e5 fremme et planforslag for boligbebyggelse p\u00e5 et omr\u00e5de ved Vollane i Eidsv\u00e5g, \u00c5sane bydel. Delen av planomr\u00e5det hvor det foresl\u00e5s utbygging er i dag regulert til bolig, men ubebygd. Intensjonen med planinitiativet er \u00e5 etablere et konsentrert bygg p\u00e5 ca. 7000 m2 med 50-60 boenheter for beboere over 60 \u00e5r. Den gjeldende reguleringsplanen for omr\u00e5det, arealplan- ID 3530400, legger opp til frittst\u00e5ende boligbebyggelse, og planinitiativet \u00f8nsker \u00e5 omregulere deler av planen til gr\u00f8ntstruktur og konsentrert bebyggelse. Planomr\u00e5det omfattes av flere soner i KPA 2018, og den foresl\u00e5tte utbyggingen vil ligge i ytre fortettingssone. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Beslutning om at planinitiativet stoppes Private, tiltakshavere, organisasjoner og andre myndigheter har rett til \u00e5 fremme forslag til detaljregulering, jf. plan- og bygningsloven (pbl) \u00a7 12-3, 2. ledd. Finner kommunen at et privat planinitiativ ikke b\u00f8r f\u00f8re frem, kan kommunen beslutte at initiativet skal stoppes jf. pbl \u00a7 12-8, 2. ledd. Etter en helhetsvurdering er det besluttet at planinitiativet stoppes i foreliggende sak. Begrunnelse Ubebygd natur og dyrket mark Planinitiativet foresl\u00e5r utbygging av et omr\u00e5de som i dag er ubebygd dyrkbar mark. I sitt innspill til oppstartsm\u00f8tet skriver Bymilj\u00f8etaten: \u00abOmr\u00e5det best\u00e5r i dag av fulldyrket mark og h\u00f8ybonitets l\u00f8vskog, jf. arealressurskart AR5. Slike skoger er ofte sv\u00e6rt artsrike og frodige, og mange arter lever ogs\u00e5 i tilknytning til \u00e5pent jordbrukslandskap. Det er registrert en \u00f8kologisk korridor gjennom det aktuelle omr\u00e5det (jf. bl\u00e5gr\u00f8nt temakart til KPA2018) med direkte kobling til Eidsv\u00e5gen og Ervikbukta. Gr\u00f8ntomr\u00e5der tilknyttet vann utgj\u00f8r viktige leveomr\u00e5der for mange arter. \u00d8kologiske korridorer skal sikre at dyr og planter kan forflytte og spre seg p\u00e5 naturlig vis. Forbindelsene i temakartet er tegnet inn for \u00e5 ivareta slike korridorer, samt videreutvikle og etablere nye \u00f8kologiske korridorer. En eventuell bebyggelse her vil kunne punktere den \u00f8kologiske korridoren. Arealendring, og bit for bit nedbygging, er hovedtrusselen for naturmangfoldet i Norge. Oppstykket natur gj\u00f8r det vanskeligere for arter \u00e5 bevege seg fra et omr\u00e5de til et annet, og gj\u00f8r at vi f\u00e5r mange sm\u00e5 bestander som er adskilt fra hverandre, noe som hindrer genetisk mangfold. Sett i sammenheng med alle arealendringer som skjer i den tette byen, blir de samlede konsekvensene av denne typen utbygging store. Den \u00f8kologiske korridoren i planomr\u00e5det er en viktig forbindelse mot st\u00f8rre gr\u00f8ntomr\u00e5der utenfor planomr\u00e5det. Slike strukturer er s\u00e6rlig viktige i den tette byen, og det er derfor sv\u00e6rt viktig \u00e5 ivareta eksisterende gr\u00f8ntstruktur n\u00e5r vi planlegger og utvikler nye omr\u00e5der. Vi viser til at temakartet for bl\u00e5gr\u00f8nne strukturer skal legges til grunn ved planlegging, utbygging og forvaltning, og de sammenhengende bl\u00e5gr\u00f8nne strukturene skal ivaretas og sikres, jf. KPA \u00a7 10.1 og 10.2.\u00bb Bymilj\u00f8etaten er negative til en utbygging av omr\u00e5det som har stor verdi som \u00f8kologisk korridor, og peker ogs\u00e5 p\u00e5 at Bystyret nylig har vedtatt en ny klimastrategi og naturstrategi for Bergen. Et av m\u00e5lene i strategiene er at Bergen skal v\u00e6re arealn\u00f8ytrale innen 2030, noe som inneb\u00e6rer at vi gjenbruker allerede utbygde arealer fremfor \u00e5 bygge ned natur, jordbruksarealer og gr\u00f8ntomr\u00e5der. Plan- og bygningsetaten slutter seg til Bymilj\u00f8etaten sin vurdering, og p\u00e5peker igjen at bit for bit nedbygging og arealendring er den st\u00f8rste trusselen mot naturmangfold. Til tross for at Saksnummer PLAN-2023/11868 Side 2 av 5 omr\u00e5det i dag er regulert til boligform\u00e5l og inng\u00e5r i ytre fortettingssone, ser ikke Plan- og bygningsetaten det som hensiktsmessig \u00e5 bygge ned et omr\u00e5de som i dag b\u00e5de er ubebygd og som har store kvaliteter. Friluftsomr\u00e5de Omr\u00e5det hvor det foresl\u00e5s bebyggelse ligger i n\u00e6rheten av Vollane, et statlig sikret friluftsomr\u00e5de. I sine uttalelser til b\u00e5de veiledningsm\u00f8tet og oppstartsm\u00f8te peker Bymilj\u00f8etaten p\u00e5 at omr\u00e5det som foresl\u00e5s utviklet ogs\u00e5 er kartlagt som et sv\u00e6rt viktig friluftsomr\u00e5de, se bildet under. Bymilj\u00f8etaten skriver i sitt innspill: \u00abOmr\u00e5det hvor det planlegges bebyggelse er definert som et sv\u00e6rt viktig friluftslivsomr\u00e5de, jf. Kartlegging av friluftslivsomr\u00e5der i Bergen kommune i regi av Bymilj\u00f8etaten, 2016. (...) Badeviken med bakenforliggende gresslette og neset i vest er registrert som det statlig sikrede friluftslivsomr\u00e5de Vollane. Et statlig sikret friluftslivsomr\u00e5de er et omr\u00e5de som det offentlige har skaffet seg r\u00e5dighet over ved kj\u00f8p eller avtale om bruksrett. Staten har bidratt til at disse omr\u00e5dene har blitt sikret for allmennhetens bruk. I Milj\u00f8direktoratets veiledere knyttet til forvaltning av statlig sikrede friluftslivsomr\u00e5der (M-1985) st\u00e5r det at: Utgangspunktet for all forvaltning av statlig sikrede friluftslivsomr\u00e5der er at de er sikret for allmennhetens friluftslivsut\u00f8velse. De skal forvaltes slik at de ivaretas til dette form\u00e5let, og de skal v\u00e6re tilgjengelige og attraktive \u00e5 bruke. Selve avgrensningen til det som er statlig sikret er ikke direkte ber\u00f8rt av foresl\u00e5tte planomr\u00e5de, men det bakenforliggende omr\u00e5det inng\u00e5r i arealet som er kartlagt som sv\u00e6rt viktig friluftsomr\u00e5de. Det er en romslig og sv\u00e6rt mye brukt badeplass med stor gressbakke som bakland. Det betyr at en nedbygging av det bakenforliggende arealet vil kunne virke sv\u00e6rt privatiserende. Det vil beslaglegge en viktig del av turomr\u00e5det og tilkomstmulighetene til selve badeplassen, i tillegg ha en sv\u00e6rt negativ fjernvirkning da bebyggelsen vil v\u00e6re sv\u00e6rt synlig i et flatt og \u00e5pent terreng. Saksnummer PLAN-2023/11868 Side 3 av 5 Friluftsomr\u00e5det Vollane er brukervennlig for flere brukergrupper da det er tilrettelagt med blant annet badestige, handicaprampe, toalett, samt tilgjengelig HC-parkering. Bymilj\u00f8etaten stiller seg derfor negativ til en nedbygging av et s\u00e5 viktig og mye brukt friluftslivsomr\u00e5de.\u00bb Plan- og bygningsetaten stiller seg bak denne vurderingen, og vi viser ogs\u00e5 til KPA 2018 \u00a711.1 hvor det st\u00e5r at omr\u00e5der som er viktige for rekreasjon og friluftsliv i st\u00f8rst mulig grad skal ivaretas. Vi viser ogs\u00e5 til \u00a78.2.2 som sier at sammenhengende bl\u00e5gr\u00f8nne strukturer skal v\u00e6re en av de overordnede prinsippene for bystrukturen. Det kan ikke anbefales at det gj\u00f8res tiltak som reduserer verdien av det sv\u00e6rt viktige friluftsomr\u00e5det, og Plan- og bygningsetaten kan derfor heller ikke anbefale planinitiativet. Kulturmilj\u00f8 Planomr\u00e5det inneholder flere registrerte kulturminnelokasjoner. Til veiledningsm\u00f8tet sendte Vestland Fylkeskommune inn f\u00f8lgende innspill: \u00abV\u00e5r erfaring er at arkeologiske lokalitetar blir skadelidande og i verste fall \u00f8ydelagde n\u00e5r det etablerast busetjing med tilh\u00f8yrande infrastruktur i dette omfanget, s\u00e5 n\u00e6r kulturminnet. Vi minner i denne samanheng om utilb\u00f8rleg skjemming og fare for skadeverk i f\u00f8lgande f\u00f8resegn i kulturminnelova\u00bb Planomr\u00e5det inng\u00e5r i hensynssone kulturmilj\u00f8 H570_8 i KPA 2018. I henhold til KPA \u00a7 35.5 skal karakteristiske trekk ved bebyggelse, bebyggelsesstruktur og kulturlandskap definere omr\u00e5det, og kulturmilj\u00f8 sikres og ivaretas. I vedlegg til KPA 2018 Utfyllende informasjon om H570 Kulturmilj\u00f8 st\u00e5r det: \u00abOmr\u00e5det har v\u00e6rt en storg\u00e5rd med m\u00f8lledrift, som utviklet seg til et helhetlig industrisamfunn p\u00e5 1800-tallet. Industribygg og arbeiderboliger med tilh\u00f8rende strukturer er bevart fra ulike epoker. Eidsv\u00e5g har et landskap med stor tidsdybde, vist med forhistoriske funn p\u00e5 Vollane, husmannsplasser og Ervik hovedg\u00e5rd. Hagebybebyggelse med h\u00f8y arkitektonisk kvalitet. Tiltak innenfor omr\u00e5det m\u00e5 ivareta arkitektur, tekniske kulturminner og overordnede sammenhenger i kulturmilj\u00f8et.\u00bb. I veiledningsm\u00f8tet 24.05.2022 presiserte Byantikvaren at bebyggelsen innenfor hensynssonen er viktig, herunder ogs\u00e5 villabebyggelsen. Etter v\u00e5r vurdering er ikke planinitiativets foresl\u00e5tte bebyggelse i tr\u00e5d med hensynssonen. Planinitiativets foresl\u00e5tte skala og bebyggelsesstruktur ivaretar ikke den overordnede sammenhengen i kulturmilj\u00f8et eller omr\u00e5dets bebyggelsesstruktur, jf. KPA 2018 \u00a7\u00a7 8.2.1 og 8.2.4. Konklusjon Med hensyn til det sv\u00e6rt viktige friluftsomr\u00e5det, kulturmilj\u00f8et, og bevaring av ubebygd natur og dyrket mark stoppes planinitiativet. Beslutningen kan ikke p\u00e5klages, men kan kreves forelagt for bystyret (ved utvalg for milj\u00f8 og byutvikling i henhold til delegasjonsvedtak) til endelig avgj\u00f8relse. Anmodning om politisk behandling m\u00e5 sendes til kommunen innen 3 uker. Saksnummer PLAN-2023/11868 Side 4 av 5 Med hilsen Plan- og bygningsetaten Aslaug Aalen Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Kopi til: OK ARKITEKTER AS, Domkirkegaten 11, 5017 BERGEN Saksnummer PLAN-2023/11868 Side 5 av 5 "
}