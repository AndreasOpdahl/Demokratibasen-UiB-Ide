{
  "dokument_id": "cf9b178e-ac7d-58d5-b80f-f111ecdf4787",
  "doc_type": "case_presentation",
  "kommune": 4601,
  "tittel": "Oppstartssak for ny handlingsplan for \u00f8kt inkludering og arbeid",
  "url": "https://bergen.kommune.no/politikere-utvalg/api/fil/bk360/9856958/Framstilling-Oppstartssak-for-ny-handlingsplan-for-okt-inkludering-og-arbeid",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/26796-1 Oppstartssak for ny handlingsplan for \u00f8kt inkludering og arbeid Hva saken gjelder: Byr\u00e5d for barnevern, sosiale tjenester og mangfold gj\u00f8r i oppstartssaken rede for arbeidet med ny \u00abHandlingsplan for \u00f8kt inkludering og arbeid\u00bb. Planen skal erstatte \u00abHandlingsplan mot fattigdom med s\u00e6rlig vekt p\u00e5 barnefamiliers situasjon\u00bb som ble vedtatt i Bergen bystyre 16.11.2016 i sak 249/16. Planens form\u00e5l og forankring: Form\u00e5let med handlingsplan for \u00f8kt inkludering og arbeid er \u00e5 sikre at flere skal kunne skaffe seg utdanning eller jobb og klare seg selv. Videre skal planen sikre mulighet til deltakelse for innbyggere i Bergen gjennom \u00e5 prioritere utsatte grupper og utjevne sosiale forskjeller. I planen styres innsatsen for \u00e5 sikre at flere kommer seg ut av varig fattigdom, med m\u00e5l og tiltak innenfor omr\u00e5dene inntektssikring, arbeid og kvalifisering til arbeid, bolig, skole og barnehage, idrett og kultur, frivillighet og samordnet innsats. To statusrapporter for handlingsplanen mot fattigdom ble behandlet og vedtatt i Bergen bystyre. Den f\u00f8rste 23.05.2019 i sak 137/19 og den andre 27.01.2021 i sak 10/21. Bystyret vedtok i flertallsmerknad i behandlingen av kunnskapsgrunnlaget for sosialtjenesten i sak 174/22 at handlingsplanen mot fattigdom skulle rulleres. Denne planen tar opp samme tematikk som den foreg\u00e5ende planen, og behandlingen av denne planen vil erstatte tidligere plan. Rammer for planen: Planen er forankret i kommuneplanens samfunnsdel \u00abBergen 2030\u00bb vedtatt i bystyret 24.06.2015 med visjon om at Bergen skal v\u00e6re en aktiv og attraktiv by for alle. Utjevning av levek\u00e5rsforskjeller omfatter tilgangen til materielle og sosiale ressurser som blant annet oppvekstsvilk\u00e5r, utdanning, inntekt, arbeid og bolig som fremmer fellesskap, trygghet, inkludering og deltakelse. Videre er planen forankret i gjeldende byr\u00e5dsplattform. Det foresl\u00e5s at planen tar utgangspunkt i nytt kunnskapsgrunnlag som har kommet i l\u00f8pet av planperioden, som Folkehelseoversikten for Bergen, rapporter fra regjeringens ekspertgruppe om barn i fattige familier og ekspertgruppe om betydningen av barnehage, skole og SFO for sosial utjevning og sosial mobilitet. Handlingsplanen kan knyttes opp mot flere strategier i Bergen kommune som \u00abAktiv og inkluderende by - folkehelsestrategi for Bergen kommune 2023-2030\u00bb, \u00abStrategi for oppvekst\u00bb og \u00abSp\u00f8r oss! Strategi for inkluderende felleskap i barnehage, skole og SFO\u00bb. 1 Planen m\u00e5 ogs\u00e5 ses i sammenheng med en rekke andre kommunale temaplaner, handlingsplaner og meldinger, vedtatte eller i prosess der de har betydning for planarbeidet, innenfor omr\u00e5der som skole, barnehage, SFO, idrett, kultur, frivillighet, bolig, omr\u00e5desatsing, sosiale tjenester, inkludering, rus, psykisk helse, barn, ungdom og familie. Organisering av arbeidet: Planarbeidet ledes av seksjon for Strategi og utredning \u2013 Velferd og bolig i Byr\u00e5dsavdeling for barnevern, sosiale tjenester og mangfold. Det skal gjennomf\u00f8res interessentanalyse for plangruppe, ressursgruppe samt m\u00e5lgrupper for innspills m\u00f8ter utover de kommunale r\u00e5dene. Oppstart av planarbeidet vil ogs\u00e5 bli presentert i plannettverket for \u00e5 forankre en bred deltakelse fra aktuelle byr\u00e5dsavdelinger. Forel\u00f8pig fremdriftsplan M\u00e5ned Aktivitet Februar \u2022 Oppstartssak \u2022 Oppstartsm\u00f8te/avklaringsm\u00f8te \u2022 Planleder/planteam o Plangruppe o Starte interesseanalyse o Utarbeide disposisjon o Utarbeide detaljert fremdriftsplan/milep\u00e6lplan o Plangruppem\u00f8te \u2022 Presentere i kommunaldirekt\u00f8rgruppen og plannettverket Mars - mai \u2022 Kunnskapsinnhenting o Innspillsm\u00f8ter \u2022 Starte skriving \u2022 Presentere i de kommunale r\u00e5dene Juni \u2022 Gjennomgang \u00f8konomi (BBSM og BFNE) \u2022 Intern forelegging \u2022 Innspill fra intern forelegging innarbeides og f\u00f8rste h\u00f8ringsutkast ferdigstilles Juli (med forbehold om \u2022 H\u00f8ringsutkast er p\u00e5 sekvensiell gjennomgang i BBSM ferieavvikling) \u2022 Innarbeide innspill fra sekvensiell gjennomgang \u2022 Ferdigstille h\u00f8ringsutkast \u2022 Skrive h\u00f8ringssak August \u2022 Sende h\u00f8ringsutkast og h\u00f8ringssak p\u00e5 sekvensiell gjennomgang i BBSM \u2022 Koble h\u00f8ringssak og h\u00f8ringssak opp til BLED (byr\u00e5dskonferanse) September \u2022 H\u00f8ringssak er oppe i byr\u00e5det \u2022 Sende ut p\u00e5 offentlig h\u00f8ring (5 uker) \u2022 Publiseres p\u00e5 kommunetorget 2 Oktober \u2022 Frist for \u00e5 komme med h\u00f8ringsinnspill \u2013 medio oktober \u2022 Lage merknadsskjema med innspill fra h\u00f8ringsinstansene. \u2022 Lage bystyresak \u2022 Sende p\u00e5 sekvensiell gjennomgang i BBSM \u2022 Innarbeide byr\u00e5dens innspill og beslutninger November \u2022 6. november: Siste frist for oppkobling til BLED Desember \u2022 17. desember: Planen behandles i bystyret Estimert ressursbruk Det antas at ressursbruk i kommunen samlet vil utgj\u00f8re ca. en 100% stilling i planperioden. Byr\u00e5dets vurdering og anbefaling/konklusjon: De st\u00f8rste forskjellene finner man mellom de som har en jobb, og de som ikke har det. Arbeid bidrar ogs\u00e5 til fellesskap, deltakelse og mestring for den enkelte. Derfor anser byr\u00e5det den beste veien for \u00e5 redusere fattigdom er \u00f8kt inkludering i utdanning og arbeid. Fattigdom som problem strekker seg langt utover at enkeltmennesker har for lite penger. Foruten de personlige konsekvensene av \u00e5 ha begrensede muligheter, er fattigdom et samfunnsproblem og har konsekvenser ogs\u00e5 for dem som selv ikke er direkte rammet. Bergen kommune skal bedre levek\u00e5rene for vanskeligstilte, bidra til sosial og \u00f8konomisk trygghet, gi hjelp til selvhjelp, fremme overgang til arbeid og aktiv deltagelse i samfunnet. Utenforskap har konsekvenser for de som faller utenfor og for lokalsamfunn, samtidig som det er store samfunnsmessige ved \u00f8kt arbeidsinkludering. Den viktigste veien ut av fattigdom vil alltid v\u00e6re arbeidsinntekt, og sosialtjenestene i Bergen jobber aktivt for \u00e5 hjelpe de som har arbeidsevne ut i arbeid og aktivitet, og dermed ogs\u00e5 forhindre utenforskap. Likevel har utenforskap vist seg som en vedvarende samfunnsmessig utfordring. For \u00e5 lykkes med arbeidsinkludering er det derfor viktig at kommunen som en stor arbeidsgiver finner m\u00e5ter \u00e5 bidra konstruktivt p\u00e5. Kommunen er i dag en sentral arena for arbeidstrening og fagoppl\u00e6ring, som kan v\u00e6re viktig for mange. For kommunen vil det v\u00e6re \u00f8konomisk gunstig \u00e5 redusere utbetalinger til sosialhjelp, samtidig som redusert utenforskap vil ha positive virkninger p\u00e5 mange andre omr\u00e5der, blant annet folkehelse. Handlingsplanen mot fattigdom har s\u00e6rlig lagt vekt p\u00e5 barnefamiliers situasjon. Byr\u00e5det \u00f8nsker at ogs\u00e5 den nye handlingsplanen for \u00f8kt inkludering og arbeid ogs\u00e5 skal gj\u00f8re det. Barn som vokser opp i familier i levek\u00e5rsutsatte nabolag har st\u00f8rre risiko for utenforskap, skolefrafall og helseplager. Denne utviklingen forsterkes gjennom oppveksten. Rett innsats tidlig nok er n\u00f8dvendig for \u00e5 forbygge negativ utvikling for s\u00e6rlig utsatte barn og unge. Kampen mot sosiale forskjeller b\u00e5de starter og vinnes med en god oppvekst. Bystyret har vedtatt en overordnet strategi for oppveksten, og to handlingsplaner som m\u00e5 ses i sammenheng med dette planarbeidet. Strategien er rammeverket for gjennomf\u00f8ringen av oppvekstreformen i Bergen og uttrykk for en helhetlig politisk tenkning om en samlet innsats for \u00e5 skape en trygg oppvekst for barn i Bergen. Grunnlaget for god helse og livskvalitet skapes utenfor helsesektoren. Sosiale forskjeller har stor innvirkning p\u00e5 helsen til den enkelte. Det er derfor et sentralt tema i \u00abAktiv og inkluderende by - folkehelsestrategi for Bergen kommune 2023-2030\u00bb \u00e5 legge til rette for at befolkningen, uansett hvem man er, hvor man bor og hvilken sosial bakgrunn man kommer fra, har gode betingelser og likeverdige muligheter for et godt liv med god helse - gjennom 3 hele livsl\u00f8pet. \u00abSp\u00f8r oss! Strategi for inkluderende felleskap i barnehage, skole og SFO\u00bb er en overordnet strategisk plan for \u00e5 sikre at alle barn og unge f\u00e5r realisert sitt potensiale for l\u00e6ring og utvikling, at de f\u00e5r medvirke i utformingen av sitt eget tilbud og at de inkluderes i et fellesskap. Arbeidet med ny handlingsplan for \u00f8kt inkludering og arbeid blir startet opp i tr\u00e5d med denne saken, og erstatter handlingsplan mot fattigdom. Vedtakskompetanse: Byr\u00e5dets fullmakter, vedtatt av Bergen bystyre i sak 378-20 i m\u00f8te 16 desember 2020, \u00a7 2.4 Driftsansvar: Byr\u00e5det har ansvar og myndighet til \u00e5 foresl\u00e5 den l\u00f8pende drift av kommunens virksomhet, herunder \u00e5 beslutte igangsetting av planarbeid i kommunens regi, jamf\u00f8r gjeldende planinstruks, byr\u00e5dssak 1034/20. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Arbeidet med ny handlingsplan for \u00f8kt inkludering og arbeid blir startet opp i tr\u00e5d med denne saken, og erstatter handlingsplan mot fattigdom. 2. Melding om vedtak sendes Bystyrets kontor og sekretariatene for Eldrer\u00e5det, Kommunalt r\u00e5d for personer med funksjonsnedsettelse, Ungdomsr\u00e5det og Ruspolitisk r\u00e5d. Dato: 21. februar 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. 4 "
}