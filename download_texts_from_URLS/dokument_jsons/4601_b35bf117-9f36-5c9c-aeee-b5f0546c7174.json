{
  "dokument_id": "b35bf117-9f36-5c9c-aeee-b5f0546c7174",
  "doc_type": "case_attachment",
  "kommune": 4601,
  "tittel": "Fagnotat datert 14.08.2024",
  "url": "https://bergen.kommune.no/politikere-utvalg/api/fil/bk360/10954718/Fagnotat-datert-14-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14688-4 (Arbeidssted) Saksbehandler: Herman Gr\u00f8m Dato: 14.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 119/416/0/0 Skeielia 5. Klage p\u00e5 avslag. Bulkhall Harris Advokatfirma klaget p\u00e5 vedtaket, p\u00e5 vegne av tiltakshaver, i brev Hvem klager? av 01.07.2024. Oppf\u00f8ring av bulkhall/plasthall (300 m2) for mellomlagring av biomasse \u2013 treflis og etablering av virksomhet for kverning av treverk, etablering av Tiltaket mur (lengde ca. 75 m, h\u00f8yde 2,2 m) og fylling ved st\u00f8yvoll som st\u00f8yskjerm, utelagringsplass. Det er s\u00f8kt om dispensasjon fra regulert form\u00e5l i KPA og reguleringsplanen. Det ble gitt avslag 11.06.2024, jf. KPA2018 og reguleringsplan 8380002 \u00a7 Vedtaket 5. Eiendommen er regulert i plan 8380002 Fana/Ytrebygda. Gnr 119 bnr 217, R\u00e5, Avfallsforbrenningsanlegg til parkbelte i industriomr\u00e5de (53,1 %), offentlig bebyggelse (46,8 %) og kj\u00f8revei (0,1 %). Tiltaksomr\u00e5de Planstatus ligger i helhet i offentlige bygninger. KPA2018 viser eiendommen i flere form\u00e5l, hvor tiltaket er oms\u00f8kt plassert i kommunaltekniske anlegg, og i hensynssonene faresone \u2013 akutt forurensning (56,2 %), og st\u00f8ysone gul og r\u00f8d sone. Klagen anf\u00f8rer at tiltaket ikke er i strid med plangrunnlaget eller Klagegrunner arealform\u00e5l. Behov for ytterligere saksbehandling ved Ingen ytterligere behandling. eventuell omgj\u00f8ring Anbefalt vedtak Avslag datert 11.06.2024 opprettholdes, klagen f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad mottatt 26.09.2023 gjaldt nybygg bulkhall for mellomlagring og omlasting av biomasse (treflis) som utelager under tak og tilh\u00f8rende tiltak. Lagerhallen har st\u00f8rrelse 25x12 meter, st\u00f8rste m\u00f8neh\u00f8yde p\u00e5 8,12 m, hvorav \u00e9n langside er \u00e5pen. Det er s\u00f8kt om dispensasjon fra kommuneplanen og reguleringsplan for form\u00e5let. I tillegg er det s\u00f8kt om mur og fylling og utelagringsplass. S\u00f8ker har framlagt st\u00f8yrapport fra Multiconsult datert 25.01.2024. Fagetaten avslo s\u00f8knaden den 11.06.2024, ettersom det ikke kunne dispenseres fra form\u00e5l i kommuneplanen og reguleringsplanens \u00a7 5 om forbud mot tiltak. Harris Advokatfirma klaget p\u00e5 vedtaket, p\u00e5 vegne av tiltakshaver, i brev av 01.07.2024. Plan- og bygningsetaten er kjent med at tiltaket allerede er gjennomf\u00f8rt og virksomhet oppstartet. I sak ULOV-2023/17922 ble det etter tilsyn ilagt umiddelbar stoppordre p\u00e5 stedet, og den 20.12.2023 ble det skrevet stoppordre for virksomheten og p\u00e5legg om sikring av eiendommen. Stoppordren ble p\u00e5klaget, og stadfestet av Statsforvalteren 25.03.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. S\u00f8knaden ble f\u00f8rst nabovarslet ved f\u00f8rstegangs innsending av s\u00f8knaden. S\u00f8knaden ble senere nabovarslet p\u00e5 nytt 13.03.2024, etter at s\u00f8knaden var endret. Det er ikke opplyst at det ble mottatt merknader til nabovarslene. Plan- og bygningsetaten har likevel mottatt flere merknader direkte fra ber\u00f8rte b\u00e5de under og etter s\u00f8knadsbehandlingen. Vi har inntatt en del merknader under, og i vedlegg Nabomerknader. Det er kun de merknadene som vurderes som mest relevante som er tatt med her. Gnr 118 bnr 49, Egil Hegge, mener at tiltaket er i strid med regulert situasjon. Det vises til at virksomheten vil v\u00e6re sv\u00e6rt st\u00f8yende, lite forenlig med omgivelsene og medf\u00f8rer \u00f8kt tungtrafikk i det belastede omr\u00e5det. Det vises ogs\u00e5 til at tiltaket er etablert ulovlig. Gnr 118 bnr 12, Marit og Leif Vigdel, registrerer at virksomheten p\u00e5 tidspunktet var igangsatt. Virksomheten medf\u00f8rer sv\u00e6rt mye st\u00f8y. Det bes om at virksomheten stoppes. Gnr 118 bnr 84, Espen Hansen, klager p\u00e5 st\u00f8y og st\u00f8v fra anlegget, og viser til at det er etablert hall og virksomhet. Det hevdes ogs\u00e5 at virksomheten er mer omfattende enn det s\u00f8knaden omfatter. Det \u00f8nskes ikke slik virksomhet s\u00e5 n\u00e6rme boligfelt. Gnr 188 bnr 9 og 10, Aud og Svein Utkilen, viser til at virksomheten er mer omfattende enn s\u00f8knaden beskriver. Det klages over sjenerende st\u00f8y for omr\u00e5det rundt. Nabo mener ellers at virksomheten som omfattet av s\u00f8knaden er akseptabel, men \u00f8nsker ikke \u00f8vrig virksomhet. Gnr 118 bnr 50, Ricky Falck, viser til at det er oppf\u00f8rt en st\u00f8rre rubbhall og to containere, og at virksomheten er igangsatt. Virksomheten medf\u00f8rer mye st\u00f8y og er til stor sjenanse for beboerne. Det menes at denne type virksomhet b\u00f8r legges med st\u00f8rre avstand til boliger. Etter vedtaket har vi mottatt en merknad av 08.07.2024 fra nabo p\u00e5 bnr 49, Egil Hegge til klagebehandlingen. Det uttales at det er viktig at klagen ikke f\u00f8rer fram ettersom anlegget er Saksnummer KLAGE-2024/14688 Side 2 av 8 oms\u00f8kt plassert n\u00e6r boligomr\u00e5der og mange barn bruker veien forbi til Bjarghallen. Omr\u00e5det er ikke egnet b\u00e5de p\u00e5 grunn av st\u00f8y, tungtrafikk og t\u00f8mmerlunner. Det vises til at anlegget fremdeles p\u00e5 dette tidspunktet er i bruk og ikke sikret. Det menes videre at tiltaket er industrielt, og ikke kan omfattes av kommunalteknisk anlegg. S\u00f8ker har ikke kommentert merknadene til nabovarselet. Plan- og bygningsetaten vurderer at tiltaket er til stor ulempe for omgivelsene. Merknader fra naboer som gjelder mulige ulovlige tiltak er overf\u00f8rt til ulovlighetssaken for oppf\u00f8lging. 2. Om klagen Harris Advokatfirma klaget p\u00e5 vedtaket, p\u00e5 vegne av tiltakshaver, i brev av 01.07.2024. Klagen anf\u00f8rer i hovedsak at tiltaket er i samsvar med plangrunnlaget, og dermed ikke krever dispensasjoner. For det f\u00f8rste menes at form\u00e5lene i reguleringsplanen og kommuneplanen er i strid med hverandre, og at kommuneplanen derfor gjelder foran, etter KPA2018 \u00a7 2.4. Det vises til at de to regulerte form\u00e5lene ikke er underform\u00e5l av hverandre, og det derfor ikke er tale om presisering av form\u00e5let mellom planniv\u00e5er. Videre anf\u00f8res at virksomheten og oms\u00f8kte tiltak er i samsvar med kommuneplanens form\u00e5l. Det vises til Departementets veileder til kommuneplanens arealdel, der det blant er omtalt at ulike energianlegg, st\u00f8yvoller og massedeponier og andre typer kommunaltekniske anlegg er omfattet av samlekategorien. Det vises videre til at planbeskrivelse viser form\u00e5let i kommuneplanen er tiltenkt brukt blant annet til biogassanlegg. Oms\u00f8kt virksomhet omfatter produksjon av bioflis som brukes til varmeproduksjon. Videre at \u00abkommunalteknisk anlegg\u00bb ikke forutsetter offentlig eierform. Det knyttes videre noen kommentarer til st\u00f8y, og vises til st\u00f8ykartlegging utf\u00f8rt av Multiconsult. Det presiseres at anbefalingene i kartleggingen om st\u00f8yskjerming er omfattet av s\u00f8knaden, selv om kartleggingen viser at tiltaket kan gjennomf\u00f8res uten tiltak. Det er inntatt st\u00f8ykartlegging over boligfelt nord for eiendommen, Skeielia, der 3 naboer har stilt merknader, og som ikke var omtalt i kartleggingen. Kartleggingen viser ingen verdier over 55 dB. Det framheves at oms\u00f8kt tiltak forbedrer gjeldende st\u00f8yniv\u00e5, selv om st\u00f8y ikke gir grunnlag for \u00e5 avsl\u00e5 s\u00f8knaden. Det framheves ogs\u00e5 at Bergen Bioenergi AS bidrar aktivt til \u00e5 oppfylle klimam\u00e5l for \u00e5 redusere klimagassutslipp, og tilbyr et b\u00e6rekraftig alternativ til fossil energi. De leverer varme til offentlige bygg, herunder Tertnes og Stend videreg\u00e5ende skoler, samt Eviny til de offentlige forbrenningsanleggene. Det vises til klagen i sin helhet. Saksnummer KLAGE-2024/14688 Side 3 av 8 3. Vurdering av klagen 3.1 Plangrunnlag Klagen anf\u00f8rer i hovedsak at kommuneplanens bestemmelser er gjeldende for tiltaket, og at tiltaket er i samsvar med reguleringen. Det menes dermed at tiltaket ikke er avhengig av dispensasjon. Til venstre: Utklipp av plankart i reguleringsplan 8380002. R\u00f8d: offentlige bygninger. Til h\u00f8yre: Utklipp av plankart i kommuneplanen. Oransje: kommunaltekniske anlegg. Skraverte felter viser b\u00e5ndleggingssone p\u00e5 begge kart, og hensynssoner i KPA. Fagetaten har vurdert at form\u00e5lene i plan og kommuneplan ikke er i motstrid med hverandre, etter KPA2018 \u00a7 2.3 og \u00a7 2.2. I klagen argumenteres det blant annet for at offentlige bygninger (reguleringsplan) og kommunaltekniske anlegg (kommuneplan) tilh\u00f8rer ulike arealkategorier, og derfor er i motstrid. Offentlige bygninger till\u00e5 arealform\u00e5let byggeomr\u00e5der (tilsvarende bebyggelse og anlegg) i plan- og bygningsloven av 1985, mens kommunaltekniske anlegg till\u00e5 spesialomr\u00e5der, jf. \u00a7 25 nr. 6, i 1985-loven. Reguleringsplanen for R\u00e5 ble vedtatt med hjemmel i 1985-loven. Gjeldende kommuneplanens arealdel ble vedtatt med hjemmel i plan- og bygningsloven av 2008, hvor kommunaltekniske anlegg h\u00f8rer innunder hovedform\u00e5let bebyggelse og anlegg, jf. pbl. \u00a7 12- 5 nr. 1. Det tidligere hovedform\u00e5let spesialomr\u00e5der er ikke videref\u00f8rt i gjeldende lov, og de tidligere underform\u00e5lene er videref\u00f8rt i ulike av de nye hovedform\u00e5lene. Form\u00e5let kommunalteknisk virksomhet passer i lovens nye form\u00e5lssystem best under nr. 1, bebyggelse og anlegg. Vi legger til grunn at kommuneplanen av 2018 fors\u00f8kte \u00e5 videref\u00f8re reguleringen i reguleringsplanen for omr\u00e5det. Offentlige bygninger i reguleringsplanen tilh\u00f8rte Saksnummer KLAGE-2024/14688 Side 4 av 8 byggeomr\u00e5der, i nr. 1 i \u00a7 25 i 1985-loven. Det er derfor mest n\u00e6rliggende \u00e5 regne form\u00e5lene som tilh\u00f8rende hverandre. Klagen viser til at reguleringsplanen skiller mellom form\u00e5lene offentlige bygninger og kommunalteknisk virksomhet. Etter v\u00e5r vurdering skyldes dette at det er gitt ulike bestemmelser til form\u00e5lene. Selv om disse to form\u00e5lene er ulike i reguleringsplanen, vil ikke det automatisk medf\u00f8re at offentlige bygninger i reguleringsplanen og kommunaltekniske anlegg i kommuneplanen er i motstrid. Tiltak og virksomheter innenfor de to form\u00e5lene legger vi videre til grunn at samsvarer i hovedsak. Offentlige bygninger kan sies \u00e5 v\u00e6re mer omfattende, men som ogs\u00e5 omfatter kommunaltekniske anlegg i det vesentlige. Forutberegneligheten av reguleringene er videre et argument for hvordan reguleringen b\u00f8r h\u00e5ndheves. I denne saken ser vi at s\u00f8ker gjennom s\u00f8knadsomgangen har ment at form\u00e5lene er i motstrid. Vi vurderer likevel at reguleringene er tilstrekkelige klare, og antar at de fleste vil vurdere offentlige bygninger og kommunaltekniske anlegg til ikke \u00e5 v\u00e6re i klar motstrid med hverandre. Vi viser videre til at s\u00f8ker har innsendt s\u00f8knad om dispensasjon fra begge planene. Fagetaten har behandlet begge slik de er oms\u00f8kt, og vurderer ikke form\u00e5lene som i motstrid med hverandre. Vi har vurdert at bestemmelsene ikke er i motstrid, og planene gjelder derfor parallelt. Vi g\u00e5r s\u00e5 over til \u00e5 vurdere om tiltaket er i samsvar med regulerte form\u00e5l. Klagen argumenterer for at s\u00f8knaden er i samsvar med form\u00e5let kommunaltekniske anlegg i kommuneplanen. Det vises til at form\u00e5let er en samlekategori som omfatter en lang rekke tiltak, blant annet kommunaltekniske anlegg (vann, avl\u00f8p, renovasjon med videre), ulike energianlegg, st\u00f8yvoller, massedeponier og andre st\u00f8rre terrenginngrep. Det vises til at planbeskrivelsen til KPA2018 p\u00e5 s. 58 viser til biogassanlegg, forbrenningsanlegg R\u00e5dalen som tiltenkt i kategorien. Det presiseres at eierform ikke er av betydning. Fagetaten er enig i at biogassanlegg kan v\u00e6re omfattet av form\u00e5lene. Vi vurderer likevel at s\u00f8knaden skiller seg fra kommunaltekniske anlegg i belastningen virksomheten vil ha for omgivelsene, og s\u00e6rlig i st\u00f8ybelastningen som virksomheten medf\u00f8rer, i tillegg til trafikk. Virksomheten vil i s\u00e5 m\u00e5te ligne mer p\u00e5 industrielle form\u00e5l, enn p\u00e5 kjernen i kommunaltekniske tjenester. Vi legger til grunn at det normalt ikke vil v\u00e6re p\u00e5regnelig for omgivelsene at virksomhet i kommunalteknisk anlegg medf\u00f8rer st\u00f8yverdier p\u00e5 opptil 55 dB. Dette underbygges av beskrivelsene av virksomheten i s\u00f8knaden, av merknadene framsatt av naboer, samt i st\u00f8yrapporten fra Multiconsult. Ettersom virksomheten allerede er etablert har vi kjennskap til den faktiske situasjonen. St\u00f8yrapporten p\u00e5peker blant annet: St\u00f8yen fra aktiviteten vil v\u00e6re h\u00f8rbar over et stort omr\u00e5de og vil potensielt kunne oppleves plagsom ved lydniv\u00e5 langt under anbefalt grenseverdi. Det understrekes her at grenseverdien gjelder lydniv\u00e5 midlet over d\u00f8gnet. Lydniv\u00e5ene ved boligene mens fliskuttingen p\u00e5g\u00e5r vil v\u00e6re h\u00f8yere enn det d\u00f8gnmidlede niv\u00e5et. Saksnummer KLAGE-2024/14688 Side 5 av 8 St\u00f8yrapporten viser videre at det er sv\u00e6rt begrenset antall timer per dag virksomheten kan drive ordin\u00e6rt f\u00f8r grenseverdiene for st\u00f8y oppn\u00e5s. Selv om regulerte form\u00e5l er ment \u00e5 v\u00e6re en samlekategori for et vidt omfang av virksomheter innenfor kommunaltekniske tjenester, vurderer vi at virksomheten som oms\u00f8kt her har en st\u00f8rre belastning enn det som er p\u00e5regnelig for omgivelsene av form\u00e5let. Biogassanlegg i samsvar med kommuneplanen legger vi til grunn at vil holde seg innenfor retningslinjene i T- 1442. Belastning for omgivelsene utover dette antar vi at m\u00e5 s\u00f8kes l\u00f8st gjennom andre bruksform\u00e5l. Vi viser ogs\u00e5 for reguleringsplanen sin del til at denne skiller mellom offentlige bygninger og industri-form\u00e5l. Et av hovedform\u00e5lene i reguleringsplanen er \u00e5 regulere industriell virksomhet og avfallsforbrenningsanlegg, og det er derfor ikke naturlig \u00e5 legge til rette for n\u00e6r industriell virksomhet utenfor industri-form\u00e5let. Vi vurderer derfor at s\u00f8knaden er i strid med b\u00e5de form\u00e5lene offentlige bygninger i reguleringsplanen og kommunaltekniske anlegg i kommuneplanen. 3.2 Dispensasjoner Det er s\u00f8kt om dispensasjon fra form\u00e5lene i begge planene. I reguleringsplanen er hallbygning, utelagring og andre utvendige tiltak oms\u00f8kt plassert i offentlige bygninger, i felt 01. Form\u00e5lsgrensene i kommuneplanen samsvarer med grensene i reguleringsplan, hvor tilsvarende regulerte form\u00e5l er kommunaltekniske anlegg. Det er videre s\u00f8kt om dispensasjon fra reguleringsplanens \u00a7 5 nr. 1. Denne sier at i omr\u00e5de 01 kan det oppf\u00f8res bygg tilknyttet Statens Vegvesens maskinsentral. Felt 01 sammenfaller med regulert form\u00e5l offentlige bygninger for eiendommen. Fagetaten vurderer at bestemmelsen medf\u00f8rer at omr\u00e5det kan brukes til \u00e5 realisere maskinsentral. S\u00f8knaden er i strid med denne bestemmelsen. Etter pbl. \u00a7 19-2 kan kommunen gi dispensasjon fra bestemmelser. Dispensasjon kan kun gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene. Alminnelig fordelsovervekt er derfor ikke tilstrekkelig. Dispensasjonsadgangen utgj\u00f8r en sv\u00e6rt begrenset unntaksadgang fra bestemmelser gitt i eller i medhold av loven, og det b\u00f8r derfor utvises forsiktighet med \u00e5 gi dispensasjon. Lovens hovedregel er at areal- og ressursdisponering skal skje gjennom planinstituttet. Hensynet bak form\u00e5lene offentlige bygninger i reguleringsplanen og kommunaltekniske anlegg i kommuneplanen er \u00e5 legge til rette for virksomheter og byggetiltak innenfor form\u00e5let. Kommunaltekniske anlegg omfatter et vidt omfang av kommunale tjenester (uavhengig av eierform) som for eksempel tekniske anlegg som vann, renovasjon, veiforvaltning og tilh\u00f8rende infrastruktur. Hensynet bak \u00a7 5 nr. 1 er \u00e5 legge til rette for drift av Statens Vegvesens oppgaver. Saksnummer KLAGE-2024/14688 Side 6 av 8 S\u00f8knaden om dispensasjon fra \u00a7 5 er begrunnet i at Statens Vegvesen har solgt seg ut av eiendommen. Fagetaten vurderer ikke eierformen som omtalt i bestemmelsen som avgj\u00f8rende. Det er reguleringen til maskinsentral som er bestemmende for tiltaket. S\u00f8knaden er videre begrunnet med at tiltaket er godt ettersom det forsyner bio-flis til blant annet forbrenningsanlegg til offentlige form\u00e5l. I klagen er det ikke inngitt klagegrunner til dispensasjonene, ettersom de n\u00e5 vurderer tiltaket som i samsvar med form\u00e5let. Fagetaten vurderer at virksomheten skiller seg fra kjernen i de regulerte form\u00e5lene. Eiendommen vurderes som lite egnet til oms\u00f8kt bruk, og vi mener at tiltaket b\u00f8r reguleres for \u00e5 kunne realiseres. Dette gjelder s\u00e6rlig belastning for omgivelsene i form av st\u00f8y, st\u00f8v og trafikk. St\u00f8ykartleggingen viser at driften kan p\u00e5g\u00e5 innenfor grenseverdiene med gjennomf\u00f8rte st\u00f8ytiltak. Fagetaten er likevel skeptisk til \u00e5 legge til rette for belastende virksomhet som kan overskride grenseverdiene som varig situasjon. Vi ser videre at s\u00f8ker kun har til hensikt \u00e5 opprettholde driften fram til ny regulering av omr\u00e5det, selv om det s\u00f8kes om varig tiltak. Vi vektlegger i den sammenhengen at relevante momenter ved vurderingen av dispensasjon er at tiltaket ikke skal v\u00e6re til hinder for framtidig realisering av plangrunnlaget, samt tiltakets virkning fram til realiseringstidspunktet. Virksomheten og tiltak vil vanskeliggj\u00f8re realisering av form\u00e5let i plangrunnlaget, i det den beslaglegger st\u00f8rre deler av eiendomsomr\u00e5det. St\u00f8ybelastningen p\u00e5 omgivelsene vurderes som stor. Oms\u00f8kt tiltak omfatter videre andre tiltak enn maskinsentral. Fagetaten vurderer at en dispensasjon ville vesentlig tilsidesatt hensynene bak regulerte form\u00e5l offentlige bygninger og kommunaltekniske anlegg og \u00a7 5. Fagetaten har gjort en ny vurdering av tiltakets fordeler og ulemper. I vedtaket har vi vurdert at tiltaket kun vil ha fordeler av privat karakter. Vi \u00f8nsker n\u00e5 \u00e5 utvide fordelene til \u00e5 inkludere energiproduksjon til blant annet offentlige form\u00e5l. Det er likevel en ulempe at realisering av plangrunnlaget vanskeliggj\u00f8res. Ulempene omfatter videre i hovedsak st\u00f8y og st\u00f8v fra virksomheten. Med bakgrunn i dette vurderer vi fordelene som st\u00f8rre enn vi la til grunn i vedtaket, men likevel ikke slik at fordelene er klart st\u00f8rre enn ulempene. 3.3 St\u00f8y S\u00f8ker har innhentet st\u00f8ykartletting utf\u00f8rt av Multiconsult datert 25.01.2024. Kartleggingen gjelder Bergen Bioenergi AS\u2019 produksjon av bio-flis ved deres anlegg p\u00e5 Skeielia 5. Anbefalte grenseverdier for virksomheten er vurdert opp mot st\u00f8yretningslinjene i T-1442, jf. KPA2018 \u00a7 22, 55 dB. For ny planlagt plassering av aktivitetene kan anlegget drives i h\u00f8yst 2 timer og 20 minutter samme dag i mai-september f\u00f8r det gir overskridelser av anbefalt grenseverdi ved mest utsatte nabo med st\u00f8yf\u00f8lsomt bruksform\u00e5l. Resten av \u00e5ret m\u00e5 driften tilpasses slik at grenseverdien ikke overskrides. Mest utsatt nabo som aktiviteten er vurdert opp mot er Skeievegen 45 og 46, hvorav 45 (gnr 118 bnr 12) har framsatt merknader knyttet til st\u00f8y under nabovarsling av s\u00f8knaden. 46 har ikke stilt merknad. S\u00f8ker har opplyst at aktiviteten ved anlegget vil holdes til begrensningene som oppstilles i kartleggingen. Saksnummer KLAGE-2024/14688 Side 7 av 8 Utklipp av tabell 2 fra St\u00f8ykartlegging Bergen Bioenergi AS datert 25.01.2024, utf\u00f8rt av Multiconsult. Tabellen viser lydeffekter for de tre st\u00f8ykildene som vil v\u00e6re i drift p\u00e5 anlegget. Om mulige skjermingstiltak finnes allerede en viss terrengskjerming fra jordvoll langs veien mot vest, i tillegg til at s\u00f8knaden omfatter en forsterking av skjermingen. H\u00f8yde p\u00e5 minst 2 meter h\u00f8yere enn veien, slik s\u00f8knaden omfatter, vil medf\u00f8re at anbefalt grenseverdi ikke overskrides ved tre timers aktivitet samme dag. Det anbefales at ytterligere skjerming i form av tilpassede arbeidstider, i tillegg til forbedring av skjerming i form av voll. Fagetaten har ikke vurdert at tiltaket er i strid med st\u00f8ykrav. Etter KPA2018 \u00a7 22.4 gjelder 22.1 for nye st\u00f8ykilder og vesentlig endring av eksisterende st\u00f8ykilder. St\u00f8ykravene er oppfylt gjennom st\u00f8ykartleggingen fra Multiconsult og forutsetningene som er inntatt der. Fagetaten mener likevel at tiltaket vil medf\u00f8re store ulemper for naboer i form av st\u00f8y, og mener at dette er ivaretatt gjennom avslaget som f\u00f8lge av strid med regulert form\u00e5l. Vi anbefaler \u00e5 regulere tiltaket dersom det \u00f8nskes realisert. 4. Konklusjon Avslag datert 11.06.2024 opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplan 4. Situasjonsplan utelagring 5. Klage datert 01.07.2024 6. Avslag datert 11.06.2024 7. Nabomerknader 8. St\u00f8ykartlegging datert 25.01.2024 9. S\u00f8knad 10. Tegninger Saksnummer KLAGE-2024/14688 Side 8 av 8 "
}