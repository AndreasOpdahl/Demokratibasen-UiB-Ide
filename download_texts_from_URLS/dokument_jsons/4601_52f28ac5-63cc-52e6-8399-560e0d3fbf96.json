{
  "dokument_id": "52f28ac5-63cc-52e6-8399-560e0d3fbf96",
  "doc_type": "case_presentation",
  "kommune": 4601,
  "tittel": "M\u00f8te- og \u00e5rsplan 2024",
  "url": "https://bergen.kommune.no/politikere-utvalg/api/fil/bk360/9540381/Framstilling-Mote-og-arsplan-2024",
  "tekst": " Eldrer\u00e5det Saksframstilling V\u00e5r referanse: 2023/280773-1 Saksbehandler: Ragnhild Hvoslef Kr\u00fcger M\u00f8te- og \u00e5rsplan 2024 Hva saken gjelder: R\u00e5det bestemmer selv sin m\u00f8teplan og skal, if\u00f8lge reglementet, hvert \u00e5r utarbeide en \u00e5rsplan. M\u00f8teplan M\u00f8teplanen er foresl\u00e5tt ut fra m\u00f8teplanen til bystyret og bystyreutvalgene. R\u00e5dets m\u00f8ter har tidligere v\u00e6rt p\u00e5 onsdager fra kl. 9.30. Det tidligere eldrer\u00e5det har foresl\u00e5tt at m\u00f8tene skal v\u00e6re p\u00e5 onsdager fra kl. 10. Dette r\u00e5det kan vedta andre tider. M\u00f8tet i oktober burde etter logikken med m\u00f8teplanen til bystyret og bystyreutvalgene v\u00e6rt lagt til 8. oktober. Dette er i skolens h\u00f8stferie og det har v\u00e6rt vanlig \u00e5 unng\u00e5 m\u00f8ter i skoleferiene. M\u00f8tet er derfor lagt til torsdagen f\u00f8r h\u00f8stferien. Der m\u00f8tene ikke er lagt til onsdager er det for \u00e5 unng\u00e5 kollisjon med bystyrem\u00f8ter. Dette er ogs\u00e5 i tr\u00e5d med det forrige eldrer\u00e5dets \u00f8nsker. Det tidligere eldrer\u00e5det \u00f8nsket \u00e5 legge ett m\u00f8te i semesteret til en annen bydel enn Bergenhus. M\u00f8tene har da v\u00e6rt holdt p\u00e5 sykehjem i bydelen. Eldrer\u00e5det har tidligere hatt m\u00f8ter i Arna, \u00c5sane og Fyllingsdalen. I planen for 2024 er det foresl\u00e5tt m\u00f8ter i Loddefjord og i Ytrebygda. \u00c5rsplan Forslag til \u00e5rsplan er utarbeidet etter erfaringer fra forrige valgperiode og etter innspill fra det forrige r\u00e5det. Det er lagt opp til at r\u00e5det m\u00f8ter de ulike byr\u00e5dene i l\u00f8pet av \u00e5ret, men det kan bli foresl\u00e5tt endringer i rekkef\u00f8lgen dersom det kommer spesielt viktige saker fra en av byr\u00e5dene. Det er lagt opp til to oppl\u00e6ringsdager i l\u00f8pet av v\u00e5ren. Begge to i samarbeid med kommunalt r\u00e5d for personer med funksjonsnedsettelse og muligens ogs\u00e5 med ungdomsr\u00e5det. I tillegg er det lagt opp til at r\u00e5det gjennomf\u00f8rer en oppl\u00e6ring som er tilbudt av Senter for et aldersvennlig Norge. Oppl\u00e6ringen har en digital del som skal gjennomf\u00f8res f\u00f8r en fysisk samling i Bergen 19. mars. Det er foresl\u00e5tt \u00e5 legge denne digitale oppl\u00e6ringen til de to oppl\u00e6ringsdagene, men den kan ogs\u00e5 gjennomf\u00f8res i sammenheng med m\u00f8ter. Det er lagt opp til en befaring sent p\u00e5 v\u00e5ren, med forslag om at man skal bes\u00f8ke sykehjem, omsorgsbolig og/eller dagsenter 1 Det er ogs\u00e5 foresl\u00e5tt en konferanse til h\u00f8sten. Utkastet til \u00e5rsplan er et forslag og det er r\u00e5det selv som skal komme med forslag til endringer og tillegg. Forslag til vedtak: 1. Eldrer\u00e5det har f\u00f8lgende m\u00f8teplan for 2024. M\u00f8tene starter kl. 10. 7. februar, 13. mars, 1. april, 29. mai, 14. august, 11. september, 3. oktober, 6. november, 25. november 2. Arbeidet med \u00e5rsplan fortsetter med de forslagene som er kommet frem i m\u00f8tet Dato: 3. januar 2024 Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Vedlegg: M\u00f8teplan for bystyret og bystyreutvalgene Forslag til m\u00f8teplan for eldrer\u00e5det Forslag til \u00e5rsplan for eldrer\u00e5det 2 "
}