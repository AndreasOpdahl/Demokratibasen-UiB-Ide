{
  "dokument_id": "0c3c44dc-bad0-5e5c-85be-269690adeb56",
  "doc_type": "case_presentation",
  "kommune": 4601,
  "tittel": "Stedsanalyse Dokken og Dokkens n\u00e6romr\u00e5der",
  "url": "https://bergen.kommune.no/politikere-utvalg/api/fil/bk360/11104937/Framstilling-Stedsanalyse-Dokken-og-Dokkens-naeromrader",
  "tekst": " Eldrer\u00e5det Saksframstilling V\u00e5r referanse: 2023/280773-95 Saksbehandler: Ragnhild Hvoslef Kr\u00fcger Stedsanalyse Dokken og Dokkens n\u00e6romr\u00e5der Hva saken gjelder: LEVA er konsulenter for Dokken Utvikling AS og arbeider med en stedsanalyse av Dokken og Dokkens n\u00e6romr\u00e5der. Det finnes ingen konkrete forslag til omr\u00e5deregulering \u00e5 gi h\u00f8ringsinnspill p\u00e5 enda. Men det foreligger f\u00f8rende, vedtatte visjoner, m\u00e5l og arealstrategi for hele Dokken (nord og s\u00f8r) som setter noen rammer for utviklingen. Disse kan medlemmene av eldrer\u00e5det kan lese seg opp p\u00e5. De ligger p\u00e5 kommunenes informasjonssider her: http://bergen- kommune.no/hvaskjer/tema/dokken Arbeidet er en brikke i en mer sammensatt konsekvensutredning for omr\u00e5dereguleringen av Dokken S\u00f8r. Den sosiokulturelle stedsanalysen som blir gjort inkluderer ogs\u00e5 r\u00e5dgivning p\u00e5 suksesskriterier for omr\u00e5dereguleringen, anbefalinger til midlertid bruk av arealer p\u00e5 Dokken, samt anbefalinger om videre medvirkning. Det vil bli sendt ut en digital sp\u00f8rreunders\u00f8kelse som eldrer\u00e5det gjerne ogs\u00e5 m\u00e5 fylle ut og spre i sine nettverk. Representant fra LEVA m\u00f8ter r\u00e5det for \u00e5 l\u00e6re mer om hvordan eldre bruker og oppfatter n\u00e6rmilj\u00f8ene p\u00e5 og rundt Dokken Sp\u00f8rsm\u00e5l til diskusjon: Her er sp\u00f8rsm\u00e5lene som medlemmene kan forberede seg p\u00e5 og som vi i LEVA tar regi p\u00e5 \u00e5 diskutere under m\u00f8tet: 1. Hva forbinder dere Dokken med? Har dere noen formening om hvorvidt eldre har forestillinger om og erfaringer p\u00e5 Dokken som skiller seg fra yngre generasjoner sine? 2. Er det noen steder du liker spesielt godt, ikke liker, eller steder som du opplever utrygge? 3. Hva tenker dere er viktige tema og konkrete tiltak \u00e5 tenke p\u00e5 for \u00e5 ivareta eldres interesser p\u00e5 Dokken? 1 4. Vet dere noe om hva eldre i tilgrensende omr\u00e5der (hele Sydneshalv\u00f8yen og Damsg\u00e5rd/Laksev\u00e5g) savner i omr\u00e5det? 5. Hva er viktig for at eldre skal kunne ta seg frem til og bruke Dokken i fremtiden? 6. Det kommer til \u00e5 ta lang tid \u00e5 bygge den nye bydelen. Dokken Utvikling AS \u00f8nsker \u00e5 invitere folk inn til \u00e5 v\u00e6re med \u00e5 invitere folk inn p\u00e5 Dokken i overgangsfasen slik at ledige arealer kan benyttes til samfunnsnyttige form\u00e5l. Det kan v\u00e6re enten gjennom midlertidige aktiviteter og tiltak, eller tilbud som kan f\u00e5 en mer permanent karakter etterhvert. Finnes det spesielle behov for eldre, b\u00e5de de som bor rett i n\u00e6rheten av Dokken og ellers i byen, som kan m\u00f8tes gjennom midlertid bruk av innend\u00f8rs og utend\u00f8rs arealer p\u00e5 Dokken? 7. Er det noe ved Dokken i dag eller ved Dokkens historie som du mener at er viktig \u00e5 ta vare p\u00e5 i utviklingen av nye Dokken? 8. Eldre er en sammensatt gruppe. Er det noe segment av \"eldre\" som er viktigst \u00e5 huske p\u00e5 i utviklingen av Dokken? I s\u00e5 fall hvorfor og hvordan? Forslag til vedtak: Det skrives en tilbakemelding basert p\u00e5 samtalen i r\u00e5det Dato: 9. september 2024 Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Powerpointpresentasjon 2 "
}