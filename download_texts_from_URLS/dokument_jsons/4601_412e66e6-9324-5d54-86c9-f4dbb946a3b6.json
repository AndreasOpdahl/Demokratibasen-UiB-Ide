{
  "dokument_id": "412e66e6-9324-5d54-86c9-f4dbb946a3b6",
  "doc_type": "case_attachment",
  "kommune": 4601,
  "tittel": "Rapport Gr\u00f8nne interesser_03032018",
  "url": "https://bergen.kommune.no/politikere-utvalg/api/fil/bk360/10168195/Rapport-Gronne-interesser-03032018",
  "tekst": " Registrering av gr\u00f8nne interesser Reguleringsplan ved Frieda Fasmers minne Oppdragsnr.: 5178255 Dato: 03.04.2018 Oppdragsnr.: 5178255 Oppdragsgjevar: Bergen kommune, Etat for utbygging Oppdragsgjevars kontaktperson: Arvid Tanger\u00e5s R\u00e5dgjevar: Norconsult AS, Valkendorfsgate 6, NO-5012 Bergen Oppdragsleiar: Mona Hermansen Fagansvarleg: Mona Hermansen Andre n\u00f8kkelpersonar: Lene Merete Rabben 2018-04-03 | Side 2 av 23 Oppdragsnr.: 5178255 Bakgrunn Bergen kommune, Etat for utbygging \u00f8nsker \u00e5 starte planarbeid p\u00e5 omr\u00e5det vist med stiplet linje nedenfor. Dette for \u00e5 kunne legge til rette for en utvikling med ulike offentlige tilbud i et omr\u00e5de som har mange helsetjenester i dag. Konkret er det \u00f8nskelig \u00e5 bygge et nytt sykehjem til erstatning for sykehjemmet Frieda Fasmers Minne (som i dag ligger i omr\u00e5de 1 p\u00e5 figur 1) i omr\u00e5de 3 p\u00e5 figur 1. Det er ogs\u00e5 \u00f8nskelig \u00e5 bygge omsorgsboliger i \u00f8stre deler av omr\u00e5de 2. Deler av omr\u00e5det er regulert til friomr\u00e5de i reguleringsplan RP 3280013 og foresl\u00e5s ogs\u00e5 som \u00abframtidig gr\u00f8nnstruktur\u00bb i foreliggende h\u00f8ringsforslag til kommuneplanen (KPA). Omdisponering av gr\u00f8nne omr\u00e5der til utbyggingsform\u00e5l kan v\u00e6re i strid med Rikspolitiske retningslinjer for \u00e5 styrke barn og unges interesser i planleggingen. I tillegg kan det v\u00e6re biologiske og landskapsmessige grunner til \u00e5 bevare omr\u00e5dene med gr\u00f8nne form\u00e5l. Figur 1: Forel\u00f8pig planavgrensning (stiplet) pr jan/ feb 2018 og ulike soner/ arealer knyttet til dette. Eksisterende sykehjem er lokalisert i omr\u00e5de 1, og det \u00f8nskes utbygging i omr\u00e5de 2 og 3. For \u00e5 kunne ta stilling til om omr\u00e5dene kan bygges ut er det n\u00f8dvendig med kunnskap om omr\u00e5det. Denne rapporten redegj\u00f8r for de gr\u00f8nne interessene knyttet til omr\u00e5det. Rapporten er delt i 2 tema: - Friluftsliv og barn og unges interesser - Naturmangfold Det synes i hovedsak \u00e5 v\u00e6re frilufts (lek)- og biologiske interesser som gj\u00f8r at omr\u00e5det er, og fortsatt \u00f8nskes, som gr\u00f8nne form\u00e5l. Rapporten konsentrerer seg derfor om disse tema og tar ikke for seg de landskapsmessige kvalitetene. 2018-04-03 | Side 3 av 23 Oppdragsnr.: 5178255 Friluftsliv og barn og unges interesser Metode Registreringen av friluftsliv og barn og unges interesser f\u00f8lger ingen streng vitenskapelig metode. Den er basert p\u00e5: \u2022 Befaring og observasjoner i terrenget. Spor av lek, stier o.l er registrert med gps og lagt inn p\u00e5 kart. \u2022 M\u00f8ter og telefonsamtaler med skoler, barnehager og interesseorganisasjoner i n\u00e6romr\u00e5det. Det er kun gjennomf\u00f8rt m\u00f8ter der skolen/ barnehagen har noe omfattende bruk av omr\u00e5det. Barnetr\u00e5kkregistrering p\u00e5 skolen/ skolene har v\u00e6rt vurdert, men dette er relativt omfattende og vil dreie seg om vesentlig st\u00f8rre omr\u00e5der enn dette. Det er vurdert at spor i terrenget samt samtaler med skoler, barnehager og interesseorganisasjoner er viktigst og vil gi et relativt h\u00f8yt kunnskapsniv\u00e5 om bruken. Det er lite trolig at det er noen utstrakt bruk p\u00e5 ettermiddag og helger som avviker mye fra det som kommer frem gjennom denne metoden. Figur 2: Eksisterende gangveinett i omr\u00e5det, fra s\u00f8rvest sett mot omr\u00e5de 3 Figur 3: Eksisterende gangveinett i omr\u00e5det, sett fra s\u00f8r. Omr\u00e5de 3 p\u00e5 h\u00f8yre side, omr\u00e5de 4 p\u00e5 venstre side 2018-04-03 | Side 4 av 23 Oppdragsnr.: 5178255 Eksisterende grunnlagsinformasjon Kartlegging av friluftslivsomr\u00e5der i Bergen kommune i regi av Bymilj\u00f8etaten Gr\u00f8nnstrukturen er en del av et st\u00f8rre omr\u00e5de kartlagt i forbindelse med \u00abKartlegging av friluftslivsomr\u00e5der i Bergen kommune i regi av Bymilj\u00f8etaten\u00bb, se kartet nedenfor. Omr\u00e5det er registrert med omr\u00e5detypen \u00abLeke og rekreasjonsomr\u00e5de\u00bb og har f\u00f8lgende omr\u00e5debeskrivelse: \u00abOmr\u00e5det inkluderer bla. gang- og sykkelveier (flere belyste), samt stier som g\u00e5r i et skogsomr\u00e5de. N\u00e6rhet til skole og barnehage. Omr\u00e5det inkluderer ogs\u00e5 en trailbane\u00bb. Figur 4: Utsnitt fra naturbase, kartlagt friluftsomr\u00e5de med gr\u00f8nt (kilde: naturbase.no). Bruksfrekvens er registrert med verdien 5 p\u00e5 en skala fra 1-5 og \u00abtilrettelegging\u00bb og \u00abegnethet\u00bb har begge f\u00e5tt verdien 4. Temakart bl\u00e5gr\u00f8nne strukturer I forbindelse med rullering av kommuneplanens arealdel (KPA 2016) ble Temakart for bl\u00e5gr\u00f8nne strukturer lagt ut til offentlig ettersyn (figur 5). Strukturen omfatter b\u00e5de eksisterende forbindelser og forslag til fremtidige koblinger. Det anbefales at kartet ikke gj\u00f8res juridisk bindende, men brukes som et signal om at bl\u00e5gr\u00f8nne interesser er viktige i og rundt de omr\u00e5dene hvor hovedstrukturen er lagt. 2018-04-03 | Side 5 av 23 Oppdragsnr.: 5178255 Figur 5: Utsnitt av temakart \"Bl\u00e5gr\u00f8nne strukturer\" - vedlegg til KPA 2016. Omtrentlig omfang av planomr\u00e5det (pr. jan/ feb 2018) med r\u00f8d sirkel. Temakartet mangler bygg s\u00e5 det er noe vanskelig \u00e5 lese, men myra til h\u00f8yre p\u00e5 kartet (bl\u00e5gr\u00f8nt omr\u00e5de) ligger i omr\u00e5de 3 (jf. figur 1) og eksisterende gangvegsystem er vist med brune linjer. Kartet viser f\u00f8lgende: \u2022 De gr\u00f8nne omr\u00e5dene er areal vist som \u00abgr\u00f8nnstruktur\u00bb i forslag til ny kommuneplan (KPA 2016). \u2022 Gjennom de gr\u00f8nne omr\u00e5dene er det i temakartet vist \u00ab\u00f8kologiske korridorer\u00bb, se gr\u00f8nne \u00absm\u00e5\u00bb stiplede linjer. Dette er \u00absammenhengende vegetasjonsbelte i bebygde omr\u00e5der, hvor dyr som for eksempel rev kan ferdes\u00bb. \u2022 Det er vist \u00abMyr\u00bb i omr\u00e5de 3 (jf. figur 1). Det er opplyst om at all myr er markert p\u00e5 temakartet da myr generelt sett er en naturlig del av det hydrologiske kretsl\u00f8pet og har viktige \u00f8kologiske funksjoner. \u2022 Tvers gjennom omr\u00e5det, fra \u00f8st til vest, gjennom det som p\u00e5 figur 1 er vist som omr\u00e5de 4 og i s\u00f8renden av omr\u00e5de 3, er det i temakartet vist Turtrase L9: \u00abTverrforbindelse Loddefjorddalen\u00bb med f\u00f8lgende beskrivelse: \u00abForbindelsen knytter sammen omr\u00e5der ved Storavatnet med Lyderhorn-omr\u00e5det. Prim\u00e6rt en turtrase, men har ogs\u00e5 potensial som \u00f8kologisk korridor\u00bb. Dette antar vi er en feilregistrering/ un\u00f8yaktig registrering, eller et forslag til ny korridor, da det ikke er noen turtrase med et slikt forl\u00f8p i dag, se kap. 2.5. Dagens turtrase f\u00f8lger eksisterende gangveier og fortau. 2018-04-03 | Side 6 av 23 Oppdragsnr.: 5178255 Registrering Det ble tatt kontakt med n\u00e6rliggende skoler og barnehager samt VestkantTrial (som driver med motorsykkelidrett i omr\u00e5det). Figur 6: Barnehager, skoler og Trial- klubbens lokalisering i forhold til planomr\u00e5det. Omtrentlig avgrensning av planomr\u00e5det (pr jan/ feb 2018) med r\u00f8d stiplet linje. 2018-04-03 | Side 7 av 23 Oppdragsnr.: 5178255 Kartet under viser resultatet av befaring, samtaler med skole og barnehager og brev/ korrespondanse med Vestkant Trial. P\u00e5 befaring traff vi for \u00f8vrig p\u00e5 en gruppe med barnehage-barn som var p\u00e5 tur i omr\u00e5de 2. De var fra Haugatun- barnehage. Figur 7: Registrert bruk befaring og kontakt med skoler, barnehager og Trialklubb 2018-04-03 | Side 8 av 23 Oppdragsnr.: 5178255 Oppsummering av m\u00f8ter/ telefonsamtaler/ korrespondanse er gjengitt nedenfor. Kontakt Kort oppsummering av m\u00f8tet/ telefonsamtalen M\u00f8te med Loddefjord skole 31.01.18 (rektor, - Omr\u00e5det rett nord for skolebygget er inngjerdet avdelingsleder og vaktmester) og brukes som uteomr\u00e5de for \u00abForsterket avdeling\u00bb (35 elever) dvs barn med store hjelpebehov. Viktig at de f\u00e5r beholde dette arealet (se \u00f8stre areal vist som \u00abskoleg\u00e5rd\u00bb figur 7). - Kollen vest/ nordvest for skolen er en del av deres uteareal. Brukes som skoleg\u00e5rd (Se vestre areal vist som \u00abskoleg\u00e5rd\u00bb figur 7). Omr\u00e5det brukes til lek, klatring m.m. Skolen har ikke gjerder i dette omr\u00e5det, men har markert p\u00e5 tr\u00e6rne hvor langt elevene kan g\u00e5 nordover. - Areal n\u00e6rmest Vadmyrveien, fra Haugatun \u00f8stover ned p\u00e5 gangveien, og noe over, brukes til aking. Se \u00abakebakke\u00bb, figur 7. - Arealet \u00f8st og nord for gangveien (omr\u00e5de 3) brukes ikke. Omr\u00e5det er fuktig, myrete. - Omr\u00e5de 7 \u00abKirkeskogen\u00bb brukes som turm\u00e5l for de minste barna. - Problematisk at skoleg\u00e5rden deres brukes som turvei pga sikkerhet, r\u00f8ykende mennesker, hunder etc. \u00d8nsker \u00e5 stenge, s\u00e6rlig hvis det kommer enda mer byggverk i n\u00e6rheten (som genererer mer gangtrafikk). Foresl\u00e5r \u00e5 legge turvei p\u00e5 \u00f8stsiden av bygget istedenfor. Her g\u00e5r det en gangvei i dag (ikke vist p\u00e5 basiskart). - \u00d8nsker mulighet for taxi til \u00abForsterket avdeling\u00bb fra gangvei i nord, slik at skoleg\u00e5rden skjermes. - Gangvei p\u00e5 \u00f8stsiden av skolebygningen benyttes som natursti i undervisningssammenheng. Man g\u00e5r en runde rundt bygget. - Alle gangveiene inn til skolen, samt kj\u00f8reveien inn fra s\u00f8r, brukes som skolevei av elevene. M\u00f8te med barnehagen Kidsa Sandgotna v/ styrer - Barnehagen drar p\u00e5 tur til omr\u00e5de 2. Brukes som 01.02.18 grillplass. De oppholder seg mest rundt b\u00e5lplassen (se figur 7). - Barnehagen drar p\u00e5 tur til omr\u00e5de 7 en til to ganger i uken. Brukes som turm\u00e5l, til lek og til matlaging. - Turvei s\u00f8r\u00f8st i omr\u00e5de 6 benyttes mye, samt gruset turvei gjennom omr\u00e5de 3. De g\u00e5r av og til inn til barnehagen fra vest via sti i omr\u00e5de 4, men som oftest benyttes gangvegene. - \u00d8nsker \u00e5 sette opp en lavvo i omr\u00e5de 4, utenfor barnehagens gjerde i nordvest. Her er det relativt t\u00f8rt. De har en port mot nord, men omr\u00e5de 4 er veldig myrete og brukes derfor ikke noe s\u00e6rlig pr i dag. Tlf. samtale Haugatun barnehage v/ styrer, 29.01.18 Styrer opplyser per telefon at de i liten grad bruker omr\u00e5dene like utenfor barnehagens gjerder. Eneste unntaket er B\u00f8keskogen ved kirken (vi antar det her vises til omr\u00e5de 7). At de i liten grad benytter omr\u00e5dene rundt barnehagen skyldes at dersom de drar p\u00e5 tur s\u00e5 g\u00e5r de heller noe lengre turer \u2013 dvs benytter gr\u00f8ntomr\u00e5der i noe lengre avstand. Tlf. samtale Vadmyra barnehage v/ pedagogisk leder Barnehagen har avtale med Frieda Fasmer sykehjem 30.01.18 om \u00e5 bes\u00f8ke de gamle. P\u00e5 veien dit leker barna fritt p\u00e5 begge sider av gangveien i omr\u00e5de 3. De klatrer i tr\u00e6r o.l. Barna velger selv hvor de vil g\u00e5 og da blir det 2018-04-03 | Side 9 av 23 Oppdragsnr.: 5178255 naturlig at det lekes i en sone p\u00e5 begge sider av gangveien. De oppholder seg imidlertid ikke i omr\u00e5det. Barnehagen benytter heller ingen andre arealer innenfor planomr\u00e5det. Tlf. samtale Lyngfaret barnehage v/ styrer, 30.01.18 Bruker haugen s\u00f8r for menighetshuset, dvs. omr\u00e5de 2. Bruker ikke hele omr\u00e5det, men selve haugen. Her brenner de b\u00e5l, spiser niste etc. De g\u00e5r s\u00e5 gjerne videre til kirkeg\u00e5rden. P\u00e5 vei til omr\u00e5de 2 benytter de gangveiene innenfor planomr\u00e5det. Leker litt undervegs, men stopper ikke. Barnehagen benytter ingen andre arealer innenfor planomr\u00e5det. En gang i \u00e5ret drar de p\u00e5 tur sammen med Vadmyra skole. Da g\u00e5r turen til omr\u00e5de 2. Tlf. samtale Sandgotna skole v/ rektor 06.02.18 Opplyser at de ikke bruker de aktuelle omr\u00e5dene. Brev fra VestkantTrial, 06.02.18 (de ble f\u00f8rst kontaktet Vestkant Trial (motorisert sykkelklubb) leier pt pr telefon 31.01.18) omr\u00e5dene vist som \u00abTrial- omr\u00e5de\u00bb p\u00e5 figur 7. De bruker omr\u00e5dene daglig fra kl.16:30 til m\u00f8rkets frembrudd. De holder ogs\u00e5 konkurranser i omr\u00e5det (helt opp til nasjonalt niv\u00e5). Brukerne er barn fra 8 \u00e5r og oppover. Det er viktig at omr\u00e5dene best\u00e5r av naturlige hindre, steiner og fjellparti de kan \u00f8ve p\u00e5. Kj\u00f8ring medf\u00f8rer st\u00f8y, men de opplever likevel \u00e5 ha forst\u00e5else og interesse fra turg\u00e5ere i omr\u00e5det. Det vil v\u00e6re sv\u00e6rt skadelig for dem om arealer de i dag bruker ikke kan brukes lenger. De trenger ogs\u00e5 litt plass utover der de kj\u00f8rer for at st\u00f8yen ikke skal sjenere. Vadmyra skole Ikke kontaktet, men Lyngfaret barnehage opplyser at de drar p\u00e5 tur sammen med skolen til omr\u00e5de 2 en gang i \u00e5ret. Figur 8: Fra VestkantTrial sin internettside. 2018-04-03 | Side 10 av 23 Oppdragsnr.: 5178255 Oppsummering og fotodokumentasjon Det vises til figur 1 som viser de ulike omr\u00e5dene. Omr\u00e5de 1 (Sykehjemmet Frieda Fasmers Minne) Omr\u00e5det er stort sett bebygd av sykehjemmet med tilh\u00f8rende parkering og uteplass og er ikke befart i detalj. Vi vet at sykehjemmet er turm\u00e5l for Vadmyra barnehage. Omr\u00e5de 2 (Haug s\u00f8r for menighetshuset \u2013 \u00f8nsket tomt for bygging av omsorgsboliger) Omr\u00e5de 2 er turm\u00e5l for Lyngfaret barnehage og Sandgotna barnehage. Det er ogs\u00e5 opplyst at Vadmyra skole drar hit sammen med Lyngfaret barnehage en gang i \u00e5ret. Sti fra nord inn ved menighetshuset synes mest brukt, men det er flere mer utydelige stier inn fra Vadmyrveien i s\u00f8r. Det er hengt opp en fuglekasse like ved stien. Omr\u00e5det ved b\u00e5lplassen synes mest brukt. Her er det spor i tr\u00e6rne rundt. Det er festet tauverk og det er hengt opp en melkekartong som synes \u00e5 fungere som fuglekasse. Like ved er det en trehytte/ rester av en trehytte med stigetrinn spikret fast i treet. Det g\u00e5r ogs\u00e5 svake stier opp p\u00e5 toppen av kollen fra nord og \u00f8st. Her er det ogs\u00e5 et tre med tauverk. Markert sti inn ved menighetshuset B\u00e5lplass Trehytte/ - platting med stigetrinn i treet. Tau i tre p\u00e5 toppen av kollen 2018-04-03 | Side 11 av 23 Oppdragsnr.: 5178255 Omr\u00e5de 3 (\u00d8nsket ny sykehjemstomt) Den mest markante bruken av omr\u00e5de 3 er en sti/ snarveg fra vest til \u00f8st og et oppholdssted ut mot kanten i \u00f8st. Oppholdsstedet synes \u00e5 v\u00e6re i bruk av ungdommer, evt narkomane. Det ligger mye skrot der, og det ble ogs\u00e5 funnet en spr\u00f8yte p\u00e5 befaring. Loddefjord skole opplyser at de bruker et omr\u00e5de i nord\u00f8st til akebakke. Akebakken krysser til dels gang/sykkelvegen. Vadmyra barnehage opplyser at n\u00e5r barna g\u00e5r p\u00e5 gang/sykkelveien, p\u00e5 vei til sykehjemmet, er det naturlig at lek skjer p\u00e5 begge sider av veien, dvs ogs\u00e5 noe i omr\u00e5de 3. Ingen av de som er kontaktet oppholder seg imidlertid i omr\u00e5de 3. Flere omtaler omr\u00e5det som myrete, som en \u00absump\u00bb. Sti/ tr\u00e5kk fra vest til \u00f8st Akebakke Oppholdssted frem mot kanten i \u00f8st Omr\u00e5de 4 (omr\u00e5de mellom Haugatun barnehage og Kidsa Sandgotna barnehage) Deler av skolens uteareal strekker seg inn i omr\u00e5de 4. Skolen har markert p\u00e5 tr\u00e6r hvor langt nord skolelevene f\u00e5r g\u00e5. Langs denne grensen g\u00e5r det ogs\u00e5 en sti \u00f8st-vest mot Kidsa Sandgotna barnehage. Stien er mest markert i \u00f8st n\u00e6rmest gangvegsystemet. I et punkt i \u00f8st ligger det flere paller. Dette er trolig spor etter trial (motorsykkel). I vest er det mye spor etter lek. Da barnehagen (Kidsa Sandgotna) opplyser at de i liten grad bruker omr\u00e5det er det trolig barn fra n\u00e6rliggende borettslag (Sandgotna borettslag) som bruker omr\u00e5det. Her 2018-04-03 | Side 12 av 23 Oppdragsnr.: 5178255 ligger det noe som ser ut som en sammenrast lavvo (vist som lekehytte p\u00e5 figur 7), et klatretre med p\u00e5spikrede planker og en trehytte. Sti ved gangvei i \u00f8st. R\u00f8de merker p\u00e5 tr\u00e6rne markerer Paller i \u00f8st. grensen for \u00abskoleg\u00e5rden\u00bb. Barnehagens (Kidsa Sandgotnas) port ut mot omr\u00e5de Sammenrast lavvo vest i omr\u00e5de 4. 4. Klatretre med planker vest i omr\u00e5de 4. Trehytte utenfor barnehagens (Kidsa Sandgotnas) gjerde i nordvest. 2018-04-03 | Side 13 av 23 Oppdragsnr.: 5178255 Omr\u00e5de 5 (Haugatun) Omr\u00e5det er bebygd av Haugatun og Haugatun barnehage med tilh\u00f8rende parkering og uteplass. Haugatun barnehage er i bruk av, og tilrettelagt for, barn. Omr\u00e5de 6 (skr\u00e5ning s\u00f8r for Haugatun) Mesteparten av dette omr\u00e5det er sv\u00e6rt bratt og vegetasjonskledd og dermed vanskelig \u00e5 ta seg fram i. \u00d8st i omr\u00e5det, p\u00e5 grensen til omr\u00e5de 4, finner vi imidlertid en trehytte. Det ligger ogs\u00e5 en \u00f8delagt \u00abbenk med bord\u00bb i dette omr\u00e5det som kan ha blitt benyttet til opphold/ bespisning. Det m\u00e5 kunne antas at brukerne av omr\u00e5det er beboere (barn) i Sandgotna borettslag, dvs borettslaget som grenser til omr\u00e5det. Helt vest i omr\u00e5det g\u00e5r det en turvei som Kidsa Sandgotna opplyser om at de bruker mye. Trehytte Benk med bord. Mulig oppholdssted. I temakartet \u00abBl\u00e5gr\u00f8nne strukturer\u00bb vedlegg til KPA 2016, se figur 5, er det vist en turtrase \u00abtverrforbindelse Loddefjordalen S\u00bb fra \u00f8st til vest gjennom omr\u00e5de 4 og 6. Det er ikke noen tydelig sti i omr\u00e5de 4 per i dag og omr\u00e5de 6 er for bratt og for vegetasjonskledd til \u00e5 ferdes i. Det er mulig \u00e5 benytte det noe utydelige stisystemet i omr\u00e5de 4 og derfra komme seg ned til borettslaget i vest (Sandgotna borettslag). Deretter kan man f\u00f8lge gangveisystemet vestover og nordover. Denne forbindelsen er imidlertid ikke noen tydelig, tilrettelagt trase per i dag. Midt i bildet, til venstre for mur er det mulig \u00e5 ta seg Gangvei som kommer ut p\u00e5 hovedveien (Vadmyrveien) ned til Sandgotna borettslag, men det er ikke tilrettelagt i omr\u00e5de 6 (foto hentet fra google.no). for det. 2018-04-03 | Side 14 av 23 Oppdragsnr.: 5178255 Omr\u00e5de 7 (Omr\u00e5de s\u00f8rvest for Loddefjord kirke) Omr\u00e5de 7 er turm\u00e5l for Loddefjord skole og flere av barnehagene. Her er det en tilrettelagt b\u00e5lplass i s\u00f8r. I nord er det en lekehytte i form av en \u00abboks\u00bb. Det ligger ogs\u00e5 noen paller i dette omr\u00e5det som muligens har v\u00e6rt brukt til lek, evt. trial. B\u00e5lplass s\u00f8r i omr\u00e5de 7. Lekehytte nord i omr\u00e5de 7. Gang/ sykkelsystemet Gang/ sykkelsystemet i omr\u00e5det er mye brukt, jf r\u00f8de linjer p\u00e5 fig. 7. I tillegg til at de brukes i skoletida/ barnehagetida brukes de ogs\u00e5 som skolevei, som turvei og som tilkomst til/ fra Loddefjord sentrum. 2018-04-03 | Side 15 av 23 Oppdragsnr.: 5178255 Naturmangfold Innledning Det foresl\u00e5tte planomr\u00e5det ble befart den 1. februar 2018 (v\u00e6rforhold denne dagen: solskinn/ingen nedb\u00f8r og noe spredt sn\u00f8/frost p\u00e5 bakken). Form\u00e5let med befaringen var vurdering av naturmangfold i omr\u00e5det. Det ble ikke gjort omfattende artsregistrering, og ettersom befaringen ble foretatt p\u00e5 vinterstid er grunnlaget for vurdering av naturmangfold til dels begrenset (mtp lavsesong for plantevekst). Foreliggende informasjon om planomr\u00e5det F\u00f8r befaring ble det gjennomg\u00e5tt en bakgrunnssjekk av hva som foreligger av kjente registreringer av verdi for naturmangfold og naturgrunnlag i omr\u00e5det. NIBIO.no viser at omr\u00e5det best\u00e5r av skog, i hovedsak furu, av varierende bonitetsforhold (jo h\u00f8yere bonitet, jo bedre vekstforhold for planter). I tillegg til skog best\u00e5r deler av omr\u00e5det av myr, se figur 9. Figur 9: Omr\u00e5det med s\u00e6rs h\u00f8g bonitet (vist med m\u00f8rkest gr\u00f8nn farge) er lokalisert \u00f8st i foresl\u00e5tt planomr\u00e5de. 2018-04-03 | Side 16 av 23 Oppdragsnr.: 5178255 Bonitetsforholdene sammenfaller med l\u00f8smasseforholdene i omr\u00e5det, der et belte med tykt morenemateriale er lokalisert i nord-s\u00f8rlig retning, \u00f8st i planomr\u00e5det (her ogs\u00e5 h\u00f8g bonitet), se figur 10. Treslag i det foresl\u00e5tte planomr\u00e5det best\u00e5r i hovedsak av barskog (furu), der l\u00f8vskog er etablert \u00f8st i omr\u00e5det (langs l\u00f8smassebeltet med morenemateriale), se figur 11. Figur 10. L\u00f8smassekart over omr\u00e5det. Gr\u00f8nt belte er l\u00f8smasser med tykt belte av morenemateriale. Rosa omr\u00e5de er hovedsakelig bart fjell (50% er fjell i dagen, herunder bergarten gneis som er en hard bergart og mindre n\u00e6ringsrik i forhold til vegetasjon), kilde: ngu.no. Figur 11. Informasjon om treslag i omr\u00e5det (lys gr\u00f8nt viser l\u00f8vskog, m\u00f8rk gr\u00f8nt viser barskog innenfor planomr\u00e5det), kilde: nibio.no. Av r\u00f8dlistede arter viser artskart.no et funn som er registrert innenfor foresl\u00e5tt planomr\u00e5de (pusleblom), samt andre r\u00f8dlistede arter i n\u00e6romr\u00e5det (se figur 12). Funn av pusleblom ble gjort i 1917 og planten vokser typisk i strandsonen. Det registrerte punktet i artskart.no ligger sannsynlig feil plassert i terrenget (presisjonsfeil i databasen) ettersom det ligger inne med informasjon fra observat\u00f8r om at funnet ble gjort i fj\u00e6ra i Loddefjord. Mesteparten av de registrerte r\u00f8dlistede artene i n\u00e6romr\u00e5det er fugl. \u00c5l er registret i Storavatnet (vest for foresl\u00e5tt planomr\u00e5de). 2018-04-03 | Side 17 av 23 Oppdragsnr.: 5178255 Figur 12. Foresl\u00e5tt planomr\u00e5de (pr jan/ feb 2018) er vist innenfor r\u00f8d sirkel. R\u00f8dlistede arter er vist med navn og funnsted i kartet. Det er noe usikkerhet knyttet til funn av Finnmarksl\u00f8vetann (ved Sandgotna skole), ettersom denne planten er stedegen for nordligere str\u00f8k; derav navnet p\u00e5 planten. I tillegg er pusleblom sannsynlig ikke funnet akkurat p\u00e5 dette punktet, men lengre nede i fj\u00e6ren i Bj\u00f8rndalspollen jf. skriftlig info fra observat\u00f8r (kilde: artsdatabanken.no). Temakart \u00abGr\u00f8ntfaglige interesser\u00bb i gjeldende kommuneplan 2010, og temakart \u00abBl\u00e5gr\u00f8nne interesser\u00bb i kommuneplanen som er til rullering (KPA 2016), viser \u00f8kologiske korridorer gjennom foresl\u00e5tt planomr\u00e5de. Disse registrerte forbindelsene viser sammenhengende vegetasjonsbelter i bebygde omr\u00e5der, der dyr som f.eks rev kan ferdes og skal sikre at organismer kan forflytte seg p\u00e5 naturlig vis. Korridorene i temakartet vil variere i st\u00f8rrelse og utforming etter hvilke artsgrupper som skal ivaretas (insekt, hjortevilt, planter osv.). 2018-04-03 | Side 18 av 23 Oppdragsnr.: 5178255 Figur 13. Temakartet \u00abGr\u00f8ntfaglige interesser\u00bb fra KP Figur 14. Temakartet \u00abBl\u00e5gr\u00f8nne interesser\u00bb, ref ogs\u00e5 2010, viser gr\u00f8nne korridorer med verdi for biologisk figur 5, viser et st\u00f8rre nettverk av \u00f8kologiske korridorer mangfold (gr\u00f8nne stiplede linjer) gjennom forel\u00f8pig (stiplede gr\u00f8nne linjer), samt myrareal (lys gr\u00f8nt) med planomr\u00e5de (r\u00f8d sirkel). betydning for biologisk mangfold innenfor forel\u00f8pig planomr\u00e5de (r\u00f8d sirkel). Observasjoner fra befaring Det foresl\u00e5tte planomr\u00e5det er lokalisert i et kupert terreng og heller mot s\u00f8r\u00f8st. Flora i omr\u00e5det preges av naturlig vekst (ikke beplantet) og er typisk og noe glissen kystfuruskog med stort innslag av r\u00f8sslyng, bl\u00e5b\u00e6rlyng og einer, i tillegg til innslag av bj\u00f8rk. Omr\u00e5det er generelt p\u00e5virket av menneskelige aktivitetsareal i form av et nettverk med turstier/tr\u00e5kkstier, \u00ab\u00e5pne lekeareal\u00bb i skogen og r\u00f8rlagte bekkel\u00f8p (figur 17-23). S\u00f8r for eksisterende sykehjem (omr\u00e5de 3) er det lokalisert en myr med stor forekomst av geitrams (figur 19). Myren preges av et lite nettverk av mindre bekker oppstr\u00f8ms, som samler seg nedenfor myren i en st\u00f8rre bekk s\u00f8rover gjennom foresl\u00e5tt planomr\u00e5de, f\u00f8r den Figur 15. Foresl\u00e5tt planomr\u00e5de pr jan/ feb 2018. Ca. g\u00e5r under bakken ved Vestkanten kj\u00f8pesenter. plassering av to kulverter er vist med r\u00f8d sirkel. Bekkel\u00f8pet er \u00e5pent, men g\u00e5r gjennom to kulverter under kj\u00f8reveg og tursti i omr\u00e5de 3. 2018-04-03 | Side 19 av 23 Oppdragsnr.: 5178255 Andre arter som ble observert p\u00e5 befaring av omr\u00e5det var \u00abvanlige\u00bb arter som torvmose, furumose, fj\u00e6rmose, sisselrot og oppslag av gran. Helt s\u00f8r i omr\u00e5det var det innslag av platanl\u00f8nn og sannsynlig art innen mispelslekta (oppf\u00f8rt som fremmede arter og svartelistet). Omr\u00e5det var preget av fugleliv med stor aktivitet og det var satt ut fuglekasser i flere tr\u00e6r. Vanlig forekommende fuglearter som kj\u00f8ttmeis, bl\u00e5meis, svarttrost, r\u00f8dvingetrost og skj\u00e6re ble observert p\u00e5 befaringen. Figur 17. Bilde tatt mot nord i furuskogen i omr\u00e5de 2. Figur 16. Bilde tatt mot \u00f8st, i s\u00f8rlig del av omr\u00e5de 3. Figur 19. Bilde tatt mot \u00f8st, av myr i omr\u00e5de 3. Mye Figur 18. Bilde tatt mot nord, av myr i omr\u00e5de 3. geitrams har etablert seg p\u00e5 deler av myrarealet. En tr\u00e5kket sti g\u00e5r p\u00e5 tvers av myromr\u00e5det. 2018-04-03 | Side 20 av 23 Oppdragsnr.: 5178255 Figur 21. Bekk med steinbunn, gjennom myr i omr\u00e5de 3. Figur 20. Bekkel\u00f8pet nedenfor nedre kulvert i omr\u00e5de 3, f\u00f8r den g\u00e5r under bakken ved kj\u00f8pesenteret Vestkanten. Figur 22. \u00d8verste kulvert i omr\u00e5de 3. Figur 23. Vannf\u00f8ring i nedre kulvert i omr\u00e5de 3. 2018-04-03 | Side 21 av 23 Oppdragsnr.: 5178255 Det foresl\u00e5tte planomr\u00e5det fremst\u00e5r som en variert furuskog i et kupert terreng, med innhold av myr og bekkel\u00f8p, og er et naturomr\u00e5de som i st\u00f8rre grad er preget av menneskelig aktivitet (delvis brukt som skole- og turomr\u00e5de med mye tr\u00e5kk, og deler av bekkel\u00f8pet er lagt i kulvert og under bakken lengre nedstr\u00f8ms). Til sammenligning med n\u00e6rliggende naturomr\u00e5der vurderes omr\u00e5det som trivielt, ettersom det ikke er noen kjente spesielle naturverdier der i dag. Sjanse for funn av r\u00f8dlistearten pusleblom, i det foresl\u00e5tte planomr\u00e5det, blir vurdert som sv\u00e6rt liten (feil punktplassering i artskart.no). Som vist i temakart \u00abBl\u00e5gr\u00f8nne interesser\u00bb utgj\u00f8r deler av det foresl\u00e5tte planomr\u00e5det en \u00f8kologisk funksjon som korridor (vegetasjonsbelte) mellom st\u00f8rre leveomr\u00e5der, i bebygde areal. Det er lokalisert store naturomr\u00e5der vest (ved Storavatnet) og \u00f8st (Lyderhorn) for planomr\u00e5det. P\u00e5 den andre siden utgj\u00f8r Fv. 197 (Lyderhornvegen) en betydelig barriere mellom disse naturomr\u00e5dene i \u00f8st og vest. Bergen kommune sin forvaltningsplan \u00abHjort i Bergen 2012-2020\u00bb viser kartlagte trekkveier for hjort. Typiske viktige korridorer som er registrert i planen er omr\u00e5der hvor hjorten kan relativt uhindret bevege seg mellom leveomr\u00e5der. Det foresl\u00e5tte planomr\u00e5det er ikke kartlagt som prioritert viltomr\u00e5de/trekkvei for hjort. S\u00f8k i fallviltregisteret (hjorteviltregisteret.no) viser likevel p\u00e5kj\u00f8rsler av hjort og rev (senest i 2008 og 2013) ved Lyderhornvegen- fv.197, \u00f8st for Frieda Fasmers. Dette kan indikere at de store naturomr\u00e5dene i \u00f8st og vest blir fartet mellom og korridoren gjennom planomr\u00e5det blir brukt, til tross for at Lyderhornsvegen utgj\u00f8r en barriere for viltartene. Oppsummering Omr\u00e5dets forekomst av naturtyper og arter er trivielt (ingen spesielle naturverdier registrert i det foresl\u00e5tte planomr\u00e5det). Men p\u00e5 bakgrunn av at arealet innehar en \u00f8kologisk funksjon og fungerer som en spredningskorridor mellom st\u00f8rre naturomr\u00e5der blir verdien for biologisk mangfold noe mer verdifull p\u00e5 et landskaps-\u00f8kologisk niv\u00e5. Den eksisterende \u00f8kologiske korridoren mellom naturomr\u00e5dene i \u00f8st og vest for det foresl\u00e5tte planomr\u00e5det blir likevel vurdert som mindre sammenhengende og noe forringet i kvalitet, pga fv.197 utgj\u00f8r en betydelig barriere. 2018-04-03 | Side 22 av 23 Oppdragsnr.: 5178255 01 2018-04-03 Gr\u00f8nne interesser Moher/ Lemra Lemra/ Moher Moher Versjon Dato Omtale Utarbeidet Fagkontrollert Godkjent Dette dokumentet er utarbeida av Norconsult AS som del av det oppdraget som dokumentet omhandlar. Opphavsretten tilh\u00f8yrar Norconsult. Dokumentet m\u00e5 berre nyttast til det form\u00e5l som g\u00e5r fram av oppdragsavtalen, og m\u00e5 ikkje kopierast eller gjerast tilgjengeleg p\u00e5 annan m\u00e5te eller i st\u00f8rre utstrekning enn form\u00e5let tilseier. 2018-04-03 | Side 23 av 23 "
}