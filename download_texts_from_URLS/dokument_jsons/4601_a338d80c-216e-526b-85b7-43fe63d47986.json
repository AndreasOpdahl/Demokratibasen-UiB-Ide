{
  "dokument_id": "a338d80c-216e-526b-85b7-43fe63d47986",
  "doc_type": "case_attachment",
  "kommune": 4601,
  "tittel": "Uttalelse fra Vestland fylkeskommune",
  "url": "https://bergen.kommune.no/politikere-utvalg/api/fil/bk360/7201889/Uttalelse-fra-Vestland-fylkeskommune",
  "tekst": " INV - Forvaltning og utgreiing INV - Forvaltning Bergensomr\u00e5det V\u00e5r referanse 2020/77583-4 Dato 08.02.2021 BERGEN KOMMUNE Postboks 7700 5020 BERGEN Svar - Dispensasjonss\u00f8knad til uttale - etablera kai, bruksendring m.m. \u2013 gnr. 5 bnr. 8 - Hardangervegen 277 - Bergen kommune Vi viser til brev den 12.02.2020 med vedlegg. Saka gjeld Bergen kommune har motteke s\u00f8knad den 22.12.2020 om l\u00f8yve til \u00e5 etablera kai, bruksendring fr\u00e5 tilleggsdel til hovuddel i underetasje av bustad, samt utvide eksisterande altan. S\u00f8knaden omhandlar legalisering av 3 tiltak. Kommunen opplyser at tiltaket er avhengig av dispensasjon fr\u00e5 arealdelen til kommuneplanen (KPA2018) \u00a7 3.1 Plankrav, \u00a7 6.2.2. Byggegrenser langs vassdrag og avstand til offentleg veg, jf. veglova. Saka vert sendt oss for uttale etter plan- og bygningslova \u00a719-1 og 21-5. Planstatus Omr\u00e5det er uregulert. I KPA2018 ligg eigedomen i omr\u00e5de for Samferdselsanlegg og teknisk infrastruktur, med retningsline som seier at \u00abForm\u00e5l er \u00e5 tilrettelegge for trafikksikring av fylkesveg og parkmessig opparbeiding av strandsone\u00bb. I tillegg er eigedomen omfatta av omsynssone Veist\u00f8y- gul sone. Merknad Tilh\u00f8vet til veglova Etter v\u00e5r vurdering er tiltaka s\u00f8knadspliktige etter veglova. Eigedomen ligg innafor byggegrensa til Fv. 587 Hardangervegen. Fv. 587 er fork\u00f8yrsregulert, fartsgrensa p\u00e5 staden er 50 km/t, \u00e5rsd\u00f8gntrafikken er 9700 kjt/d\u00f8gn med 13 % lange k\u00f8yret\u00f8y. Vegen forbi eigedomen p\u00e5 Grimeneset er smal (breidd om lag 6 meter), utan skulder og manglar fortau til n\u00e6raste busstopp. Etter v\u00e5r vurdering er tilkomsten til eigedomen fr\u00e5 n\u00e6raste kollektivhaldeplass/fortau ikkje trafikksikker for mjuke trafikantar. If\u00f8lgje gjeldande rammeplan for avk\u00f8yrsler og byggegrenser 2017-2020 ligg Fv. 587 Hardangervegen i streng haldningsklasse. I framlegget til revidert rammeplan 2021-2024 er det f\u00f8resl\u00e5dd at krava til Fv. 587 vert skjerpa, og vegen er f\u00f8resl\u00e5dd i meget streng haldnigngsklasse. For vegar i begge desse haldingsklassene legg rammeplanen opp til at veglova sin generelle byggegrense (50 meter) skal gjelda. I streng haldningsklasse vert det \u00abvanlegvis ikkje gjeve dispensasjon utan at det f\u00f8religg ein Reguleringsplan\u00bb. Gjeldande rammeplan sine kriterium kan gje unntak i s\u00e6rskilde tilh\u00f8ve: Telefon E-post Heimeside EHF-Fakturaadr. Organisasjonsnr. 05557 post@vlfk.no www.vestlandfylke.no 821311632 821 311 632 Saksnr: 2020/77583-4 Side 2 av 3 \u00abDer det er tilrettelagt med gang- og sykkelveg, busshaldeplass og fartsgrense 70 km/t eller l\u00e5gare, kan s\u00f8knad om dispensasjon fr\u00e5 byggjegrensa vurderast. St\u00f8ykrava i byggteknisk forskrift skal oppfyllast\u00bb. Vi kan ikkje sj\u00e5 at desse kriteria for dispensasjon er oppfylt. Det g\u00e5r fram av saka at bruksendring av kjellar allereie er etablert, med at kjellaretasjen i bygget er innreidd og langt p\u00e5 veg framst\u00e5r som ein separat leilegheit. Vestland fylkeskommune legg s\u00e5leis til grunn at bruksendringa, vil medf\u00f8ra auka bruk av avk\u00f8yrsle. Gjeldande rammeplan seier mellom anna dette om avk\u00f8yrsler i streng haldningsklasse: \u00abGodkjenning til utvida bruk av avk\u00f8yrsle b\u00f8r avgrensast. Dette gjeld s\u00e6rleg for bustadavk\u00f8yrsler\u00bb. Tilh\u00f8va i avk\u00f8yrsla til eigedomen er i dag sv\u00e6rt tronge, s\u00e5 tronge at ein m\u00e5 leggja til grunn at det er sv\u00e6rt krevjande \u00e5 snu p\u00e5 eigedomen utan \u00e5 nytte fylkesvegen som man\u00f8vreringsareal. Bustaden ligg om lag 5 meter fr\u00e5 k\u00f8yrebanekanten (kvitstripa) til fylkesvegen. Eksisterande mur som tek opp h\u00f8gdeforskjellen mellom bustaden og avk\u00f8yrsla ligg om lag 4 \u2013 6 meter fr\u00e5 k\u00f8yrebanekanten. Biletet fr\u00e5 Google Street View illusterer at ein n\u00e6rliggjande k\u00f8yrem\u00e5te er \u00e5 k\u00f8yre inn p\u00e5 eigedomen og rygga ut att p\u00e5 fylkesvegen. Vi vurderer at dei tronge man\u00f8vreringstilh\u00f8va i avk\u00f8yrsla medf\u00f8rer risiko for ulykker, og vil vere sv\u00e6rt uheldig for trafikktryggleiken. Av den grunn kan vi ikkje akseptera tiltak som kan medf\u00f8re auka bruk av avk\u00f8yrsla. Bilete fr\u00e5 Google Street View april 2019. Tilh\u00f8vet til plan- og bygningslova/KPA2018 Etter v\u00e5r vurdering vil tiltaka vere i strid med gjeldande arealbruksf\u00f8rem\u00e5l i KPA2018 (Samferdselsanlegg og teknisk infrastruktur). Vi oppmoder kommunen om \u00e5 vurdera dette. Vi meiner det vil vere uheldig \u00e5 gi l\u00f8yve til tiltak som bidreg til \u00e5 auke verdien p\u00e5 ein bustadeigedom som ligg i eit omr\u00e5de der KPA2018 ser behov for \u00e5 \u00abtilrettelegge for trafikksikring av fylkesveg og parkmessig opparbeiding av strandsone\u00bb. Eit slikt l\u00f8yve vil i s\u00e5 fall fordyra kostnadene med \u00e5 realisera eit slikt tiltak. Kommunen seier at tiltaket er avhengig av dispensasjon fr\u00e5 plankravet KPA2018 \u00a7 3.1. Vi vil r\u00e5 ifr\u00e5 \u00e5 gi dispensasjon fr\u00e5 plankravet (jf. \u00a7 3.2) til tiltak som vil bidra til \u00e5 auke verdien p\u00e5 eigedomen, jf. det vi har sagt over. Vi tek ikkje stilling til det som gjeld \u00a7 6.2.2. Byggegrenser langs vassdrag, d\u00e5 det er utanfor vegstyresmakta for fylkesveg sitt myndigheitsomr\u00e5de. Sluttord Saksnr: 2020/77583-4 Side 3 av 3 Vi vil kl\u00e5rt r\u00e5 kommunen ifr\u00e5 \u00e5 gi l\u00f8yve/dispensasjon i saka. Vi ber om \u00e5 f\u00e5 vedtak i saka tilsendt for klagevurdering. D\u00e5 eigedomen er uregulert, vil tiltaka vere s\u00f8knadspliktige etter veglova, jf. informasjon her. Vi er s\u00e6rleg bekymra for avk\u00f8yrsletilh\u00f8va p\u00e5 eigedomen, og \u00f8nskjer ikkje bruksendring som kan legalisera utvida bruk av avk\u00f8yrsla. P\u00e5 bakgrunn av v\u00e5re vurderingar, vil vi allereie no signalisera at tiltakshavar ikkje kan p\u00e5rekne l\u00f8yve etter veglova. Med helsing Hege L\u00f8tveit Anja Wannag leiar senioringeni\u00f8r Brevet er elektronisk godkjent og har difor inga handskriven underskrift "
}