{
  "dokument_id": "f30803b5-1f80-53b5-a42d-ad74cf69d2a8",
  "doc_type": "case_attachment",
  "kommune": 4601,
  "tittel": "Innspill fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/10896495/Innspill-fra-Bymiljoetaten",
  "tekst": " Bymilj\u00f8etaten Til Intern korrespondanse BBU - Seksjon forvaltning og samhandling V\u00e5r referanse: 2024/111304-3 (Arbeidssted) v/Marthine Helvig Saksbehandler: Ole Rugeldal Sandven Dato: 6. august 2024 Fra Bymilj\u00f8etaten Uttalelse fra Bymilj\u00f8etaten vedr. s\u00f8knad om tillatelse etter forurensningsloven for anleggsarbeider i Apeltunelva knyttet til bygging av sykkelvegbru Bymilj\u00f8etaten viser til oversendelse fra Byr\u00e5dsavdeling for byutvikling datert 12. juli 2024 vedr. h\u00f8ring av s\u00f8knad om tillatelse etter forurensningsloven for anleggsarbeider i Apeltunelva knyttet til bygging av sykkelvegbru i (Bk360 2024/111304-2). Grunnlag Eiendommen omfattes av reguleringsplan nummer 62870000, Osbanen og Fanavegen, sykkelstamveg Bergen, delstrekning 2, stadfestet 21.11.18 og er regulert til sykkelveg med fortau, og tilh\u00f8rende anlegg. Kommuneplanens arealdel viser eiendommen som byfortettingssone - ytre fortettingssone og gr\u00f8nnstruktur og den ligger innenfor hensynssonene st\u00f8ysone r\u00f8d og gul \u2013 veist\u00f8y, konsesjonsomr\u00e5de for fjernvarme, historisk veifar, faresone flom. Andre overordnete registreringer: Apeltunvassdraget er en av de mest produktive omr\u00e5dene for sj\u00f8\u00f8rret i Bergensregionen i dag, og har potensiale for st\u00f8rre produksjon; jfr. LFI Uni Milj\u00f8 201 \u00abSj\u00f8aurebekker i Bergen og omegn\u00bb. Vurdering Natur- og milj\u00f8forvaltningsseksjon har vurdert tiltakets konsekvenser for natur og biologisk mangfold. Bymilj\u00f8etaten vurderer det som positivt at anleggsarbeidene n\u00e6r vassdraget skal utf\u00f8res i perioden mai-september, som er tidsrommet hvor fisken er minst s\u00e5rbar. S\u00f8knad med risikovurdering og avb\u00f8tende tiltak vurderes som god og dekkende. Vi vurderer det ogs\u00e5 som sv\u00e6rt positivt at ferskvannsbiolog skal delta i oppf\u00f8lgingen av vassdraget. Som s\u00f8knaden beskriver, blir det viktig \u00e5 f\u00f8lge opp partikkelforurensning og evt. forurensing fra betongarbeider. Forurensingen av partikler eller betongslam kan medf\u00f8re skader og \u00f8kt d\u00f8delighet for ungfisk og gytefisk. Vi oppfordrer derfor til at prosjektet har et ekstra fokus p\u00e5 \u00e5 unng\u00e5 forurensning av betongslam og partikler i anleggsgjennomf\u00f8ringen. Bymilj\u00f8etatens konklusjon Bymilj\u00f8etaten vurderer at dersom den innsendte s\u00f8knad f\u00f8lges opp slik beskrevet vil risikoen for skader p\u00e5 fisk og annet naturmangfold i Apeltunelva bli redusert. Ved evt. forurensing til vassdraget i anleggsgjennomf\u00f8ringen \u00f8nsker Bymilj\u00f8etaten \u00e5 bli informert. Med hilsen Bymilj\u00f8etaten Kristin Madsen Klokkeide - seksjonsleder Ole Rugeldal Sandven - saksbehandler Dokumentet er godkjent elektronisk. "
}