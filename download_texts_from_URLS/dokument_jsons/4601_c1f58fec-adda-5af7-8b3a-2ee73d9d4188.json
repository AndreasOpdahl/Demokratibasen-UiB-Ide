{
  "dokument_id": "c1f58fec-adda-5af7-8b3a-2ee73d9d4188",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 150/25, Representantforslag fra Marte Stadheim Teigen (R) og Sunniva Andresdottir Vik (R) om mer lek i barneskolen",
  "url": "https://bergen.kommune.no/politikere-utvalg/api/fil/bk360/12589918/Innstilling-vedtak-Representantforslag-fra-Marte-Stadheim-Teigen-R-og-Sunniva-Andresdottir-Vik-R-om-mer-lek-i-barneskolen",
  "tekst": "Representantforslag fra Marte Stadheim Teigen (R) og Sunniva Andresdottir Vik (R) om mer lek i barneskolen Bergen bystyre behandlet saken i m\u00f8tet 29.04.2025 sak 150/25 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for barnehage, skole og idrett behandlet saken i m\u00f8tet 08.04.2025 sak 26/25 og avga f\u00f8lgende innstilling: 1. Bystyret ber byr\u00e5det innarbeide behovet for flere l\u00e6rere p\u00e5 de laveste trinnene i arbeidet med ny tildelingsmodell for skolene. Det b\u00f8r i tillegg tas hensyn til at skoler i levek\u00e5rsomr\u00e5der har s\u00e6rlige utfordringer. 2. Bystyret ber byr\u00e5det gjennomf\u00f8re en kartlegging av kommunens skolebygg, med m\u00e5l om \u00e5 finne ut i hvor stor grad skolebyggene er egnet for lek. Resultat av kartleggingen legges frem for bystyret innen utgangen av 2025. 3. Bergen kommune skal ikke p\u00e5legge skolene \u00e5 gjennomf\u00f8re kartleggingspr\u00f8ver for 1. trinn. Det skal v\u00e6re opp til den enkelte skolen om man \u00f8nsker \u00e5 gjennomf\u00f8re disse pr\u00f8vene. Merknad Bystyret ber byr\u00e5det gj\u00f8re skoler oppmerksomme p\u00e5 den pedagogiske ressurssiden faltastisk.no (tidligere SEFAL) og liknende nettressurser. Det bes i tillegg om at byr\u00e5det legger til rette for kompetanseheving slik at skoler og l\u00e6rere som \u00f8nsker det kan f\u00e5 hevet sin kompetanse p\u00e5 l\u00e6ringsprosesser der elever er fysisk aktive. Forslagsstillers forslag til vedtak: 1. Kartleggingspr\u00f8ver for 1. trinn avskaffes i Bergen kommune. 2. Det skal gjennomf\u00f8res et pr\u00f8veprosjekt med to pedagoger per 15 barn p\u00e5 1. og 2. trinn. Prosjektet skal strekke seg over minimum 6 m\u00e5neder. Bystyret ber byr\u00e5det sette prosjektet i gang ila. 2025. 3. Bystyret ber byr\u00e5det gjennomf\u00f8re en kartlegging av kommunens skolebygg, med m\u00e5l om \u00e5 finne ut i hvor stor grad skolebyggene er egnet for lek. Resultat av kartleggingen legges frem for bystyret innen utgangen av 2025. "
}