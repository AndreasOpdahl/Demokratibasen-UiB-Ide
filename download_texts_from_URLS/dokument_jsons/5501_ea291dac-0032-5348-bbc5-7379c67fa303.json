{
  "dokument_id": "ea291dac-0032-5348-bbc5-7379c67fa303",
  "doc_type": "meeting_minutes",
  "kommune": 5501,
  "tittel": "Protokoll Eldrer\u00e5det 04.03.2024",
  "url": "https://innsyn.tromso.kommune.no/application/getMoteDokument?dokid=2001653100",
  "tekst": " M\u00f8teprotokoll Eldrer\u00e5det Dato: 04.03.2024 kl. 10:00-15:30 Sted: M\u00f8terom 5C01A Til stede: Finn Nilsen Tove Bull Rolf Bj\u00f8rnar Fygle Ivar S\u00e6ther Knut Henriksen H\u00e5vard Sandberg Toril Torgersen Anna Amdal Fyhn (10:00-14:00) Line Solbakken (10:00-14:00) Randi Th\u00f8rring (12:30-15:30) M\u00f8tende Line Solbakken for Gunhild Johansen varamedlemmer: Forfall Gunhild Johansen Fra administrasjonen: Roar Evjen Sekret\u00e6r: Jonas Torgersen Saksliste Godkjenning av innkalling og saksliste Godkjenning av protokoll Sp\u00f8rsm\u00e5l Saker til behandling 1 Revidering kommunale retningslinjer startl\u00e5n og 4/24 23/00208-1 4 tilskudd 5/24 24/03569-1 Orientering om universell utforming av valglokaler 5 6/24 24/04004-1 Budsjett 2025 - Eldrer\u00e5det 6 H\u00f8ringsuttalelse til Stortinget fra Troms\u00f8 kommune om 7/24 24/00199-2 7 rapporten Sannhet og forsoning Godkjenning av innkalling og saksliste Sak om deltakelse p\u00e5 storbykonferansen for eldrer\u00e5d, og adgang til parkering for hjemmetjenesten ble lagt til sakslisten. Innkalling og saksliste ble godkjent. Godkjenning av protokoll Protokollen ble godkjent. 2 Sp\u00f8rsm\u00e5l 3 Saker til behandling 4/24 Revidering kommunale retningslinjer startl\u00e5n og tilskudd Behandlet av M\u00f8tedato Saknr 1 Formannskapet 12.03.2024 2 Kommunestyret 20.03.2024 3 Helse- og velferdsutvalget 06.03.2024 8/24 4 Eldrer\u00e5det 04.03.2024 4/24 Kommunedirekt\u00f8rens innstilling til vedtak: Kommunen l\u00e5ner inn startl\u00e5n i en st\u00f8rrelsesorden som ikke tilsier behov for prioritering, og derfor ikke omfattende kommunale retningslinjer. Kommunen f\u00f8lger derfor i hovedsak Husbanken sin veileder. For \u00e5 sikre at flest mulig f\u00e5r kj\u00f8pe sin egen bolig, har kommune noen retningslinjer som gir utvidede muligheter p\u00e5 f\u00f8lgende omr\u00e5der: 1. Troms\u00f8 kommune videref\u00f8rer ordningen livsl\u00f8psl\u00e5n som inneb\u00e6rer livslang avdragsfrihet. L\u00e5net er ment for personer over 60 \u00e5r, uten mulighet for l\u00e5n i ordin\u00e6r bank, og hvor andre virkemidler ikke er tilstrekkelig. Det stilles s\u00e6rlige krav til boligens utforming. 2. Troms\u00f8 kommune innf\u00f8rer rentetak p\u00e5 utl\u00e5n av Startl\u00e5n i s\u00e6rskilte situasjoner. Rentetaket settes til 2,5% fastrente uavhengig av hva renten er ellers. I de situasjoner hvor fastrenten i Husbanken er lavere, benyttes denne. Fastrenteperioden er p\u00e5 5 \u00e5r. Deretter vurderes det om \u00f8konomien tilsier mulighet til \u00e5 g\u00e5 over p\u00e5 ordin\u00e6r flytende eller fast rente gitt Husbanken sine betingelser, eller om man skal vurdere avdragsfrihet som tiltak videre. Rentetaket gjelder for: a. for personer som har vedvarende lavinntekt i form av uf\u00f8rest\u00f8nad og hvor andre virkemidler ikke er tilstrekkelig. b. for \u00e5 sikre forutsigbarhet ved kj\u00f8p av bolig i fremtidige prosjekter. Rentetaket her gjelder boliger som er s\u00e6rlig egnet og prosjektet endelig godkjent, og hvor det ved overtakelse ikke er tilstrekkelig med andre virkemidler. Eksempelvis kan dette v\u00e6re knyttet opp mot omsorgsboliger eller andre s\u00e6rlig egnede boliger. c. for s\u00f8kere i m\u00e5lgruppen, hvor det ikke er mulig \u00e5 komme i m\u00e5l med den renten som er fastsatt av Husbanken, og hvor alle andre virkemidler er tatt i bruk. Kostnadene med rentedifferansen dekkes gjennom tilskudd, som i Handlingsprogrammet for 2024 \u2013 2027 er foresl\u00e5tt til 4 mill.kr. Dette inneb\u00e6rer en vridning fra tilskudd til etablering til fast lav rente p\u00e5 2,5 %. 3. Tilskudd til kj\u00f8p av omsorgsbolig i investeringsprosjekter, skal innvilges s\u00e6rskilt i prosjektene. De skal derfor ikke p\u00e5virke avsatte bel\u00f8p til form\u00e5let som vurderes for l\u00f8pende tilsagn p\u00e5 l\u00e5n. Tilskudd til utredning og prosjektering 4 4. Det gis tilskudd p\u00e5 inntil til kr. 20 000 til utredning i saker hvor det kan forventes at husstanden kan tilpasse bolig ved hjelp av startl\u00e5n, og ikke har mulighet til finansiering i privat finansinstitusjon. Innvilgelse gis der hvor husstanden ikke selv har \u00f8konomi til \u00e5 dekke n\u00f8dvendig utredning. Dette tilskuddet gis uten tilbakebetalingskrav. 5. Det gis tilskudd p\u00e5 inntil kr. 20 000 til prosjektering i saker hvor det kan forventes at husstanden kan tilpasse bolig ved hjelp av startl\u00e5n, og ikke har mulighet til finansiering i privat finansinstitusjon. Tilskudd innvilges i saker hvor husstanden ikke selv har \u00f8konomisk mulighet til \u00e5 dekke prosjektering. Dette tilskuddet gis uten tilbakebetalingskrav Andre bestemmelser 6. Det benyttes ikke over- eller underkurs ved innfrielse av l\u00e5n. 7. Kommunen videref\u00f8rer tiltaket med \u00e5 ha rentep\u00e5slag p\u00e5 0,25 % til dekning av administrasjon. 8. Dette vedtaket erstatter alle tidligere vedtak tilknyttet startl\u00e5n, fattet av kommunestyret i Troms\u00f8, og trer i kraft umiddelbart. M\u00f8tebehandling i Eldrer\u00e5det 04.03.2024: M\u00f8tebehandling Tove Bull foreslo: 1. Eldrer\u00e5det forutsetter at kommunen ser til at det gis informasjon og veiledning til aktuelle m\u00e5lgrupper Votering Forslaget ble enstemmig vedtatt. Eldrer\u00e5dets vedtak 1. Eldrer\u00e5det forutsetter at kommunen ser til at det gis informasjon og veiledning til aktuelle m\u00e5lgrupper 5/24 Orientering om universell utforming av valglokaler Behandlet av M\u00f8tedato Saknr 1 Kommunalt r\u00e5d for mennesker med nedsatt 04.03.2024 10/24 funksjonsevne 2 Eldrer\u00e5det 04.03.2024 5/24 5 Kommunedirekt\u00f8rens innstilling til vedtak: Redegj\u00f8relse om universell utforming av valglokaler tas til orientering. M\u00f8tebehandling i Eldrer\u00e5det 04.03.2024: M\u00f8tebehandling Votering Innstillingen ble enstemmig vedtatt. Eldrer\u00e5dets vedtak Redegj\u00f8relse om universell utforming av valglokaler tas til orientering. 6/24 Budsjett 2025 - Eldrer\u00e5det Behandlet av M\u00f8tedato Saknr 1 Eldrer\u00e5det 04.03.2024 6/24 Kommunedirekt\u00f8rens innstilling til vedtak: Eldrer\u00e5dets budsjett for 2025 er videref\u00f8rt fra 2024 med en totalramme p\u00e5 kr 380.000,-. Eldrer\u00e5det kan vedta eventuelle justeringer, men disse m\u00e5 godkjennes av ordf\u00f8rer. L\u00f8nn/godtgj\u00f8relse 200.000,- Honorar 20.000,- Bevertning 30.000,- Kurs/konferanse 70.000,- 6 Reiseutgifter 60.000,- Sum 380.000 M\u00f8tebehandling i Eldrer\u00e5det 04.03.2024: M\u00f8tebehandling Anna Amdal Fyhn foreslo: Eldrer\u00e5det mener det er viktig at eldredagen 1. oktober 2025 markeres. Eldrer\u00e5det ber om at det gis et tillegg til dette p\u00e5 kr 100 000. Knut Henriksen foreslo: Budsjettposten kurs/konferanse \u00f8kes med kr 20 000, som tas fra budsjettposten honorar. Votering Forslaget ble enstemmig vedtatt. Eldrer\u00e5dets vedtak Eldrer\u00e5det mener det er viktig at eldredagen 1. oktober 2025 markeres. Eldrer\u00e5det ber om at det gis et tillegg til dette p\u00e5 kr 100 000. Budsjettposten kurs/konferanse \u00f8kes med kr 20 000, som tas fra budsjettposten honorar. 7/24 H\u00f8ringsuttalelse til Stortinget fra Troms\u00f8 kommune om rapporten Sannhet og forsoning Behandlet av M\u00f8tedato Saknr 1 Ungdomsr\u00e5det 12.03.2024 2 Kommunalt r\u00e5d for mennesker med nedsatt 04.03.2024 13/24 funksjonsevne 3 Mangfolds- og integreringsutvalget 05.03.2024 10/24 4 Helse- og velferdsutvalget 06.03.2024 9/24 5 Milj\u00f8-, idrett-, kultur- og 06.03.2024 26/24 samfunnsutviklingsutvalget 6 Oppvekst- og utdanningsutvalget 08.03.2024 17/24 7 Eldrer\u00e5det 04.03.2024 7/24 7 Kommunedirekt\u00f8rens innstilling til vedtak: Forslag til h\u00f8ringsuttalelse til Stortinget fra Troms\u00f8 kommune om rapporten Sannhet og forsoning vedtas med f\u00f8lgende vedtakspunkter: TK.0.0.1 Generelt Troms\u00f8 kommune (heretter TK) st\u00f8tter alle komiteens forslag til overordnede tiltak. Det f\u00f8lgende er TKs forslag til konkretiseringer under tiltaksoverskriftene. TK.1.A.1 Desentralisert kompetansesenter Troms\u00f8 kommune ber Stortinget vurdere om en desentralisert organisasjonsmodell kan v\u00e6re hensiktsmessig for et nasjonalt kompetansesenter. TK.1.A.2 Kulturarv Troms\u00f8 kommune mener en styrking \u2013 og involvering \u2013 av arkiver, fotoarkiver, biblioteker og museer (ABM-sektoren), spesielt i samiske og kvenske omr\u00e5der, vil v\u00e6re n\u00f8dvendig for forsoningsprosessen. TK.1.A.3 Digital verkt\u00f8ykasse Troms\u00f8 kommune foresl\u00e5r at det nasjonale kompetansesenteret f\u00e5r i oppgave \u00e5 utvikle og vedlikeholde en digital verkt\u00f8ykasse for befolkningen, hvor brukerne kan utforske mulige personlige innganger til delta i, og bidra til forsoningsprosessen. TK.1.A.4 Samiske omr\u00e5der utenfor spr\u00e5kforvaltningsomr\u00e5det Troms\u00f8 kommune st\u00f8tter kommisjonens forslag om \u00e5 styrke kunnskapsformidlingen til majoritetsbefolkningen. Troms\u00f8 kommune ber i den sammenheng om at en slik kunnskapsspredning s\u00e6rlig prioriteres for kommuner med samisk representasjon som ligger utenfor samisk spr\u00e5kforvaltningsomr\u00e5de, men som kan v\u00e6re aktuelle som spr\u00e5kstimuleringskommuner. TK.1.B.1 Inkludere barnehager TK foresl\u00e5r at man inkluderer barnehagene blant arenaene som f\u00e5r styrket kunnskapsformidling. TK.2.C.1 Lovfesting av retten til tilgang p\u00e5 l\u00e6remidler TK st\u00f8tter flere h\u00f8ringsinstanser sitt innspill om at retten til tilgang p\u00e5 samiske og kvenske l\u00e6remidler m\u00e5 lovfestes. Det \u00f8nskes ogs\u00e5 at det skal defineres som et nasjonalt ansvar \u00e5 produsere disse kvenske og samiske l\u00e6remidlene i tr\u00e5d med skolens fag- og timefordeling og gjeldende l\u00e6replan. TK.2.C.1 Avklaringer rundt kvensk vs. finsk spr\u00e5k / kvener vs. norsk-finner TK st\u00f8tter s\u00e6rlig kommisjonens forslag om \u00e5 lage en handlingsplan for kvensk spr\u00e5k, samt m\u00e5lsetningen om \u00e5 l\u00f8fte kvensk til del III i minoritetspakten. I denne sammenheng \u00f8nskes en klargj\u00f8ring av hva det kvenske spr\u00e5kets status er i forhold det finske spr\u00e5ket \u2013 i Norge, med s\u00e6rlig vekt p\u00e5 om, og hvordan, finsk sin utbredelse p\u00e5virker utbredelsen av kvensk. Det bes p\u00e5 denne bakgrunn ogs\u00e5 om at begrepet \u00abnorskfinsk\u00bb operasjonaliseres, med tanke p\u00e5 rett til spr\u00e5koppl\u00e6ring for elever som er kommet fra Finland i nyere tid. TK.2.E.1 Overordnet strategi for minoritetsspr\u00e5klig likestilling TK \u00f8nsker en overordnet nasjonal strategi for spr\u00e5klig likestilling, som a) er knyttet til en \u00f8remerket finansiering og en ansvarlig organisasjon \u2013 gjerne det nasjonale forsoningssenteret 8 b) som gir rom for sterke spr\u00e5kmodeller i alle typer minoritetsspr\u00e5koppl\u00e6ringer c) \u00e5pner for finansiering av \u00e5rlig utdanningstilbud av samisk- og kvenskspr\u00e5klige skole- og barnehagel\u00e6rere d) som tilrettelegger for en forbedret organisering og tilrettelegging av oppl\u00e6ringstilbudet i de samiske og finske spr\u00e5kene. e) som gj\u00f8r det attraktivt for alle \u00e5 tilegne seg/videreutvikle minoritetsspr\u00e5klig og minoritetskulturell kompetanse f) tilrettelegger for at offentlig ansatte kan ta spr\u00e5k- og/eller kulturkompetansehevende kurs g) gir spr\u00e5ksentrene et tydeligere ansvar, og tilstrekkelig finansiering, for \u00e5 tilby jevnlige spr\u00e5kkurs til voksne, og for \u00e5 v\u00e6re en ressurs for barnehager og skoler i form av spr\u00e5karena. TK.3.A.1 Kommunale tilskuddordninger for med statlig \u00abmatching\u00bb av midler TK foresl\u00e5r en ordning hvor kommunale midler \u2013 som bevilges til lokale \u00abforsoningsrelevante\u00bb tilskuddsordninger \u2013 \u00abmatches\u00bb av statlige midler. TK.3.B.1 N\u00e6ring TK foresl\u00e5r, i likhet med Sametingsr\u00e5det, \u00e5 legge til n\u00e6ring som en sjette pilar i forsoningsprosessen. TK.3.B.2 N\u00e6rings-, reise- og kulturliv som ressurs Det ligger et stort potensial i \u00e5 utvikle god reiselivsledelse og kvalitetssikret kunnskapsformidling om minoritetenes kultur og levesett ovenfor turister som kommer til Norge, og overfor eget n\u00e6ringsliv. P\u00e5 den m\u00e5ten kan man forebygge stereotypier og fordommer, ogs\u00e5 internasjonalt. TK.3.C.1 Samarbeid med nasjonale institusjoner, departementer og utdanningsinstitusjoner Samarbeidet mellom nasjonale institusjoner og minoritetsspr\u00e5klige institusjoner b\u00f8r ogs\u00e5 involvere ber\u00f8rte departementer/direktorater og utdanningsinstitusjoner. TK.3.D.1 Karesuandosamer TK \u2013 og Troms fylke \u2013 har et spesielt sj\u00f8samisk og kvensk ansvar, men i lys av reinbeitekonvensjonen av 1919, og de p\u00e5f\u00f8lgende tvangsflyttingene av Karesuandosamer som hadde sommerbeite i de ytre delene av Troms, vil det v\u00e6re naturlig \u00e5 vurdere behovet for \u2013 og mulighetene i \u2013 et Karesuandosamisk samarbeid mellom kommuner i Sverige, Finland og Norge hvor det bor Karesuando-samer i dag TK 4.A.1 Forskning om, og handlingsplaner mot, rasisme og diskriminering TK oppfordrer til en \u00f8kt satsing p\u00e5 forskning om levek\u00e5rene for urfolk og minoriteter, og at alle kommuner utarbeider en handlingsplan mot rasisme og diskriminering. TK.4.C.1 Eiendoms-, bruks- og urfolksrettigheter TK mener at a) FNs konvensjon om sivile og politiske rettigheter art. 27 m\u00e5 v\u00e6re f\u00f8rende i alle arealsaker. b) Man m\u00e5 sikre vilk\u00e5rene til de tradisjonelle samiske n\u00e6ringene som fiskeri, utmarksbruk, reindrift og jordbruk. c) urfolksrettigheter m\u00e5 respekteres og reindriften m\u00e5 sikres tilgang til sine tradisjonelle omr\u00e5der. TK.4.D.1 Retten til fiske \u2013 ogs\u00e5 i Troms 9 TK ber om at ogs\u00e5 de sj\u00f8samiske omr\u00e5dene i Troms inkluderes i oppf\u00f8lgingen av NOU 2007: 13 Den nye sameretten og NOU 2008: 5 Retten til fiske i havet utenfor Finnmark \u2013 alts\u00e5 hele det sj\u00f8samiske omr\u00e5det. TK.5.A.1 Implementeringsgapet TK anser en \u00ablukking\u00bb av \u00abimplementeringsgapet\u00bb og en operasjonalisering av urfolks- og -minoritetsrettigheter \u2013 herunder artikkel 27 i FNs konvensjon om sivile og politiske rettigheter, samt konsultasjonsplikten \u2013 som grunnleggende forutsetninger for forsoningsprosessen. TK.5.B.1 Kompetanseheving basert p\u00e5 lokale forhold/historie Der det er relevant, oppfordres det til at den enkelte kommune/region tar utgangspunkt i lokale forhold og lokal historie i kompetansehevingen for offentlig ansatte. TK foresl\u00e5r at det ytes finansiell st\u00f8tte til kommuner/regioner som har behov for kartlegging, dokumentasjon og forskning p\u00e5 lokal samisk/kvensk/finsk historie. TK.5.C.1 Urfolks- og minoritetskunnskap ved universiteter og h\u00f8yskoler Et utvidet studietilbud vil kreve friske statlige midler for \u00e5 v\u00e6re gjennomf\u00f8rbart. M\u00f8tebehandling i Eldrer\u00e5det 04.03.2024: M\u00f8tebehandling Tove Bull foreslo: Eldrer\u00e5det inviterer samisk eldrer\u00e5d til et m\u00f8te. Votering Innstillingen ble enstemmig vedtatt. Forslag ble enstemmig vedtatt. Eldrer\u00e5dets vedtak Eldrer\u00e5det tar kommunedirekt\u00f8rens innstillings til orientering Eldrer\u00e5det inviterer samisk eldrer\u00e5d til et m\u00f8te. : Varsel oppstart av planarbeid for plan 1947 Rektor Horsts gate 21, 23A. M\u00f8tebehandling H\u00e5vard Sandberg fremmet f\u00f8lgende forslag: Eldrer\u00e5det er generelt opptatt av forhold som er til gunst for eldre innbyggere i kommunen. Vi \u00f8nsker at nye boliger/boligomr\u00e5der best mulig tar hensyn til kommunens m\u00e5lsetting om at 10 folk skal kunne bo lengst mulig hjemme, derfor gis innspill til arbeidet med utarbeidelse av plan 1947 p\u00e5 dette tidspunktet. Hjemmetjenesten skal betjene menneskers behov for helse- og hjemmetjenester i hele kommunen og de forventes \u00e5 gj\u00f8re det under alle v\u00e6rforhold hele \u00e5ret. Den beste muligheten for \u00e5 hjelpe dem til rette er reservert parkeringsplass for deres tjenestebiler \u2013 1) Eldrer\u00e5det ber prosjektet ivareta dette og sikre hjemmetjenesten reservert p-plass. Universell utforming er krav som alle nybygg skal ivareta. Dette kan l\u00f8ses med minimumsl\u00f8sninger som s\u00e5 vidt dekker kravet, eller det kan gj\u00f8res med gode l\u00f8sninger. Universell utforming skal ogs\u00e5 gjelde utvendig, Eldrer\u00e5det \u00f8nsker det beste b\u00e5de innend\u00f8rs og ute. Eldrer\u00e5det ber utbygger 2) etablere innvendige l\u00f8sninger basert p\u00e5 snusirkel 160 cm for rullestol og 3) sikre beboerne adkomst med heis til gateniv\u00e5 Stakkevollveien (n\u00e6rmeste buss-stopp) 4) ikke tenke adkomstmuligheter i tilknytning til oppvarmet trapp langs brannstasjonen (rullator/rullestol og trapp er vanskelig \u00e5 kombinere) Uttalelsen sendes innen merknadsfristen 11.3.24 Votering Forslaget ble enstemmig vedtatt. Eldrer\u00e5dets vedtak Eldrer\u00e5det er generelt opptatt av forhold som er til gunst for eldre innbyggere i kommunen. Vi \u00f8nsker at nye boliger/boligomr\u00e5der best mulig tar hensyn til kommunens m\u00e5lsetting om at folk skal kunne bo lengst mulig hjemme, derfor gis innspill til arbeidet med utarbeidelse av plan 1947 p\u00e5 dette tidspunktet. Hjemmetjenesten skal betjene menneskers behov for helse- og hjemmetjenester i hele kommunen og de forventes \u00e5 gj\u00f8re det under alle v\u00e6rforhold hele \u00e5ret. Den beste muligheten for \u00e5 hjelpe dem til rette er reservert parkeringsplass for deres tjenestebiler \u2013 1) Eldrer\u00e5det ber prosjektet ivareta dette og sikre hjemmetjenesten reservert p-plass. Universell utforming er krav som alle nybygg skal ivareta. Dette kan l\u00f8ses med minimumsl\u00f8sninger som s\u00e5 vidt dekker kravet, eller det kan gj\u00f8res med gode l\u00f8sninger. Universell utforming skal ogs\u00e5 gjelde utvendig, Eldrer\u00e5det \u00f8nsker det beste b\u00e5de innend\u00f8rs og ute. Eldrer\u00e5det ber utbygger 2) etablere innvendige l\u00f8sninger basert p\u00e5 snusirkel 160 cm for rullestol og 3) sikre beboerne adkomst med heis til gateniv\u00e5 Stakkevollveien (n\u00e6rmeste buss-stopp) 4) ikke tenke adkomstmuligheter i tilknytning til oppvarmet trapp langs brannstasjonen (rullator/rullestol og trapp er vanskelig \u00e5 kombinere) 11 Uttalelsen sendes innen merknadsfristen 11.3.24 Storbykonferansen for eldrer\u00e5d M\u00f8tebehandling H\u00e5vard Sandberg fremmet f\u00f8lgende forslag: Eldrer\u00e5det melder p\u00e5 syv deltakere til storbykonferansen for eldrer\u00e5d Kristiansand Votering Forslaget ble enstemmig vedtatt. Eldrer\u00e5dets vedtak Eldrer\u00e5det melder p\u00e5 syv deltakere til storbykonferansen for eldrer\u00e5d Kristiansand Adgang til parkering for hjemmetjenesten M\u00f8tebehandling H\u00e5vard Sandberg fremmet f\u00f8lgende forslag: Hjemmetjenesten har ikke lovlig adkomst til mange boliger rundt om i boligfeltene, og hjemmetjenestens biler kan heller ikke benytte alle veier da mange er skiltet med gjennomkj\u00f8ring forbudt. Begge disse hindrene bidrar til un\u00f8dvendig tidsbruk for et allerede presset personale, og det viser at tjenestens innsats for liv og helse vektlegges annerledes enn f.eks. vareleveranser. Det svekker ogs\u00e5 m\u00e5lsettinga om at folk skal kunne bo hjemme lengst mulig. I en e-post fra r\u00e5dgiver i seksjon for byutvikling, byplan, opplyses det om at slike lettelser m\u00e5 innarbeides som en bestemmelse i kommuneplanens arealdel (KPA) og uttrykkes som en \u00abskal bestemmelse\u00bb. Det blir ogs\u00e5 nevnt at KPA skal undergis revisjon og ny offentlig h\u00f8ring. Da er det viktig at Eldrer\u00e5det spiller inn tanker, og allerede n\u00e5 retter en henvendelse til administrasjonen om v\u00e5re \u00f8nsker slik at det kan tas hensyn til under revisjonsarbeidet. N\u00e5r nye boligprosjekter skal planlegges og igangsettes kan Eldrer\u00e5det spille inn sine \u00f8nsker overfor utbygger, f.eks. reservert parkeringsplass for hjemmetjenestens uniformerte biler, men da handler det om frivillighet inntil det blir stilt som krav i KPA. Forslag til vedtak: 1 Eldrer\u00e5det vil understreke betydningen av at hjemmetjenestens biler skal kunne ta seg n\u00e6rmest mulig fram til alle adresser i byen. 12 2 Eldrer\u00e5det ber om at det \u00e5pnes opp for at uniformerte tjenestebiler kan kj\u00f8re korteste vei til brukernes boliger. 3 Det m\u00e5 ses p\u00e5 muligheten til \u00e5 \u00e5pne opp for hjemmetjenestens uniformerte biler kan benytte alle veier. 4 Eldrer\u00e5det ber om at det innarbeides krav i kommuneplanens arealdel (KPA) om tilgang p\u00e5 parkeringsplass for hjemmetjenestens biler i tilknytning til alle boligprosjekt/utbyggingsomr\u00e5der. Votering Forslaget ble enstemmig vedtatt. Eldrer\u00e5dets vedtak 1 Eldrer\u00e5det vil understreke betydningen av at hjemmetjenestens biler skal kunne ta seg n\u00e6rmest mulig fram til alle adresser i byen. 2 Eldrer\u00e5det ber om at det \u00e5pnes opp for at uniformerte tjenestebiler kan kj\u00f8re korteste vei til brukernes boliger. 3 Det m\u00e5 ses p\u00e5 muligheten til \u00e5 \u00e5pne opp for hjemmetjenestens uniformerte biler kan benytte alle veier. 4 Eldrer\u00e5det ber om at det innarbeides krav i kommuneplanens arealdel (KPA) om tilgang p\u00e5 parkeringsplass for hjemmetjenestens biler i tilknytning til alle boligprosjekt/utbyggingsomr\u00e5der. H\u00e5vard Sandberg Troms\u00f8, 05.03.2024 13 "
}