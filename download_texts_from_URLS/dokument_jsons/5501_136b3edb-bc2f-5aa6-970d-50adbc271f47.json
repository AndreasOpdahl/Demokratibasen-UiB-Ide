{
  "dokument_id": "136b3edb-bc2f-5aa6-970d-50adbc271f47",
  "doc_type": "case_presentation",
  "kommune": 5501,
  "tittel": "Optimalisering av stab og st\u00f8ttefunksjoner for oppvekst og utdanning  ",
  "url": "https://innsyn.tromso.kommune.no/application/getMoteDokument?dokid=2002047428",
  "tekst": "Arkivsaksnr. 25/06441-2 Saksbehandler Helle J\u00f8rgensen Saksgang M\u00f8tedato Oppvekst- og utdanningsutvalget 09.05.2025 Optimalisering av stab og st\u00f8ttefunksjoner for oppvekst og utdanning Kommunedirekt\u00f8rens innstilling til vedtak: Helhetlig gjennomgang av stab og st\u00f8ttefunksjoner for avdeling oppvekst, utdanning og kultur tas til orientering, og det jobbes videre med kommunedirekt\u00f8rens forslag til strategiske grep for bedre organisering og ressursutnyttelse i AOUK. Stig Tore Johnsen Kari Henriksen Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Saken gjelder oppf\u00f8lging av vedtatt verbalforslag organisering av AOUK og avd. bymilj\u00f8, kommunestyresak 175/24, 18.12.2024. Saksutredning I forbindelse med behandlingen av budsjettet for 2025 og handlingsprogrammet for perioden 2025\u20132028 (kommunestyresak 175/24) ble f\u00f8lgende vedtatt: Kommunestyret viser til vedtak gjort i kommunestyret juni 2024, sak Tertialrapport 1- 2024: Kommunedirekt\u00f8ren skal gjennomf\u00f8re en helhetlig gjennomgang av stab og st\u00f8ttefunksjoner for oppvekst og utdanning, blant annet skal det vurderes om ansvar og oppgaver kan flyttes ned til enhetsledere og sikre mer autonomi for skolelederne, herunder skal det vurderes avvikling av fellestid onsdager etter dialog med partene. Kommunestyret ber om fortgang i arbeidet og orientering om status til Oppvekst- og utdanningsutvalget innen mars 2025. Saken svarer ut kommunestyrets vedtakspunkt som gjelder avdeling oppvekst, utdanning og kultur. P\u00e5 oppdrag fra kommunedirekt\u00f8ren er det i tillegg gjennomf\u00f8rt en helhetlig gjennomgang og vurdering av f\u00f8lgende omr\u00e5der: \u2022 Om dagens organisering og antall seksjoner/enheter er hensiktsmessig i forhold til fremtidens behov \u2022 Om dagens organisering av stabs- og st\u00f8ttefunksjoner er optimal i forhold effektiv drift og seksjonenes/enhetenes behov \u2022 Ledelsesstrukturen i AOUK med tanke p\u00e5 antall ledere Utvikling og endringer i organisasjonsstrukturen for AOUK H\u00f8sten 2017 innf\u00f8rte Troms\u00f8 kommune en ny organisasjonsmodell. Avdeling for oppvekst og utdanning (AOU) supplerte en struktur med avdelingsdirekt\u00f8r og stab med et nytt lederniv\u00e5. Dette innebar opprettelsen av seksjonslederniv\u00e5et med fire seksjoner ledet av seksjonsledere, samt en stabsleder med personalansvar for staben i avdelingen. I februar 2019 besluttet en styringsgruppe best\u00e5ende av avdelingsledelsen \u00e5 etablere prosjektet \u00abAOU 2020\u00bb for \u00e5 tydeliggj\u00f8re og effektivisere arbeidet i avdelingen. Prosjektet hadde som m\u00e5l \u00e5 foresl\u00e5 en organisering av fagstaben som skulle fremme fleksibilitet i oppgavel\u00f8sningen, tydeliggj\u00f8re og formalisere r\u00e5dgiverrollen, samt styrke koordineringen for en mer enhetlig personalledelse. I tillegg skulle det bidra til en mer strukturert og effektiv m\u00f8tekultur. M\u00e5let med arbeidet var \u00e5 sikre en effektiv, rasjonell og b\u00e6rekraftig drift av avdelingens tjenester, samtidig som organisasjonen ble tilpasset fremtidige behov. Under arbeidet med \u00abAOU 2020\u00bb fattet Formannskapet et vedtak om at kulturomr\u00e5det skulle innlemmes som en egen seksjon i avdeling for oppvekst og utdanning. Fra 2021 ble avdelingen omorganisert til avdeling for oppvekst, utdanning og kultur (AOUK), som bestod av fem seksjoner og en felles stab. Seksjonene for kultur, barnehage, barn og familie, skole samt skole 2 og voksenoppl\u00e6ring ble ledet av hver sin seksjonsleder, mens felles staben ble ledet av en stabsleder. I april 2023 vedtok ledergruppa i AOUK best\u00e5ende av direkt\u00f8r, seksjonsledere og stabsleder, \u00e5 gjennomg\u00e5 ledelsesorganiseringen av seksjoner og stab som ble innf\u00f8rt i 2017. Hensikten med gjennomgangen var \u00e5 tydeliggj\u00f8re lederlinjene for de ansatte, styrke kompetanse og faglig utvikling i avdelingen, samt skape mer robuste og tverrfaglige fagmilj\u00f8er med mer hensiktsmessige samarbeidsstrukturer. Som et resultat av dette arbeidet ble det fra oktober 2023 innf\u00f8rt en ny lederstruktur i AOUK. Hver seksjon fikk en egen fagstab, mens enkelte stabsfunksjoner ble videref\u00f8rt i en felles stab ledet av stabsleder. Rollen som leder av barnehagemyndigheten ble lagt til stabsleder. Skoleseksjonene fikk en felles fagstab underlagt en av seksjonslederne. Fagstabene for skole og kultur skulle ledes av en fagleder med personalansvar, mens fagstabene i seksjonene barn og familie samt barnehage skulle ledes av seksjonslederne. Arbeidsprosess og organisering For \u00e5 sikre en presis og m\u00e5lrettet saksutredning i denne saken, er det gjort noen avgrensninger. Enkelte deler av vedtaket vil bli behandlet i egne saker p\u00e5 et senere tidspunkt, enten som del av p\u00e5g\u00e5ende utredninger eller i saker som skal opp til politisk behandling i 2025. Dette gjelder blant annet vurderinger knyttet til ledelsesmodeller, organisering av seksjoner og enheter, samt spesifikke forhold i Troms\u00f8skolen og seksjon for kultur: \u2022 Ansvar og autonomi for skoleledere: Sp\u00f8rsm\u00e5let om hvorvidt ansvar og oppgaver kan flyttes til enhetsledere for \u00e5 sikre st\u00f8rre autonomi for skoleledere, vil bli behandlet i en intern sak om utredning av nye ledelsesmodeller i Troms\u00f8skolen. \u2022 Fremtidig organisering av seksjoner og enheter: Vurderingen av hvorvidt dagens organisering og antall seksjoner/enheter er hensiktsmessig for fremtidens behov, vil i all hovedsak inng\u00e5 i en egen sak om ny barnehage- og skolestruktur i Troms\u00f8. \u2022 Tid til pedagogisk utviklingsarbeid i Troms\u00f8skolen: Sp\u00f8rsm\u00e5let om s\u00e5kalt \u00abfellestid onsdager\u00bb ble behandlet i oppvekst- og utdanningsutvalget 28. februar 2025 (sak 13/25). Vedtaket fastsl\u00e5r at Oppvekst og utdanningsutvalet er usamd i konklusjonen til kommunedirekt\u00f8ren om at ordninga med onsdagstid ikkje er eit politisk tema med bakgrunn i at det har betydning utover det som ligg i kommunedirekt\u00f8rens styringsrett. Oppvekstutvalet ber om \u00e5 f\u00e5 saka tilbake til beslutning med ei reell evaluering av ordninga. \u2022 Vurdering av dagens organisering av seksjoner og ledelsesstruktur: I henhold til kommunedirekt\u00f8rens bestilling knyttet til ledelsesstruktur i AOUK med tanke p\u00e5 antall ledere, s\u00e5 leder direkt\u00f8r en p\u00e5g\u00e5ende prosess der det ses p\u00e5 eventuell endring i avdelingsledelsen. Dersom resultatet blir f\u00e6rre ledere kan ogs\u00e5 seksjonsstrukturen i avdelinga bli endret som f\u00f8lge av dette. Arbeidet vil sluttf\u00f8res v\u00e5r 2025. \u2022 Evaluering av seksjon for kultur: Milj\u00f8-, idrett-, kultur- og samfunnsutviklingsutvalget vedtok 6. mars 2024 (sak 41/24) at omorganiseringen av seksjon for kultur, gjeldende fra 1. august 2021, skal evalueres. Siden denne evalueringen fortsatt p\u00e5g\u00e5r, vil ikke seksjon for kultur inkluderes i vurderingene av organisering av seksjoner/enheter eller ledelsesstruktur i denne utredningen. Effektivisering av stab og st\u00f8ttefunksjoner i AOUK Gjennomgangen av stab og st\u00f8ttefunksjoner i AOUK omfatter sentraladministrasjonen som har sin arbeidsplass p\u00e5 R\u00e5dhuset. Videre i teksten omtales denne som sentraladministrasjonen AOUK. 3 Som en del av kommunens \u00f8konomiske omstillingsprosess ble det i 2024 besluttet \u00e5 redusere kostnader ved \u00e5 la vakante stillinger forbli ubesatte. Det ble ogs\u00e5 vedtatt at ingen nye ansettelser skulle gjennomf\u00f8res, med mindre stillingene var kritiske for liv, helse eller virksomhetskritiske funksjoner. Dette f\u00f8rte til at sentraladministrasjonen AOUK i 2024 reduserte antall administrative stillinger og st\u00f8ttefunksjoner med 6,9 \u00e5rsverk, noe som tilsvarer en \u00e5rlig besparelse p\u00e5 rundt syv millioner kroner. Stillingene har blitt holdt vakant som f\u00f8lge av oppsigelser eller permisjoner, og det er forel\u00f8pig ikke gjort noen nyansettelser. Per januar 2025 best\u00e5r sentraladministrasjonen av totalt 45,7 \u00e5rsverk, hvorav tre er eksternt finansiert. Administrative stillinger inkludert seksjons- og stabsleder \u00c5rsverk Felles stab 22,2 Seksjon skole 7 Seksjon barnehage 4 Seksjon barn og familie 3 Seksjon Kultur 7,5 Arbeidsprosess og involvering i gjennomgangen av stab og st\u00f8ttefunksjoner Arbeidet med gjennomgangen av stab og st\u00f8ttefunksjoner i fellesadministrasjonen i AOUK har p\u00e5g\u00e5tt fra januar til mars 2025. Prosessen er gjennomf\u00f8rt av en arbeidsgruppe ledet av stabsleder for avdeling for oppvekst, utdanning og kultur. Arbeidsgruppen har best\u00e5tt av en r\u00e5dgiver fra fellesstaben, en r\u00e5dgiver fra seksjon for HR, hovedverneombudet og hovedtillitsvalgt. Delen av arbeidet som omhandler organiseringen av seksjoner og ledelsesstrukturen i AOUK har v\u00e6rt ledet av direkt\u00f8r, med bistand fra en r\u00e5dgiver i seksjon for HR. For \u00e5 sikre \u00e5penhet og medvirkning har involvering av ansatte og tillitsvalgte v\u00e6rt en sentral del av prosessen. I tillegg til arbeidsgruppens arbeid har det blitt gjennomf\u00f8rt en sp\u00f8rreunders\u00f8kelse og en workshop for sentraladministrasjonen. Videre har ansatte i sentraladministrasjonen, samt utvalgte enhetsledere, f\u00e5tt b\u00e5de skriftlig og muntlig orientering om prosessen og hatt mulighet til \u00e5 gi innspill. Som en del av gjennomgangen har tilgjengelige saksdokumenter fra tidligere endringer blitt gjennomg\u00e5tt, og det er foretatt en kartlegging av ressursbruk i arbeidsportef\u00f8ljen til sentraladministrasjonen. Evaluering av endring i ledelsen I januar 2025 ble det gjennomf\u00f8rt en sp\u00f8rreunders\u00f8kelse blant de ansattefor \u00e5 vurdere i hvilken grad m\u00e5lene som ble satt ved ledelsesendringene h\u00f8sten 2023 var oppn\u00e5dd. Av totalt 46 ansatte som ble invitert til \u00e5 delta, svarte 29 p\u00e5 unders\u00f8kelsen. Seksjons- og stabsledere fikk tilsendt det samme sp\u00f8rreskjemaet, og alle fem lederne besvarte unders\u00f8kelsen. Resultat evaluering av endring i ledelsen i 2023 P\u00e5stand Ledere R\u00e5dgivere Lederlinja er blitt tydelige Helt enig/enig Verken eller/uenig Kompetanse og utvikling i avdelinga er blitt styrket Verken eller/uenig Verken eller/uenig Fagmilj\u00f8ene er blitt mer robuste Helt enig/enig Verken eller/uenig Det er mer fokus p\u00e5 oppgave - og tverrfaglighet n\u00e5r Helt enig/enig Verken eller/uenig oppgaven krever det Samarbeidsstrukturene er blitt mer hensiktsmessige Helt enig/enig Verken eller/uenig Dagens organisering b\u00f8r videref\u00f8res Helt enig/enig Helt enig/enig 4 Samlet sett viser unders\u00f8kelsen at dagens organisering \u00f8nskes videref\u00f8rt, men at den har et forbedringspotensial. Faglig robusthet, samhandling og tverrfaglig samarbeid er omr\u00e5der som kan optimaliseres. Kartlegging av arbeidsportef\u00f8ljen i sentraladministrasjonen AOUK I januar 2024 ble det gjennomf\u00f8rt en kartlegging av arbeidsoppgaver fordelt p\u00e5 tilgjengelige \u00e5rsverk i sentraladministrasjonen i AOUK. Arbeidsoppgaver fordelt p\u00e5 antall \u00e5rsverk i sentraladministrasjonen i AOUK Kategori arbeidsoppgave Antall \u00e5rsverk Prosentfordeling Forvaltning 15,6 35,7 % Oppf\u00f8lging av enheter 8,7 19,8 % Politiske saker 7,6 17,3 % Utredning knyttet til internt/eksternt finansierte prosjekt 4,1 9,4 % Kvalitets- og utviklingsarbeid 3,3 7,6 % Vedtak 3,4 7,8 % Brukerunders\u00f8kelser/pr\u00f8ver/eksamen 0,5 1,1 % Nettverk, konferanser og eksternt/internt samarbeid 0,6 1,4 % Sum \u00e5rsverk inkl. ledere 43,7 100% Kartleggingen viser at hovedvekten av ressursene i sentraladministrasjonen AOUK g\u00e5r til forvaltningsoppgaver (35,7 %). Dette inneb\u00e6rer at en betydelig del av administrasjonens arbeid omfatter \u00f8konomioppf\u00f8lging, veiledning, kontroll, myndighetsut\u00f8velse og organisasjonsutvikling. Videre fordeles omtrent like store andeler av \u00e5rsverkene p\u00e5 oppf\u00f8lging av enheter (19,8 %) og arbeid med politiske saker (17,3 %). Dette bekrefter at sentraladministrasjonen i AOUK har en sentral rolle b\u00e5de i saksforberedelser til politiske prosesser og i oppf\u00f8lgingen av de 49 enhetene i avdelingen. Andre oppgaver, som prosjektarbeid (9,4 %), kvalitets- og utviklingsarbeid (7,6 %) samt fatting av vedtak (7,8 %), utgj\u00f8r en mindre, men fortsatt betydelig andel av ressursbruken. Derimot brukes sv\u00e6rt lite av ressursene p\u00e5 brukerunders\u00f8kelser, nettverksarbeid og samarbeid (henholdsvis 1,4 % og 1,1 %). At over 55 % av ressursene i avdelingen g\u00e5r til forvaltning og oppf\u00f8lging av enheter er b\u00e5de forventet og n\u00f8dvendig. Forvaltning er en kjerneoppgave som inkluderer drift, regelverksetterlevelse, saksbehandling, \u00f8konomistyring og rapportering. En velfungerende forvaltning sikrer at kommunen opererer i samsvar med lovverk, politiske vedtak og strategiske m\u00e5l. Manglende ressurser til forvaltning kan f\u00f8re til ineffektivitet, feil eller manglende etterlevelse av krav, noe som kan f\u00e5 store konsekvenser for b\u00e5de tjenesteleveranse og kommunens omd\u00f8mme. Oppf\u00f8lging av enheter er avgj\u00f8rende for at kommunen skal fungere optimalt. Dette arbeidet omfatter veiledning, kontroll, st\u00f8tte og kvalitetssikring av tjenestene som leveres i de ulike enhetene. En tilstrekkelig ressursbruk p\u00e5 oppf\u00f8lging bidrar til at enhetene f\u00e5r n\u00f8dvendig st\u00f8tte til \u00e5 levere gode tjenester, f\u00f8lge strategiske prioriteringer og h\u00e5ndtere utfordringer effektivt. Uten tett oppf\u00f8lging kan det oppst\u00e5 kvalitetsavvik, manglende samordning og redusert effektivitet. Den h\u00f8ye ressursandelen som brukes p\u00e5 forvaltning og oppf\u00f8lging er derfor en forutsetning for stabil drift, etterlevelse av lover og forskrifter, samt for \u00e5 sikre st\u00f8tte til enhetenes daglige arbeid. En lavere andel ville kunne resultere i redusert kontroll, svakere styring og d\u00e5rligere tjenestekvalitet. Omtrent 17 % av \u00e5rsverkene i avdelingen brukes p\u00e5 politiske saker. Det b\u00f8r vurderes om dette arbeidet kan effektiviseres. En optimalisering av prosessen kan bidra til \u00f8kt kvalitet i 5 beslutningene og st\u00f8rre legitimitet i vedtakene, samt en mer effektiv oppf\u00f8lging av politiske vedtak som sikrer at strategiske m\u00e5lsetninger blir gjennomf\u00f8rt i praksis. Dette kan for eksempel gj\u00f8res gjennom tydeligere prioriteringer, bedre strukturering av saksbehandlingen eller digitalisering av arbeidsprosesser. Effektivisering av arbeidsflyter i sentraladministrasjonen AOUK \u2013 workshop og tiltak Som tidligere beskrevet ble sentraladministrasjonen i AOUK redusert med n\u00e6rmere syv \u00e5rsverk i 2024. For \u00e5 tilpasse seg denne reduksjonen m\u00e5 b\u00e5de oppgaveportef\u00f8ljen og organiseringen av sentraladministrasjonen justeres. I februar 2025 ble det gjennomf\u00f8rt en workshop med ansatte i AOUK og avdelingsledelsen. Form\u00e5let var \u00e5 identifisere arbeidsprosesser som kan effektiviseres eller omstruktureres, samt vurdere konsekvensene av endrede arbeidsflyter. For \u00e5 optimalisere prosesser og oppgaver i AOUK er det avgj\u00f8rende \u00e5 ha en tydelig strategi og klare prioriteringer. Dette inneb\u00e6rer en mer strukturert tiln\u00e6rming til h\u00f8ringer og politiske saker, der bestillinger m\u00e5 v\u00e6re tydelige, godt forankret og prioriterte f\u00f8r saksbehandlingen starter. Det b\u00f8r ogs\u00e5 vurderes om fysisk oppm\u00f8te fra saksbehandlere p\u00e5 utvalgsm\u00f8ter og presentasjoner er n\u00f8dvendig, eller om alternative l\u00f8sninger kan benyttes for \u00e5 spare tid og ressurser. Standardisering av rutiner og prosedyrer for oppstart av utredninger vil bidra til mer effektiv saksbehandling og forhindre un\u00f8dvendig bruk av tid p\u00e5 saker som allerede er utredet. Innsynssaker kan ogs\u00e5 h\u00e5ndteres mer effektivt gjennom forbedrede rutiner og systemer for informasjonsinnhenting og behandling. P\u00e5 \u00f8konomiomr\u00e5det er det behov for en mer systematisk oppf\u00f8lging av enhetene for \u00e5 sikre optimal ressursforvaltning. Videre vil standardisert oppl\u00e6ring og kompetanseheving gj\u00f8re enhetene mer selvstendige og bedre rustet til \u00e5 h\u00e5ndtere sine oppgaver. En mer m\u00e5lrettet oppf\u00f8lging og implementering av vedtatte planer vil sikre at tiltak faktisk gjennomf\u00f8res og gir \u00f8nsket effekt. Internkontrollen m\u00e5 videreutvikles for \u00e5 forbedre kvaliteten og redusere tidsbruken i ulike arbeidsprosesser. N\u00e5r det gjelder kvalitetsmeldinger og rapportering, er det viktig \u00e5 vurdere b\u00e5de omfanget og hvilke data som hentes inn fra enhetene for \u00e5 sikre at rapporteringen er relevant og effektiv. Digitalisering og automatisering av prosesser gir betydelige muligheter for effektivisering, spesielt innen vedtaksh\u00e5ndtering, l\u00f8nn og timelister, brukerst\u00f8tte til enhetene og saksutredning. Ved \u00e5 styrke den digitale st\u00f8tten til enhetene kan behovet for manuelle prosesser reduseres, og ressurser frigj\u00f8res til mer strategisk arbeid. Samlet sett vil disse tiltakene bidra til en mer effektiv organisasjon, bedre ressursutnyttelse og h\u00f8yere kvalitet i tjenestene. Kommunedirekt\u00f8rens vurdering og anbefalinger for effektivisering av AOUK Kunnskapsgrunnlaget for kommunedirekt\u00f8rens beslutning bygger p\u00e5 en helhetlig vurdering av flere faktorer. Dette inkluderer en beskrivelse av dagens organisering, evalueringer fra tidligere omorganiseringer, resultater fra en sp\u00f8rreunders\u00f8kelse blant ansatte og ledere i sentraladministrasjonen AOUK, en kartlegging av \u00e5rsverk samt dokumentasjon fra en workshop med sentraladministrasjonen AOUK og avdelingsledelsen. Kommunen b\u00f8r alltid velge en organisering som sikrer best mulig utnyttelse av tilgjengelige ressurser og legger til rette for en helhetlig og effektiv oppgavel\u00f8sning. M\u00e5ten tjenestene er 6 organisert p\u00e5, er ikke et m\u00e5l i seg selv, men et virkemiddel for \u00e5 skape handlingsrom og tilby gode tjenester til innbyggerne. Troms\u00f8 kommune spiller en sentral rolle i et samfunn i stadig endring. For \u00e5 sikre gode tjenester i fremtiden og m\u00f8te nye utfordringer p\u00e5 en b\u00e6rekraftig m\u00e5te, er det n\u00f8dvendig med en organisering som fremmer innovasjon, effektivitet, kvalitet, valgfrihet og evne til rask omstilling. Offentlige tjenester skal v\u00e6re brukerorienterte og tjenestene skal bygges opp etter brukers behov. Omorganisering er derfor berettiget dersom den bidrar til bedre og mer brukerrettede tjenester. Kunnskapsgrunnlaget viser at kommunen har forbedringspotensialer knyttet til samhandling og samarbeid p\u00e5 tvers av ansvarsomr\u00e5der. \u00d8kt samhandling og dialog mellom ledelse og ansatte, gjennom faste m\u00f8tearenaer og strukturerte tilbakemeldingsprosesser kan bidra til bedre samarbeid og tilpasning. I tillegg er det viktig \u00e5 finne en balanse mellom standardisering og fleksibilitet, slik at st\u00f8ttefunksjonene b\u00e5de er effektive og tilpasset organisasjonens behov. Avdelingen og de tilh\u00f8rende tjenestene leverer i dag jevnt over tjenester av h\u00f8y kvalitet. Utgangspunktet for denne saken er imidlertid ikke hvorvidt dagens tjenestetilbud er tilfredsstillende eller om en alternativ organisering ville gitt andre resultater. Sp\u00f8rsm\u00e5let er hvilken organisering og arbeidsflyt som vil v\u00e6re mest hensiktsmessig og brukerorientert i fremtiden. Kartleggingen viser at sentraladministrasjonen i AOUK i hovedsak bruker ressurser p\u00e5 drifts- og forvaltningsoppgaver samt politiske saker, mens strategisk utvikling, kvalitetssikring og eksternt samarbeid har en mer begrenset ressursbruk. Dette gir grunnlag for en videre vurdering av om ressursfordelingen er optimal, eller om det er behov for \u00e5 justere innsatsen p\u00e5 enkelte omr\u00e5der for \u00e5 bedre st\u00f8tte organisasjonens langsiktige m\u00e5l. Kommunedirekt\u00f8rens forslag til strategiske grep for bedre organisatorisk arbeidsmilj\u00f8 og ressursutnyttelse i AOUK For \u00e5 forbedre det organisatoriske arbeidsmilj\u00f8et, prioritere oppgaver og optimalisere arbeidsprosessene i stab- og st\u00f8ttefunksjonene i AOUK, forsl\u00e5r kommunedirekt\u00f8ren et tydelig fokus p\u00e5 f\u00f8lgende: \u2022 En administrativ struktur som im\u00f8tekommer fremtidige krav til tjenester og service. \u2022 En lederstruktur som sikrer god styring, effektiv ledelse og tydelig medarbeideransvar. \u2022 Bedre samordning av fellesfunksjoner og oppgaver, samtidig som ledere f\u00e5r n\u00f8dvendig st\u00f8tte. \u2022 Styrking av lederkompetanse og kontinuerlig utvikling. \u2022 Mer effektiv arbeidsflyt og bedre utnyttelse av tverrfaglig kompetanse. \u2022 En enklere og mer effektiv administrasjon for bedre ressursutnyttelse og \u00f8kt \u00f8konomisk handlingsrom. Med dette som utgangspunkt anbefaler kommunedirekt\u00f8ren en gjennomgang av f\u00f8lgende arbeidsprosesser i sentraladministrasjonen AOUK: \u2022 Politiske saker \u2022 Innsynssaker \u2022 H\u00f8ringer \u2022 \u00d8konomioppf\u00f8lging av enheter \u2022 Kvalitetsmeldinger og rapportering \u2022 Oppf\u00f8lging og implementering av vedtatte planer 7 \u2022 Utviklingsarbeid Konklusjon Gjennomgangen av organiseringen og arbeidsprosessene i AOUK viser at avdelingen leverer tjenester av h\u00f8y kvalitet, men ogs\u00e5 at det er behov for \u00e5 tilpasse strukturen for \u00e5 m\u00f8te fremtidige krav og utfordringer. Spesielt viser kartleggingen en ressursfordeling som i stor grad prioriterer forvaltningsoppgaver og politiske saker fremfor strategisk utvikling og kvalitetsarbeid. For \u00e5 sikre en mer effektiv organisering, optimal ressursbruk og sterkere brukerorientering anbefaler kommunedirekt\u00f8ren tiltak for \u00e5 forbedre ledelsesstruktur, arbeidsprosesser og samhandling i AOUK. Dette inneb\u00e6rer en tydeligere administrativ organisering, bedre koordinering av stab- og st\u00f8ttefunksjoner, samt \u00f8kt effektivitet gjennom digitalisering, standardisering og m\u00e5lrettet oppf\u00f8lging av strategiske prioriteringer. Tiltakene vil bidra til en mer b\u00e6rekraftig og m\u00e5lrettet organisasjon med forbedret ressursutnyttelse, mer effektive arbeidsprosesser og \u00f8kt kvalitet i tjenestene. Kommunedirekt\u00f8ren anbefaler at arbeidet med implementering av tiltakene igangsettes uten opphold. Vedtakskompetanse Oppvekst- og utdanningsutvalget Vedlegg Referat dr\u00f8ftingsm\u00f8te optimalisering stab og st\u00f8ttefunksjoner for oppvekst utdanning og kultur_020425 8 "
}