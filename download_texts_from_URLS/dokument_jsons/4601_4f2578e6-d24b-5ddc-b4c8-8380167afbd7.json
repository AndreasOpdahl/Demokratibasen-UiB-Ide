{
  "dokument_id": "4f2578e6-d24b-5ddc-b4c8-8380167afbd7",
  "doc_type": "case_attachment",
  "kommune": 4601,
  "tittel": "Stadfesting gnr 44 bnr 394 fradeling klagesak",
  "url": "https://bergen.kommune.no/politikere-utvalg/api/fil/bk360/11305988/Stadfesting-gnr-44-bnr-394-fradeling-klagesak",
  "tekst": " V\u00e5r dato: V\u00e5r ref: 20.09.2024 2024/10461 Deres dato: Deres ref: Egil Svarstad Saksbehandler, innvalgstelefon Elvenesvegen 34 Hilde Skogli, 5557 2363 5223 Nesttun Bergen kommune, gnr. 44 bnr. 394, S\u00f8rlia 51. Fradeling Vi viser til oversendelse av klagesak fra Bergen kommune, mottatt her den 04.07.2024. Vedtak: Statsforvalteren stadfester Bergen kommune sitt vedtak av 14.02.2024, ref.nr: DELE- 2023/16937-7. Sakens bakgrunn Den 14.02.2024, ref.nr: DELE-2023/16937-7, ga Bergen kommune tillatelse til opprettelse og endring av eiendom ved fradeling av en parsell fra boligeiendommen gbnr. 44/394, til boligform\u00e5l. Vedtaket ble p\u00e5klaget av Egil Svarstad og Lene Steinset, naboer i Elvenesvegen 34, ved brev datert 04.03.2024. Klagegrunnene knytter seg i hovedsak til at tiltaket vil medf\u00f8re trafikale utfordringer, bryte med omr\u00e5det sin str\u00f8kskarakter, medf\u00f8re naboulemper for klager, og at saken ikke er tilstrekkelig belyst. Vi viser til klagen i sin helhet. Vedtaket ble ogs\u00e5 p\u00e5klaget av Marius Reigstad, nabo i S\u00f8rli 45, ved brev datert 12.06.2024. Klagesaken ble behandlet av utvalg for milj\u00f8 og byutvikling i m\u00f8te den 25.06.2024, under sak 220/24. Klagen ble ikke tatt til f\u00f8lge. Saken ble deretter sendt til Statsforvalteren for endelig avgj\u00f8relse. N\u00e5r det gjelder sakens bakgrunn for \u00f8vrig, viser vi til sakens dokumenter. Vi forutsetter at partene er kjent med disse. Statsforvalteren finner saken tilstrekkelig opplyst, jf. forvaltningsloven (fvl) \u00a7 33 siste ledd. Regelverk Forvaltningsloven gjelder for Statsforvalterens saksbehandling, jf. plan- og bygningsloven (pbl) \u00a7 1-9 f\u00f8rste ledd. Statsforvalteren har kompetanse til \u00e5 pr\u00f8ve alle sider av saken, herunder ogs\u00e5 nye omstendigheter, jf. fvl \u00a7 34. Ved pr\u00f8vingen av forvaltningens frie skj\u00f8nn skal Statsforvalteren legge stor vekt p\u00e5 hensynet til det kommunale selvstyret, jf. fvl \u00a7 34 andre ledd. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Eiendommen er omfattet av reguleringsplan nummer 30140000, FANA. \u00d8VSTTUN, m.fl. og er regulert til Bolig. I KPA2018 ligger eiendommen innenfor Bebyggelse og anlegg \u2013 \u00d8vrig byggesone. St\u00f8rstedelen av parsellen omfattes av Vei st\u00f8y gul sone, og mindre deler av r\u00f8d sone. Utgangspunktet er at kommunen skal gi tillatelse til tiltak som ikke strider mot bestemmelser gitt i eller i medhold av plan- og bygningsloven, jf. pbl. \u00a7 21-4 f\u00f8rste ledd. Tiltak som er i strid med plan eller bestemmelser i loven, kan bare godkjennes dersom det samtidig blir dispensert fra bestemmelsen tiltaket strider mot, jf. plan- og bygningsloven kapittel 19. Vedtatte reguleringsplaner er bindende for arealforvaltningen, og skal legges til grunn ved behandlingen av s\u00f8knad om deling og andre byggetiltak, se pbl \u00a7 12-4 andre og tredje avsnitt. Ved opprettelse eller endring av eiendom stiller pbl \u00a7 26-1 krav om at delingen ikke m\u00e5 gj\u00f8res p\u00e5 en slik m\u00e5te at det oppst\u00e5r forhold som strider mot loven, forskrift eller plan. Deling m\u00e5 heller ikke gj\u00f8res slik at dannes tomter som er uegnet til bebyggelse p\u00e5 grunn av st\u00f8rrelse, form eller plassering etter reglene i plan- og bygningsloven Regler om klagefrist Fristen for \u00e5 klage er 3 uker fra det tidspunkt underretning om vedtaket er kommet frem til parten. For den som ikke har mottatt underretning om vedtaket, l\u00f8per fristen fra det tidspunktet vedkommende har f\u00e5tt eller burde ha skaffet seg kjennskap til vedtaket. Ved vedtak som g\u00e5r ut p\u00e5 \u00e5 tilst\u00e5 noen en rettighet, skal klagefristen for andre likevel senest l\u00f8pe ut n\u00e5r det er g\u00e5tt 3 m\u00e5neder fra det tidspunkt vedtaket ble truffet, jf. fvl \u00a7 29. Det fremg\u00e5r av fvl \u00a7 33 andre ledd at dersom vilk\u00e5rene for \u00e5 behandle klagen ikke foreligger, skal underinstansen avvise saken. Det kan gis fristoppreising etter \u00a7 31. Statsforvalterens vurdering Avvisning av klage fra Marius Reigstad Marius Reigstad er eier av S\u00f8rli 45. Han overtok hjemmelen til eiendommen den 07.05.2024. Klagen fra Reigstad er datert 12.06.2024. I klagen skriver han at han er informert om at hans eiendom ikke st\u00e5r p\u00e5 nabovarsellisten til s\u00f8knaden. Han \u00f8nsker \u00e5 klage p\u00e5 saken og f\u00e5 tilsendt nabovarsel. Klagen kom inn etter at fagetaten hadde behandlet klagen fra Svarstad og Steinset. Det ble derfor utferdiget et tilleggsnotat datert 16.06.2024, hvor klagen fra Reigstad ble vurdert. Kommunen vurderte at klagefristen var oversittet, og at det ikke var grunnlag for \u00e5 gi fristoppreisning etter fvl \u00a7 31. Bakgrunnen for vurderingen er grundig redegjort for i tilleggsnotatet, og tiltr\u00e5dt av byr\u00e5d for byutvikling i notat datert 21.06.2024. Statsforvalteren har ikke merknader til kommunens vurdering av avvisningssp\u00f8rsm\u00e5let. Vi viser til vurderingen som kommunen har gjort i tilleggsnotatet, og slutter oss i det vesentlige til denne. Vi vil ogs\u00e5 fremheve at denne saken kun gjelder tillatelse til deling. Ved en fremtidig s\u00f8knad om bygging skal det sendes ut nabovarsel, og en eventuell byggetillatelse kan da ogs\u00e5 p\u00e5klages. Dispensasjon fra gjeldende reguleringsplan I vedtak av 14.02.2024 har kommunen lagt til grunn at tiltaket krever dispensasjon fra gjeldende reguleringsplan. Dette p\u00e5 bakgrunn av at det opprettes en ny boligeiendom ved \u00e5 etablere nye tomtegrenser i strid med viste tomtegrenser p\u00e5 plankartet. Kommunen har funnet at vilk\u00e5rene er oppfylt, og innvilget dispensasjon, jf. pbl \u00a7 19-2. Side: 3/5 Under vurdering av klagesaken har kommunen vurdert sp\u00f8rsm\u00e5let om dispensasjon p\u00e5 nytt, og konkludert med at tiltaket likevel ikke krever dispensasjon fra reguleringsplanen. Det er i den forbindelse vist til veileder fra departementet og sak fra Sivilombudet med ref. 2021/2112. Kommunen viser til at den aktuelle reguleringsplanen er av eldre dato og ikke har bestemmelser eller tegnforklaring som tilsier at grensene skal v\u00e6re juridisk bindende. Kommunen kan ikke se en klar hjemmel for at inntegnede grenser skal anses for \u00e5 v\u00e6re juridisk bindende, og viser til legalitetsprinsippet. Statsforvalteren har ikke merknader til dette. Vi er enig i at tiltaket, blant annet i lys av uttalelsen fra Sivilombudet, ikke krever dispensasjon fra reguleringsplanen. Vi viser for \u00f8vrig til kommunens n\u00e6rmere redegj\u00f8relse rundt dette under pkt. 1 i fagnotat datert 02.04.2024, som vi slutter oss til. Vi vurderer etter dette at oms\u00f8kt tiltak er i tr\u00e5d med plangrunnlaget. Klagen fra Svarstad og Steinset Klagerne skriver at de ikke kan se at kommunen har f\u00e5tt tilsendt fra s\u00f8ker de f\u00f8rste innsigelsene/merknaden deres i saken, datert 25.09.2024. Disse er derfor lagt ved klagen. Kommunen viser til at de har mottatt merknaden, selv om den ikke er gjengitt i vedtaket. Bakgrunnen for dette er at nabomerknaden fra Egil Svarstad gjengis i vedtaket, og klagernes merknad er sammenfallende, og kommer fra samme husstand. I vedtaket er det oppgitt at det foreligger merknad b\u00e5de fra Egil Svarstad og Lene Steinset. Klagerne anf\u00f8rer videre at dersom det skal tillates en fradeling fra S\u00f8rlia 51, vil ikke gjenv\u00e6rende tomt ha mulighet for \u00e5 opprette parkering p\u00e5 egen grunn. Tomten blir dermed avhengig av \u00e5 parkere i kommunal vei, som vil skape problemer for klagerne i forbindelse med inn- og utkj\u00f8ring. Det er lagt ved bilder for \u00e5 illustrere problematikken. Det fremg\u00e5r av pbl \u00a7 29-11 at det ikke kan gis tillatelse til tiltak som medf\u00f8rer at krav til atkomst og parkering fastsatt i byggetillatelse p\u00e5 annen eiendom ikke lenger oppfylles. Kommunen opplyser at dette ikke vil bli tilfelle her. Parkeringsforholdene for S\u00f8rlia 51 vil verken bli bedre eller d\u00e5rligere ved fradeling. Per i dag har tomten en garasje. Parkering og atkomst for S\u00f8rlia 51 vil ikke endres. N\u00e5r det gjelder anf\u00f8rslene knyttet til at S\u00f8rlia 51 avgir areal som kunne blitt brukt til egen parkeringsplass for \u00e5 l\u00f8se trafikale utfordringer, peker kommunen p\u00e5 at S\u00f8rlia 51 fortsatt vil ha tilstrekkelig uteareal p\u00e5 nordsiden. Eiendommen har ogs\u00e5 parkering i, og utenfor garasje. Videre har den aktuelle eiendommen som fradeles f\u00e5tt avkj\u00f8ringstillatelse, og det foreligger privatrettslig rettighet som gir rett til kj\u00f8ring p\u00e5 kommunal grunn som leder til hovedveien. Kommuneplanens arealdel setter krav om \u00e9n parkeringsplass p\u00e5 eiendommen. En tillatelse her vil ikke v\u00e6re i strid med tidligere gitt tillatelse eller kommuneplanens krav til parkering/uteoppholdsareal. N\u00e5r det gjelder anf\u00f8rsler knyttet til biler som parkerer p\u00e5 kommunal grunn, vil det eventuelt v\u00e6re opp til Bymilj\u00f8etaten \u00e5 f\u00f8lge opp dersom det feilparkeres p\u00e5 kommunal grunn. Vi kan ikke se at det har betydning for foreliggende sak. Det er videre anf\u00f8rt at klagerne ikke har f\u00e5tt innsyn i uttalelse fra Bymilj\u00f8etaten, og dermed ikke har f\u00e5tt mulighet til \u00e5 kommentere denne. Etter klagernes syn burde uttalelsen v\u00e6rt vedlagt. Statsforvalteren vil vise til at alle sakens dokumenter ligger tilgjengelig i kommunens systemer, og en m\u00e5 selv be om innsyn dersom en \u00f8nsker \u00e5 se n\u00e6rmere p\u00e5 alle eller konkrete dokumenter. Side: 4/5 Anf\u00f8rslene i klagen knyttet til dispensasjonsvurderingen ser vi ikke grunn til \u00e5 kommentere n\u00e6rmere, da vi vurderer at det ikke er n\u00f8dvendig med dispensasjon i saken, jf. v\u00e5r vurdering under punktet Dispensasjon fra gjeldende reguleringsplan. N\u00e5r det gjelder anf\u00f8rsler knyttet til innsyn og eventuelle andre naboulemper, vil dette v\u00e6re noe som er naturlig \u00e5 ta opp i forbindelse med at det s\u00f8kes om \u00e5 bygge p\u00e5 eiendommen. Ved en bygges\u00f8knad vil kommunen m\u00e5tte ta stilling til blant annet byggverk sin plassering, h\u00f8ydeplassering, avstand til nabogrense og hvordan dette p\u00e5virker naboer og annen omkringliggende bebyggelse, se pbl \u00a7 29-4. F\u00f8r det er s\u00f8kt om et konkret tiltak er det vanskelig \u00e5 ta stilling til anf\u00f8rsler om innsyn og andre ulemper som naboer kan p\u00e5f\u00f8res som f\u00f8lge av at det bygges p\u00e5 tomten. Vi kan heller ikke se at anf\u00f8rsler knyttet til p\u00e5g\u00e5ende s\u00f8knad om tiltak p\u00e5 S\u00f8rlia 51 f\u00e5r betydning for foreliggende sak. Det er to ulike saker, som m\u00e5 behandles separat. I v\u00e5r vurdering tar vi kun stilling til foreliggende sak. I klagen er det ogs\u00e5 vist til at reguleringsplanen legger til grunn at bebyggelsen skal v\u00e6re \u00e5pen og villamessig. Det anf\u00f8res at tiltaket vil fortette og \u00f8delegge de gode kvalitetene som finnes i omr\u00e5det. Reguleringsplanbestemmelsen lyder som f\u00f8lgende: \u00abBebyggelsen skal v\u00e6re \u00e5pen, villamessig med rekkehus hvor dette er vist i planen. V\u00e5ningshus kan oppf\u00f8res i inntil 2 etasjer foruten kjeller og loft, og garasjer eller uthus i inntil 1 etasje.\u00bb Vi kan ikke se at denne bestemmelsen kan v\u00e6re hjemmel for \u00e5 gi avslag p\u00e5 s\u00f8knad om fradeling. Etter v\u00e5rt syn vil denne bestemmelsen v\u00e6re relevant i forbindelse med at det s\u00f8kes om \u00e5 bygge p\u00e5 tomten, men vi kan ikke se at den f\u00e5r betydning for foreliggende sak. Hjemmelen kan ikke brukes som grunnlag for \u00e5 avsl\u00e5 s\u00f8knad om fradeling. Vi finner derfor ikke grunn til \u00e5 g\u00e5 n\u00e6rmere inn i ordlyden p\u00e5 n\u00e5v\u00e6rende tidspunkt. Etter en gjennomgang av saken kan vi ikke se at det foreligger hjemmel for \u00e5 avsl\u00e5 oms\u00f8kt tiltak. Vi vurderer at fradelingen er i samsvar med loven og gjeldende plangrunnlag. Vi kan heller ikke se at det er andre forhold som gj\u00f8r at det ikke kan gis tillatelse til tiltaket, jf. pbl \u00a7 26-1. S\u00f8knaden skal etter dette godkjennes, jf. pbl \u00a7 21-4 f\u00f8rste ledd. Oppsummering Etter en gjennomgang av saken har ikke Statsforvalteren funnet grunnlag for \u00e5 sette til side Bergen kommune sitt vedtak av 14.02.2024. Klagen har ikke f\u00f8rt frem. Statsforvalterens vedtak er endelig og kan ikke p\u00e5klages, jf. fvl \u00a7 28 tredje ledd. Med hilsen Stine Ross Ids\u00f8 Hilde Skogli seniorr\u00e5dgiver seniorr\u00e5dgiver Dokumentet er elektronisk godkjent Side: 5/5 Kopi til: BERGEN KOMMUNE Postboks 7700 5020 BERGEN BERGEN EIENDOMSR\u00c5DGIVNING AS \u00d8yjordsveien 3 5038 BERGEN HAVSOL GRUPPEN AS Postboks 8 Kristianborg 5822 BERGEN Mottakerliste: Egil Svarstad Elvenesvegen 34 5223 Nesttun Lene Steinset Elvenesvegen 34 5223 Nesttun Marius Reigstad S\u00f8rlia 45 5223 Nesttun "
}