{
  "dokument_id": "925d2076-cdc4-59c1-8d88-8892cf86b1d2",
  "doc_type": "case_attachment",
  "kommune": 4601,
  "tittel": "Fagnotat - h\u00f8ring om egenberedskap",
  "url": "https://bergen.kommune.no/politikere-utvalg/api/fil/bk360/9683120/Fagnotat-horing-om-egenberedskap",
  "tekst": " Samfunnssikkerhetens hus Til Fagnotat Byr\u00e5dsleders avdeling stab (Arbeidssted) V\u00e5r referanse: 2023/280253-8 Saksbehandler: Toril Berle Schalck Fra Dato: 12. januar 2024 Samfunnssikkerhetens hus Fagnotat - h\u00f8ring om egenberedskap Hva saken gjelder: Direktoratet for samfunnssikkerhet og beredskap (DSB) har sendt forslag til reviderte r\u00e5d om egenberedskap p\u00e5 h\u00f8ring og ber om tilbakemelding p\u00e5 forslaget innen 25. januar 2024. Gjeldende r\u00e5d om egenberedskap er at befolkningen b\u00f8r v\u00e6re i stand til \u00e5 ta vare p\u00e5 seg selv i minst tre d\u00f8gn ved kriser som rammer kritisk infrastruktur. DSB foresl\u00e5r n\u00e5 \u00e5 \u00f8ke anbefalingen til sju dager. Det foresl\u00e5s ogs\u00e5 spr\u00e5klige grep for \u00e5 understreke et st\u00f8rre alvor, samt utvidelse og justering av konkrete r\u00e5d og tips. Den st\u00f8rste endringen i r\u00e5dene dreier seg om antall dager: DSB anbefaler \u00e5 gi r\u00e5d om sju dagers egenberedskap, mot tre dager i de gjeldende r\u00e5dene. Det er ogs\u00e5 gjort endringer i spr\u00e5k, de konkrete beredskapsr\u00e5dene og \u00f8vrig innhold. Fagetatens vurdering: Etaten Samfunnssikkerhetens hus stiller seg sv\u00e6rt positiv til brosjyren og hvordan den er utformet. R\u00e5dene er relevante, informative, konkrete og enkelt beskrevet. Vi synes det er sv\u00e6rt positivt at personlige opplevelser av kriser er tatt med og at den gir r\u00e5d om hvordan forholde seg til informasjon og falske nyheter. Det er viktig at r\u00e5dene til egenberedskap ikke oppleves som for vanskelig \u00e5 f\u00f8lge. Det krever b\u00e5de plass og \u00f8konomi \u00e5 skaffe seg et lager for sju dager. Om man ikke vil lykkes med \u00e5 oppn\u00e5 at alle f\u00f8lger anbefalingene fullt ut, vil man likevel \u00f8ke den samlede egenberedskapen i befolkningen hvis flere innbyggere gj\u00f8r grep for \u00e5 f\u00f8lge myndighetenes anbefalinger. Vi vet at det har v\u00e6rt vanskelig \u00e5 n\u00e5 gjennom til yngre m\u00e5lgrupper med egenberedskapsr\u00e5dene. Vi mener derfor at budskapet \u00ablitt er bedre enn ingenting\u00bb m\u00e5 ytterligere forsterkes ved \u00f8kning av antall dager. Vi vil anbefale m\u00e5lrettede kampanjer mot s\u00e6rskilte m\u00e5lgrupper som man vet ikke har kunnskap om, eller som i liten grad har fulgt r\u00e5dene til n\u00e5 (yngre aldersgrupper, innvandrere). I tillegg b\u00f8r hjemmeboende eldre og syke som mottar kommunale tjenester og deres p\u00e5r\u00f8rende, spesielt oppfordres til \u00e5 sikre sin egenberedskap. Fagetatens vurdering er strukturert etter h\u00f8ringsskjemaet. Byr\u00e5dsleders avdeling vil fylle ut og sende inn h\u00f8ringsuttalen. Etaten har gitt innspill til hvert kapittel som det er lagt opp til i h\u00f8ringen. I tillegg har etaten konferert med faglig ekspertise fra andre deler av kommunen p\u00e5 det som gjelder psykisk helse, informasjon og falske nyheter. Fagetatens anbefaling: 2. Overskrift og innledning Tittel: Er du forberedt hvis noe skulle skje? Stikktittel: Myndighetenes r\u00e5d om egenberedskap i kriser. \u00abDSB foresl\u00e5r at befolkningen skal f\u00e5 r\u00e5d om \u00e5 v\u00e6re forberedt p\u00e5 \u00e5 klare seg selv i sju dager i en krise. Hvordan vurderer dere dette r\u00e5det?\u00bb Alternativ: Sju dager er passe. \u00abHvordan synes du teksten beskriver de risikoer, trusler og s\u00e5rbarheter befolkningen b\u00f8r v\u00e6re forberedt p\u00e5?\u00bb Alternativ: Passe alvorlig, beskriver situasjonen godt \u00abHar du kommentarer til innledningen?\u00bb Vurdering: Etaten st\u00f8tter endret anbefaling om \u00e5 \u00f8ke antall dager fra tre til sju. Det er samtidig viktig at r\u00e5dene til egenberedskap ikke oppleves som for krevende, det krever b\u00e5de plass og \u00f8konomi n\u00e5r man skal ha et lager for sju dager. Selv om man ikke vil oppn\u00e5 at alle f\u00f8lger anbefalingen, vil man likevel \u00f8ke den samlede egenberedskapen i befolkningen. Etaten vet at det har v\u00e6rt vanskelig \u00e5 n\u00e5 gjennom til yngre m\u00e5lgrupper med egenberedskapsr\u00e5dene. Etaten mener derfor at budskapet \u00ablitt er bedre enn ingenting\u00bb m\u00e5 ytterligere forsterkes ved \u00f8kning av antall dager. R\u00e5dene m\u00e5 f\u00f8lges opp med kampanjer spesielt rettet mot m\u00e5lgrupper som DSB kjenner til at har mangelfull egenberedskap. I beskrivelsen av risikobildet, (\u00abSt\u00f8rre ulykker, ekstremv\u00e6r, sabotasje, terror eller i verste fall krigshandlinger)\u00bb mener vi at st\u00f8rre sykdomsutbrudd som pandemi og epidemi ogs\u00e5 b\u00f8r nevnes. 3. Drikke \u00abI hvilken grad er du enig eller uenig i at disse r\u00e5dene om drikke i en krisesituasjon er dekkende?\u00bb Alternativ: Helt enig Vurdering: Etaten mener at dette r\u00e5det kan v\u00e6re vanskelig \u00e5 f\u00f8lge for personer med trange boforhold. Likevel mener vi det b\u00f8r v\u00e6re en ambisjon. Ved at r\u00e5dene skjerpes, vil flere ha mer vann tilgjengelig i sitt lager. Kollektive l\u00f8sninger i sameier og borettslag b\u00f8r foresl\u00e5s i brosjyren. 4. Varme og lys \u00abI hvilken grad er du enig eller uenig i at disse r\u00e5dene om varme og lys i en krisesituasjon er dekkende?\u00bb Alternativ: Helt enig 5. Mat \u00abI hvilken grad er du enig eller uenig i at disse r\u00e5dene om mat i en krisesituasjon er dekkende?\u00bb Alternativ: Helt enig. Vurdering: Etaten st\u00f8tter det som er foresl\u00e5tt, men mener at egenberedskap for betalinger, burde skilles ut som et eget kapittel. Vi er usikre p\u00e5 r\u00e5det om \u00e5 ha konto i flere banker. Bankene bruker ofte felles betalingsl\u00f8sninger s\u00e5 r\u00e5det om \u00e5 ha flere banker, kan skape falsk trygghet. Det kan v\u00e6re nyttig \u00e5 forklare n\u00e5r og hvorfor konto i flere banker kan styrke egenberedskap. 6. Legemidler og f\u00f8rstehjelp \u00abI hvilken grad er du enig eller uenig i at disse r\u00e5dene om hygiene i en krisesituasjon er dekkende?\u00bb Alternativ: Helt enig 7. Hygiene \u00abI hvilken grad er du enig eller uenig i at disse r\u00e5dene om hygiene i en krisesituasjon er dekkende?\u00bb Alternativ: Helt enig Vurdering: Etaten foresl\u00e5r at bleier, menstruasjonsprodukter og toalettpapir tas med i punktlisten. 8. Informasjon \u00abI hvilken grad er du enig eller uenig i at disse r\u00e5dene om informasjon i en krisesituasjon er dekkende?\u00bb (V\u00e6r oppmerksom p\u00e5 at neste kapittel omhandler falske nyheter) Alternativ: Helt enig 9. V\u00e6r p\u00e5 vakt mot falske nyheter \u00abI hvilken grad er du enig eller uenig i at disse r\u00e5dene om falske nyheter i krisesituasjoner er dekkende?\u00bb Alternativ: Helt enig Vurdering: Etaten mener det er en svakhet at ikke sosiale medier omtales konkret da vi vet at mange kun holder seg oppdatert via kanaler som ikke er redakt\u00f8rstyrt i sosiale medier. 10. Felles egenberedskap I hvilken grad er du enig eller uenig i at disse r\u00e5dene om felles egenberedskap i kriser er dekkende? Alternativ: Helt enig Vurdering: Vi liker \u201cFinn din beredskapsvenn\u00bb og mener det er et godt budskap som vil egne seg godt i kampanjer. 11. Psykisk helse i kriser I hvilken grad er du enig eller uenig i at disse r\u00e5dene om psykisk helse i kriser er dekkende? Alternativ: Delvis uenig Vurdering: Tittelen \u201cPsykisk helse i krise\u201d er ikke dekkende for innholdet og vi foresl\u00e5r ny tittel: \u201cHvordan takle usikkerhet ved kriser\u201d. Vi mener ogs\u00e5 at ogs\u00e5 dette kapitlet b\u00f8r deles opp punktvis slik som de andre. Her kan man for eksempel liste opp: \u2022 Ved \u00e5 ha en god egenberedskap, vil det bli lettere \u00e5 takle usikkerheten som oppst\u00e5r ved en krise. V\u00e6r forberedt! \u2022 Mestringsstrategier \u2013 ta i bruk mestringsstrategier som kan hjelpe til med \u00e5 roe deg ned. Eksempler kan v\u00e6re puste\u00f8velser, avspenningsteknikker eller mindfulness. \u2022 Oppretthold daglige rutiner \u2013 rutiner kan i krisetider bidra til en f\u00f8lelse av normalitet og stabilitet. Dette kan ogs\u00e5 bidra til pauser fra krisen. \u2022 Nettverk \u2013 om mulig s\u00f8k st\u00f8tte i familie eller st\u00f8ttende personer. Det kan v\u00e6re stor hjelp i \u00e5 dele f\u00f8lelser og tanker med noen du stoler p\u00e5. \u2022 S\u00f8k informasjon \u2013 \u00e5 l\u00e6re mer om krisen og kunnskap om situasjonen kan bidra til \u00e5 redusere f\u00f8lelsen av usikkerhet og maktesl\u00f8shet. \u2022 Unng\u00e5 selvmedisinering \u2013 Bruk av rusmidler eller andre former for selvmedisinering for \u00e5 h\u00e5ndtere stress, kan f\u00f8re til ytterligere problemer. \u2022 Sett realistiske m\u00e5l \u2013 Ikke pr\u00f8v \u00e5 l\u00f8se hele situasjonen, men ta tak i mindre utfordringer og m\u00e5l en kan h\u00e5ndtere. \u2022 Bevegelse og fysisk aktivitet - Regelmessig fysisk aktivitet har som oftest positive effekter p\u00e5 hum\u00f8ret og lindrer stress. 12. Trygge oppholdssteder \u00abI hvilken grad er du enig eller uenig i at disse r\u00e5dene om trygge oppholdssteder i en krisesituasjon er dekkende?\u00bb Alternativ: Delvis uenig Vurdering: Vi synes denne delen er sv\u00e6rt ufullstendig siden den ikke tar med konklusjonen fra DSB sitt p\u00e5g\u00e5ende arbeid med ny modell for beskyttelse av befolkningen. Status og omfang av tilfluktsrom til befolkningen er ikke tilfredsstillende og b\u00f8r ikke foresl\u00e5s som det eneste tilgjengelige alternativet for allmennheten. Vi savner ogs\u00e5 en faktaboks med forslag til trygge oppholdssteder (kjellere, underjordiske parkeringsanlegg, tunneler, fjellhaller med mer.) 13. Sjekkliste for din egenberedskap \u00abI hvilken grad er du enig eller uenig at denne sjekklisten for egenberedskap i kriser er dekkende?\u00bb Alternativ: Delvis enig Vurdering: Munnbind b\u00f8r nevnes ogs\u00e5 her. Med hilsen Samfunnssikkerhetens hus Toril Berle Schalck Saksbehandler Klikk her for \u00e5 skrive inn tekst. Britt Lise Nymark Leder Dokumentet er godkjent elektronisk. "
}