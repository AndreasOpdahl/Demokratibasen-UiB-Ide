{
  "dokument_id": "b933f075-8f9b-59f5-b51e-6b3032cf5246",
  "doc_type": "case_attachment",
  "kommune": 4601,
  "tittel": "Tilleggsopplysninger med oppdaterte tegninger mottatt 20.06.2024",
  "url": "https://bergen.kommune.no/politikere-utvalg/api/fil/bk360/11470872/Tilleggsopplysninger-med-oppdaterte-tegninger-mottatt-20-06-2024",
  "tekst": " PSV Bergen Kommune Pb. 7700 5020 Bergen 20.06.2024 V\u00e5r ref.: F\u00f8lgebrev.doc Deres ref.: 24/12193 Pnr. \u2013 23057 VEDR.: TILLEGGSDOKUMENTASJON GNR 35, BNR 593 - BERGEN KOMMUNE Prosjektstyring Vest AS ettersender p\u00e5 vegne av Tim Barbier og Karen Sanne Kristensen tilleggsdokumentasjon i forbindelse med s\u00f8knad tillatelse til bruksendring av loft, takark og fasadeendring bolig, p\u00e5 gnr. 35 bnr. 593, Bergen Kommune. Tiltak, saknr.: 24/12193 I forbindelse med s\u00f8knad om tillatelse ber kommunen om tilleggsdokumentasjon: - Dispensasjon fra reguleringsplan. Tiltaket kommer i strid med \u00a7 3.4 med hensyn til antall etasjer: \u00abI boligfelt B3 kan det oppf\u00f8res 2 etasjes rekkehus\u00bb. S\u00f8knad om dispensasjon m\u00e5 begrunnes. Dispensasjon er gebyrbelagt og kommer i tillegg til byggesaksgebyret. - Snittegning som viser innvendige romh\u00f8yder for takkopplett. Snittegning skal ogs\u00e5 vise skille mellom ulike rom, slik at det er tydelig hvor h\u00f8yt takh\u00f8yde i de ulike rommene er. Snitt A-A, hvor er den tatt? - Plantegning for loft som opplyser om romst\u00f8rrelse. - M\u00e5l av nye vinduer. Her m\u00e5 det ryddes opp. - M\u00e5l for alle 6 stk. nye vinduer oppgis enten i mm, cm eller m. - Alltid bredde x h\u00f8yde. - Oppgitte m\u00e5l og tegninger skal v\u00e6re i samsvar. Hvis forskjellige vinduer har likt h\u00f8yde/bredde p\u00e5 tegninger, m\u00e5 de ha samme m\u00e5l. Ellers m\u00e5 tegningene oppdateres. - Eksisterende vinduer i bolig og naborekkehusene er vinduer med sprosser. Hva er grunn til at nye vinduer i fasade mot s\u00f8rvest prosjekteres uten sprosser? - Nabosamtykke oppdateres. Bruksendring kommer n\u00e6rmere nabogrense mot gnr 35 bnr 393 enn 4 meter. I mottatte erkl\u00e6ring samtykker naboen til at tiltakshaver \u00abf\u00e5r bygge takkark og sette inn takvindu p\u00e5 felles tak\u00bb, mens bruksendringen er ikke nevnt. Dersom samtykke ikke foreligger, m\u00e5 det sendes inn en begrunnet dispensasjonss\u00f8knad etter plan- og bygningsloven \u00a7 29-4 avstand til nabogrense. - Redegj\u00f8relse i forbindelse med s\u00f8knad om unntak fra TEK17 krav m\u00e5 utdypes. Til s\u00f8knad om unntak fra tekniske krav etter plan og bygningsloven \u00a7 31-4 m\u00e5 det sendes inn en faglig godt forankret redegj\u00f8relse som dokumenterer at det er forsvarlig \u00e5 gi unntak fra tekniske krav, ut fra hensyn til sikkerhet, helse og milj\u00f8. Det skal redegj\u00f8res for f\u00f8lgende forhold: o byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand. o forhold som kan redusere negative konsekvenser ved at det gis unntak. o fordeler som oppn\u00e5s med tiltaket. Prosjektstyring Vest AS Prosjektadministrasjon arne@psv.no Pb 66 Org.nr. 990 353 913 MVA 5318 Strusshamn post@psv.no Mob.nr. 95 06 64 47 PSV Dispensasjon fra bestemmelsenes pkt. 3.4 Antall etasjer If\u00f8lge reguleringsplanen ligger boligen i boligfelt B3: I Boligfelt B3 kan det oppf\u00f8res 2 etasjes rekkehus. Det s\u00f8kes dispensasjon fra antall etasjer iht bestemmelsenes pkt. 3-4. Tiltaket gjelder bruksendring av loft. Fordeler ved tiltaket iht. bestemmelsenes pkt. 3.4: - Tiltaket med takark og bruksendring av loftsrom medf\u00f8rer ikke ny boenhet, men etableres som ekstra oppholdsrom for eksisterende bolig - Tiltaket med takark medf\u00f8rer ikke \u00f8kning av m\u00f8neh\u00f8yden, m\u00f8neh\u00f8yden p\u00e5 8,2 meter overstiger ikke tillatt m\u00f8neh\u00f8yde p\u00e5 9,0 m fra ok gulv 1.etasje, jf. bestemmelsens pkt. 3.4. - Tiltaket utf\u00f8res med kledning, vinduer og takkonstruksjon tilsvarende eksisterende del av boligen. Takark s\u00f8kes etablert tilsvarende naborekkehuset og vil ikke bryte med boligens estetiske uttrykk. Tvert imot vil boligens estetiske uttrykk ved at begge boligene f\u00e5r samme takark bli optimalisert, og gi et helhetlig inntrykk av fasaden mot s\u00f8r-vest. - Omr\u00e5det er forholdsvis tett bebygget. Tiltaket vil ikke virke som en unaturlig fortetning av eiendommen eller omr\u00e5det for \u00f8vrig. - Tiltaket p\u00e5virker ikke BYA da det etableres innenfor takarealet p\u00e5 eksisterende bolig og vil ikke p\u00e5virke fotavtrykket til boligen. Ulemper ved tiltaket iht. bestemmelsenes pkt. 3.4 Antall etasjer - Vi ser ingen ulemper ved tiltaket Vi mener at fordelen ved \u00e5 gi dispensasjon her er klart st\u00f8rre enn ulempene og at hensynene bak bestemmelsene ikke blir vesentlig tilsidesatt. Jfr. Pbl. \u00a7 19-2. Oppdaterte tegninger Vedlagt f\u00f8lger oppdaterte tegninger Sprosser vindu Naborekkehuset har ikke sprosser p\u00e5 vinduene i takark/fasade mot s\u00f8rvest. For \u00e5 skape et likt fasadeuttrykk som naborekkehuset har vi valgt \u00e5 prosjektere vindu uten sprosser, vedlegger bilde for dokumentasjon. Dagens situasjon og takark p\u00e5 naborekkehuset. Prosjektstyring Vest AS Prosjektadministrasjon arne@psv.no Pb 66 Org.nr. 990 353 913 MVA 5318 Strusshamn post@psv.no Mob.nr. 95 06 64 47 PSV Oppdatert nabosamtykke Vedlagt f\u00f8lger oppdatert avstandserkl\u00e6ring fra nabo gbnr. 35/393. Redegj\u00f8relse tekniske krav og unntak fra TEK17. I forbindelse med s\u00f8knad om bruksendring av loft, p\u00e5bygg av takopplett, fasadeendring og innsetting av trapp mellom hovedetasje og loft redegj\u00f8res det for tekniske krav, samt unntak fra TEK17. Som hovedregel gjelder alle tekniske krav til byggverket (TEK17) for alle tiltak etter byggesaksreglene, ogs\u00e5 tiltak p\u00e5 eksisterende byggverk. Det er ikke alltid kravene lar seg tilpasse eksisterende byggverk p\u00e5 en fornuftig og regningssvarende m\u00e5te, noe som blir mer og mer aktuelt jo eldre boligen er. Dersom ikke tiltaket oppfyller tekniske krav kan det s\u00f8kes om unntak fra krav med hjemmel i pbl. \u00a7 31-4 \u2013 Ved tiltak etter \u00a7 20-1 p\u00e5 eksisterende byggverk kan kommunen gi helt eller delvis unntak fra tekniske krav, dersom det vurderes som forsvarlig ut fra sikkerhet, helse og milj\u00f8. Ved vurderingen skal kommunen legge vekt p\u00e5 f\u00f8lgende: a. byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende t b. forhold som kan redusere negative konsekvenser ved at det gis unntak c. fordeler som oppn\u00e5s med tiltaket. Boligen Boligen er bygget p\u00e5 slutten av 1990-tallet, den er etablert med w-takstoler for kaldt loft. Boligen har ikke formell vernestatus og har beliggenhet i et etablert boligomr\u00e5de. For bedre utnyttelse av boligens tilgjengelige areal og samtidig sikre forsvarlig og fremtidig hensiktsmessig bruk av boligen er det \u00f8nskelig \u00e5 s\u00f8ke om bruksendring av loftsrommet til boligform\u00e5l. Arealet p\u00e5 loftet etableres med soverom, oppholdsrom og bad. Redegj\u00f8relse for tekniske krav \u2013 TEK17. - TEK 17 kap. 10, Konstruksjonssikkerhet Krav til konstruksjonssikkerhet er ivaretatt - TEK 17 kap. 11, Sikkerhet ved brann Krav til sikkerhet ved brann er ivaretatt. R\u00f8mning gjennom vinduer i loftsetasjen. - TEK 17 kap. 12, Planl\u00f8sning og bygningsdeler i byggverk - romh\u00f8yde Iht \u00a7 12-7 (2)a), skal rom for varig opphold ha en h\u00f8yde p\u00e5 minimum 2,4 m. Rom som ikke er for varig opphold skal ha en h\u00f8yde p\u00e5 minimum 2,2 m, jfr. \u00a7 12-7(2)b). I loftsetasjen etableres oppholdsrom/TV-stue, soverom og bad, krav om minimum romh\u00f8yde p\u00e5 2,4 m er ikke mulig \u00e5 oppn\u00e5 uten store ombygginger av eksisterende takkonstruksjon. Etablering av oppholdsrom i loftsetasjen vil til tross for lavere romh\u00f8yde enn kravet tilsier tilf\u00f8re boligen gode og nyttige arealer som egner seg godt for varig opphold. Selv om romh\u00f8yden er noe lavere enn kravet i TEK17, vil det etter v\u00e5r vurdering ikke p\u00e5virke rommenes tiltenkte funksjon. Det s\u00f8kes om unntak fra TEK17 n\u00e5r det gjelder romh\u00f8yde. Prosjektstyring Vest AS Prosjektadministrasjon arne@psv.no Pb 66 Org.nr. 990 353 913 MVA 5318 Strusshamn post@psv.no Mob.nr. 95 06 64 47 PSV - TEK 17, \u00a713-2, Inneklima og helse Iht \u00a7 13-2 stilles det krav til ventilasjon som sikrer frisklufttilf\u00f8rsel. Boligen har balansert ventilasjonsanlegg som ogs\u00e5 vil omfatte loftsetasjen. I tillegg f\u00e5r boligen \u00e5pningsvinduer i loftsetasjen som vil fungere som en tilleggsventilasjon. Krav til ventilasjon i boligbygning er ivaretatt for p\u00e5bygget/loftsetasjen. - TEK17, \u00a713-5 Radon Siden oms\u00f8kte tiltak gjelder loftsetasje antas det at det er lite sannsynlig at konsentrasjonen av radon er over grenseverdien. - TEK17, \u00a713-7, Lys Iht \u00a7 13-2 (1) skal byggverk ha tilfredsstillende tilgang p\u00e5 lys. Soverom i loftsetasjen f\u00e5r 3 velux-vindu som tilfredsstiller krav til lys. Oppholdsrom/Tv-stue f\u00e5r 3 vinduer i takopplett som gir tilstrekkelig lys og vil v\u00e6re ihht krav i TEK17. Bad etableres uten vindu. - TEK 17 kap. 14, Energi - Energieffektivitetskravene i TEK17, \u00a7 14-2 til \u00a7 14-5 gjelder for oms\u00f8kte tiltak. Boligen er bygget p\u00e5 slutten av 1990-tallet og tilfredsstiller ikke kravene til energi iht TEK17. Ved etablering av loftsetasjen vektlegges \u00e5 oppn\u00e5 h\u00f8yest mulig romh\u00f8yde, slik at loftet blir best mulig egnet for varig opphold som tidligere beskrevet. Loftsetasjen vil etter ombygging tilfredsstille krav i TEK 17 vedr u-verdier, ref. tabell under. U-verdi U-verdi U-verdi U-verdi vindu Lekkasjetall gulv p\u00e5 og d\u00f8r ved 50PA Yttervegg Tak grunn og inkludert trykkforskjell mot det fri karm/ramme (luftutveksling (W/(m2K)) (W/(m2K)) per time) (W/(m2K)) (W/(m2K)) Min. niv\u00e5 Bygning 0,197 0,179 Ikke Ikke m\u00e5lt enn\u00e5 relevant Konklusjon: Over er det redegjort for unntak for krav til romh\u00f8yde. Bruksendring av loftet og p\u00e5bygg av takopplett vil v\u00e6re avhengig av unntak fra TEK17 for krav til romh\u00f8yde. Det s\u00f8kes unntak fra kravet, ombygging for \u00e5 oppn\u00e5 tilstrekkelig takh\u00f8yde vil medf\u00f8re store ombygginger som igjen medf\u00f8rer uforholdsmessige store kostnader. Tiltaket vil tilfredsstille et visst minimumsniv\u00e5 av vesentlige krav etter plan- og bygningsloven, samtidig Prosjektstyring Vest AS Prosjektadministrasjon arne@psv.no Pb 66 Org.nr. 990 353 913 MVA 5318 Strusshamn post@psv.no Mob.nr. 95 06 64 47 PSV som personsikkerheten ivaretas. Tiltaket vurderes \u00e5 ha tilstrekkelige kvaliteter selv om romh\u00f8yden ikke tilfredsstiller kravet. Nabovarsel Nytt nabovarsel er utelatt da vi anser endringer av plantegning og vinduer i fasade i liten grad ber\u00f8rer interessene til naboer/gjenboere. Det kom ikke inn merknader til tiltaket ved utsendelse av nabovarsel f\u00f8rste gang. S\u00f8knad Ber om videre saksbehandling av s\u00f8knaden. Med vennlig hilsen __________________________ Prosjektstyring Vest AS Kjersti Berge Skr\u00e5mest\u00f8 Mob: 97 50 82 46 Epost: kjersti@psv.no Prosjektstyring Vest AS Prosjektadministrasjon arne@psv.no Pb 66 Org.nr. 990 353 913 MVA 5318 Strusshamn post@psv.no Mob.nr. 95 06 64 47 "
}