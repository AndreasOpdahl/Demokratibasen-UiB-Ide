{
  "dokument_id": "755af3f0-4ba5-5e9e-a802-987cd8563596",
  "doc_type": "case_history",
  "kommune": 5501,
  "tittel": "0017/24, Formannskapet, 07.02.2024",
  "url": "https://innsyn.tromso.kommune.no/application/getMoteDokument?dokid=2001610536",
  "tekst": " Saksprotokoll Utvalg: Formannskapet Arkivsaknr. 24/00226 Saksbehandler Trond Eliassen Behandlet av M\u00f8tedato Saknr 1 Formannskapet 07.02.2024 17/24 2 Kommunestyret 14.02.2024 15/24 Etablering av R\u00e5 Biopark - Enerettstildeling av avfall Formannskapet har behandlet saken i m\u00f8te 07.02.2024 sak 17/24 M\u00f8tebehandling P\u00e5l Julius Skogholt (SV) stilte sp\u00f8rsm\u00e5l om egen habilitet p\u00e5 bakgrunn av at han er styreleder i Remiks milj\u00f8park. Administrasjonens vurdering: Remiks er part i saken fordi vedtaket rette seg mot selskapet. Du er styreleder i Remiks milj\u00f8park og dermed medlem i styret i et selskap som er part i saken. Du er derfor automatisk inhabil til \u00e5 behandle saken, jfr forvaltningsloven \u00a7 6 f\u00f8rste ledd bokstav e. P\u00e5l Julius Skogholt (SV) ble enstemmig funnet inhabil, og forlot m\u00f8tet. Viljar Hansen (Ap) tilr\u00e5dte. Votering Innstillingen ble enstemmig vedtatt. Formannskapets vedtak 1. Troms\u00f8 kommune tildeler Remiks Husholdning AS enerett til \u00e5 h\u00e5ndtere kommunens lovp\u00e5lagte forpliktelser innen behandling av organisk avfall og slam. 2. Remiks Husholdning AS kan helt eller delvis videretildele eneretten til R\u00e5 Biopark AS. Remiks Husholdning AS delegeres fullmakt til senere \u00e5 trekke tilbake, eller tildele eneretten til annet selskap/virksomhet som i fremtiden eventuelt skal fylle samme rolle som R\u00e5 Biopark AS skal gj\u00f8re n\u00e5, forutsatt at dette er forenlig med E\u00d8S-avtalen. Eneretten gjelder til kommunen trekker den tilbake. 3. Det forutsettes at \u00f8vrige eierkommuner av renovasjonsselskapene; Remiks Milj\u00f8park AS, H\u00e5logaland Ressursselskap IKS, Reno-Vest IKS, Avfallsservice AS, Lofoten Avfallsselskap AS og Finnmark Ressursselskap AS, tildeler enerett p\u00e5 samme vilk\u00e5r som Troms\u00f8 kommune gj\u00f8r i denne sak. 1 2 "
}