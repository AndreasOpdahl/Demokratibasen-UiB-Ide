{
  "dokument_id": "51b015ee-5f24-585f-b65a-c6cb6ce83a5b",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad fra plankravet i KPA \u00a7 3.1.",
  "url": "https://bergen.kommune.no/politikere-utvalg/api/fil/bk360/10640583/Dispensasjonssoknad-fra-plankravet-i-KPA-3-1-",
  "tekst": "Bergen kommune - Plan- og bygningsetaten Postboks 7700 5020 BERGEN V\u00e5r referanse: Ansvarlig advokat: Dato: 26291510/2675834 Ingrid S\u00e6vold Moe 14. mai 2024 S\u00d8KNAD OM DISPENSASJON \u2013 GNR. 164 BNR. 977 SEKSJON 2 1 INNLEDNING Det vises til s\u00f8knad om bruksendring av gnr. 164 bnr. 977, seksjon 2, fra kontor til studentboliger, som opprinnelig ble avsl\u00e5tt den 23.02.24, men som n\u00e5 er revidert for en fornyet vurdering. I den sammenheng, oppdateres med dette ogs\u00e5 den opprinnelige dispensasjonss\u00f8knaden vedr\u00f8rende plankrav, st\u00f8y og minstest\u00f8rrelse boenhet for sammenfallende opplysninger i tr\u00e5d med reviderte l\u00f8sning for \u00e5 bedre bokvalitet b\u00e5de for private- og fellesarealer ved studentboligene i Neumanns gate 1. For \u00f8vrige dispensasjonsforhold (form\u00e5l, byggeh\u00f8yde- og byggegrense) vises det til foreliggende dispensasjonss\u00f8knad. Antall boenheter er beregnet iht. gjeldende krav til bruksenhet som innehar alle hovedfunksjoner \u2013 som brukes til boligform\u00e5l \u2013 med egen inngang og som er atskilt fra \u00f8vrige enheter, jf TEK17 \u00a7 1-3 a og SAK10 \u00a7 2-2. Det er et prek\u00e6rt behov for studentboliger i Bergen, og et uttrykt politisk \u00f8nske om flere studentboliger i sentrum. I temaplanen B\u00e6rekraftig boligforsyning mot 2030, vedtatt av Bergen bystyre i m\u00f8te den 21.06.2023, er det fokus p\u00e5 at det skal bygges flere \u00abstudentboliger i regi av samskipnad, med varig lave priser, jf. temaplan om studenter.\u00bb. Bystyret vedtok i samme m\u00f8te \u00abNorges beste by \u00e5 v\u00e6re student i \u2013 temaplan for studenter\u00bb. I temaplanen g\u00e5r det frem at \u00abByr\u00e5det har if\u00f8lge plattformen m\u00e5l om 30 prosent dekningsgrad for studenter inne 2030. Dekningsgraden er i dag p\u00e5 12,8 prosent. Byr\u00e5det \u00f8nsker derfor at det legges til rette for og bygges flere studentboliger i sentrum og langs kollektivaksen. (...) Studentboligutbygging b\u00f8r ha utgangspunkt i en planprosess. Kommunen skal imidlertid legge vekt p\u00e5 \u00e5 f\u00e5 realisert studentboliger innenfor eksisterende bebyggelse ogs\u00e5 i den enkelte byggesak. (..) Der hvor studentboliger er i strid med overordnede planer, forutsetter det dispensasjon. Da foretas en konkret dispensasjonsvurdering, der gjeldende hensyn, ulemper og fordeler vektlegges. I denne Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 26291510/2675834 harris.no Side 1 av 7 sammenheng vil studenters behov den mer midlertidige bosituasjonen tillegges vekt i vurderingene.\u00bb (min utheving). Det g\u00e5r videre frem av temaplanen at \u00abDet er Studentsamskipnaden Sammen som er ansvarlig for \u00e5 bygge studentboliger, men Bergen kommune \u00f8nsker \u00e5 bidra til at flere studentboliger blir bygget. Eksempelvis har samskipnaden f\u00e5tt bygge boliger p\u00e5 Gr\u00f8nneviks\u00f8ren p\u00e5 en tomt eiet av kommunen og det vurderes n\u00e5 om seksjon 2 i Neumannsgate 1 skal selges direkte til Sammen slik at de kan bygge studentboliger der.\u00bb. Studentsamskipnaden p\u00e5 Vestlandet har n\u00e5 kj\u00f8pt Neumannsgate 1 seksjon 2, hvor det vil s\u00f8kes om bruksendring fra kontor til studentboliger. 2 KORT OMTALE AV DISPENSASJONSFORHOLDENE Det g\u00e5r frem av KPA2018 \u00a7 3.1 at bruksendring \u00abskal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Oms\u00f8kte eiendom er omfattet av en eldre reguleringsplan som er vedtatt og tr\u00e5dte i kraft i 1948, og er derfor avhengig av dispensasjon fra plankravet i KPA \u00a7 3.1. St\u00f8yrapporten viser at noen av hyblene ikke har fasade mot stille side. Bruksendringen er dermed avhengig av dispensasjon fra st\u00f8ykravene i KPA \u00a7 22. Tiltakshaver vil i forbindelse med bruksendringen og ombyggingen av bygget gj\u00f8re avb\u00f8tende tiltak p\u00e5 fasade for \u00e5 sikre tilfredsstillende bokvaliteter for studentene. Selv om studenthyblene ikke har stille side, vil de oppn\u00e5 tilsvarende kvaliteter som stille side ved hjelp av installering av akustiske vinduer av typen Sch\u00fcco AWS 90 AC.SI. Det henvises til f\u00f8lgebrevet som n\u00e6rmere beskriver vinduet. Studentene kan dermed \u00e5pne vinduer for lufting uten \u00e5 bli utsatt for forh\u00f8yede st\u00f8yverdier. I tillegg etableres balansert ventilasjon, og det vil settes inn soldempende vindusglass. Det g\u00e5r frem av KPA \u00a7 9.2 at \u00abNye boenheter skal ikke v\u00e6re mindre enn 35 m2 BRA + bodareal\u00bb. Studentboligene vil best\u00e5 av en variasjon mellom singelhybler og bofellesskap. Singelhyblene innehar alle hovedfunksjoner, og er derfor selvstendige boenheter jfr. TEK17 \u00a7 1- 3 bokstav a. Disse vil kreve dispensasjon fra minimumskrav i KPA \u00a7 9.2. N\u00e5r det gjelder de oms\u00f8kte bofellesskap, innehar ikke hver studentbolig alle hovedfunksjoner. Her utgj\u00f8r hele bofelleskapet en boenhetog er derfor ikke avhengig av dispensasjon. P\u00e5 vegne av tiltakshaver, oms\u00f8kes de overnevnte dispensasjoner. Det anf\u00f8res at vilk\u00e5rene for \u00e5 gi dispensasjon er oppfylt, jfr. pbl \u00a7 19-2. Ved vurdering av dispensasjon anmoder vi om at KPA \u00a7 9.7 anvendes i tr\u00e5d med Bystyrets intensjon ved vedtakelse av KPA; \u00e5 tilrettelegge for en tilpasset og konkret vurdering av funksjons- og kvalitetskrav for studentboliger: KPA \u00a7 9.7 \u00e5pner for at \u00abstudentboliger som skal eies og driftes av en studentskipnad eller studentboligstiftelse kan baseres p\u00e5 andre funksjons- og kvalitetskrav enn fastsatt i kommuneplanens bestemmelser\u00bb. I sak KLAGE-2023/10851, som gjaldt s\u00f8knad om dispensasjoner for p\u00e5bygg p\u00e5 6 etasjer med totalt 60 nye studenthybler i Hatleberg studentby, uttalte Byr\u00e5d for milj\u00f8 og byutvikling at KPA \u00a7 9.7 \u00abb\u00f8r vurderes som premissgivende n\u00e5r det gjelder de oms\u00f8kte dispensasjonss\u00f8knadene, slik at terskelen for \u00e5 dispensere fra de enkelte bestemmelser som knyttes til funksjons- og kvalitetskrav i praksis er lavere.\u00bb 26291510/2675834 harris.no Side 2 av 7 3 RETTSLIG UTGANGSPUNKT Vilk\u00e5rene for \u00e5 innvilge dispensasjon g\u00e5r frem av (pbl) \u00a7 19-2. Dispensasjon m\u00e5 for det f\u00f8rste ikke f\u00f8re til at hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir \u00abvesentlig tilsidesatt\u00bb. I tillegg m\u00e5 fordelene ved \u00e5 gi dispensasjon v\u00e6re \u00abklart st\u00f8rre enn ulempene\u00bb. Det anf\u00f8res at vilk\u00e5rene for \u00e5 gi dispensasjon fra de nevnte bestemmelsene er oppfylt, jfr. pbl \u00a7 19-2. I det f\u00f8lgende vil gjeldende hensyn bak hvert dispensasjonsforhold vurderes separat, f\u00f8r det i punkt 4 foretas en samlet interesseavveining hvor fordeler og ulemper vektes for oms\u00f8kte dispensasjoner. 4 HENSYNENE BLIR IKKE VESENTLIG TILSIDESATT 4.1 Plankrav Hovedhensynet bak bestemmelsen i KPA \u00a7 3.1 om plankrav er at kommunen skal f\u00e5 mulighet til \u00e5 foreta en helhetlig vurdering av omr\u00e5der \u00abder kommuneplanens arealdel ikke gir tilstrekkelige avklaringer\u00bb, jfr. Ot.prp. nr. 32 (2007-2008) s. 221. \u00c5 oppstille plankrav i kommuneplanens arealdel er aktuelt hvor det er \u00abbehov for en helhetlig planlegging av vegsystemer og andre former for overordnet infrastruktur, eller for \u00e5 sikre at ulike typer av tiltak innenfor omr\u00e5det tilpasses hverandre p\u00e5 en god m\u00e5te\u00bb, jfr. Frode Innjord \u00abPlan- og bygningsloven med kommentarer\u00bb (2010) s. 254. Plankravet skal med andre ord sikre en helhetlig arealdisponering og forsvarlig utredning av overordnede forhold som infrastruktur, tomteutnyttelse, bygningstype, forholdet til kulturminner mv., samt sikre medvirkning fra offentlige myndigheter og ber\u00f8rte grunneiere. Det anf\u00f8res at disse hensynene ikke blir \u00abvesentlig tilsidesatt\u00bb ved oms\u00f8kte tiltak. Eiendommen er allerede bebygget, og omr\u00e5det er allerede fullt utbygget. Infrastrukturen (vei, vann og avl\u00f8p) er p\u00e5 plass, og det er ikke behov for endringer i infrastrukturen som f\u00f8lge av tiltaket. Det er kun snakk om endret bruk av et eksisterende bygg, mens byggets fotavtrykk vil v\u00e6re uendret. Det har v\u00e6rt flere m\u00f8ter og befaringer p\u00e5 eiendommen med Byantikvaren i forkant av innsendte s\u00f8knad. Tiltakshaver fors\u00f8ker \u00e5 m\u00f8te Byantikvarens forventninger s\u00e5 langt det lar seg gj\u00f8re. Det er ogs\u00e5 lagt opp til oppf\u00f8lgende dialog med Byantikvaren i videre detaljeringsfase f\u00f8r s\u00f8knad om igangsetting. Stedsanalysen redegj\u00f8r n\u00e6rmere for landskapsform og historie, kommunikasjon og m\u00e5lepunkt, bebyggelse, samt bo- og milj\u00f8utfordringer. Vi kan ikke se at oms\u00f8kte tiltak kommer i konflikt med noen av de nevnte forhold. Eiendommens sentrale beliggenhet gj\u00f8r at den er gunstig for etablering av studentboliger med n\u00e6rhet til utdanningstilbud, s\u00e5 vel som byens \u00f8vrige funksjoner. En planprosess for \u00e5 gjennomf\u00f8re bruksendringen vil v\u00e6re uforholdsmessig tid- og kostnadskrevende. Det vises til at saken med n\u00f8dvendige dispensasjonss\u00f8knader har v\u00e6rt p\u00e5 h\u00f8ring, hvorav verken Vestland fylkeskommune eller Statsforvalteren har innvendinger mot dispensasjon fra plankrav i denne saken. Sistnevnte forutsetter bl.a. at problematikken med st\u00f8y 26291510/2675834 harris.no Side 3 av 7 og stille side l\u00f8ses som grunnlag for positiv innstilling. Forholdet til st\u00f8y redegj\u00f8res n\u00e6rmere under i pkt. 4.2. I lys av at aktuelle h\u00f8ringsinstanser er involvert i saken, fastholdes v\u00e5rt standpunkt om at saken ikke vil bli bedre belyst gjennom en reguleringsplan enn den blir gjennom h\u00e5ndtering p\u00e5 byggesaksniv\u00e5. Hensynene bak plankravet blir etter dette ikke vesentlig tilsidesatt ved at det gis dispensasjon i denne saken. 4.2 St\u00f8ykrav Tiltaket ble opprinnelig oms\u00f8kt med totalt 157 boenheter, hvorav 113 stk utl\u00f8ste krav til dispensasjon fra stille side. Oms\u00f8kte tiltak er n\u00e5 revidert med en reduksjon til 60 boenheter, hvorav det n\u00e5 kun er 35 stk som formelt sett er avhengig av dispensasjon. Omfanget av behovet for dispensasjon fra krav til stille side, er med dette vesentlig redusert. og Vi vil i det f\u00f8lgende sannsynliggj\u00f8re at st\u00f8yavb\u00f8tende tiltak vil kompensere tilstrekkelig og gi akseptable st\u00f8yverdier ogs\u00e5 ved lufting. T-1442 har ikke egne retningslinjer for studenthybler. I KPA er heller ikke studenthybler nevnt spesifikt. For en vanlig boenhet som er st\u00f8yutsatt, anbefaler T-1442 at boligen skal ha en stille side. I KPA2018 er dette gjort til en bestemmelse ved at minimum halvparten av oppholdsrom og minst et soverom skal ha vindu som kan \u00e5pnes mot stille side, jfr. \u00a7 22. Hovedhensynet bak bestemmelser om maksimalt tillatt st\u00f8yniv\u00e5 er hensynet til helsemessig forsvarlig utbygging til st\u00f8yf\u00f8lsomt bruksform\u00e5l. Hensynet bak kravet om stille side er \u00e5 sikre luftemuligheter ved \u00e5 \u00e5pne vindu, uten at beboerne skal bli utsatt for skjemmende st\u00f8y. Det anf\u00f8res at hensynene bak stille side ikke blir \u00abvesentlig tilsidesatt\u00bb av oms\u00f8kte dispensasjon, jf. pbl. \u00a7 19-2. Samtlige boenheter vil ha tilfredsstillende innvendig st\u00f8yniv\u00e5. N\u00e5r det gjelder de st\u00f8yutsatte sidene, er tiltaket prosjektert med en dempet fasade. For hybler som ikke har vindu mot stille side, vil det benyttes vinduer med en lyddempet luftefunksjon. If\u00f8lge vindusprodusenten betyr dette at vinduene kan settes p\u00e5 gl\u00f8tt for lufting, samtidig som st\u00f8y utenfra blir redusert. I tillegg vil det benyttes gode, lydreduserende glass, Rw+Ctr 39 dB, som gir et tilfredsstillende innend\u00f8rs st\u00f8yniv\u00e5. Dette medf\u00f8rer med andre ord at beboerne kan \u00e5pne vinduer for lufting, uten \u00e5 bli utsatt for skjemmende st\u00f8y. I tillegg vil det v\u00e6re balansert ventilasjon i alle etasjene med studentboliger. De innvendige kvalitetene i bygget vil f\u00f8lgelig v\u00e6re sv\u00e6rt gode for studentene. En tilsvarende l\u00f8sning ble godkjent av Byr\u00e5d for milj\u00f8 og byutvikling i sak om p\u00e5bygg til energisentralen i Hatleberg studentby. Vi kan med dette ikke se at hensynene bak st\u00f8ykravene blir vesentlig tilsidesatt ved at det gis dispensasjon i denne saken. 26291510/2675834 harris.no Side 4 av 7 4.3 KPA \u00a7 9.2 \u2013 Minste st\u00f8rrelse p\u00e5 boenhet 4.3.1 Innledning Det g\u00e5r frem av KPA \u00a7 9.2 at \u00abNye boenheter skal ikke v\u00e6re mindre enn 35 m2 BRA + bodareal\u00bb. Begrepet \u00abboenhet\u00bb er n\u00e6rmere definert i TEK17 \u00a7 1-3 bokstav a) og e) som en bruksenhet som har alle hovedfunksjoner; det vil si stue, kj\u00f8kken, soverom, bad og toalett og som skal brukes til boligform\u00e5l. Oms\u00f8kte tiltak er revidert og bearbeidet ytterligere for \u00e5 styrke bokvalitet, herav ogs\u00e5 med hensyn til st\u00f8rrelse og utforming \u2013 lagringsplass. I den opprinnelige s\u00f8knaden, ble det oms\u00f8kt totalt 157 boenheter, hvorav totalt 150 stk formelt sett utl\u00f8ste krav til dispensasjon. Reviderte l\u00f8sning gir en ny fordelingsn\u00f8kkel; Det oms\u00f8kes n\u00e5 totalt 60 boenheter1, hvorav 14 boenheter er st\u00f8rre enn 35 m2 (13 stk dersom fellesareal ikke medregnes). Det vil si at det n\u00e5 s\u00f8kes dispensasjon fra st\u00f8rrelseskravet for 46 stk boenheter. For klarhetsskyld, presiseres at n\u00e5r det gjelder bofellesskapene, er tiltakshaver av den oppfatning at disse m\u00e5 tolkes som en boenhet. Dette er bekreftet av Kommunal- og distriksdepartementet i tolkningsuttalelse datert 15.05.2023, hvor departementet uttalte at: \u00abEtter departementets oppfatning vil et tilfelle som beskrevet i henvendelsen deres typisk ikke anses som en (selvstendig) boenhet. Enhetene har et lite areal og en planl\u00f8sning som gj\u00f8r dem mer egnet til hybelbruk. De mangler ogs\u00e5 hovedfunksjonen kj\u00f8kken.\u00bb (min utheving) Uttalelsen er gitt p\u00e5 generelt grunnlag, men eksemplifisert gjennom plantegninger som er godkjent i saken om p\u00e5bygg seks etasjer med totalt 60 nye studenthybler i Hatleberg studentby. Studenthyblene og kollektivene p\u00e5 Hatleberg er bygget opp p\u00e5 samme m\u00e5te som oms\u00f8kte studenthybler og kollektiv. 4.3.2 Hensynene blir ikke vesentlig tilsidesatt Hensynet bak bestemmelsen om minste st\u00f8rrelsen p\u00e5 boenheter er \u00e5 sikre gode bokvaliteter og romslige, funksjonelle og tilgjengelige boliger. Dette ogs\u00e5 med tanke p\u00e5 sikkerhet, mulighet for renhold, mulighet for god orientering og hensyn til innemilj\u00f8et. Det anf\u00f8res at bestemmelsen prim\u00e6rt knytter seg til ordin\u00e6re boliger, det er ogs\u00e5 derfor Bystyret i Bergen valgte \u00e5 innta \u00a7 9.7 i KPA, som skal gi bygningsmyndighetene mulighet til \u00e5 gj\u00f8re konkrete vurderinger og avvik fra gjeldende krav for studentboliger. 1 som alle innehar alle hovedfunksjoner og vil utgj\u00f8re en boenhet iht. TEK17 \u00a7 1-3 a jf. SAK10 \u00a7 2-2. 26291510/2675834 harris.no Side 5 av 7 Oms\u00f8kte studentboliger er i tr\u00e5d med den standard og st\u00f8rrelse som oms\u00f8kes for Studentsamskipnader i hele Norge. St\u00f8rrelsen og utformingen tilfredsstiller gjeldende minstest\u00f8rrelse etter Husbankens krav. I tillegg presiseres at fellesarealet er \u00f8kt2 fra 466 m2 til 860 m2, og inndeling av boenheter, herunder de varierte hybeltyper, er bearbeidet ytterligere for en optimalisert st\u00f8rrelse og utforming \u2013 s\u00e6rlig med tanke p\u00e5 lagringsplass. Det vises i den sammenheng til at studenter ogs\u00e5 disponerer bodarealer i underetasjen som gir gode muligheter for sesonglangring og lagring av \u00f8vrig fritidsutstyr mm. Vi kan derfor ikke se at hensynene bak bestemmelsen blir vesentlig tilsidesatt ved en dispensasjon. N\u00e5r det gjelder bofellesskapene vises det til at st\u00f8rrelsen p\u00e5 studenthyblene er innenfor rammene av det kommunen har tillatt i planarbeid, og i andre byggesaker hvor det er gitt dispensasjon fra kravet. Se f.eks. sak BYGG-2023/12492, som gjaldt s\u00f8knad om p\u00e5bygg 6 etasjer med 60 nye studenthybler i Hatleberg studentby. St\u00f8rrelsen er ogs\u00e5 i samsvar med normal praksis for etablering av studenthybler ellers, herunder ogs\u00e5 i tr\u00e5d med Husbankens definisjon p\u00e5 studentboliger, hvorav minstekravene er henholdsvis 10 m2 for bofellesskap og 16 m2 for enkelthybler med kj\u00f8kken. For \u00f8vrig inneb\u00e6rer dessuten beboergruppens botid lavere forventning til funksjons- og kvalitetskrav. Det anf\u00f8res at hensynene bak KPA \u00a7 9.2 ikke blir vesentlig tilsidesatt ved oms\u00f8kte dispensasjon. 5 FORDELENE ER KLART ST\u00d8RRE ENN ULEMPENE ETTER EN SAMLET VURDERING Oms\u00f8kte dispensasjoner vil ikke medf\u00f8re nevneverdige ulemper, verken for oms\u00f8kte eiendom, naboeiendommene eller for omgivelsene for \u00f8vrig, men det forhold at tiltaket betinges dispensasjon kan omtales som en ulempe i seg selv. Vi mener likevel at fordelene klart overstiger ulempene i denne saken; En tungtveiende fordel ved \u00e5 innvilge de n\u00f8dvendige dispensasjonene i denne saken, er at det vil sikre gi Bergen kommune 60 nye boenheter med til sammen 247 nye sengeplasser for studenter innen kort tid. (Tidligere oms\u00f8kt med 267 sengeplasser). Dette vil v\u00e6re et veldig viktig steg p\u00e5 vei for \u00e5 klare m\u00e5let om 30% dekningsgrad som i utgangspunktet skulle v\u00e6rt oppfylt innen 2023. Dispensasjoner i enkeltsaker, hvor det s\u00f8kes om bruksendring av eksisterende bygg, er helt i tr\u00e5d med det politiske vedtaket om temaplan for studenter, hvor det legges til grunn at kommunen m\u00e5 vurdere \u00e5 gi dispensasjoner i forbindelse med s\u00f8knader om bruksendring av eksiterende bygg til studentboliger. Eiendommen er allerede ferdig utbygget, og er omkranset av eksisterende infrastruktur. Det er f\u00f8lgelig begrenset hva som kan oppn\u00e5s gjennom en full planprosess. En utfyllende s\u00f8knad vil i denne saken gi kommunen et godt nok beslutningsgrunnlag for \u00e5 behandle s\u00f8knaden. Ber\u00f8rte myndigheter og naboer gis mulighet til medvirkning gjennom h\u00f8ringsrunde i s\u00f8knadsprosessen. 2 Se n\u00e6rmere fordeling pr. boenhet og hybelenhet i separat arealoppgave. 26291510/2675834 harris.no Side 6 av 7 St\u00f8rrelsen og utformingen av studentboligene er i tr\u00e5d med Husbankens krav, og i tr\u00e5d med lokal og nasjonal planl\u00f8sningspraksis for studentboliger. Gjennom gode tekniske l\u00f8sninger vil alle boenhetene ha tilfredsstillende st\u00f8yniv\u00e5 og mulighet for lufting. Plasseringen av boligene er ideell da bygget ligger i umiddelbar n\u00e6rhet til Universitetet i Bergen, og i kjernen av Bergen sentrum. Dette st\u00f8tter opp under g\u00e5byen Bergen. Bruksendringen vil ogs\u00e5 medf\u00f8re at eiendommen og bygningsmassen oppgraderes og sikres vern gjennom bruk. Det er behov for en oppgradering av bygningen \u2013 oms\u00f8kte bruksendring vil medf\u00f8re at bygningen blir fornyet/vedlikeholdt og at den kan brukes til boligform\u00e5l i lang tid. Oms\u00f8kte tiltak st\u00f8tter ogs\u00e5 oppunder prinsippene om arealn\u00f8ytralitet ved at tiltaket ikke medf\u00f8rer at nye gr\u00f8ntomr\u00e5der bygges ned. Det anf\u00f8res etter dette at fordelene ved \u00e5 gi dispensasjon er klart st\u00f8rre enn ulempene. Vilk\u00e5rene for \u00e5 gi dispensasjon er dermed oppfylt, jfr. pbl \u00a7 19-2. 6 AVSLUTNING I lys av overst\u00e5ende, mener vi \u00e5 ha sannsynliggjort at vilk\u00e5rene i pbl. \u00a7 19-2 er oppfylt, og at kommunen derfor kan innvilge dispensasjon fra plankrav, st\u00f8y og minste st\u00f8rrelseskrav til boenheter, slik som oms\u00f8kt. F\u00f8lgelig anmodes det p\u00e5 vegne av tiltakshaver om at oms\u00f8kte dispensasjoner innvilges. 26291510/2675834 harris.no Side 7 av 7 "
}