{
  "dokument_id": "c746ac97-f777-52c7-8fcc-d1724d20272e",
  "doc_type": "case_attachment",
  "kommune": 4601,
  "tittel": "H\u00f8ringsbrev",
  "url": "https://bergen.kommune.no/politikere-utvalg/api/fil/bk360/9290497/Horingsbrev",
  "tekst": "If\u00f8lge vedlagt mottakerliste Deres ref V\u00e5r ref Dato 23/5967- 31. oktober 2023 H\u00f8ring - NOU 2023: 25 Omstilling til lavutslipp - Veivalg for klimapolitikken mot 2050 - rapport av Klimautvalget 2050 Klima- og milj\u00f8departementet sender p\u00e5 h\u00f8ring Klimautvalgets NOU 2023: 25 Omstilling til lavutslipp \u2013 Veivalg for klimapolitikken mot 2050. Klimautvalget 2050 ble oppnevnt ved kongelig resolusjon den 13. august 2021. Utvalgets mandat var \u00e5 gj\u00f8re en helhetlig gjennomgang av veivalgene Norge st\u00e5r ovenfor for \u00e5 n\u00e5 klimam\u00e5let i 2050, og vise hvordan Norge kan bli et lavutslippssamfunn i 2050, p\u00e5 en mest mulig kostnadseffektiv m\u00e5te, med effektiv ressursbruk og et konkurransedyktig n\u00e6ringsliv. Omstillingen m\u00e5 ogs\u00e5 bidra til en utvikling som sikrer naturmangfoldet og et b\u00e6rekraftig velferdssamfunn. Utvalget skulle vurdere m\u00e5loppn\u00e5else og nytte i forhold til den samfunns\u00f8konomiske kostnaden. Klimautvalgets utredning ble overlevert klima- og milj\u00f8minister Andreas Bjelland Eriksen 27. oktober 2023. Utvalget mener at: \uf0b7 alle beslutninger som tas i dag m\u00e5 baseres p\u00e5 et m\u00e5l om at s\u00e5 godt som alle klimagassutslipp i Norge m\u00e5 v\u00e6re fjernet for godt innen 2050. Norsk klimapolitikk m\u00e5 vektlegge varig omstilling til nullutslipp og tempoet i omstillingen m\u00e5 \u00f8kes. \uf0b7 all politikk og alle beslutninger m\u00e5 ta utgangspunkt i at alle ressurser er knappe. \uf0b7 arealpolitikken m\u00e5 begrense tap av natur og bidra til bevaring av naturens karbonlagre. \uf0b7 det m\u00e5 koste mer \u00e5 slippe ut. \uf0b7 det m\u00e5 v\u00e6re en bred tiln\u00e6rming til virkemiddelbruk hvor juridiske, \u00f8konomiske og pedagogiske virkemidler benyttes. \uf0b7 planer og beslutningssystemer m\u00e5 ta utgangspunkt i at Norge skal v\u00e6re et lavutslippssamfunn i 2050. Postadresse Kontoradresse Telefon* Avdeling Saksbehandler Postboks 8013 Dep Kongens gate 20 22 24 90 90 B\u00e6rekraft- og Elise Anthonisen 0030 Oslo Org.nr. omstillingsavdelingen 22 24 60 61 postmottak@kld.dep.no www.kld.dep.no 972 417 882 \uf0b7 det p\u00e5 en mer systematisk m\u00e5te m\u00e5 tas hensyn til hvordan norsk politikk virker p\u00e5 andre lands mulighet til omstilling. \uf0b7 Norge er avhengig av fortsatt tett samarbeid med EU om klimapolitikken. Klima- og milj\u00f8departementet inviterer h\u00f8ringsinstansene til \u00e5 vurdere Klimautvalgets NOU: NOU 2023: 25 - regjeringen.no . Alle kan avgi h\u00f8ringsuttalelser. H\u00f8ringsinstansene bes vurdere om rapporten b\u00f8r sendes til underliggende etater eller virksomheter, tilknyttede virksomheter, medlemmer e.l. Uttalelser er som hovedregel offentlige etter offentlighetsloven og vil bli publisert. H\u00f8ringssvar sendes inn ved \u00e5 bruke skjema for h\u00f8ringssvar p\u00e5 regjeringen.no. H\u00f8ringsfrist er 30. januar. Med hilsen Nina Christine R\u00f8r (e.f.) Elise Anthonisen avdelingsdirekt\u00f8r f\u00f8rstekonsulent Dokumentet er elektronisk signert og har derfor ikke h\u00e5ndskrevne signaturer Mottakerliste er vedlagt. 2 "
}