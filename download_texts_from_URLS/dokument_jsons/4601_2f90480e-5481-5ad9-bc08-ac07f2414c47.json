{
  "dokument_id": "2f90480e-5481-5ad9-bc08-ac07f2414c47",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 45/24, Interpellasjon nr. 45 fra Katrine Berg N\u00f8dtvedt (MDG) om flom og skred. Bergen bystyre 30.10.2024",
  "url": "https://bergen.kommune.no/politikere-utvalg/api/fil/bk360/11423041/Innstilling-vedtak-Interpellasjon-nr-45-fra-Katrine-Berg-Nodtvedt-MDG-om-flom-og-skred-Bergen-bystyre-30-10-2024",
  "tekst": "Interpellasjon nr. 45 fra Katrine Berg N\u00f8dtvedt (MDG) om flom og skred. Bergen bystyre 30.10.2024 Bergen bystyre behandlet saken i m\u00f8tet 30.10.2024 sak 45/24: Det ble ikke fattet vedtak i saken. Bergen bystyres behandling F\u00f8lgende representanter tok ordet: Reidar Staalesen (A), Lillian Blom (SV), Trond Tystad (BL), Thor Haakon Bakke (MDG), Ingrid Nergaard Fjeldstad (V), Chris J\u00f8rgen Knudsen R\u00f8dland (H), Thomas Flesland (Sp), Katrine Berg N\u00f8dtvedt (MDG). Forslag fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende forslag til vedtak i 4 punkt: 1. Bystyret ber byr\u00e5det legge frem en oppdatert oversikt over skredutsatt sosial infrastruktur, som for eksempel barnehager og skoler, samt en vurdering av om disse er tilstrekkelig skred- og flomsikret etter dagens standard. 2. Bystyret ber byr\u00e5det snarest starte planleggingsarbeid av flere nye klimatilpasningsprosjekter, samt \u00f8ke tempoet i arbeidet med flomskring av for eksempel Nesttun- og S\u00e6lenvassdraget. 3. Bystyret ber byr\u00e5det legge frem en oppdatert vurdering av flomsituasjonen i samtlige vassdrag i Bergen kommune. Vurderingen skal inneholde tiltak for \u00e5 redusere flomfare. Det skal v\u00e6re et s\u00e6rlig fokus p\u00e5 omr\u00e5der der kritisk infrastruktur er utsatt for store skader, samt hvor det er fare for liv og helse. 4. Bystyret ber om at Kommunedelplan for overvann rulleres i l\u00f8pet av innev\u00e6rende bystyreperiode. Votering: Forslag til vedtak punkt 1 \u2013 4 fra MDG, fremsatt av Katrine Berg N\u00f8dtvedt (MDG), fikk 32 stemmer (A, SV, MDG, V, R, KrF), og var dermed falt. Byr\u00e5d Christine Kahrs (H) besvarte sp\u00f8rsm\u00e5let. "
}