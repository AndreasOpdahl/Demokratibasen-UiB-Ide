{
  "dokument_id": "ad25b408-8375-5c24-a9a6-c17bfee15d96",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 253/24, Eventuelt bystyret 19.06.2024",
  "url": "https://bergen.kommune.no/politikere-utvalg/api/fil/bk360/10721049/Innstilling-vedtak-Eventuelt-bystyret-19-06-2024",
  "tekst": "Eventuelt bystyret 19.06.2024 Bergen bystyre behandlet saken i m\u00f8tet 19.06.2024 sak 253/24: Bergen bystyres behandling F\u00f8lgende representanter tok ordet: Hege Mikkelsen (R), Trond Tystad (BL), Thor Haakon Bakke (MDG), Kjersti Pettersen (H) Forslag fremsatt i bystyret: Hege Mikkelsen (R) fremsatte p\u00e5 vegne av R f\u00f8lgende forslag: Akuttiltak mot overdosed\u00f8dsfall Bystyret i Bergen er dypt bekymret over de h\u00f8ye tallene for overdosed\u00f8dsfall i kommunen. I slutten av mai ble fjor\u00e5rets tall lagt frem. 363 mennesker mistet livet av overdose i Norge i 2023. Dette er det h\u00f8yeste tallet for overdosed\u00f8dsfall siden 2001. 58 av d\u00f8dsfallene skjedde i Vestland, 36 av disse i Bergen. Representanter fra brukerorganisasjoner peker p\u00e5 at mange av overdosene kunne ha v\u00e6rt unng\u00e5tt med rett behandling og st\u00f8rre medvirkning i egen behandling. Brukerrom i sentrum og rusmiddeltestingsmaskin trekkes ogs\u00e5 frem som viktige tiltak for \u00e5 f\u00e5 ned overdosetallene. Bystyret ber derfor byr\u00e5det om \u00e5 umiddelbart \u00f8ke innsatsen for \u00e5 hindre nye d\u00f8dsfall, og gj\u00f8re sommersesongen tryggere for byens innbyggere. Noen tiltak vil fungere som akuttiltak, og andre tiltak er mer langsiktig arbeid. Forslag til vedtak: 1. Bystyret ber byr\u00e5det legge frem en hastesak for utvalg for helse og sosial til m\u00f8tet 21.08.24, med fokus p\u00e5 hvordan overdosed\u00f8dsfall kan reduseres og forhindres i kommunen. 2. Bystyret ber byr\u00e5det utrede muligheten for \u00e5 etablere et brukerrom i sentrum 3. Bystyret ber byr\u00e5det starte arbeidet med \u00e5 anskaffe og tilrettelegge et tilbud for rusmiddelanalyse i Bergen kommune 4. Bystyret ber byr\u00e5det g\u00e5 i dialog med representanter fra Huset i Sverresgate for \u00e5 utrede mulighetene for \u00e5 starte et pr\u00f8veprosjekt med \u201csosialt frikort\u201d. 5. Bystyret ber byr\u00e5det g\u00e5 i dialog med Huset med m\u00e5l om \u00e5 etablere en ordning med milj\u00f8vandrere som har V\u00e5gsbunnen som sitt omr\u00e5de. 6. Bystyret ber byr\u00e5det g\u00e5 i dialog med politiet for \u00e5 \u00f8ke forebyggende og betryggende tilstedev\u00e6relse i V\u00e5gsbunnen. Ikke for \u00e5 straffe, kontrollere eller unders\u00f8ke om mennesker har ulovlige rusmidler p\u00e5 seg, men for \u00e5 bli kjent med milj\u00f8et og menneskene og gi veiledning. Votering: Ingen representanter motsatte seg at saken tas til debatt. Ingen representanter motsatte seg at saken ble realitetsbehandlet. Forslag til vedtak punkt 1 og 3-5 fra R fremsatt av Hege Mikkelsen (R), fikk 32 stemmer (A, SV, MDG, V, R, KrF), og var dermed falt. Forslag til vedtak punkt 2 og 6 fra R fremsatt av Hege Mikkelsen (R), fikk 30 stemmer (A, SV, MDG, V, R), og var dermed falt. 2 "
}