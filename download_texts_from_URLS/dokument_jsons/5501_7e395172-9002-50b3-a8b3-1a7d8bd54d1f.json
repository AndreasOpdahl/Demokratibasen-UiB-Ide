{
  "dokument_id": "7e395172-9002-50b3-a8b3-1a7d8bd54d1f",
  "doc_type": "case_presentation",
  "kommune": 5501,
  "tittel": "Landbruksplan for Troms\u00f8 kommune 2025-2033 - Vedtak for h\u00f8ring",
  "url": "https://innsyn.tromso.kommune.no/application/getMoteDokument?dokid=2001879143",
  "tekst": "Arkivsaksnr. 24/17652-1 Saksbehandler Ida Storslett Lund Saksgang M\u00f8tedato Milj\u00f8-, idrett-, kultur- og 26.11.2024 samfunnsutviklingsutvalget Landbruksplan for Troms\u00f8 kommune 2025-2033 - Vedtak for h\u00f8ring Kommunedirekt\u00f8rens innstilling til vedtak: Troms\u00f8 kommune legger landbruksplan for Troms\u00f8 kommune 2025-2033 ut p\u00e5 offentlig h\u00f8ring i fem uker fra kunngj\u00f8ringsdato. Frist for innlevering av innspill og merknader til landbruksplanen settes til 05.01.2025. Stig Tore Johnsen Mette Moh\u00e5g Kommunedirekt\u00f8r Direkt\u00f8r, Avdeling for bymilj\u00f8 1 Hva saken gjelder Saken gjelder utarbeidelse av landbruksplan for Troms\u00f8 kommune. Dette er en temaplan, og f\u00f8lger derfor ikke kravene til kommuneplaner etter plan- og bygningsloven, og er heller ikke juridisk bindende. Utkastet er ferdig og legges ut p\u00e5 offentlig h\u00f8ring i fem (5) uker. Planen vil v\u00e6re retningsgivende for kommunens arbeid med landbruksrelaterte saker. Arbeidet med landbruksplan for Troms\u00f8 kommune er organisert under seksjon for byutvikling, og utf\u00f8rt av enhet for klima, milj\u00f8 og landbruk. Det har blitt holdt et medvirkningsm\u00f8te p\u00e5 r\u00e5dhuset, hvor alle som s\u00f8ker produksjonstilskudd ble invitert. Landbruksplanen var oppe til orientering i milj\u00f8-, idrett-, kultur og samfunnsutviklingsutvalget 29.10.2024, og det ble bestemt at den skal legges ut p\u00e5 offentlig h\u00f8ring etter utvalgsm\u00f8tet 26.11.2024. Landbruksplanen redegj\u00f8r for globale, nasjonale, regionale og lokale f\u00f8ringer, informerer om landbrukets n\u00e5v\u00e6rende status i Troms\u00f8 kommune, hvilke utfordringer n\u00e6ringa st\u00e5r overfor n\u00e5 og i fremtiden, og avrundes med en tiltaksplan som beskriver ansvarsfordeling og ressursbruk rettet mot hvert enkelt tiltak. Saksutredning Et aktivt landbruk er viktig for lokal matberedskap og matsikkerhet. G\u00e5rdsbruk i drift s\u00f8rger ogs\u00e5 for at fagkunnskapen om matproduksjon under arktiske forhold vedlikeholdes og videref\u00f8res til neste generasjon. Andre samfunnsmessige goder landbruket bringer med seg, er arbeidsplasser i distriktet, et \u00e5pent kulturlandskap og ringvirkninger for andre n\u00e6ringer, som reiseliv og kultur. Gjengroing av kulturlandskapet, hvor mange r\u00f8dlistede arter befinner seg, er en stor trussel mot naturmangfoldet, derfor trengs det beitedyr i utmarka. Med tanke p\u00e5 utfordringene som kommer med klimaendringer, Regjeringens m\u00e5l om \u00e5 \u00f8ke matproduksjonen og den store nedgangen i aktive bruk, er det p\u00e5 tide med en oppdatert landbruksplan med tiltak rettet mot de ovennevnte problemstillingene. Videre har FN pekt p\u00e5 at om land ikke prioriterer \u00e5 produsere mat p\u00e5 egne arealer, vil trykket p\u00e5 andre lands knappe vann- og arealressurser \u00f8kes. Ved \u00e5 rette tiltak som gir reduksjon av klimagassutslipp og legge til rette for at vi fortsatt skal ha et kunnskapsdrevet landbruk som s\u00f8rger for trygg mat til befolkningen, st\u00f8tter landbruksplanen opp om b\u00e6rekraftsm\u00e5lene i kommuneplanens samfunnsdel 2020-2032. Troms\u00f8 kommunes f\u00f8rste landbruksplan ble vedtatt i 2002, og den andre i 2013. Mange av problemstillingene er de samme som i de forrige, men utfordringene har blitt st\u00f8rre som f\u00f8lge av blant annet \u00f8kt utbyggingspress, raskere klimaendringer, stor p\u00e5gang av turister og d\u00e5rlig rekruttering til n\u00e6ringen. Andre vedtatte planer og strategier som m\u00e5 sees i sammenheng med landbruksplanen, er verneplan for matjord 2023-2027 (saksnr. 22/03083) og beitebruksplan for Troms\u00f8 kommune 2020-2027 (saksnr. 20/06341). Konklusjon Landbruksplanen for Troms\u00f8 kommune 2025-2033 foresl\u00e5s lagt ut p\u00e5 offentlig h\u00f8ring i fem uker. Fristen for innsending av h\u00f8ringsinnspill og merknader settes til 05.01.2025. Vedtakskompetanse Milj\u00f8-, idrett-, kultur og samfunnsutviklingsutvalget. 2 Vedlegg Landbruksplan for Troms\u00f8 kommune 2025-2033 - offentlig h\u00f8ring 3 "
}