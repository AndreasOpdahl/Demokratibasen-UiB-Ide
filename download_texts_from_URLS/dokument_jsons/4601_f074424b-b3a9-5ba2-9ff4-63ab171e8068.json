{
  "dokument_id": "f074424b-b3a9-5ba2-9ff4-63ab171e8068",
  "doc_type": "case_presentation",
  "kommune": 4601,
  "tittel": "Bergenhus, gnr. 167, bnr. 1575, Dreggsallmenningen 10 - 12. Klage fr\u00e5 nabo over rammel\u00f8yve til p\u00e5bygg ",
  "url": "https://bergen.kommune.no/politikere-utvalg/api/fil/bk360/11067607/Framstilling-Bergenhus-gnr-167-bnr-1575-Dreggsallmenningen-10-12-Klage-fra-nabo-over-rammeloyve-til-pabygg-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/95332-5 Bergenhus, gnr. 167, bnr. 1575, Dreggsallmenningen 10 - 12. Klage fr\u00e5 nabo over rammel\u00f8yve til p\u00e5bygg Kva saka gjeld: Karen Ellinor Iden, gbnr. 167/1566 (Sandbrogaten 3), klagar p\u00e5 vedtak om rammel\u00f8yve datert 15.05.2024. I vedtaket er det gitt dispensasjon fr\u00e5 gjeldande reguleringsplan \u00a7 6.3.1 om m\u00f8neh\u00f8gde, fasadar og etasjetal. P\u00e5bygget medf\u00f8rer auke av m\u00f8ne- og gesimsh\u00f8gde med ca. 40 cm, samt endring av takform for den delen av taket som har fasade mot s\u00f8rvest. Tiltakshavar er Dreggsallmenningen 10-12 AS. Ansvarleg s\u00f8kjar er LINK Arkitektur. Eigedomen er regulert til blanda sentrumsform\u00e5l i reguleringsplan for \u00abBergenhus. V\u00e5gen, kaiene og Bryggen\u00bb, plan nr. 16040000, (vedtatt 2006). I KDP Sentrum (vedtatt 2001) er eigedomen vist som blanda sentrumsform\u00e5l. KPA 2018 viser eigedomen som byfortettingssone innanfor omsynssone kulturmilj\u00f8. Foto nedanfor viser oms\u00f8kt bygg med gr\u00f8nt kryss og klagaren sin bustad med raudt kryss: For \u00e5 milj\u00f8sertifisere nybygget har det i f\u00f8lgje ansvarleg s\u00f8kjar vist seg n\u00f8dvendig \u00e5 montere solceller p\u00e5 taket. For \u00e5 skjule desse mot Dreggsallmenningen vil m\u00f8neh\u00f8gda bli l\u00f8fta med 40 cm. 1 Nabomerknader: Ansvarleg s\u00f8kjar opplyser at det ikkje er motteke merknader i samband med nabovarsling. Byantikvaren: Byantikvaren viser til at dei tidlegare har uttalt seg til saka. Den oms\u00f8kte endringa er minimal og vil ikkje endre bygningen sin kulturmilj\u00f8verdi eller tilh\u00f8vet til omgjevnadene. Dei oms\u00f8kte takvindauga er i f\u00f8lgje Byantikvaren ei forbetring og Byantikvaren har ingen merknader. R\u00e5det for byforming og arkitektur: R\u00e5det finn at heving av gesimsh\u00f8gde med 40 cm er akseptabelt, sidan dette ikkje vil endre karakteren av det eksisterande bygget i s\u00e6rleg grad. Oms\u00f8kte endring med innsetting av takvindauge framst\u00e5r som godt tilpassa. Klagaren sine merknader: Klagaren eig leilegheit i 8. etasje i Sandbrogaten 3. Ho viser til innsyn mot 3 av romma og altanen mot bakplassen. Ho meiner at p\u00e5bygget vil forringe utsikt, bustandard, trivsel og det estetiske n\u00e5r glasert takstein blir erstatta med solcellepanel. Klagaren viser til at ho ikkje har f\u00e5tt nabovarsel men har m\u00e5tta innhente teikningar fr\u00e5 styret. Klagaren meiner nybygget ikkje tilfredsstiller krav til visuelle kvalitetar og at ho som nabo blir skadelidande. Fagetaten si vurdering og tilr\u00e5ding: Fagetaten viser til at klagaren har f\u00e5tt klagerett og at ein eventuell feil ved nabovarslinga dermed er reparert under klagebehandlinga, jf. forvaltningslova \u00a7 41. Fagetaten meiner at omplasseringa av takvindauge medf\u00f8rer ei visuell forbetring og meir dagslys for toppetasjen. Vidare vil balkongar mot bakg\u00e5rden utg\u00e5 og dette vil ikkje p\u00e5verke det arkitektoniske uttrykket slik at det sentral byrommet blir p\u00e5verka, jf. reguleringsf\u00f8resegnene \u00a7 2.2. Fagetaten viser til at oms\u00f8kte endringar er sv\u00e6rt beskjeden og knapt vil vera merkbare. Vidare har R\u00e5det for byforming og arkitektur tilr\u00e5dd tiltaket. Byantikvaren har heller ikkje merknader til s\u00f8knaden. Fagetaten meiner at vilk\u00e5ra for dispensasjon er oppfylt og at tiltaket ikkje medf\u00f8rer ei kvalifisert ulempe for klagaren. Klagaren f\u00e5r ikkje sjenerande innsyn til bustad eller uteareal. Byr\u00e5det si vurdering og tilr\u00e5ding/konklusjon: Byr\u00e5det har vurdert klagen og tilr\u00e5r at fagetaten sitt vedtak blir oppretthalde. Tiltaket krev dispensasjon fr\u00e5 gjeldande reguleringsplan \u00a7 6.3.1: F\u00f8lgjande framg\u00e5r av pbl. \u00a7 19-2, f\u00f8rste og andre ledd: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb Side 2 av 3 Byr\u00e5det har vektlagt at Byantikvaren og R\u00e5det for byforming og arkitektur har tilr\u00e5dd tiltaket. Byr\u00e5det kan ikkje sj\u00e5 at dei omsyna som ligg bak reguleringsf\u00f8resegna blir vesentleg tilsidesett ved ein dispensasjon. Tiltaket medf\u00f8rer at bygget f\u00e5r ein meir tenleg toppetasje og bygget blir milj\u00f8sertifisert. Slik byr\u00e5det vurderer det, er fordelane ved tiltaket klart st\u00f8rre enn ulempene. N\u00e5r det gjeld ulemper for klagaren som nabo, viser byr\u00e5det til departementet sitt rundskriv H-8/15 under pkt. 3.2.3: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f.eks. naboeeiendommer og/eller omkringliggende milj\u00f8.\u00bb P\u00e5 bakgrunn av opplysningane i saka, kan ikkje byr\u00e5det sj\u00e5 at tiltaket medf\u00f8rer slike ulemper for klagaren at det er heimel for \u00e5 avsl\u00e5 s\u00f8knaden. Klagen blir dermed ikkje tatt til f\u00f8lgje. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 15.05.2024 blir heldt oppe. Klagen blir ikkje tatt til f\u00f8lgje. Dato: 17. september 2024 Marte Joan Monstad Christine Kahrs Fung. Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 28.08.2024 med f\u00f8lgjande vedlegg: 1. Oversiktskart 2. Flyfoto 3. Situasjonsplan 4. Bekreftelse p\u00e5 mottatt klage 5. Klage 6. Rammetillatelse 7. R\u00e5det for byforming og arkitektur sin uttalelse 8. Saksframstilling for r\u00e5det for byforming og arkitektur 9. Uttalelse fra Byantikvaren 10. Tegninger 11. Tilleggsopplysninger 12. S\u00f8knad Side 3 av 3 "
}