{
  "dokument_id": "4e1762a7-7ac9-5af5-b51a-7834b8929bd8",
  "doc_type": "case_presentation",
  "kommune": 5501,
  "tittel": "Representantforslag - Revidert boligkvote p\u00e5 Kval\u00f8ya - Markus Akselbo",
  "url": "https://innsyn.tromso.kommune.no/application/getMoteDokument?dokid=2001891151",
  "tekst": "Arkivsaksnr. 24/19297-1 Saksbehandler Espen Henriksen Harper Saksgang M\u00f8tedato Kommunestyret Representantforslag - Revidert boligkvote p\u00e5 Kval\u00f8ya - Markus Akselbo Kommunedirekt\u00f8rens innstilling til vedtak: Representantforslaget Revidert boligkvote p\u00e5 Kval\u00f8ya sendes til videre behandling i kommune- og byutviklingsutvalget Gunnar Wilhelmsen Ordf\u00f8rer 1 Hva saken gjelder Representantforslag legges frem for kommunestyret Saksutredning Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle en sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Vurdering Representantforslaget fra Akselbo oppfyller vilk\u00e5rene for behandling og er innsendt f\u00f8r fristen. Representantforslag Troms\u00f8 har et av Norges dyreste boligmarkeder og utfordringen med \u00e5 bygge nok, og riktige boliger er en av de st\u00f8rste samfunnsutfordringene Troms\u00f8 har for \u00e5 rekruttere nye arbeidstakere og beholde flere av innbyggerne som hvert \u00e5r flytter ut av kommunen. Troms\u00f8 kommunes egen boligpreferanseunders\u00f8kelse fra 2023 viste at folk i Troms\u00f8 som var p\u00e5 flyttefot de kommende \u00e5rene, i st\u00f8rst grad svarte at de trengte st\u00f8rre boliger enn de p\u00e5 dav\u00e6rende tidspunkt bodde i. Tilsvarende svarte folk flest av de som svarte at de bodde i store nok boliger, at de ikke hadde \u00f8nske om \u00e5 flytte p\u00e5 kort sikt. For \u00e5 v\u00e6re attraktiv for folk i etableringsfasen og barnefamilier som \u00f8nsker seg litt mer plass, en hage eller et attraktivt uteareal og n\u00e6rhet til friluftsomr\u00e5der er det n\u00f8dvendig \u00e5 tilrettelegge for \u00f8kt boligbygging, ogs\u00e5 av eneboliger og rekkehus i flere omr\u00e5der enn det som er ferdigregulert i Troms\u00f8 kommune i dag. 2 Omr\u00e5det innenfor bybussonen p\u00e5 Kval\u00f8ya, er i dag det omr\u00e5det i Troms\u00f8 med flest tilgjengelige omr\u00e5der for boligbygging, som samtidig har ledig kapasitet i grunnskolen og er tilgjengelig for nybygging innenfor de n\u00e5v\u00e6rende begrensningene av byvekstavtalen. Omr\u00e5det er likevel i dag begrenset av den s\u00e5kalte boligkvoten p\u00e5 Kval\u00f8ya som ikke har blitt revidert siden fordeling av boligkvoter i pendlersonen p\u00e5 Kval\u00f8ya i 2008 (sak 239/08). Det ble den gang fordelt et gitt antall boenheter det kunne bygges innenfor ulike reguleringsplaner og omr\u00e5deplaner i omr\u00e5det. Bygging av resterende antall enheter de ulike planene la opp til kunne ikke realiseres f\u00f8r trafikksituasjonen p\u00e5 Kval\u00f8ya var bedre. Dette var en selvp\u00e5lagt begrensning Troms\u00f8 Kommune gjorde, etter \u00f8nsker fra Statens Vegvesen som f\u00f8lge av trafikksituasjon og beredskap. Eksempler p\u00e5 planer som ble tildelt boligkvoteenheter og har bygd ut disse, men fortsatt har tilgjengelige boenheter som kan bygges i detaljreguleringsplaner eller omr\u00e5deplan dersom kvoten \u00f8kes er 1885 Hjellestrand, 1450 Strand (Strand B4), 1611 Eidekollen mfl. I tillegg ble det etablert egen kollektivtrass\u00e9 mellom Slettatorget og Sandnessundbrua i 2012 som en av de ber\u00f8rte utbyggerne var med \u00e5 finansiere, og som blant annet skulle bidra til at boligkvoten kunne revurderes. Siden 2008 har grunneiere og utbyggingsselskap for disse omr\u00e5dene og flere andre s\u00f8kt om \u00e5 f\u00e5 ferdigstille sine omr\u00e5der og bygge ut etter det som var intensjon i omr\u00e5deplanene og reguleringsplanene for disse omr\u00e5dene. Det meste av infrastruktur og mye grunnarbeid er allerede gjennomf\u00f8rt i omr\u00e5dene, og det er omr\u00e5der som b\u00f8r kreve lite eller ingen reguleringsressurser fra Troms\u00f8 kommune for \u00e5 kunne utbygges. Siden 2008 er det blitt innf\u00f8rt bompenger i Troms\u00f8 som har hatt en trafikkreduserende effekt, og det nevnte kollektivfeltet er bygd ut p\u00e5 Kval\u00f8ysletta, som har bedret trafikkflyten for kollektivtrafikken og beredskapen for utrykningskj\u00f8ret\u00f8y p\u00e5 tidspunkt med mye trafikk. For \u00e5 raskt kunne tilrettelegge for \u00f8kt boligbygging i en attraktiv bydel i Troms\u00f8, med boligtyper som er etterspurt av innbyggerne og folk i etableringsfasen b\u00f8r det \u00e5pnes opp for noe mer boligbygging p\u00e5 Kval\u00f8ya. \u00c5 gj\u00f8re dette samtidig for flere ulike utbyggingsomr\u00e5der som krever forholdsvis lite planarbeid vil \u00f8ke konkurransen mellom utbyggere og grunneiere for \u00e5 raskere \u00f8ke boligbyggingen n\u00e5r markedet i Troms\u00f8 tar seg opp. Derfor b\u00f8r Troms\u00f8 kommune kunne gj\u00f8re en revisjon av boligkvoten p\u00e5 Kval\u00f8ya n\u00e5 for utbyggingsomr\u00e5der med ikke-realiserte boenheter i eksisterende omr\u00e5deplaner og reguleringsplaner. Planinitiativ for helt nye omr\u00e5deplaner og reguleringsplaner som ikke har v\u00e6rt en del av den tidligere fordelingen av boligkvote b\u00f8r vurderes i arbeidet med revidering av Kommuneplanens arealdel (KPA). P\u00e5 bakgrunn av dette foresl\u00e5r forslagsstiller dette: \u2022 Administrasjonen bes utarbeide en sak for Kommune- og byutviklingsutvalget om revidering av boligkvoten for pendlersonen p\u00e5 Kval\u00f8ya. Revideringen har som m\u00e5l \u00e5 l\u00f8fte boligkvoten for \u00e5 kunne ferdigstille utbyggingsomr\u00e5der i eksisterende omr\u00e5deplaner og reguleringsplaner som i dag har begrensninger knyttet til trafikksituasjonen p\u00e5 Kval\u00f8ya. Konklusjon Representantforslaget sendes til utvalg for videre behandling i tr\u00e5d med reglement for saksbehandling. Kommunestyret avgj\u00f8r hvilket hovedutvalg som skal behandle saken. Vedtakskompetanse Kommunestyret 3 Vedlegg 4 "
}