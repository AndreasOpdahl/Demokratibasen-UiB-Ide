{
  "dokument_id": "bc321338-2eec-56e0-a8d2-c22d17b57a4f",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 106/24, Ytrebygda gnr 107 bnr 553. Klage over avslag p\u00e5 s\u00f8knad om nybygg naust, utlegging av utrigger m.m.",
  "url": "https://bergen.kommune.no/politikere-utvalg/api/fil/bk360/10179172/Innstilling-vedtak-Ytrebygda-gnr-107-bnr-553-Klage-over-avslag-pa-soknad-om-nybygg-naust-utlegging-av-utrigger-m-m-",
  "tekst": "Ytrebygda gnr 107 bnr 553. Klage over avslag p\u00e5 s\u00f8knad om nybygg naust, utlegging av utrigger m.m. Utvalg for milj\u00f8 og byutvikling behandlet saken i m\u00f8tet 21.03.2024 sak 106/24 og fattet f\u00f8lgende vedtak: Fagetatens vedtak datert 06.10.2023 opprettholdes. Klagen tas ikke til f\u00f8lge. Merknad Utvalg for milj\u00f8 og byutvikling er sv\u00e6rt positive til at nausttomtene skal bygges ut, og ber tiltakshaver om \u00e5 utvikle en enkel reguleringsplan som omfatter de resterende tomtene med sikte p\u00e5 full utnyttelse til naust- og/ eller havneform\u00e5l. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Patrik Johnsen (FrP), Lars Selmar Alsaker (H). Merknader fremsatt i utvalget: Patrik Johnsen (FrP) fremsatte p\u00e5 vegne av H, FrP, BL, INP og Sp f\u00f8lgende merknad: Utvalg for milj\u00f8 og byutvikling er sv\u00e6rt positive til at nausttomtene skal bygges ut, og ber tiltakshaver om \u00e5 utvikle en enkel reguleringsplan som omfatter de resterende tomtene med sikte p\u00e5 full utnyttelse til naust- og/ eller havneform\u00e5l. Votering: Innstillingen ble vedtatt enstemmig. Merknad fra H, FrP, BL, INP og Sp, fremsatt av Patrik Johnsen (FrP), ble vedtatt med 9 stemmer (H, FrP, BL, INP, Sp). Byr\u00e5det behandlet saken i m\u00f8tet 07.03.2024 sak 67/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Med unntak av merknad er byr\u00e5dets innstilling og utvalgets vedtak likelydende. "
}