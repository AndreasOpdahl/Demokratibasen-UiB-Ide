{
  "dokument_id": "3f52cadf-0c2a-5edc-957d-b704ed227da6",
  "doc_type": "case_attachment",
  "kommune": 5501,
  "tittel": "Vedlegg 1 - Kontrollutvalgets sak 27/25 - Saksfremlegg",
  "url": "https://innsyn.tromso.kommune.no/application/getMoteDokument?dokid=2002061601",
  "tekst": " Utvalg: Saksnummer: M\u00f8tedato: Saksbehandler: Kontrollutvalget i Troms\u00f8 27/2025 10.4.2025 Bj\u00f8rn H. Wikasteen kommune OPPF\u00d8LGNING SAK 2-25 - FORVALTNINGSREVISJONSRAPPORT \u2013 KVALITET I BARNEHAGER Innstilling: (saken fremmes med \u00e5pen innstilling til vedtak) Saken gjelder: Behandling og oppf\u00f8lgning av forvaltningsrevisjonsrapport \u2013 Kvalitet i barnehager Vedlegg til saken: A: Utrykte vedlegg: - Saksfremlegg sak 98/24 og 2/25 Saksutredning: Kommunedirekt\u00f8ren var innkalt til m\u00f8tet i kontrollutvalget 6.2.2025. P\u00e5 dette m\u00f8tet fremkom det opplysninger i saken som medf\u00f8rte at rapporten ble sendt i retur. Dette omhandlet i f\u00f8rste rekke sp\u00f8rsm\u00e5l rundt s\u00e6rlig praksis ved politiattester ved ansettelser. Det vil kontrollutvalget f\u00f8lge opp med en egen unders\u00f8kelse senere. Kontrollutvalget traff slikt vedtak i sak 2/25 i m\u00f8tet 6.2.2025: 1. Kontrollutvalget sender forvaltningsrevisjonsrapport i retur til KomRev NORD og ber revisjonen ta ut problemstillinger som omhandler politiattester. 2. Kontrollutvalget ber revisor se p\u00e5 rapportens utforming med tanke p\u00e5 leservennlighet, og fremlegge omarbeidet rapport. 3. Kontrollutvalget ber K-Sekretariatet i l\u00f8pet av h\u00f8sten 2025 fremlegge en bestilling av en unders\u00f8kelsessak fra KomRev NORD som ser p\u00e5 praksis rundt politiattester i kommunale og private barnehager i Troms\u00f8 kommune. 4. Kontrollutvalget tar for \u00f8vrig kommunedirekt\u00f8rens redegj\u00f8relse til orientering. Kom Rev NORD oversendte revidert rapport og et notat allerede 20.2.2025 K-Sekretariatet IKS har gjennomg\u00e5tt revidert forvaltningsrevisjonsrapport og har merknader og vurderinger som omtalt nedenfor. K-Sekretariatets vurderinger: Det fremkom ogs\u00e5 andre opplysninger fra kommunedirekt\u00f8r i m\u00f8tet 6.2.2025 som sekretariatet mener ikke er godt nok dr\u00f8ftet eller belyst i den reviderte rapporten. 1. Opplysningen om at alle dispensasjonss\u00f8knader innvilges, og at det ikke har v\u00e6rt truffet et vedtak om avslag av tilsynsmyndigheten. Det ble opplyst at alle dispensasjonss\u00f8knader blir innvilget, og at det ikke var truffet vedtak om avslag. P\u00e5 direkte sp\u00f8rsm\u00e5l fra kontrollutvalget i m\u00f8tet 6.2.2025 svarte kommunedirekt\u00f8r \u00abat de ikke kan stenge noen barnehager p\u00e5 grunn av manglende oppfyllelse av lovkrav til faglig bemanning eller formell kompetanse hos barnehagebestyrer\u00bb. Det som fremkom av opplysninger rundt dispensasjonspraksis i m\u00f8tet 6.2.2025 er egnet til \u00e5 reise sp\u00f8rsm\u00e5l om f\u00f8lgende funn og konklusjoner i rapporten s. 5: V\u00e5r konklusjon p\u00e5 problemstilling 7 er at Troms\u00f8 kommune f\u00f8lger krav i lov og forskrift for dispensasjon i kommunale og private barnehager. Det er etter v\u00e5r vurdering problematisk \u00e5 konkludere med at kommunen f\u00f8lger krav i lov og forskrift n\u00e5r det opplyses at alle som s\u00f8ker f\u00e5r innvilget \u00abdispensasjon\u00bb, og at man ikke kan stenge en barnehage p\u00e5 grunnlag av bemanning. De som m\u00f8tte p\u00e5 vegne av kommunedirekt\u00f8r kjente ikke til sak hvor dispensasjon ikke var innvilget. Dette gjaldt b\u00e5de private og kommunale barnehager. Det kan virke som at oversikten gjelder saker hvor dispensasjon er innvilget, men realiteten er at alle som s\u00f8kte fikk innvilget dispensasjon. Opplysninger om at ingen f\u00e5r avslag gj\u00f8r at denne figuren i rapporten blir veldig upresis. Kommunen f\u00f8rer etter bhl \u00a7 53 tilsyn med at barnehageloven, herunder krav til faglig bemanning, f\u00f8lges, ogs\u00e5 for de kommunale barnehagene. Bestemmelsen gir kommunen myndighet til \u00e5 gi p\u00e5legg om retting av forhold som er i strid med barnehageloven, eller som ellers er uforsvarlige. Kommunen kan ogs\u00e5 vedta \u00e5 stenge barnehager eller 2 godkjenningspliktige virksomheter som ikke etterkommer p\u00e5leggene om retting innen den fastsatte fristen. Statsforvalteren er klageinstans. Et enkelt s\u00f8k p\u00e5 nettet viser at det finnes mange andre saker \u2013 fra Finnmark, B\u00e6rum og Kristiansand \u2013 hvor barnehager har blitt stengt p\u00e5 grunn av blant annet manglende faglig bemanning og ledelse. https://www.budstikka.no/stengte-to-barnehager-permanent-ansa-driften-som-uforsvarlig/s/5- 55-1344766 https://www.nationen.no/barnehager-i-finnmark-har-mattet-stenge-pa-grunn-av-mangel-pa- ansatte/s/5-148-587133 https://www.barnehage.no/ble-palagt-a-stenge-midlertidig-na-legger-barnehagen-ned/240264 Sekretariatet anser at opplysningen som ble gitt av kommunedirekt\u00f8r i kontrollutvalgets m\u00f8te 6.2.2025 (hvor Kom Rev NORD var til stede) burde v\u00e6rt behandlet i den reviderte rapporten. Det var en faktisk ny opplysning som etter v\u00e5rt skj\u00f8nn leder til at forvaltningsrevisor m\u00e5 se om rapporten omtaler dette p\u00e5 en tilstrekkelig m\u00e5te. I tillegg fremkommer det i rapporten: I sp\u00f8rreunders\u00f8kelsen svarte omtrent halvparten av respondentene at de opplever grunnbemanningen som d\u00e5rlig, og omtrent like mange opplever at bemanningen ikke er tilstrekkelig til at personalet kan drive en tilfredsstillende pedagogisk virksomhet. I fritekskommentarene skriver mange at de opplever rammene for \u00e5 kunne gj\u00f8re en god og forsvarlig jobb som for d\u00e5rlig. De viser til at bemanningsnormen ikke gjelder hele dagen, og at de store deler av dagen er f\u00e6rre voksne med barna. Det gj\u00f8r det vanskelig \u00e5 gi et godt tilbud til barna. Rekrutteringsutfordringer, h\u00f8yt sykefrav\u00e6r og vikarmangel gj\u00f8r det vanskelig \u00e5 drive en tilfredsstillende pedagogisk virksomhet til enhver tid. Blant ledere og ansatte er det en stressfaktor at de ikke f\u00e5r tak i de folkene de trenger, fortalte enhetslederne. I rapporten f\u00f8lger det ogs\u00e5: Barnehagemyndigheten har i et eget dokument oversikt over innvilgede dispensasjoner tilbake til 2018 og fram til dags dato. Revisors funn indikerer at dispensasjonsvedtak ikke innvilges for mer enn ett \u00e5r av gangen. Ovennevnte funn kommer i et helt nytt lys etter opplysningen fra kommunedirekt\u00f8r om at det ikke er gitt noen avslag p\u00e5 dispensasjonss\u00f8knader. N\u00e5r ingen har f\u00e5tt avslag er det vel rimelig \u00e5 anta at dispensasjoner blir innvilget for lengere perioder. Hvor lenge en dispensasjoner kan gjentas / fornyes for enda ett \u00e5r er ikke behandlet i rapporten. Kombinasjonen av f\u00e5 tilsyn, barnehageansattes egne erfaringer og tilsynelatende meget liberal dispensasjonspraksis er etter v\u00e5r vurdering ikke betryggende, og burde v\u00e6rt etter g\u00e5tt n\u00f8yere av revisor. \u00c5 konkludere med at Troms\u00f8 kommunes samlete handlem\u00e5te oppfyller krav i lov og forskrift om dispensasjon i kommunale og private barnehager er etter v\u00e5r vurdering 3 ikke tilfredsstillende behandlet. Opplysninger om dispensasjonspraksis som revisor ble kjent med i m\u00f8tet 6.2.2025 er s\u00e5ledes ikke dr\u00f8ftet eller behandlet i rapporten. Plikten til \u00e5 forf\u00f8lge denne problemstillingen f\u00f8lger av opprinnelig bestilling til revisor. Revisor kan selvsagt opplyse om ovennevnte forhold n\u00e5r rapporten kommer til behandling i kommunestyret, men det er etter v\u00e5rt skj\u00f8nn uheldig at andre lesere ikke blir kjent med dette forholdet. Heller ikke det notat som revisjon har utarbeidet er egnet til \u00e5 opplyse alle sider av saken, og en forvaltningsrevisjonsrapport m\u00e5 kunne st\u00e5 p\u00e5 egne ben, og ikke v\u00e6re betinget at leser har tilgang til etterf\u00f8lgende notater fra revisor om forhold i rapporten. K-Sekretariatet IKS er i stor tvil om rapporten b\u00f8r g\u00e5 videre til kommunestyret slik den er per dato. Vi overlater fullt ut til kontrollutvalget \u00e5 ta stilling til dette, og saken er derfor fremmet med \u00e5pen innstilling. 2. Revisjonens anbefalinger i rapporten En av revisjonens anbefalinger er at kommunen b\u00f8r hensynta tilbakemeldinger fra ledere og ansatte som opplever at de ikke har tilstrekkelig med ressurser til \u00e5 drive en tilfredsstillende pedagogisk virksomhet. For det f\u00f8rste er det grunn til \u00e5 understreke at hva som oppleves er en meget subjektiv standard som kan v\u00e6re vanskelig \u00e5 f\u00f8lge opp. Det blir krevende \u00e5 be kommunedirekt\u00f8r iverksette tiltak for \u00e5 bedre en knapt m\u00e5lbar st\u00f8rrelse. At de ansatte opplever utfordringer i forhold til det pedagogiske tilbud henger sammen med det som revisor skriver i rapporten om \u00abrekrutteringsutfordringer, h\u00f8yt sykefrav\u00e6r og mangel p\u00e5 vikarer\u00bb. Dette er forhold vi anser er m\u00e5lbare, og kan inntas i vedtaket som et oppf\u00f8lgningspunkt. \u00c5 be kommunedirekt\u00f8r rapportere p\u00e5 de ansattes opplevelse anbefales ikke tatt inn i vedtaket. Resultater fra sp\u00f8rreunders\u00f8kelsen ble ogs\u00e5 dr\u00f8ftet ved kontrollutvalgets f\u00f8rste behandling av rapporten i m\u00f8tet i november 2024. Det ble reist sp\u00f8rsm\u00e5l om det var innkommet nok svar til \u00e5 utlede en slik anbefaling. Det fremkommer heller ikke i rapporten det som ble opplyst p\u00e5 kontrollutvalgets m\u00f8te i november 2024 at mange ansatte ikke opplevde at tjenesten var mangelfull. Revisors anbefaling anses ikke egnet for senere oppf\u00f8lgning, og anbefales ikke tatt inn i vedtaket. 3. Funn om manglende opplysning om klagerett ved tilsyn Det er et viktig funn at tilsynsrapporter ikke inneholdt informasjon om klagerett og retten til \u00e5 se sakens dokumenter. Det er helt grunnleggende at barnehagene f\u00e5r skriftlig informasjon i saker hvor det blir gitt p\u00e5legg om retting eller stenging av barnehagen. Den skriftlige informasjonen m\u00e5 minimum inneholde klageadgang, klagefrist og klageinstans og det m\u00e5 opplyses at en har rett til \u00e5 se sakens dokumenter. Kommunedirekt\u00f8r erkjenner i svar til rapporten at dette er \u00e5 regne som en \u00abbetydelig mangel\u00bb. Kontrollutvalget b\u00f8r etterg\u00e5 hvilke tiltak som er gjort for \u00e5 hindre at dette skjer igjen. Rent rettslig er det dog ikke noe krav p\u00e5 at klagerett opplyses om for \u00e5 ha klagerett i behold. Det avgj\u00f8rende er om det er tale om et enkeltvedtak i lovens forstand. Et vedtak etter gjennomf\u00f8rt tilsyn med p\u00e5legg om \u00e5 endre ting er klart \u00e5 regne som et enkeltvedtak som kan p\u00e5klages. Av rettssikkerhetsmessige grunner b\u00f8r klagerett uansett opplyses om, herunder lovens frister. 4 4. Tilsynsvirksomheten \u2013 merknad fra Statsforvalteren i Troms og Finnmark Fra rapporten hitsettes: Barnehageloven stiller ikke krav om hvor mange tilsyn som skal gjennomf\u00f8res. Vi merker oss likevel at det ble gjennomf\u00f8rt f\u00e5 tilsyn i 2021 og 2022, og at tilsynsaktiviteten har \u00f8kt noe i 2023 og 2024. Selv om veiledning kan ha god effekt p\u00e5 regeletterlevelse, gir ikke veiledning samme mulighet for kontroll og oppf\u00f8lging som tilsyn. Statsforvalteren i Troms og Finnmark p\u00e5peker i sin omr\u00e5devurdering, som ble publisert v\u00e5ren 2024, at barnehagemyndigheten har gjennomf\u00f8rt f\u00e5 tilsyn i forhold til antall barnehager. De vurderer det som en svakhet at det ikke utf\u00f8res flere tilsyn per \u00e5r. (min utheving). Det er under behandlingen av denne saken kommet fram at alle s\u00f8knader om dispensasjoner innvilges samt at Statsforvalteren i Troms og Finnmark kritisert barnehagemyndigheten (Troms\u00f8 kommune) for \u00e5 ha gjennomf\u00f8rt for f\u00e5 tilsyn. Kombinasjonen av f\u00e5 tilsyn og tilsynelatende liberal dispensasjonspraksis er noe Statsforvalteren i Troms og Finnmark trolig vil merke seg. Troms\u00f8 kommune er b\u00e5de tilsynsmyndighet og akt\u00f8r p\u00e5 dette omr\u00e5det, og de har ogs\u00e5 tilsynsansvar overfor private barnehager. Dette b\u00f8r derfor f\u00f8lges opp av kontrollutvalget i vedtaket. Videre fremdrift: Kontrollutvalget har etter v\u00e5r vurdering f\u00f8lgende alternativer: 1. Sendte rapporten i retur for ytterligere bearbeidelse, og utarbeidelse av et leservennlig sammendrag som kan presentere rapportens funn og konklusjoner p\u00e5 en pedagogisk m\u00e5te. I tillegg b\u00f8r de opplysninger som fremkom i m\u00f8tet 6.2.2025 om dispensasjonspraksis dr\u00f8ftes n\u00e6rmere. Rapportens kap. 9 behandler dispensasjoner fra s. 87-91 og har etter v\u00e5rt skj\u00f8nn f\u00e5tt for liten oppmerksomhet i rapporten. Kap. 4 som omhandler planer og m\u00e5l har derimot f\u00e5tt langt st\u00f8rre oppmerksomhet (fra s. 19-37). Dette er et eksempel p\u00e5 uheldig vekting av problemstillinger. S\u00e6rlig f\u00f8rste del av forvaltningsrevisjonsrapporten frem til s. 65 er viet for stor plass. Kapittel om bemanning er sentralt, men blir omfangsrikt og lite leservennlig. Ordrike rapporter har en tendens til \u00e5 bli for upoengtert. Dessverre gjelder dette denne rapporten som fortsatt er p\u00e5 115 sider. Volum p\u00e5 rapporten st\u00e5r ikke i samsvar med funn. 2. Behandle og sende rapporten til kommunestyret med de mangler som sekretariatet har p\u00e5pekt i saksfremlegget. I f\u00e5 fall har vi et forslag til vedtak som vist nedenfor. Revisor m\u00e5 i s\u00e5 fall p\u00e5peke rapportens uklarheter/ mangler ved behandling i kommunestyrets saksfremlegg f\u00f8lger ogs\u00e5 saken til kommunestyret, og vil kunne bidra til \u00e5 gj\u00f8re kommunestyrets medlemmer oppmerksom p\u00e5 v\u00e5re merknader til rapporten. Avslutningsvis nevnes at kontrollutvalget vil fremlegge en sak om bestilling av forvaltningsrevisjon / unders\u00f8kelse av kommunens praksis rundt politiattester for ansatte i barnehager i egen sak til h\u00f8sten. 5 Forslag til vedtak: Kontrollutvalget r\u00e5r kommunestyret treffe slikt vedtak: 1. Kommunestyret viser til funn og konklusjoner i forvaltningsrevisjonsrapporten \u00abKvalitet i barnehager\u00bb. 2. Kommunestyret ber kommunedirekt\u00f8ren gi kontrollutvalget en skriftlig redegj\u00f8relse over gjennomf\u00f8rte tiltak som er egnet til \u00e5 im\u00f8tekomme anbefalinger i rapporten om \u00e5 a. kontrollere at forh\u00e5ndsvarslene inneholder informasjon om frister samt s\u00f8rge for at tilsynsrapportene inneholder informasjon om klageadgang og retten til \u00e5 se sakens dokumenter. 3. Kommunestyret ber kommunedirekt\u00f8ren gi kontrollutvalget en skriftlig redegj\u00f8relse om oppf\u00f8lgning av f\u00f8lgende forhold fra rapporten a. Gjennomf\u00f8rte tiltak for \u00e5 sikre/ styrke rekruttering til lovp\u00e5lagte faglige stillinger samt tilgang p\u00e5 faste vikarer i kommunale barnehager? b. Beskrivelse av gjennomf\u00f8rte internkontroll tiltak som skal sikre at innkj\u00f8p av vikartjenester til kommunale barnehager skjer i samsvar med anskaffelsesregelverket? c. Gjennomf\u00f8rte tiltak for \u00e5 im\u00f8tekomme Statsforvalteren i Troms og Finnmarks merknad i omr\u00e5devurderingen om at Troms\u00f8 kommune som barnehagemyndigheten har gjennomf\u00f8rt f\u00e5 tilsyn i forhold til antall barnehager. d. Oversikt over behandlete s\u00f8knader om dispensasjon fra pedagogisk bemanningsnorm og utdanningskrav ved kommunale og private barnehager i 2024, herunder opplysninger om innvilgelse og eventuelle avslag. 4. Frist for redegj\u00f8relse som nevnt i pkt. 2 og 3 til 1. oktober 2025. Troms\u00f8, 2.4.2025 6 "
}