{
  "dokument_id": "2559a593-0c4d-5ae6-a168-f27b005bb204",
  "doc_type": "case_presentation",
  "kommune": 4601,
  "tittel": "Ytrebygda, Gnr. 107, Bnr. 26 m.fl., Smalhushaugen, arealplan-ID: 65780000, detaljreguleringsplan, 2.gangsbehandling",
  "url": "https://bergen.kommune.no/politikere-utvalg/api/fil/bk360/10756743/Framstilling-Ytrebygda-Gnr-107-Bnr-26-m-fl-Smalhushaugen-arealplan-ID-65780000-detaljreguleringsplan-2-gangsbehandling",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56628-37 Ytrebygda, Gnr. 107, Bnr. 26 m.fl., Smalhushaugen, arealplan-ID: 65780000, detaljreguleringsplan, 2.gangsbehandling Hva saken gjelder: Plankonsulent A/STAB AS foresl\u00e5r p\u00e5 vegne av forslagstiller Pallas AS detaljregulering for et omr\u00e5de i utkanten av Espehaugen N\u00e6ringspark i Ytrebygda bydel (Figur 1). Planomr\u00e5det er lokalisert s\u00f8r\u00f8st for Bergen lufthavn og s\u00f8rvest for Blomsterdalen senter. Omr\u00e5det omfatter eksisterende n\u00e6ringsarealer i nord med planerte flater og to st\u00f8rre n\u00e6ringsbygg. I s\u00f8r omfatter planomr\u00e5det landbruksarealer med innmarksbeite og skog, lenger mot s\u00f8r, utenfor planomr\u00e5det, ligger g\u00e5rdsbruk og automatisk fredede kulturmilj\u00f8. Mot vest ligger eksisterende boligbebyggelse, mot \u00f8st og nord ligger eksisterende n\u00e6ringsomr\u00e5der. Planomr\u00e5det Gnr.107 bnr. 26 Figur 1: Venstre bilde viser lokalisering av planomr\u00e5det s\u00f8r\u00f8st for Flesland og s\u00f8rvest for Blomsterdalen. H\u00f8yre bilde viser flyfoto over dagens situasjon ved Espehaugen med r\u00f8d markering av planomr\u00e5det og eiendomsgrenser. Hensikten med reguleringsplanen er \u00e5 regulere deler av gnr. 107 bnr. 26 til fremtidig industri og lagerform\u00e5l med adkomstveg fra nord via Espehaugen samt gang- og sykkelvei gjennom omr\u00e5det. Reguleringsplanen skal legge til rette for at n\u00e6ringsomr\u00e5det sammen med vegetasjonsskjerm skal kunne fradeles g\u00e5rdsbruket som ligger p\u00e5 gnr. 107 bnr. 26. Planforslaget omfattes ikke av forskrift om konsekvensutredning. Det er gjort egen KU- vurdering siden noe areal avsatt til LNF foresl\u00e5s omregulert til n\u00e6ringsareal. Planomr\u00e5det inng\u00e5r i meldepliktsone for AVINOR med tilh\u00f8rende f\u00f8ringer. 1 Planstatus Kommunedelplanen for Birkeland, Liland, \u00c5dland og Espeland (KDP BL\u00c5E) Planomr\u00e5det ligger innenfor kommunedelplanen for Birkeland, Liland, \u00c5dland og Espeland (KDP BL\u00c5E), vedtatt 2017, der omr\u00e5det er avsatt til fremtidig n\u00e6ringsareal I/L 1 og eksisterende n\u00e6ringsareal I/L 3. Deler av planomr\u00e5det i s\u00f8r ligger innenfor areal avsatt til LNF. LNF-arealet er omfattet av hensynssone for landbruk og hele planomr\u00e5det ligger innenfor r\u00f8d flyst\u00f8ysone og konsesjonsomr\u00e5de for fjernvarme. En mindre del av planomr\u00e5det mot nordvest omfatter en gr\u00f8ntstruktur sammen med fremtidig turvei som egen samferdselslinje. Fremtidig gang- og sykkelvei er markert med egen samferdselslinje gjennom omr\u00e5det fra nord. Gr\u00f8nnstruktur og fremtidig turvei F2: eksisterende n\u00e6ringsareal Fremtidig gang- og sykkelvei I/L3: eksisterende n\u00e6ringsareal I/L1: fremtidig n\u00e6ringsareal Parkbelte LNF LNF Figur 2: Bilde til venstre viser utdrag av KDP BL\u00c5E og bilde til h\u00f8yre viser utdrag av gjeldende reguleringsplaner i omr\u00e5det, planomr\u00e5det er markert med r\u00f8d linje p\u00e5 begge bilder. Reguleringsplaner Hele planomr\u00e5det er omfattet av reguleringsplan Ytrebygda. Gnr 107 bnr 5 m.fl., Espehaugen n\u00e6ringsomr\u00e5de (plan-id 9000000, vedtatt 22.11.1993). Her er eksisterende n\u00e6ringsarealer innenfor planomr\u00e5det hovedsakelig regulert til industri med feltet F2. Ubebygde omr\u00e5der mot \u00f8st og vest er regulert til parkbelte med feltene P13 og P15. Omr\u00e5det s\u00f8r for eksisterende n\u00e6ringsomr\u00e5de, og som i planforslaget foresl\u00e5s til nytt n\u00e6ringsareal og vegetasjonsbelte, er regulert til LNF. KDP BL\u00c5E gjelder foran eldre reguleringsplaner der form\u00e5l er motstridende. Planomr\u00e5det overlapper og grenser til reguleringsplan Ytrebygda. Gnr 107 bnr 141, 537 m.fl., Espehaugen (plan-id 63190000, vedtatt 26.04.2017), hvor adkomstvei i nord og en mindre del av eksisterende industriomr\u00e5de omfattes av planen. Beskrivelse av planforslaget Eksisterende n\u00e6ringsomr\u00e5de i nord reguleres som felt I/L1, mens nytt n\u00e6ringsomr\u00e5de mot s\u00f8r reguleres som felt I/L3. Et mindre restareal i sving mot vest foresl\u00e5s som nytt n\u00e6ringsomr\u00e5de med felt I/L2. For eksisterende n\u00e6ringsomr\u00e5de i felt I/L1 videref\u00f8res i hovedsak byggeh\u00f8yde og utnyttelsesgrad fra gjeldende reguleringsplan. Det vil si med byggeh\u00f8yde p\u00e5 12 meter, mens utnyttelsesgrad med %-BYA har blitt justert opp fra 50 % til 2 53 %-BYA som f\u00f8lge av at noe areal g\u00e5r vekk til adkomstveg for I/L3. Den samme byggeh\u00f8yden og utnyttelsesgraden foresl\u00e5s for felt I/L2. Det nye n\u00e6ringsomr\u00e5det med felt I/L3 foresl\u00e5s med utnyttelsesgrad %-BRA=93% og byggeh\u00f8yde p\u00e5 9 meter. Tilgrensende arealer i vest, s\u00f8r og \u00f8st reguleres til vegetasjonsskjerm med feltene VS1-4. Innenfor VS2 og VS3 skal det deponeres rene overskuddsmasser fra I/L3 for \u00e5 etablere voll mot naboer i vest og s\u00f8rvest, og begge skal opparbeides med beplantning. Den s\u00f8rlige delen av vegetasjonsskjermen p\u00e5 VS3 skal ha funksjon som beiteomr\u00e5de. Adkomstvei med avkj\u00f8rsler og ny gang- og sykkelvei reguleres fra nord. Eksisterende vei s\u00f8rover reguleres som kj\u00f8rbar gang- og sykkel, med trappeforbindelse opp til adkomstveien. Planforslaget inneb\u00e6rer terrenginngrep som gir et stort masseoverskudd p\u00e5 rundt 46.000 m3 fra felt I/L3. Det foresl\u00e5s at rundt 6000 m3 skal deponeres lokalt, i hovedsak innenfor gr\u00f8nnstruktur-vegetasjonsskjerm p\u00e5 feltene VS2 og VS3, for \u00e5 blant annet \u00e5 etablere st\u00f8yvoll som skjerming mot naboer. Dette gir et resterende masseoverskudd p\u00e5 rundt 40.000 m3. I/L1 I/L1 VS1 VS2 I/L2 I/L2 I/L3 I/L3 VS3 Figur 3: Bilde til venstre viser plankart med markering av feltnavn, bilde til h\u00f8yre viser illustrasjonsplan. Figur 4: Bilde til venstre viser perspektiv av dagens situasjon. Bilde til h\u00f8yre viser perspektiv med foresl\u00e5tt nye n\u00e6ringsbygg p\u00e5 felt I/L3 (markert med gule volumer), sammen med foresl\u00e5tte voller (brune hauger) med deponering av overskuddsmasser som skal gi skjerming mot naboer i eksisterende boligbebyggelse. Begge bilder er sett fra vest mot \u00f8st. 3 Prosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 14.12.2019. H\u00f8ringsfristen var 28.01.2020. Det kom inn 2 private merknader og 13 uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjema datert 29.04.2024. I uttalelsene og merknadene blir det i hovedtrekk pekt p\u00e5 f\u00f8lgende: \u2022 LNF: LNF-omr\u00e5det i KDP BL\u00c5E m\u00e5 ikke reduseres ytterligere. Overskuddsmasser m\u00e5 ikke deponeres i skog som er avsatt til LNF-form\u00e5l. \u2022 Byggeh\u00f8yder og volum: Byggetiltaket og infrastruktur b\u00f8r innordne seg landskapet. \u2022 Skjerming mot naboer: M\u00e5 v\u00e6re tilstrekkelig skjerming og vegetasjonsskjerm mot naboeiendommer. \u2022 Natur: Bevaring av grantr\u00e6r mot naboeiendommer, planomr\u00e5det inng\u00e5r i hjortetrekk- omr\u00e5de, verdi \u00e5 bevare sammenhengende kantvegetasjon mot dyrket mark- s\u00e6rlig som gr\u00f8ntkorridor (vest/\u00f8st) for skoglevende arter. \u2022 St\u00f8y: Bekymring for \u00f8kt st\u00f8y nattestid og i anleggsfasen \u2022 Fremtidig utvikling av G/S-forbindelser: Tiltaket m\u00e5 ikke v\u00e6re til hinder for fremtidig utvikling av sammenhengende gang- og sykkelforbindelser. Det kom inn tre innsigelser som pekte p\u00e5 f\u00f8lgende: \u2022 Vestland Fylkeskommune: Innsigelse for mangelfull utredning av konsekvensene planen kan f\u00e5 for framkomst p\u00e5 fylkesvei i omr\u00e5det, spesielt i kryss p\u00e5 Kokstadvegen og Ytrebygdsvegen. \u2022 Statens Vegvesen: Innsigelse for mangelfull utredning av konsekvensene for planen kan f\u00e5 for framkomst p\u00e5 riksvei. 580 Flyplassvegen. \u2022 Avinor: Ber om at bestemmelser om h\u00f8yderestriksjoner, radiotekniske vurderinger, turbulensforhold og farlig/villedende belysning tas inn i reguleringsplanen. Innsigelser ble trukket i brev datert 17.01.2024, 17.10.2023 og 16.06.2020. Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 29.04.2024. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Det er gjort noen justeringer i krysningspunkt, langs gang- og sykkelvei og eierforhold p\u00e5 infrastruktur. \u2022 Plangrensen er utvidet noe som f\u00f8lge av vegutvidelser langs offentlig veg. Espehaugen, areal for trappeforbindelse (f_GG) og fyllingsfot i f_AVG1. \u2022 Espelandsvegen er regulert inn som gangveg (f_GS7) i tr\u00e5d med fagetatens innspill til offentlig ettersyn. \u2022 Det er lagt inn bestemmelsesomr\u00e5de #2 innenfor VS3, der intensjonen er \u00e5 skjerme mot n\u00e6ringsomr\u00e5det med beplantning. Det er sikret ulik opparbeidelse av VS2 og VS3. \u2022 To ulike planeringsniv\u00e5 innenfor I/L3. \u2022 Feltnavn er justert i henhold til ny sosi-kode. \u2022 Bestemmelser er bearbeidet og endret, hvor det blant annet er sikret bestemmelser for st\u00f8y og st\u00f8v. 4 Begrenset h\u00f8ring Endringene i planforslaget var p\u00e5 begrenset h\u00f8ring i perioden 22.03.2024 \u2013 19.04.2024. Det kom inn 1 merknad, og denne er oppsummert i merknadsskjema begrenset h\u00f8ring datert 29.04.2024. Det er ikke foretatt medvirkning utover lovens minstekrav. Fagetatens vurdering og anbefaling: Plan- og bygningsetaten (PBE) har utarbeidet et fagnotat som f\u00f8lger saken. PBE vurderer at forslaget til detaljregulering er tilfredsstillende og anbefaler at det vedtas. Under f\u00f8lger kort oppsummering av PBE sine mest sentrale vurderinger, se fagnotatet for utfyllende informasjon. Forholdet til overordnede planer Utbyggingsomr\u00e5det forholder seg hovedsakelig til avgrensningene fastsatt i KDP BL\u00c5E for n\u00e6ringsareal, men det foresl\u00e5s at noe areal avsatt til LNF i KDP BL\u00c5E endres til n\u00e6ringsareal. Et mindre areal avsatt til n\u00e6ring i KDP BL\u00c5E foresl\u00e5s endret til LNF. Samlet foresl\u00e5s en omdisponering som inneb\u00e6rer at LNF areal reduseres med 0,8 daa. Til offentlig ettersyn uttalte Bymilj\u00f8etaten og Byantikvaren at de var kritiske til omdisponering av 0,8 dekar, og Bymilj\u00f8etaten ville ikke anbefale deponering av overskuddsmasser i skog som er avsatt til LNF i KDP BL\u00c5E. PBE vurderer at omdisponeringen bidrar til at n\u00e6ringsarealet s\u00f8r\u00f8st innenfor felt I/L3 kan utnyttes bedre med tanke p\u00e5 plassering av bygg, og kan anbefale omdisponeringen s\u00e5 lenge det ikke er til hindre for landbrukseiendommen mot s\u00f8r. Etat for landbruk har uttalt at de kan st\u00f8tte omdisponeringen forutsatt at omr\u00e5det hvor det skal deponeres overskuddsmasser (gr\u00f8nnstruktur \u2013 vegetasjonsskjerm) sikres opparbeidet som beiteareal med eng- og beitevekster. PBE viser til at dette er sikret i reguleringsbestemmelser, og vurderer at hensynet til landbruk er ivaretatt, og kan derfor anbefale den foresl\u00e5tte omdisponeringen av LNF-areal. Jordressurser Den s\u00f8rlige delen av planomr\u00e5det har innmarksbeite og skog med s\u00e6rs h\u00f8y bonitet. En mindre del lengst s\u00f8r har overflatedyrket jord og brukes som beiteland. Bestemmelser har krav om at jordsmonnet fra innmarksbeite innenfor I/L3 og alle ber\u00f8rte omr\u00e5der innenfor VS2 og VS3 skal fjernes, tas vare p\u00e5 og tilbakef\u00f8res p\u00e5 VS2 og VS3 etter at grunnarbeidet er ferdig. PBE vurderer at vedtak av planforslaget vil muliggj\u00f8re \u00f8nsket om fradeling og videre drift av landbrukseiendommen, og at dette vil bidra til \u00e5 styrke jordvernet. Utnytting og byggeh\u00f8yde PBE st\u00f8tter foresl\u00e5tte byggeh\u00f8yder og utnyttelsesgrad for det eksisterende n\u00e6ringsomr\u00e5det p\u00e5 felt I/L1. Oppjustering av utnyttelsesgrad er hensiktsmessig med tanke p\u00e5 at noe areal g\u00e5r bort til adkomstveg. PBE st\u00f8tter foresl\u00e5tt utnyttelsesgrad p\u00e5 93%-BRA, byggeh\u00f8yde p\u00e5 9meter og planeringsh\u00f8yde for det nye n\u00e6ringsomr\u00e5det p\u00e5 felt I/L3, siden det er innenfor rammene av KDP BL\u00c5E. For den s\u00f8r\u00f8stlige delen av I/L3 \u00e5pner planforslaget for en st\u00f8rre byggeh\u00f8yde p\u00e5 12 meter siden planeringsh\u00f8yden her er 3 meter lavere enn resten av I/L3. PBE vurderer at den \u00f8kte byggeh\u00f8yden for dette omr\u00e5det kan aksepteres fordi det gir en bedre terrengtilpasning. Terrengtilpasning Planforslaget legger opp til relativt store terrenginngrep for \u00e5 f\u00e5 anlagt en planert overflate innenfor I/L3 p\u00e5 kote +41 og k+38. Planeringsh\u00f8yden medf\u00f8rer at det m\u00e5 sprenges inn i kollen som ligger sentralt p\u00e5 I/L3 og det m\u00e5 fylles p\u00e5 med masser i s\u00f8r\u00f8st og etableres en mur i \u00f8st for \u00e5 komme opp p\u00e5 planeringsh\u00f8yden. Planeringsh\u00f8yde p\u00e5 kote +41 er en videref\u00f8ring av planeringsh\u00f8yde for eksisterende n\u00e6ringsomr\u00e5de i nord (I/L1). 5 Omfanget av terrenginngrep har v\u00e6rt tema gjennom hele planprosessen og det har blitt vurdert ulike grep for utforming av planomr\u00e5det. PBE vurderer at det er hensiktsmessig \u00e5 planere n\u00e6ringsomr\u00e5det p\u00e5 samme h\u00f8yde som eksisterende n\u00e6ringsareal i I/L1. PBE har anbefalt at det vurderes to ulike planeringsniv\u00e5er for \u00e5 f\u00e5 til bedre terrengtilpasning med mindre skj\u00e6ringer og murer. Forslagsstiller har im\u00f8tekommet dette p\u00e5 en mindre del av det nye n\u00e6ringsomr\u00e5det mot s\u00f8r\u00f8st. Figur 5: Terrengsnitt som viser eksisterende n\u00e6ringsbygg med lys oransje farge, og nye n\u00e6ringsbygg med oransje farge. R\u00f8d strek viser planeringsniv\u00e5 og terrenginngrep, mens sort strek viser dagens terreng som blir sprengt bort. Planforslaget har satt krav til maks h\u00f8yde p\u00e5 murer/skj\u00e6ringer p\u00e5 4 m. PBE har anbefalt at murer/skj\u00e6ringer h\u00f8yere enn 2 meter b\u00f8r avtrappes. Dette \u00f8nsker ikke forslagsstiller \u00e5 im\u00f8tekomme siden avtrapping vil kreve mye areal. Forslagstiller foresl\u00e5r i stedet at skj\u00e6ring/murer over 2 meter kan avdempes med vegetasjon. PBE vurderer at dette kan aksepteres, da vegetasjon vil bidra til \u00e5 redusere h\u00f8ydevirkningen. Vegetasjonsskjerm Naboer sendte inn merknad til offentlig ettersyn om at planforslaget m\u00e5 sikre tilstrekkelig skjerming mellom n\u00e6ringsarealer og eksisterende boligeiendommer mot vest. Forslagstiller \u00f8nsket tidligere ikke \u00e5 im\u00f8tekomme dette, men har i revidert planforslag lagt inn krav i bestemmelse \u00a7 6.2.1 om at skjerming innenfor VS1 skal utbedres og skj\u00e6ring sikres f\u00f8r nye tiltak innenfor I/L1 kan tas i bruk. Innenfor VS2 skal det opparbeides voll med overskuddsmasser mot naboer i vest for \u00e5 sikre hensyn til st\u00f8y. PBE vurderer at VS1 og VS2 m\u00e5 ses i sammenheng, og at det ogs\u00e5 m\u00e5 etableres tiltak innenfor VS1 dersom dette er n\u00f8dvendig for \u00e5 sikre tilfredsstillende skjerming. PBE vurderer at planforslaget sikrer tilfredsstillende visuell skjerming mot naboer gjennom krav om beplantning p\u00e5 vollen mot vest og s\u00f8rvest. Dette er sikret i bestemmelse \u00a7 3.3.1.1.b med krav til planteplan for VS2 og VS3. Samferdsel og trafikale forhold PBE viser til at planforslaget videref\u00f8rer l\u00f8sninger fra gjeldende reguleringsplan, samtidig som krav i KDP BL\u00c5E er ivaretatt gjennom regulering og rekkef\u00f8lgekrav for gang- og sykkelveg langs Espehaugen. 6 Etter offentlig ettersyn er det gjort justeringer i planforslaget for \u00e5 im\u00f8tekomme innspill fra bymilj\u00f8etaten om siktlinjer. Forslagstiller har ogs\u00e5 underveis im\u00f8tekommet anbefaling fra PBE om \u00e5 regulere snarvei med f_GS7 gjennom omr\u00e5det s\u00f8rover ned til Espelandsvegen. P\u00e5 grunn av terrengforskjeller og for \u00e5 sikre forbindelse mellom de to niv\u00e5ene s\u00e5 foresl\u00e5s det en trappeforbindelse med f_GG. Det foresl\u00e5s minimum 2 sykkelparkeringsplasser og maksimum 4 plasser for bil per 1000m2, som tilsvarer 16 plasser for sykkel og 32 plasser for bil. Parkeringsdekningen for bil er et snitt mellom nedre grense for lager og industri i KPA 2018, hvor det \u00e5pnes for et spenn mellom 3- 6 plasser for lager/engros og 5-8 plasser for industri/verksted. PBE vurderer parkeringsdekningen som tilstrekkelig. St\u00f8y, lukt og st\u00f8v KDP BL\u00c5E har krav om at det skal avsettes buffersoner mot eksisterende boligbebyggelse, skoler og barnehager. Det m\u00e5 i reguleringsplan gj\u00f8res st\u00f8yfaglige vurderinger for \u00e5 avsette buffersoner som er store nok til \u00e5 unng\u00e5 signifikant \u00f8kt st\u00f8y p\u00e5 fasader og viktige uteareal. Lukt, st\u00f8v og trafikkfare skal ogs\u00e5 utredes og forebygges. Etter offentlig ettersyn er det utarbeidet st\u00f8yfaglige vurderinger datert 04.05.2020, og luftkvalitetsvurdering datert 04.05.2020. I reguleringsbestemmelser \u00a7 2.6.3 og \u00a7 2.6.4 er anbefalingene i rapporten fulgt opp, og skjermingstiltak og avb\u00f8tende tiltak skal v\u00e6re etablert f\u00f8r bebyggelsen kan tas i bruk, jamf\u00f8r \u00a7 6.3.8. Det tillates ikke permanent steinknuseverk, og st\u00f8ybelastning for uteareal til naboer skal ligge under grenseverdi p\u00e5 Lden \u2264 55 dB, jf. \u00a72.6.3.2 og \u00a72.6.3.3. PBE vurderer at reguleringsbestemmelser og rapportene er et tilstrekkelig til \u00e5 vurdere hvilke aktiviteter eller n\u00e6ringer som kan etableres innenfor planomr\u00e5det. Naturmangfold Etter naturmangfoldloven (nml.) \u00a7 7 skal prinsippene i \u00a7\u00a7 8 til 12 legges til grunn som retningslinjer ved ut\u00f8ving av offentlig myndighet. Videre g\u00e5r det frem at denne vurderingen skal g\u00e5 frem av beslutningen. Det er utarbeidet naturmangfoldsrapport datert 09.05.19, og vurderinger av hjort datert 23.04.2020. Naturmangfoldsrapporten konkluderer med at en utbygging i planomr\u00e5det vil redusere et gr\u00f8ntareal med lokal verdi for hjort, men trolig ikke skape barrierer for hjortens vandringsmuligheter utover det som allerede finnes i omr\u00e5det. Naturmangfoldsrapporten er ikke oppdatert etter r\u00f8dlista for arter 2021, og tar ikke for seg vurderinger av influensomr\u00e5det. Det er gitt supplerende informasjon i planbeskrivelsen punkt 3.6, som svarer ut manglende punkter i naturmangfoldsrapporten. PBE vurderer med dette at kunnskapsgrunnlaget er tilstrekkelig i henhold til nml \u00a7 8. PBE vurderer at naturmangfoldsrapporten har noen mangler ved at den ikke vurderer r\u00f8dlistede arters influensomr\u00e5de. I artsdatabanken er det registrert r\u00f8dlistede og s\u00e5rbare fugler i n\u00e6rheten av planomr\u00e5det, men utenfor 100 m fra planomr\u00e5det. I observasjonene er disse registrert som \u00abn\u00e6ringss\u00f8kende\u00bb og \u00abmulig reproduksjon\u00bb. PBE vurderer at planforslaget i seg selv ikke har noen konsekvenser for arter i influensomr\u00e5det, men de kan bli negativt p\u00e5virket i bygge- og anleggsperioden. Det er derfor behov for \u00e5 sikre at det ikke foreg\u00e5r oppstart av sprengningsaktivitet i hekke/yngleperioden april-juni av hensyn til fugl og pattedyr. Dette er im\u00f8tekommet i planforslaget og sikret i reguleringsbestemmelser \u00a7 2.6.2. I omr\u00e5det rundt Flesland og Blomsterdalen har det v\u00e6rt betydelig tap av natur de siste ti\u00e5rene, og KDP BL\u00c5E \u00e5pner for nedbygging av ytterliggere arealer. Dette legger mer og mer press p\u00e5 \u00f8kosystemene i n\u00e6romr\u00e5det. Konklusjonen i Naturmangfoldsrapporten er at det er lite sannsynlig at tiltaket vil f\u00f8re til vesentlig skade p\u00e5 naturmangfoldet, og at tiltaket trolig i 7 liten grad vil \u00f8ke omr\u00e5dets totale belastning p\u00e5 \u00f8kosystemet. PBE er enig i disse vurderingene, men sett i sammenheng med fremtidige planlagte utbygginger i n\u00e6romr\u00e5det vil det likevel f\u00e5 negative konsekvenser. Det er sikret i planbestemmelsene at gr\u00f8ntomr\u00e5dene skal vegeteres som beiteomr\u00e5de og tettere vegetasjon (tr\u00e6r), og dette vil v\u00e6re tilgjengelig for fugl og pattedyr. Det skal ogs\u00e5 v\u00e6re vegetasjonsdekke p\u00e5 tak. Disse tiltakene vil bidra positivt til at \u00f8kosystemet kan delvis ivaretas innenfor planomr\u00e5det selv etter utbygging. PBE vurderer at prinsippene i nml. \u00a7\u00a7 8 til 12 er tilstrekkelig fulgt ved utarbeidelsen av planforslaget. For mer detaljerte opplysninger om vurderingen blir det vist til fagnotatet. Kvikkleire Hoveddelen av planomr\u00e5det ligger under marin grense, og er omfattet av aktsomhetsomr\u00e5de for marin leire. Etter offentlig ettersyn ble det utarbeidet en utreding av skredfare, som konkluderer med at omr\u00e5det ikke er utsatt for l\u00f8smasseskred. PBE vurderer at utredningen er tilfredsstillende. Energi og klima Det er utarbeidet klimagassberegning som viser at de st\u00f8rste klimagassutslippene vil v\u00e6re relatert til byggematerialer, deretter transport i drift og neste naturinngrep. Planforslaget inneb\u00e6rer store terrenginngrep, og borttransportering av overskuddsmasser vil utgj\u00f8re ca. 5600 lastebillass. Klimagassberegningen anbefaler byggematerialer som kan gi reduksjon av utslipp. PBE viser til at reguleringsbestemmelser har krav om at deler av taket skal brukes til solenergianlegg og ha gr\u00f8nt dekke, og at dette er i tr\u00e5d med overordnede f\u00f8ringer. Kulturminner Kulturminnedokumentasjon viser at det ikke er automatisk fredede kulturminner innenfor planomr\u00e5det. Nyere tids kulturminner med steingjerder, traktorvei, br\u00f8nn og et fastmerker ligger innenfor planomr\u00e5det. Planforslaget inneb\u00e6rer at alle nyere tids kulturminner blir fjernet, med unntak av steingjerde som blir bevart gjennom bestemmelsesomr\u00e5de #2. PBE viser til at bevaringen f\u00f8lger opp uttalelse fra byantikvaren. Anbefalt vedtak PBE anbefaler f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Ytrebygda, Gnr. 107, Bnr. 26 m.fl., Smalhushaugen, Reguleringsplan, arealplan-ID 65780000 vist p\u00e5 plankart, sist datert 29.05.2024. b. Tilh\u00f8rende reguleringsbestemmelser, sist datert 29.05.2024 \u00d8konomiske konsekvenser: Planforslaget medf\u00f8rer ingen direkte \u00f8konomiske konsekvenser. Byr\u00e5dets vurdering og anbefaling/konklusjon: Bergen skal vokse de neste \u00e5rene og fremst\u00e5 som attraktiv \u00e5 etablere seg i for alle som har lyst \u00e5 bidra til verdiskapningen i byen. Bergen skal fylle rollen som Vestlandets hovedstad og v\u00e6re en motor i hele regionen. Byr\u00e5det er opptatt av n\u00e6ringsutvikling og vil bidra til \u00e5 skape flere arbeidsplasser, og ser derfor positivt p\u00e5 dette planforslaget som legger til rette for nye n\u00e6ringsomr\u00e5der i Ytrebygda. 8 Dette m\u00e5 ogs\u00e5 ses i sammenheng med utvikling og transformasjon av mer sentrale omr\u00e5der i Bergen. For at disse omr\u00e5dene skal utvikles s\u00e5 er det viktig \u00e5 legge til rette for nye n\u00e6ringsomr\u00e5der utenfor sentrumskjernen. Planforslaget f\u00f8lger i hovedsak opp arealform\u00e5l og overordnede f\u00f8ringer i KDP BL\u00c5E. Byr\u00e5det stiller seg bak PBE sine vurderinger, men har noen kommentarer til enkelte temaer som utdypes under. Byr\u00e5det anbefaler at planforslaget vedtas med noen mindre justeringer av reguleringsbestemmelser. Landbruk og natur Byr\u00e5dsplattformen (Klosterhagen-erkl\u00e6ringen) fremhever at byutviklingen m\u00e5 skje p\u00e5 m\u00e5ter som ivaretar hensyn til natur, gr\u00f8ntomr\u00e5der og matjord. Byr\u00e5det er i utgangspunktet derfor opptatt av at form\u00e5lsgrenser i overordnede planer b\u00f8r f\u00f8lges ved utarbeidelse av reguleringsplaner, s\u00e6rlig n\u00e5r det gjelder grenser mellom utbyggingsform\u00e5l og ubebygde LNF omr\u00e5der. Det er allikevel gode grunner for den foresl\u00e5tte omdisponeringen i planforslaget. Byr\u00e5det ser at den foresl\u00e5tte justeringen av form\u00e5lsgrensene mellom LNF og n\u00e6ringsform\u00e5l, sammenlignet med KPD BL\u00c5E, gir en bedre utnyttelse av den nye n\u00e6ringstomten med tanke p\u00e5 plassering av bygg. I s\u00f8rlig del av planomr\u00e5det foresl\u00e5s det at overskuddsmasser fra etableringen av det nye n\u00e6ringsomr\u00e5det skal deponeres p\u00e5 et omr\u00e5de som i dag er ubebygd og best\u00e5r av innmarksbeite og skog med s\u00e6rs h\u00f8y bonitet. Byr\u00e5det stiller sp\u00f8rsm\u00e5l ved om deponeringen av overskuddsmasser i LNF omr\u00e5det ivaretar hensynet til landbruk, natur- og kulturmilj\u00f8, friluftsliv og landskap, jamf\u00f8r KPA2018 bestemmelser \u00a7 31 for LNF-omr\u00e5der. Byantikvaren har i sin uttalelse til offentlig ettersyn fremhevet at LNF-omr\u00e5de avsatt i KDP BL\u00c5E ikke b\u00f8r reduseres. LNF-omr\u00e5det er en del av det historiske kulturlandskapet og omfatter flere nyere tids kulturminner som steingjerder, traktorvei, br\u00f8nn og fastmerke. Byr\u00e5det er skeptisk til nedbygging av landbruksomr\u00e5der, men ser positivt p\u00e5 at PBE har hatt god dialog med dav\u00e6rende etat for landbruk, og kommet frem til l\u00f8sninger som sikrer at hensynet til landbruk kan ivaretas gjennom avb\u00f8tende tiltak. F\u00f8r grunnarbeider starter p\u00e5 det nye n\u00e6ringsomr\u00e5det skal jordsmonnet tas vare p\u00e5, og etter at overskuddsmasser er deponert i LNF omr\u00e5det, skal jordsmonnet tilbakef\u00f8res i LNF omr\u00e5det og det skal opparbeides beitearealer med eng og beitevekster. Byr\u00e5det ser ogs\u00e5 positivt p\u00e5 at steingjerdet helt mot s\u00f8r blir bevart gjennom bestemmelsesomr\u00e5det #2, dette bidrar til \u00e5 bevare noe av kulturlandskapet og f\u00f8lger slik opp anbefalinger fra byantikvaren. Etter en helhetlig vurdering s\u00e5 st\u00f8tter byr\u00e5det de foresl\u00e5tte l\u00f8sningene, omdisponeringen av LNF-omr\u00e5der og avb\u00f8tende tiltak for \u00e5 bevare hensyn til landbruk og kulturmilj\u00f8. Naboer og st\u00f8y Flere naboer har v\u00e6rt opptatt av skjerming og st\u00f8y fra n\u00e6ringsomr\u00e5det. Byr\u00e5det ser positivt p\u00e5 at det er utarbeidet st\u00f8yrapport til planforslaget, og at hensynet til naboer er ivaretatt gjennom krav om opparbeidelse av voll og beplanting, dette gir b\u00e5de st\u00f8yreduksjon og visuell skjerming ovenfor omgivelsene. Gjennom anleggsfasen s\u00e5 vil opparbeiding av det nye n\u00e6ringsarealet inneb\u00e6re knusing av steinmasser og et stort masseoverskudd p\u00e5 rundt 40.000m3 som m\u00e5 borttransporteres langs veinettet. Byr\u00e5det ser derfor positivt p\u00e5 at reguleringsbestemmelser har krav om avb\u00f8tende st\u00f8ytiltak for \u00e5 sikre at grenseverdier ivaretas i anleggsperioden for det midlertidige knuseverket. Parkering Byr\u00e5det vurderer parkeringsdekningen som tilfredsstillende. Det er ikke fastsatt om bilparkeringsplasser skal v\u00e6re innend\u00f8rs eller utend\u00f8rs, men byr\u00e5det stiller seg bak 9 forslagstiller sin begrunnelse om at det er viktig med fleksibilitet og ikke snevre inn bruksmulighetene, slik det er omtalt i planbeskrivelsen. Gjennom reguleringsprosessen er det gjort en vurdering av parkeringsbehov, og parkeringsdekningen fastsattes i reguleringsbestemmelse \u00a7 3.1.1.2.b. Samtidig s\u00e5 foresl\u00e5s det i \u00a7 3.1.1.2.a at \u00abParkeringskrav i enhver tids gjeldende KPA g\u00e5r foran parkeringsbestemmelser gitt i denne reguleringsplan\u00bb. Byr\u00e5det vurderer at disse bestemmelsene st\u00e5r i motstrid, og anbefaler derfor at \u00a7 3.1.1.2.a b\u00f8r slettes (jamf\u00f8r vedtakspunkt 1.B.a) siden parkeringsdekningen blir fastsatt gjennom \u00a7 3.1.1.2.b. Som f\u00f8lge av sletting s\u00e5 m\u00e5 nummeringen p\u00e5 bestemmelser oppdateres. Utforming og arkitektonisk kvalitet Byr\u00e5det ser positivt p\u00e5 at planforslaget har krav om gr\u00f8nne tak med vegetasjonsdekke. Dette bidrar til lokal overvannsh\u00e5ndtering og reduserer negative konsekvenser for naturmangfold ved nedbygging av naturomr\u00e5der. Det er ogs\u00e5 positivt at forslagstiller \u00f8nsker \u00e5 etablere solenergianlegg p\u00e5 takflatene, men det er imidlertid ikke hjemmel i lovverket til \u00e5 stille krav om dette. Byr\u00e5det vurderer derfor at ordlyden i reguleringsbestemmelser b\u00f8r endres fra et krav (\u00abskal\u00bb) til at det tillates (\u00abkan\u00bb) med etablering av solenergianlegg p\u00e5 takflater, og anbefaler f\u00f8lgende endring av \u00a7 3.1.2.5.b (jamf\u00f8r vedtakspunkt 1.B.b): \u00a7 3.1.2.5.b endres til: \u00abTakflatene skal benyttes til beplantning og overvannsh\u00e5ndtering og kan benyttes til solenergianlegg. Minimum 60 % av takflatene skal utformes med organisk materiale og pollinatorvennlige planter. Resterende del av takflatene kan benyttes til etablering av solenergianlegg og skal benyttes til overvannstiltak. (...).\u00bb Det fremg\u00e5r av illustrasjoner at det nye n\u00e6ringsbygget vil bli relativt stort og h\u00f8yt, og v\u00e6re godt synlig fra flere vinkler, s\u00e6rlig med tanke p\u00e5 at tomten ligger h\u00f8yt i terrenget. Etablering av n\u00e6ringstomten vil ogs\u00e5 medf\u00f8re store terrenginngrep med etablering av h\u00f8ye murer og skj\u00e6ringer. Byr\u00e5det er opptatt av \u00e5 ivareta god tilpasning og arkitektonisk kvalitet ovenfor omgivelsene, og ser derfor positivt p\u00e5 at det er vurdert og sikret flere avb\u00f8tende tiltak som b\u00e5de gir st\u00f8ydemping, beplanting og visuell skjerming ovenfor naboer. Selv om planforslaget er en utvidelse av et eksisterende n\u00e6ringsomr\u00e5de s\u00e5 er det viktig med god arkitektonisk kvalitet p\u00e5 materialvalg og fasadeutforming. Det er derfor positivt at reguleringsbestemmelser har generelle f\u00f8ringer om god materialbruk og utforming, og at det skal v\u00e6re variasjon i materialbruk og at reflekterende materialer ikke tillates. Byr\u00e5det har vurdert om det b\u00f8r stilles mer detaljerte krav til arkitektonisk kvalitet, men har landet p\u00e5 at det er tilstrekkelig sikret i bestemmelser samtidig som det er viktig med noe fleksibilitet i den videre detaljprosjekteringen av byggene. Myke trafikanter og tilgjengelighet Byr\u00e5det ser positivt p\u00e5 at det foresl\u00e5s forbindelse gjennom omr\u00e5det fra nord til s\u00f8r med gang- og sykkelvei. Dette bidrar til trafikksikkerhet og gir en snarvei for myke trafikanter. Samtidig s\u00e5 stiller byr\u00e5det sp\u00f8rsm\u00e5lstegn til etableringen av en trapp mellom de to gang- og sykkelveiene. Trappen vil v\u00e6re en barriere for syklende og personer med funksjonsnedsettelser. Det burde i stedet reguleres en sammenhengende forbindelse uten trapper. Byr\u00e5det har vurdert om en slik l\u00f8sning kan legges inn som endring i planforslaget som del av sluttbehandlingen, men ser at dette vil inneb\u00e6re endringer p\u00e5 plankartet som utl\u00f8ser behov for ny h\u00f8ring. Byr\u00e5det er opptatt av god fremdrift og rask behandling av plan- og byggesaker, og har derfor konkludert p\u00e5 at de ikke \u00f8nsker \u00e5 sende saken tilbake for revidering og h\u00f8ring. Byr\u00e5det vil imidlertid understreke p\u00e5 generelt grunnlag viktigheten av \u00e5 sikre gode l\u00f8sninger for alle trafikantgrupper og alle deler av befolkningen. 10 Anbefaling og konklusjon Byr\u00e5det vurderer at planforslaget f\u00f8lger opp overordnede f\u00f8ringer, og bidrar til viktig tilrettelegging av nye n\u00e6ringsomr\u00e5der. Det er positivt at PBE gjennom reguleringsprosessen har hatt god dialog med innsigelsesmyndigheter, slik at innsigelsene er trukket f\u00f8r sluttbehandling av planforslaget. Byr\u00e5det anbefaler at planforslaget med foresl\u00e5tte endringer i bestemmelser vedtas. Begrunnelse for framleggelse til bystyret: Etter plan- og bygningsloven (2008) \u00a7 3-3, 2. ledd, ligger det til bystyret selv \u00e5 vedta reguleringsplan, jf. \u00a7 12-12. Utvalg for milj\u00f8 og byutvikling skal gi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Ytrebygda, Gnr. 107, Bnr. 26 m.fl., Smalhushaugen, Reguleringsplan, arealplan- ID 65780000 vist p\u00e5 plankart, sist datert 29.05.2024. B. Tilh\u00f8rende reguleringsbestemmelser, sist datert 07.04.2022, med f\u00f8lgende endringer: a) \u00a7 3.1.1.2.a slettes. b) \u00a7 3.1.2.5.b endres til: \u00abTakflatene skal benyttes til beplantning og overvannsh\u00e5ndtering og kan benyttes til solenergianlegg. Minimum 60 % av takflatene skal utformes med organisk materiale og pollinatorvennlige planter. Resterende del av takflatene kan benyttes til etablering av solenergianlegg og skal benyttes til overvannstiltak. (...).\u00bb 2. F\u00f8r kunngj\u00f8ring m\u00e5 reguleringsbestemmelser oppdateres i samsvar med bystyrets vedtak. Dato: 20. august 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 19.06.2024, med f\u00f8lgende vedlegg: Plankart datert 29.05.2024 Reguleringsbestemmelser datert 29.05.2024 Planbeskrivelse datert 29.05.2024 Merknadsskjema datert 29.04.2024 Illustrasjonsplan datert 29.05.2024 Snitt og oppriss datert 29.05.2024 Perspektiv datert 20.02.2023 Perspektiv fjernvirkning sj\u00f8 datert 06.05.2020 Fotomontasje voll datert 29.05.2024 Sol- og skyggeillustrasjoner datert 05.07.2019 11 Lengde- og tverrprofiler veg datert 06.05.2020 ROS-analyse datert 29.04.2024 VA-rammeplan datert 27.06.2018 Kulturminnedokumentasjon datert 25.09.2018 St\u00f8yrapport datert 04.05.2020 Luftkvalitetsvurdering datert 04.05.2020 Naturmangfoldvurdering datert 09.05.2019 Naturmangfold vurdering av hjort datert 23.04.2020 Klimagassberegning datert 26.09.2023 Kvikkleirevurdering datert 30.10.2023 Trafikkvurdering datert 08.05.2020 12 "
}