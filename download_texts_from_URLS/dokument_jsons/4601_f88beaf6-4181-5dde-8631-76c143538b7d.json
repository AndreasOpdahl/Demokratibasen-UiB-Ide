{
  "dokument_id": "f88beaf6-4181-5dde-8631-76c143538b7d",
  "doc_type": "case_attachment",
  "kommune": 4601,
  "tittel": "_ 2024_146126-8 Klagesak. Fana, gnr. 88, bnr. 197, N\u00f8ttveitvegen 67. Klage over avslag p\u00e5 s\u00f8k 12417358_13_0",
  "url": "https://bergen.kommune.no/politikere-utvalg/api/fil/bk360/12591137/-2024-146126-8-Klagesak-Fana-gnr-88-bnr-197-Nottveitvegen-67-Klage-over-avslag-pa-sok-12417358-13-0",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/146126-8 Klagesak. Fana, gnr. 88, bnr. 197, N\u00f8ttveitvegen 67. Klage over avslag p\u00e5 s\u00f8knad om dispensasjon for etablering av avk\u00f8yring. Kva saka gjeld: Birk Advokatfirma AS klagar p\u00e5 vegner av tiltakshavar Alexander G. Svanbring. Klagen gjeld vedtak datert 04.09.2024. Heimel for avslag er reguleringsf\u00f8resegnene \u00a7 3.3: \u00abEksisterende avkj\u00f8rsler opprettholdes, der dette fremg\u00e5r med adkomstpiler p\u00e5 plankartet. Tomter med tilkomst fra offentlig veg har fastlagte felles avkj\u00f8rsler fortrinnsvis for to og to eiendommer. Resterende boligtomter f\u00e5r tilkomst fra felles veg.\u00bb Ansvarleg s\u00f8kjar er Artec AS. Det ligg f\u00f8re nabosamtykke fr\u00e5 N\u00f8ttveitvegen 69, 71 og 65. Eigedomen er regulert til frittliggjande sm\u00e5hus (BF 9) i reguleringsplan nr. 18060000 vedtatt av Bergen bystyre i 2015. I KPA 2018 ligg eigedomen i \u00ab\u00d8vrig byggesone\u00bb. Flyfoto til venstre under viser dagens situasjon. Foto til h\u00f8gre viser den regulerte avk\u00f8yringa. Bakgrunn for s\u00f8knaden I s\u00f8knad datert 12.07.2024 er det vist til at tiltakshavar og nabo i nr. 69 ikkje kan bruke eksisterande avk\u00f8yring d\u00e5 den er vanskeleg \u00e5 man\u00f8vrere i. S\u00f8kjaren viser til at avk\u00f8yringa medf\u00f8rer rygging ut i bilvegen, noko som blir opplevd som trafikkfarleg. S\u00f8kjaren viser til at bygningane er plasserte i konflikt med svingradiusen, som gir ein farleg og u\u00f8nska trafikksituasjon p\u00e5 eigen eigedom. Grunneigaren Webu har samtykka til det oms\u00f8kte tiltaket. Dei oms\u00f8kte avk\u00f8yringane er utforma i tr\u00e5d med kommunen sin rettleiar for avk\u00f8yring til 1 kommunal veg, med svingradius p\u00e5 4 meter og frisiktsone p\u00e5 20 meter, samt man\u00f8vreringsareal p\u00e5 eigen eigedom som sikrar at det ikkje vil vere behov for \u00e5 rygge inn eller ut av vegen. Illustrasjonen under viser avk\u00f8yringane slik dei er tenkt, med ei meir direkte retning mot dei respektive garasjane. Utover nye avk\u00f8yringar er det og \u00f8nskjeleg \u00e5 oppf\u00f8re avskjerming i form av gjerde og plantning mot N\u00f8ttveitvegen og mot naboeigedomen. Planteikninga i frisiktsona vil ikkje overstige 50 cm. Nedanfor til venstre er illustrert regulert avk\u00f8yring og oms\u00f8kt til h\u00f8gre. Bymilj\u00f8etaten (BME), uttale til s\u00f8knaden BME har p\u00e5 synfaring konstatert at fleire avk\u00f8yringar er bygde i strid med reguleringsplan og godkjente tekniske planar. Fleire avk\u00f8yringar er bygde i strid med rammel\u00f8yve. BME kan godkjenne separate avk\u00f8yringar for N\u00f8ttveitvegen 71 og 73, for \u00e5 unng\u00e5 rygging p\u00e5 gangvegen f_G2. Det er ein f\u00f8resetnad at gjeldande krav til utforming blir oppfylte. BME r\u00e5r i fr\u00e5 endring av den regulerte avk\u00f8yringa med f\u00f8lgjande grunngjeving: - Det er ikkje dokumentert at oms\u00f8kte to nye avk\u00f8yringar vil vere betre enn den regulerte. - Mottatte teikningar er uleselege, og det er uklart om oms\u00f8kte to nye avk\u00f8yringar vil oppfylle alle krav til avk\u00f8yring til offentleg veg. - Endring av felles avk\u00f8yring vil f\u00f8re til behov for \u00e5 omregulere delar av f_V17 til o_AVG, samt justere eigedomsgrenser med N\u00f8ttveitvegen 67 og 69. BME \u00f8nskjer ei samla dispensasjonsbehandling av avk\u00f8yringar som er bygde i strid med reguleringsplan. BME meiner og at dersom endringane blir godkjent b\u00f8r omregulering av o_KV2 og o_KV3 fr\u00e5 offentleg til felles/privat vurderast. BME er ogs\u00e5 sv\u00e6rt kritisk til gravearbeid utf\u00f8rt ved nr. 67, som kan p\u00e5verke vegen si b\u00e6reevne, samt overvasshandtering. Klagaren sin merknader: Klagaren viser til at nabo i N\u00f8ttveitvegen nr. 77 tidlegare har f\u00e5tt innvilga dispensasjon. Klagaren meiner og at kommunen har brukt lova feil, at avslaget er mangelfullt grunngitt og at feil fakta er lagt til grunn. Klagaren meiner at ein dispensasjon i dette tilfellet vil f\u00f8re til 2 betre trafikktryggleik. Klagaren viser til vedlagt skriv fr\u00e5 Artec som viser dagens situasjon og oms\u00f8kt situasjon. Klagaren viser til at utbyggjar omprosjekterte bustadar og garasjar etter at reguleringsplanen var vedtatt, utan \u00e5 ta omsyn til at omprosjekteringa ville vesentleg redusere snuarealet p\u00e5 tomtene. Klagaren viser til at tomtene er utbygde og at det ikkje er mogleg \u00e5 reversere prosessen utan \u00e5 rive bustader og garasjar. Utbyggjar kan heller ikkje utarbeide ny teknisk plan f\u00f8r utbyggjar veit kva for nokre eigedomar som f\u00e5r dispensasjon. Dersom det vert sannsynleggjort at dei oms\u00f8kte avk\u00f8yringane er meir trafikksikre, m\u00e5 kommunen innvilge dispensasjon slik klagaren ser det. Utbyggjar har skriftleg erkjent overfor fagetatane at utbyggjar skal utarbeide ein ny teknisk plan s\u00e5 snart utbyggjar veit kva for eigedomar som f\u00e5r dispensasjon. Klagaren meiner at den p\u00e5g\u00e5ande tvisten mellom utbyggjar og Bymilj\u00f8etaten om overtaking av vegen ikkje m\u00e5 st\u00e5 i vegen for \u00e5 innvilge dispensasjon og dermed oppn\u00e5 betre trafikktryggleik. I supplerande merknader har Artec vist til at gjeldande regulering og utbygging ikkje gir rom for kommunen sitt skal-krav om snu- og man\u00f8vreringsareal p\u00e5 eigen eigedom. Omsynet bak \u00e5 samle avk\u00f8yringane var \u00e5 redusere talet p\u00e5 kryssing av fortau. I dette tilfellet ligg fortauet p\u00e5 andre sida av vegen. Klagaren viser til at tiltakshavar ikkje kan ta ansvar for \u00e5 rydde opp i alle tilfella der utbygginga har vore i strid med reguleringsplanen. St\u00f8ttemuren langs nr. 67 er utf\u00f8rt for \u00e5 gi tilstrekkeleg man\u00f8vreringsareal p\u00e5 eigen eigedom etter at stor fyllingsfot fr\u00e5 vegen innskrenka arealet. St\u00f8ttemuren er bygd innanfor eiga eigedomsgrensa og vil st\u00e5 20 cm over vegdekket. Massane vil sikre vegen sin sidestabilitet og god avrenning i gr\u00f8ft. Fagetaten si vurdering og tilr\u00e5ding: N\u00e5r det gjeld dispensasjonen for N\u00f8ttveitvegen 77, er fagetaten usikker p\u00e5 om UMBY sitt vedtak er meint \u00e5 omfatte ogs\u00e5 andre bustader i omr\u00e5det. Fagetaten kan ikkje sj\u00e5 at vedtaket gir ei generell f\u00f8ring p\u00e5 dette. P\u00e5 generelt grunnlag er fagetaten einig i at det er tryggare \u00e5 snu p\u00e5 eigen eigedom framfor \u00e5 rygge ut i vegen. Fagetaten viser til at dispensasjonssaker inneheld konkrete og skj\u00f8nnsmessige vurderingar som etter gjeldande rettspraksis ikkje n\u00f8dvendigvis har presedensverknader. Etter fagetaten sitt syn er det gode grunnar for \u00e5 avgrense talet p\u00e5 avk\u00f8yringar s\u00e5 mykje som mogleg. Fagetaten meiner at det er fullt mogleg for nr. 67 og 69 \u00e5 snu p\u00e5 eigen eigedom uavhengig av om avk\u00f8yringa er felles eller separat. Dersom det er politisk \u00f8nskjeleg \u00e5 tillate separate avk\u00f8yringar meiner fagetaten at det b\u00f8r l\u00f8ysast via reguleringsendring. Samstundes vil Bymilj\u00f8etaten f\u00e5 ein bindande reguleringsplan som grunnlag for ein teknisk plan f\u00f8r overlevering til kommunal veg. Byr\u00e5den si vurdering og konklusjon: Byr\u00e5den har vurdert dei samla opplysningane i saka og har kome til at klagen kan takast til f\u00f8lgje, med vilk\u00e5r om at det for dei aktuelle eigedomane blir dokumentert ein teknisk plan som tilfredsstiller vilk\u00e5ra for avk\u00f8yring til kommunal veg. Byr\u00e5den viser til at avk\u00f8yringane til bustadene i BF 7 - 9 er fastlagt i plankartet, men ikkje plasseringa av bustader og garasjar. Av planbeskrivinga p\u00e5 side 22 framg\u00e5r at \u00abAvkj\u00f8rsler fr\u00e5 offentlig veg og over fortau s\u00f8kes minimert med at to og to tomtar f\u00e5r felles avkj\u00f8ring. Avkj\u00f8rslene er fastlagt i reguleringsplanen\u00bb. Utover dette gir planen s\u00e5vidt byr\u00e5den kan sj\u00e5 ingen bindande f\u00f8ringar for plassering av bygningane i dei aktuelle felta for frittliggjande sm\u00e5hus. I det p\u00e5klaga vedtaket framg\u00e5r f\u00f8lgjande: \u00abSom det g\u00e5r fram av planbeskrivelsen, er hensikten med at to og to tomter har felles avkj\u00f8rsel \u00e5 f\u00e5 minimert avkj\u00f8rsler over fortau. De to nye avkj\u00f8rslene vil ikke g\u00e5 over regulert fortau, da fortauet er regulert i innersvingen. Vi vurderer at hensynet bak bestemmelsen blir ikke vesentlig tilsidesatt\u00bb. Fagetaten har alts\u00e5 vektlagt at sidan avk\u00f8yringane ikkje kryssar fortau, kan det vere grunnlag for dispensasjon 3 Utsnitt av plankartet til venstre under viser tenkt plassering av bustadene i BF9, medan foto til h\u00f8gre viser at den faktiske plasseringa av bustader og garasjer ikkje f\u00f8lgjer byggjegrensene i reguleringsplanen. N\u00f8ttveitvegen 67 er tomt nr. 32 p\u00e5 plankartet. Bustaden p\u00e5 N\u00f8ttveitvegen 67 fekk rammel\u00f8yve i januar 2018, med endringsl\u00f8yve i september 2018. Illustrasjonane nedanfor viser opphavleg teikning/situasjonsplan til venstre og endring til h\u00f8gre. Bustaden har blitt utvida med integrert garasje mot nordvest , i strid med situasjonskartet vedlagt s\u00f8knad om rammel\u00f8yve 4 Ei tilsvarande endring vart godkjent for tomt 31 (N\u00f8ttveitvegen 69) i september 2018. Som flyfoto under ogs\u00e5 viser er b\u00e5de nr. 67 og nabohuset nr. 69 blitt utbygd med garasje p\u00e5 nordvestsida av huset. Slik byr\u00e5den vurderer det, endrar dette reguleringsplanen sine f\u00f8resetnader om felles avk\u00f8yring til garasje i nabogrensa. Oms\u00f8kte separate avk\u00f8yringar er markerte med piler p\u00e5 foto nedanfor. Klagaren har vist til at N\u00f8ttveitvegen 77 i same gate har f\u00e5tt innvilga dispensasjon av Utvalg for milj\u00f8 og byutvikling (UMBY). Av UMBY sitt einstemmige vedtak i saka (sak 342/23) framg\u00e5r: \u00abKlager har s\u00e6rlig vist til historikken bak eneboligen og reguleringsplanen, og at det opprinnelig var planlagt annerledes bebyggelse der garasjene var samlet mellom to og to hus. Utbygger s\u00f8kte om \u00e5 endre boligene til \u00e5 bli st\u00f8rre hus med s\u00f8rvendte garasjer med terrasse over. Dette f\u00f8rte til at inn- og utkj\u00f8ring ble vanskeligere og mer trafikkfarlig for flere av boligene. (---) Utvalget vurderer det slik at form\u00e5let med bestemmelsen i \u00a7 3-3 var \u00e5 sikre en god trafikal l\u00f8sning. N\u00e5r det vises seg at l\u00f8sningen tvert om er trafikkfarlig, er det \u00e5 innvilge en dispensasjon for en mer trafikkl\u00f8sning ikke \u00e5 vesentlig tilsidesette hensynene som ligger bak bestemmelsene i reguleringsplanen. Fordelene ved \u00e5 godkjenne dispensasjonene er at en f\u00e5r en mer trafikksikker situasjon, og 5 at sikkerheten for hele nabolaget \u00f8kes. Den oms\u00f8kte utkj\u00f8rselen vil bedre trafikksikkerheten og gi mindre risiko for ulykker idet oversikten over veien blir betraktelig bedre. Det kommer alle g\u00e5ende og syklende til gode, og utvalget peker p\u00e5 KPS sitt kapittel om G\u00e5byen Bergen. Ulempen ved at det vil v\u00e6re flere utkj\u00f8rsler enn i dagens reguleringsplan, og at dette i seg selv kan v\u00e6re en ulempe p\u00e5 trafikksikkerheten i omr\u00e5det. Utvalget mener likevel at fordelene er klart st\u00f8rre enn ulempene, ettersom den regulerte l\u00f8sningen er presentert som trafikkfarlig.\u00bb Om dispensasjon Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Dispensasjonsvurderinga skal vere konkret og skj\u00f8nsmessig, basert p\u00e5 dei faktiske tilh\u00f8ve i kvar s\u00f8knad. I dette tilfellet legg byr\u00e5den til grunn ansvarleg s\u00f8kjar sine opplysningar om at dei oms\u00f8kte avk\u00f8yringane tilfredsstiller kommunale krav til frisikt m.m. Byr\u00e5den har og vektlagt reguleringsplanen sin intensjon om \u00e5 minimere kryssing av fortau, og at dei oms\u00f8kte avk\u00f8yringane ikkje kryssar fortau. Slik byr\u00e5den vurderer det vil ikkje dei omsyn som ligg bak regulert avk\u00f8yring bli vesentleg tilsidesett ved ein dispensasjon i dette tilfellet. Fordelane vil og klart overstige ulempene slik byr\u00e5den vurderer det, ved at avk\u00f8yringane blir meir tilpassa faktisk utbygging enn den regulerte, og dermed ogs\u00e5 meir trafikksikre. Byr\u00e5den har kome til at dei rettslege vilk\u00e5ra for \u00e5 dispensere er oppfylte, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meiner byr\u00e5den at det kan givast dispensasjon. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. 6 Byr\u00e5d for byutvikling gjer f\u00f8lgjande vedtak: 1. Med heimel i forvaltningslova \u00a7 33, andre ledd, opphevar byr\u00e5den fagetaten sitt vedtak datert 04.09.2024. 2. Med heimel i plan- og bygningslova \u00a7 19-2, blir det innvilga dispensasjon fr\u00e5 reguleringsf\u00f8resegnene \u00a7 3.3 for etablering av 2 separate avk\u00f8yringar for gbnr. 88/197 og gbnr. 88/196. Som vilk\u00e5r for dispensasjon m\u00e5 tiltakshavar dokumentere at avk\u00f8yringane tilfredsstiller kommunale krav for avk\u00f8yring til offentleg veg. 3. Med heimel i plan- og bygningslova \u00a7 20-1 jf. \u00a7 21.4 vert det gitt rammel\u00f8yve til oms\u00f8kt tiltak. Plan- og bygningsetaten utferdigar rammel\u00f8yve med n\u00f8dvendige vilk\u00e5r. 4. Klagen vert teken til f\u00f8lgje. Dato: 28. april 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: Fagnotat datert 16.12.2024 med f\u00f8lgjande vedlegg: 7 "
}