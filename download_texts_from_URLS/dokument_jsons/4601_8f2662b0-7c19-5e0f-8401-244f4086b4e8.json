{
  "dokument_id": "8f2662b0-7c19-5e0f-8401-244f4086b4e8",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06022025, Sak 42/25, Fana gnr 13 bnr 398 Statsminister Michelsens veg 54. Klage over avslag p\u00e5 s\u00f8knad om oppf\u00f8ring av garasje m.m.",
  "url": "https://bergen.kommune.no/politikere-utvalg/api/fil/bk360/12092729/Innstilling-vedtak-Fana-gnr-13-bnr-398-Statsminister-Michelsens-veg-54-Klage-over-avslag-pa-soknad-om-oppforing-av-garasje-m-m-",
  "tekst": "Fana gnr 13 bnr 398 Statsminister Michelsens veg 54. Klage over avslag p\u00e5 s\u00f8knad om oppf\u00f8ring av garasje m.m. Utvalg for milj\u00f8 og byutvikling behandlet saken i m\u00f8tet 06.02.2025 sak 42/25 og fattet f\u00f8lgende vedtak: 1. Med hjemmel i fvl \u00a7 33 andre ledd oppheves vedtak av 02.07.2024. 2. Det gis tillatelse til oppf\u00f8ring av garasje 41,0 m2 med forst\u00f8tningsmurer, trappel\u00f8p og terrenginngrep p\u00e5 f\u00f8lgende vilk\u00e5r: \u2022 Skj\u00e6ringen beplantes med vintergr\u00f8nne vekster 3. Det gis dispensasjon fra KPA2018 \u00a7 3 (plankrav) for oppf\u00f8ring av garasje 41,0 m2 med forst\u00f8tningsmurer, trappel\u00f8p og terrenginngrep. 4. Klagen tas til f\u00f8lge. Begrunnelse: S\u00f8knaden gjelder oppf\u00f8ring av garasje 41,0 m2 med forst\u00f8tningsmurer, trappel\u00f8p og terrenginngrep. S\u00f8knaden er opprinnelig avsl\u00e5tt med hjemmel i plan- og bygningsloven \u00a7 29- 2 og kommuneplanens arealdel \u00a7 8.2.9. UMBY er ikke enig i fagetaten og Byr\u00e5dets vurdering og finner at tiltakene oppfyller kravene til visuelle kvaliteter i plan- og bygningsloven \u00a7 29-2 og kommuneplanens arealdel \u00a7 8.2.9 arkitektur og byform. Tiltakene innehar tilstrekkelig gode visuelle kvaliteter tilpasset sine bygde og naturlige omgivelser og plassering, og utvalget understreker at deler av skj\u00e6ringen vil bli skjult av garasjen og at tillatelsen blir gitt p\u00e5 vilk\u00e5r om at skj\u00e6ringen beplantes med vintergr\u00f8nne vekster. KPA2018 \u00a7 8.2.9 fastsl\u00e5r at \u00ab[n]ye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Bestemmelsen oppstiller et ikke et absolutt forbud mot bruk av skj\u00e6ringer, fyllinger og murer, men at dette s\u00e5 langt som mulig skal unng\u00e5s. Form\u00e5let med bestemmelsen er \u00e5 unng\u00e5 uforholdsmessig store og ubegrunnede terrenginngrep. I denne saken er det ikke mulig \u00e5 unng\u00e5 bruk av skj\u00e6ringer, fyllinger og murer. Det tillegges betydelig vekt at det er krav fra veimyndighet som er f\u00f8rende for plasseringen av garasjen som oms\u00f8kes. Tiltakenes plassering er styrt av godkjente veitekniske f\u00f8ringer gitt av Vestland Fylkeskommune. Tiltakshavers handlingsrom for \u00e5 endre omfang av terrenginngrep er derfor sv\u00e6rt begrenset. En reduksjon av st\u00f8rrelsen p\u00e5 tiltaket eller andre l\u00f8sninger er ikke mulig \u00e5 gjennomf\u00f8re. UMBY kan v\u00e6re enig i at oms\u00f8kte skj\u00e6ring kan fremst\u00e5 som dominerende med sin h\u00f8yde og sitt omfang i terrenget. Som f\u00f8lge av eiendommens topografi vil fjernvirkningen av oms\u00f8kte terrengskj\u00e6ring likevel v\u00e6re noks\u00e5 begrenset. Det er hovedsakelig fra vest skj\u00e6ringen vil v\u00e6re synlig. Sett fra s\u00f8r vil ikke fjellskj\u00e6ringen v\u00e6re synlig. Beplanting vil gj\u00f8re tiltaket mindre dominerende. Det ble gjennomf\u00f8rt befaring den 03.02.25. Befaringen viste at terrenget \u00f8st p\u00e5 eiendommen i dag best\u00e5r av en bratt fjellskj\u00e6ring. Fjellskj\u00e6ringen som er der i dag er skjult av tett vegetasjon. I praksis blir derfor endringen at vegetasjonen fjernes. Beplantning vurderes \u00e5 v\u00e6re tilstrekkelig for \u00e5 avb\u00f8te negative virkninger. Det tillegges betydelig vekt at fjernvirkningen av oms\u00f8kte terrengskj\u00e6ring er noks\u00e5 begrenset sett hen til eiendommens topografi. Eiendommen inng\u00e5r i hensynssone kulturmilj\u00f8 hvor omr\u00e5det beskrives \u00e5 ha \u00abhomogen bebyggelsesstruktur med finere villarkitektur i hage og god tilpasning til et kupert terreng\u00bb og at \u00ab(...) Nye tiltak m\u00e5 forholde seg til volum og h\u00f8yder p\u00e5 eksisterende bebyggelse og terreng (...)\u00bb. Tiltakshaver har utarbeidet en stedsanalyse som viser at n\u00e6romr\u00e5det er under utvikling og preget av bebyggelse med stor variasjon i type bebyggelse. UMBY mener derfor at hensynet til kulturmilj\u00f8et og landskapsverdiene i omr\u00e5det ikke p\u00e5virkes negativt av oms\u00f8kte tiltak. Garasjen skal etableres foran deler av skj\u00e6ringen, og eiendommens topografi medf\u00f8rer at bare en sv\u00e6rt liten del av skj\u00e6ringen vil v\u00e6re eksponert for omgivelsene. Sett i sammenheng med variasjonen i bebyggelsen i n\u00e6romr\u00e5det fremst\u00e5r heller ikke tiltakene som dominerende for omgivelsene. I vurderingen av om tiltaket innehar gode visuelle kvaliteter i forhold til \u00abdets funksjon\u00bb tillegges det betydelig vekt at tiltakene tilrettelegger for \u00f8kt trafikksikkerhet i omr\u00e5det. Tiltaket tilrettelegger for parkerings- og snuareal p\u00e5 egen eiendom. at biloppstillingsplassen langs fylkesvei fjernes mot parkering p\u00e5 egen eiendom vil utvilsomt bedre trafikksikkerheten, b\u00e5de for g\u00e5ende- og kj\u00f8rende trafikanter i omr\u00e5det. I tillegg vil etablering av garasjen inneb\u00e6re en forbedring av eiendommens uteoppholdsarealer. Samlet sett vurderes derfor oms\u00f8kte tiltak for \u00e5 v\u00e6re lite dominerende og synlig fra vei og for omgivelsene generelt. UMBY er etter dette kommet til at oms\u00f8kte tiltak har tilstrekkelig gode kvaliteter b\u00e5de i seg selv, i forhold til dets funksjon og dets bygde og naturlige omgivelser og plassering, jf. pbl. \u00a7 29-2. Alle tiltakene fordrer dispensasjon fra KPA2018 \u00a7 3 (plankrav). UMBY finner at vilk\u00e5rene for \u00e5 gi dispensasjon er oppfylt, og innvilger derfor dispensasjon fra KPA2018 \u00a7 3. Hensynet bak plankravet er \u00e5 sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 f\u00e5 avklart overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Omr\u00e5det rundt oms\u00f8kte tiltak er allerede utbygd. Endringene vil ikke utl\u00f8se et behov for endret infrastruktur, gr\u00f8ntomr\u00e5der eller lignende i omr\u00e5det. En reguleringsplan er ikke n\u00f8dvendig for \u00e5 f\u00e5 ytterligere kunnskap eller utredninger til \u00e5 vurdere det aktuelle tiltaket. Byggesaksbehandling vil gi en fullt forsvarlig behandling av saken, og gi et tilstrekkelig beslutningsgrunnlag. Ingen naboer har uttalt seg negativt til tiltaket, og s\u00f8knaden er sendt p\u00e5 h\u00f8ring til relevante sektormyndigheter som har hatt anledning til \u00e5 uttale seg. De forhold som normalt er gjenstand for behandling i en reguleringsplansak er forsvarlig belyst gjennom byggesaksbehandlingen. Videre vektlegges det at det er innvilget tillatelse til b\u00e5de etablering av avkj\u00f8rsel og dispensasjon fra byggegrense mot fylkesvei (jf. sak 2022/298) uten at det er fremmet krav om regulering for tiltaket. Hensynet bak plankravet blir etter dette ikke vesentlig tilsidesatt ved at det gis dispensasjon. Etter en samlet vurdering er ogs\u00e5 fordelene ved \u00e5 gi dispensasjon klart st\u00f8rre enn ulempene. Det m\u00e5 vurderes som en klar fordel at eksisterende bolig oppn\u00e5r parkerings- og snuareal p\u00e5 2 egen eiendom. Oms\u00f8kte tiltak vil medf\u00f8re en klar forbedring av trafikksikkerheten i omr\u00e5det. Dette er en objektiv fordel for samtlige i omr\u00e5det, og ikke bare tiltakshaver selv. Det vurderes ogs\u00e5 som en fordel at bokvalitetene p\u00e5 eiendommen forbedres, da tiltakene inneb\u00e6rer at det tilrettelegges for utearealer av bedre kvalitet p\u00e5 eiendommen. Ettersom hensynene bak plankravet ivaretas gjennom byggesaksbehandling kan ikke UMBY se at oms\u00f8kte dispensasjon medf\u00f8rer noen ulemper. Fordelene er klart st\u00f8rre enn ulempene etter en samlet vurdering. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 annet ledd et oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal innvilges dispensasjon. I dette tilfellet er UMBY av den oppfatning at det kan gis dispensasjon. Det er innhentet nabosamtykke fra eier av gnr. 13 bnr. 421 for plassering av tiltak n\u00e6rmere nabogrense enn fire meter. Det er derfor ikke behov for dispensasjon fra avstandskravet i plan- og bygningsloven \u00a7 29-4. Utvalg for milj\u00f8 og byutviklings behandling F\u00f8lgende representanter tok ordet: Rebekka Helle Stensb\u00f8 (H), Geir Steinar Dale (A), Trond Tystad (BL). Forslag fremsatt i utvalget: Rebekka Helle Stensb\u00f8 (H) fremsatte p\u00e5 vegne av fremsatte p\u00e5 vegne av H, A, FrP, BL, V, INP, Sp f\u00f8lgende alternative forslag: 1. Med hjemmel i fvl \u00a7 33 andre ledd oppheves vedtak av 02.07.2024. 2. Det gis tillatelse til oppf\u00f8ring av garasje 41,0 m2 med forst\u00f8tningsmurer, trappel\u00f8p og terrenginngrep p\u00e5 f\u00f8lgende vilk\u00e5r: \u2022 Skj\u00e6ringen beplantes med vintergr\u00f8nne vekster 3. Det gis dispensasjon fra KPA2018 \u00a7 3 (plankrav) for oppf\u00f8ring av garasje 41,0 m2 med forst\u00f8tningsmurer, trappel\u00f8p og terrenginngrep. 4. Klagen tas til f\u00f8lge. Begrunnelse: S\u00f8knaden gjelder oppf\u00f8ring av garasje 41,0 m2 med forst\u00f8tningsmurer, trappel\u00f8p og terrenginngrep. S\u00f8knaden er opprinnelig avsl\u00e5tt med hjemmel i plan- og bygningsloven \u00a7 29- 2 og kommuneplanens arealdel \u00a7 8.2.9. UMBY er ikke enig i fagetaten og Byr\u00e5dets vurdering og finner at tiltakene oppfyller kravene til visuelle kvaliteter i plan- og bygningsloven \u00a7 29-2 og kommuneplanens arealdel \u00a7 8.2.9 arkitektur og byform. Tiltakene innehar tilstrekkelig gode visuelle kvaliteter tilpasset sine bygde og naturlige omgivelser og plassering, og utvalget understreker at deler av skj\u00e6ringen vil bli skjult av garasjen og at tillatelsen blir gitt p\u00e5 vilk\u00e5r om at skj\u00e6ringen beplantes med vintergr\u00f8nne vekster. KPA2018 \u00a7 8.2.9 fastsl\u00e5r at \u00ab[n]ye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Bestemmelsen oppstiller et ikke et absolutt forbud mot bruk av skj\u00e6ringer, fyllinger og murer, men at dette s\u00e5 langt som mulig skal unng\u00e5s. Form\u00e5let med bestemmelsen er \u00e5 unng\u00e5 uforholdsmessig store og ubegrunnede terrenginngrep. 3 I denne saken er det ikke mulig \u00e5 unng\u00e5 bruk av skj\u00e6ringer, fyllinger og murer. Det tillegges betydelig vekt at det er krav fra veimyndighet som er f\u00f8rende for plasseringen av garasjen som oms\u00f8kes. Tiltakenes plassering er styrt av godkjente veitekniske f\u00f8ringer gitt av Vestland Fylkeskommune. Tiltakshavers handlingsrom for \u00e5 endre omfang av terrenginngrep er derfor sv\u00e6rt begrenset. En reduksjon av st\u00f8rrelsen p\u00e5 tiltaket eller andre l\u00f8sninger er ikke mulig \u00e5 gjennomf\u00f8re. UMBY kan v\u00e6re enig i at oms\u00f8kte skj\u00e6ring kan fremst\u00e5 som dominerende med sin h\u00f8yde og sitt omfang i terrenget. Som f\u00f8lge av eiendommens topografi vil fjernvirkningen av oms\u00f8kte terrengskj\u00e6ring likevel v\u00e6re noks\u00e5 begrenset. Det er hovedsakelig fra vest skj\u00e6ringen vil v\u00e6re synlig. Sett fra s\u00f8r vil ikke fjellskj\u00e6ringen v\u00e6re synlig. Beplanting vil gj\u00f8re tiltaket mindre dominerende. Det ble gjennomf\u00f8rt befaring den 03.02.25. Befaringen viste at terrenget \u00f8st p\u00e5 eiendommen i dag best\u00e5r av en bratt fjellskj\u00e6ring. Fjellskj\u00e6ringen som er der i dag er skjult av tett vegetasjon. I praksis blir derfor endringen at vegetasjonen fjernes. Beplantning vurderes \u00e5 v\u00e6re tilstrekkelig for \u00e5 avb\u00f8te negative virkninger. Det tillegges betydelig vekt at fjernvirkningen av oms\u00f8kte terrengskj\u00e6ring er noks\u00e5 begrenset sett hen til eiendommens topografi. Eiendommen inng\u00e5r i hensynssone kulturmilj\u00f8 hvor omr\u00e5det beskrives \u00e5 ha \u00abhomogen bebyggelsesstruktur med finere villarkitektur i hage og god tilpasning til et kupert terreng\u00bb og at \u00ab(...) Nye tiltak m\u00e5 forholde seg til volum og h\u00f8yder p\u00e5 eksisterende bebyggelse og terreng (...)\u00bb. Tiltakshaver har utarbeidet en stedsanalyse som viser at n\u00e6romr\u00e5det er under utvikling og preget av bebyggelse med stor variasjon i type bebyggelse. UMBY mener derfor at hensynet til kulturmilj\u00f8et og landskapsverdiene i omr\u00e5det ikke p\u00e5virkes negativt av oms\u00f8kte tiltak. Garasjen skal etableres foran deler av skj\u00e6ringen, og eiendommens topografi medf\u00f8rer at bare en sv\u00e6rt liten del av skj\u00e6ringen vil v\u00e6re eksponert for omgivelsene. Sett i sammenheng med variasjonen i bebyggelsen i n\u00e6romr\u00e5det fremst\u00e5r heller ikke tiltakene som dominerende for omgivelsene. I vurderingen av om tiltaket innehar gode visuelle kvaliteter i forhold til \u00abdets funksjon\u00bb tillegges det betydelig vekt at tiltakene tilrettelegger for \u00f8kt trafikksikkerhet i omr\u00e5det. Tiltaket tilrettelegger for parkerings- og snuareal p\u00e5 egen eiendom. at biloppstillingsplassen langs fylkesvei fjernes mot parkering p\u00e5 egen eiendom vil utvilsomt bedre trafikksikkerheten, b\u00e5de for g\u00e5ende- og kj\u00f8rende trafikanter i omr\u00e5det. I tillegg vil etablering av garasjen inneb\u00e6re en forbedring av eiendommens uteoppholdsarealer. Samlet sett vurderes derfor oms\u00f8kte tiltak for \u00e5 v\u00e6re lite dominerende og synlig fra vei og for omgivelsene generelt. UMBY er etter dette kommet til at oms\u00f8kte tiltak har tilstrekkelig gode kvaliteter b\u00e5de i seg selv, i forhold til dets funksjon og dets bygde og naturlige omgivelser og plassering, jf. pbl. \u00a7 29-2. Alle tiltakene fordrer dispensasjon fra KPA2018 \u00a7 3 (plankrav). UMBY finner at vilk\u00e5rene for \u00e5 gi dispensasjon er oppfylt, og innvilger derfor dispensasjon fra KPA2018 \u00a7 3. Hensynet bak plankravet er \u00e5 sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 4 viktig for \u00e5 f\u00e5 avklart overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Omr\u00e5det rundt oms\u00f8kte tiltak er allerede utbygd. Endringene vil ikke utl\u00f8se et behov for endret infrastruktur, gr\u00f8ntomr\u00e5der eller lignende i omr\u00e5det. En reguleringsplan er ikke n\u00f8dvendig for \u00e5 f\u00e5 ytterligere kunnskap eller utredninger til \u00e5 vurdere det aktuelle tiltaket. Byggesaksbehandling vil gi en fullt forsvarlig behandling av saken, og gi et tilstrekkelig beslutningsgrunnlag. Ingen naboer har uttalt seg negativt til tiltaket, og s\u00f8knaden er sendt p\u00e5 h\u00f8ring til relevante sektormyndigheter som har hatt anledning til \u00e5 uttale seg. De forhold som normalt er gjenstand for behandling i en reguleringsplansak er forsvarlig belyst gjennom byggesaksbehandlingen. Videre vektlegges det at det er innvilget tillatelse til b\u00e5de etablering av avkj\u00f8rsel og dispensasjon fra byggegrense mot fylkesvei (jf. sak 2022/298) uten at det er fremmet krav om regulering for tiltaket. Hensynet bak plankravet blir etter dette ikke vesentlig tilsidesatt ved at det gis dispensasjon. Etter en samlet vurdering er ogs\u00e5 fordelene ved \u00e5 gi dispensasjon klart st\u00f8rre enn ulempene. Det m\u00e5 vurderes som en klar fordel at eksisterende bolig oppn\u00e5r parkerings- og snuareal p\u00e5 egen eiendom. Oms\u00f8kte tiltak vil medf\u00f8re en klar forbedring av trafikksikkerheten i omr\u00e5det. Dette er en objektiv fordel for samtlige i omr\u00e5det, og ikke bare tiltakshaver selv. Det vurderes ogs\u00e5 som en fordel at bokvalitetene p\u00e5 eiendommen forbedres, da tiltakene inneb\u00e6rer at det tilrettelegges for utearealer av bedre kvalitet p\u00e5 eiendommen. Ettersom hensynene bak plankravet ivaretas gjennom byggesaksbehandling kan ikke UMBY se at oms\u00f8kte dispensasjon medf\u00f8rer noen ulemper. Fordelene er klart st\u00f8rre enn ulempene etter en samlet vurdering. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 annet ledd et oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal innvilges dispensasjon. I dette tilfellet er UMBY av den oppfatning at det kan gis dispensasjon. Det er innhentet nabosamtykke fra eier av gnr. 13 bnr. 421 for plassering av tiltak n\u00e6rmere nabogrense enn fire meter. Det er derfor ikke behov for dispensasjon fra avstandskravet i plan- og bygningsloven \u00a7 29-4. Votering: Innstillingen fikk 0 stemmer, og var dermed falt. Alternativt forslag fra H, A, FrP, BL, V, INP, Sp fremsatt av Rebekka Helle Stensb\u00f8 (H), ble vedtatt enstemmig. Utvalg for milj\u00f8 og byutvikling behandlet saken i m\u00f8tet 16.01.2025 sak 15/25 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 28.11.2024 sak 369/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 02.07.2024 opprettholdes. Klagen tas ikke til f\u00f8lge. 5 "
}