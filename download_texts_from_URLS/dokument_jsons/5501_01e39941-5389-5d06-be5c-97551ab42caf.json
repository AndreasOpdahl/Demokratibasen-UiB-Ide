{
  "dokument_id": "01e39941-5389-5d06-be5c-97551ab42caf",
  "doc_type": "case_presentation",
  "kommune": 5501,
  "tittel": "Suppleringsvalg av vararepresentant til kommunalt r\u00e5d for mennesker med nedsatt funksjonsevne",
  "url": "https://innsyn.tromso.kommune.no/application/getMoteDokument?dokid=2002030578",
  "tekst": "Arkivsaksnr. 25/05706-1 Saksbehandler \u00d8rjan Myrvoll Saksgang M\u00f8tedato Kommunestyret 23.04.2025 Formannskapet 08.04.2025 Suppleringsvalg av vararepresentant til kommunalt r\u00e5d for mennesker med nedsatt funksjonsevne Kommunedirekt\u00f8rens innstilling til vedtak: David Dyrstad velges som fast 2. vara for Nina Hansen Rossing, representant for brukerorganisasjon RIO i gruppen rus/psykiatri, til kommunalt r\u00e5d for mennesker med funksjonsnedsettelser. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Reglement for kommunalt r\u00e5d for mennesker med funksjonsnedsettelser sier at det kan velges inntil to vara for representanten fra en organisasjon innenfor feltet rus/psykiatri. Dette vervet fylles av brukerorganisasjonen RIO, med en representant og en vara. RIO \u00f8nsker at det suppleres med en ekstra vara og har foresl\u00e5tt medlemmet David Dyrstad til vervet. Det som i reglementet kalles representerte organisasjoner omtales videre i dette saksfremlegget som grupper. Saksutredning Forskrift om kommunale og fylkeskommunale r\u00e5d for eldre, personer med funksjonsnedsettelse og ungdom (forskrift om medvirkningsordninger) (FOR-2019-06-17-727) gir f\u00f8lgende f\u00f8ringer om sammensetning og organisering i \u00a7 3 f\u00f8rste ledd: Kommunestyret og fylkestinget vedtar sammensetningen av eldrer\u00e5det, r\u00e5det for personer med funksjonsnedsettelse og ungdomsr\u00e5det eller annet medvirkningsorgan for ungdom. De bestemmer ogs\u00e5 hvor mange medlemmer og varamedlemmer r\u00e5dene skal ha. Troms\u00f8 kommunes reglement for kommunalt r\u00e5d for mennesker med funksjonsnedsettelser, vedtatt av kommunestyret 20.12.2023, omtaler valg og sammensetning i \u00a7 2. Tredje og femte kulepunkt er aktuelle i denne saken: \u2022 1 representant oppnevnes blant brukerorganisasjonene innenfor psykisk helse og rus. \u2022 Representerte organisasjoner (FFO, NHF, NFU og rus/psykiatri) oppnevner inntil to vararepresentanter hver. Det er pr. tid kun valgt en vara for representanten Nina Hansen Rossing fra gruppen rus og psykiatri (Nina Jensen). Organisasjonen RIO har foresl\u00e5tt at medlemmet David Dyrstad velges som fast 2. vara for gruppen i kommunalt r\u00e5d for mennesker med funksjonsnedsettelser. Kandidaten oppfyller vilk\u00e5rene for valgbarhet i kommunelovens \u00a7 7-2. Kommunelovens \u00a7 7-10 femte og sjette ledd regulerer suppleringsvalg: Hvis antallet varamedlemmer eller en gruppes varamedlemmer til formannskapet, fylkesutvalget eller et annet folkevalgt organ som er valgt av kommunestyret eller fylkestinget, er blitt for lavt, kan kommunestyret eller fylkestinget selv velge ett eller flere faste eller midlertidige varamedlemmer. Disse varamedlemmene skal velges fra den gruppen som har et for lavt antall varamedlemmer (suppleringsvalg). Hvis det viser seg at denne framgangsm\u00e5ten f\u00f8rer til at ett kj\u00f8nn vil bli representert med mindre enn 40 prosent av varamedlemmene til organet eller gruppens varamedlemmer, skal det, hvis det er mulig, velges nytt varamedlem fra det underrepresenterte kj\u00f8nnet. [...] Ved [...] suppleringsvalg etter femte ledd kan gruppen selv foresl\u00e5 hvem som skal velges. Gruppen skal deretter informere kommunestyret, formannskapet, fylkestinget eller fylkesutvalget, som skal velge den foresl\u00e5tte kandidaten hvis de lovbestemte vilk\u00e5rene er oppfylt. [...] Ved suppleringsvalg etter femte ledd skal det nyvalgte varamedlemmet plasseres nederst p\u00e5 listen over varamedlemmer. Valget ivaretar kravet til kj\u00f8nnsbalansen. 2 Konklusjon Kommunedirekt\u00f8ren anbefaler at kommunestyret velger David Dyrstad som fast 2. vara for Nina Hansen Rossing, representant for brukerorganisasjonen RIO i gruppen rus/psykiatri, til kommunalt r\u00e5d for mennesker med funksjonsnedsettelser. Vedtakskompetanse Kommunestyret Vedlegg 3 "
}