{
  "dokument_id": "5c1d70ef-ea28-5ae5-b718-c90024f40c4c",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2002012991",
  "tekst": " Saksprotokoll Utvalg: Kommunestyret Arkivsaknr. 24/21555 Saksbehandler Magne Amundsen Behandlet av M\u00f8tedato Saknr 1 Mangfolds- og integreringsutvalget 19.02.2025 6/25 10 Kommunestyret 12.03.2025 12/25 2 Eldrer\u00e5det 20.02.2025 6/25 3 Likestillingsutvalget 20.02.2025 7/25 4 Hasteutvalg for fellesskap og sosial utjevning 20.02.2025 1/25 5 Kommunalt r\u00e5d for mennesker med nedsatt 21.02.2025 9/25 funksjonsevne 6 Ungdomsr\u00e5det 25.02.2025 7 Milj\u00f8-, idrett-, kultur- og 25.02.2025 20/25 samfunnsutviklingsutvalget 8 Helse- og velferdsutvalget 26.02.2025 6/25 9 Oppvekst- og utdanningsutvalget 28.02.2025 9/25 Aktive og selvstendige \u2014 sammen. Helhetlig plan for helse, velferd og omsorg i Troms\u00f8 kommune Kommunestyret har behandlet saken i m\u00f8te 12.03.2025 sak 12/25 M\u00f8tebehandling Marta Hofs\u00f8y (Ap) Alternativ til innstilling St\u00f8ttet av: SV, R\u00f8dt, MDG, Sp, Ap Forslag: Kommunestyret vedtar den helhetlige planen \u00abAktive og selvstendige \u2013 sammen\u00bb. Kommunestyret st\u00f8tter de seks strategiene for Troms\u00f8 kommunes helse-, velferds- og omsorgspolitikk. De viser vei til \u00e5 gj\u00f8re riktige prioriteringer av ressurser og b\u00e6rekraftig utvikling av helse-, velferds- og omsorgstjenestene v\u00e5re. Forebygging av sosial ulikhet - forventningsgap I en tid som er preget av d\u00e5rlig \u00f8konomi m\u00e5 vi sikre at de mest s\u00e5rbare innbyggerne fortsatt m\u00f8tes med verdighet og likeverd. Kommunestyret mener prioritering av forebygging av sosial ulikhet og ensomhet er helt riktig, og mener dette aspektet b\u00f8r gjenspeiles ogs\u00e5 i kapitlet som omhandler rammer og forventninger. Det m\u00e5 understrekes at ikke alle innbyggere i like stor grad kan forventes \u00e5 forebygge helseplager ved \u00e5 f.eks. bevege p\u00e5 seg eller opps\u00f8ke lavterskeltilbud. Dette kan skyldes bl.a. psykiske lidelser, ruslidelser, andre kroniske lidelser, p\u00e5r\u00f8rendebelastninger, kulturell bakgrunn og sosio\u00f8konomiske faktorer. De samme \u00e5rsakene vil ogs\u00e5 p\u00e5virke mulighetene for \u00e5 ta like mye ansvar for \u00e5 ivareta overganger i livsfaser. Kommunen m\u00e5 derfor ta hensyn til dette i tilrettelegging av sine egne tilbud P\u00e5r\u00f8rendest\u00f8tte 1 I dag ivaretar p\u00e5r\u00f8rende til en stor grad pleie- og omsorgstrengende i sine egne hjem. I framtiden kan vi grunnet demografiske endringer og en st\u00f8rre andel enslige eldre og ektepar uten familie i Troms\u00f8 ikke i samme grad regne med at p\u00e5r\u00f8rende kan gjennomf\u00f8re omsorgsoppgaver. Dette inneb\u00e6rer at offentlige tjenester og frivilligheten vil forventes fylle disse oppgavene i st\u00f8rre grad. St\u00f8tteordninger overfor p\u00e5r\u00f8rende er en viktig del av kommunens tjenester, ogs\u00e5 for \u00e5 forhindre at disse ikke faller ut av det ordin\u00e6re yrkeslivet eller sj\u00f8l blir syke som f\u00f8lge av belastninga. Begrepsbruk Kommunestyret vil videre understreke at spr\u00e5ket vi bruker, b\u00f8r gjenspeile en grunnleggende respekt b\u00e5de for unge mennesker med funksjonsnedsettelser og eldre som ressurser i samfunnet, og ikke skape ytterlige bekymringer eller fordommer i samfunnet. Vi vil derfor frar\u00e5de begrepsbruk som \u00abyngre- og eldreb\u00f8lge\u00bb. Rusfrie arenaer Videre \u00f8nsker kommunestyret at det bakes inn i planen at kommunen b\u00f8r forsterke forebyggende tiltak mot bruk av rusmidler og alkohol i st\u00f8rre grad. Dette inneb\u00e6rer s\u00e6rlig \u00e5 s\u00f8rge for rusfrie arenaer for unge. I tillegg b\u00f8r vi fokusere p\u00e5 trygg og god ivaretakelse av eldre pleietrengende og ogs\u00e5 med nedsatt kognitiv funksjon n\u00e5r det gjelder rus og psykiatri. Kommunen b\u00f8r tilrettelegge for at offentlige tilbud er rusfrie. I det videre arbeidet b\u00f8r mangfoldsperspektivet inkluderes mer i planen, blant annet p\u00e5 bakgrunn av funn fra PROBA-rapport om rasisme og diskriminering, Helseintro, NIK og Miha, slik at hensyn til behov som ulike minoriteter kan ha tas med i handlingsplanen. Eksempler er psykisk helse, norskkunnskaper og svake digitale ferdigheter. Frivillige er en uvurderlig ressurs, s\u00e6rlig innen lavterskeltilbud som bes\u00f8ksvenn, turgrupper, m\u00e5ltidsfellesskap og omsorg. Deltakelse i frivillig arbeid bidrar til \u00e5 motvirke ensomhet og gir samtidig positive helseeffekter for de som engasjerer seg. Derfor er det avgj\u00f8rende at kommunen legger til rette for gode rammevilk\u00e5r for frivillige organisasjoner. Det m\u00e5 sikres gode arbeidsforhold for frivillige gjennom tilgang p\u00e5 n\u00f8dvendig informasjon, st\u00f8tte, koordinering og oppl\u00e6ring. I handlingsplanen m\u00e5 det synliggj\u00f8res behov for den videre n\u00f8dvendige oppbygginga av ROP- tjenester, hjemmetjenester og held\u00f8gns omsorgsboliger og sykehjemsplasser i henhold til tallmaterialet som beskrives i kapittel 7 i kunnskapsgrunnlaget til planen. Handlingsplanen m\u00e5 p\u00e5 en tydelig m\u00e5te synliggj\u00f8re den eksisterende situasjonen, framtidens behov for styrking av tjenestene og en tiltaksplan for hvordan behovet skal m\u00f8tes, inkl. framdriftsplan for n\u00f8dvendige byggeprosjekter. Brage Larsen Sollund stilte sp\u00f8rsm\u00e5l om habilitet p\u00e5 grunn av sin stilling i Kreftforeningen. Sollund ble enstemmig funnet habil. Votering Voteringspunkt Alternativ til innstilling Enstemmig for 43 (Ap, ByLa, FrP, H, INP, KrF, MDG, NBT, R\u00f8dt, Sp, SV, V) Kommunestyrets vedtak Kommunestyret vedtar den helhetlige planen \u00abAktive og selvstendige \u2013 sammen\u00bb. Kommunestyret st\u00f8tter de seks strategiene for Troms\u00f8 kommunes helse-, velferds- og omsorgspolitikk. De viser vei til \u00e5 gj\u00f8re riktige prioriteringer av ressurser og b\u00e6rekraftig utvikling av helse-, velferds- og omsorgstjenestene v\u00e5re. 2 Forebygging av sosial ulikhet - forventningsgap I en tid som er preget av d\u00e5rlig \u00f8konomi m\u00e5 vi sikre at de mest s\u00e5rbare innbyggerne fortsatt m\u00f8tes med verdighet og likeverd. Kommunestyret mener prioritering av forebygging av sosial ulikhet og ensomhet er helt riktig, og mener dette aspektet b\u00f8r gjenspeiles ogs\u00e5 i kapitlet som omhandler rammer og forventninger. Det m\u00e5 understrekes at ikke alle innbyggere i like stor grad kan forventes \u00e5 forebygge helseplager ved \u00e5 f.eks. bevege p\u00e5 seg eller opps\u00f8ke lavterskeltilbud. Dette kan skyldes bl.a. psykiske lidelser, ruslidelser, andre kroniske lidelser, p\u00e5r\u00f8rendebelastninger, kulturell bakgrunn og sosio\u00f8konomiske faktorer. De samme \u00e5rsakene vil ogs\u00e5 p\u00e5virke mulighetene for \u00e5 ta like mye ansvar for \u00e5 ivareta overganger i livsfaser. Kommunen m\u00e5 derfor ta hensyn til dette i tilrettelegging av sine egne tilbud P\u00e5r\u00f8rendest\u00f8tte I dag ivaretar p\u00e5r\u00f8rende til en stor grad pleie- og omsorgstrengende i sine egne hjem. I framtiden kan vi grunnet demografiske endringer og en st\u00f8rre andel enslige eldre og ektepar uten familie i Troms\u00f8 ikke i samme grad regne med at p\u00e5r\u00f8rende kan gjennomf\u00f8re omsorgsoppgaver. Dette inneb\u00e6rer at offentlige tjenester og frivilligheten vil forventes fylle disse oppgavene i st\u00f8rre grad. St\u00f8tteordninger overfor p\u00e5r\u00f8rende er en viktig del av kommunens tjenester, ogs\u00e5 for \u00e5 forhindre at disse ikke faller ut av det ordin\u00e6re yrkeslivet eller sj\u00f8l blir syke som f\u00f8lge av belastninga. Begrepsbruk Kommunestyret vil videre understreke at spr\u00e5ket vi bruker, b\u00f8r gjenspeile en grunnleggende respekt b\u00e5de for unge mennesker med funksjonsnedsettelser og eldre som ressurser i samfunnet, og ikke skape ytterlige bekymringer eller fordommer i samfunnet. Vi vil derfor frar\u00e5de begrepsbruk som \u00abyngre- og eldreb\u00f8lge\u00bb. Rusfrie arenaer Videre \u00f8nsker kommunestyret at det bakes inn i planen at kommunen b\u00f8r forsterke forebyggende tiltak mot bruk av rusmidler og alkohol i st\u00f8rre grad. Dette inneb\u00e6rer s\u00e6rlig \u00e5 s\u00f8rge for rusfrie arenaer for unge. I tillegg b\u00f8r vi fokusere p\u00e5 trygg og god ivaretakelse av eldre pleietrengende og ogs\u00e5 med nedsatt kognitiv funksjon n\u00e5r det gjelder rus og psykiatri. Kommunen b\u00f8r tilrettelegge for at offentlige tilbud er rusfrie. I det videre arbeidet b\u00f8r mangfoldsperspektivet inkluderes mer i planen, blant annet p\u00e5 bakgrunn av funn fra PROBA-rapport om rasisme og diskriminering, Helseintro, NIK og Miha, slik at hensyn til behov som ulike minoriteter kan ha tas med i handlingsplanen. Eksempler er psykisk helse, norskkunnskaper og svake digitale ferdigheter. Frivillige er en uvurderlig ressurs, s\u00e6rlig innen lavterskeltilbud som bes\u00f8ksvenn, turgrupper, m\u00e5ltidsfellesskap og omsorg. Deltakelse i frivillig arbeid bidrar til \u00e5 motvirke ensomhet og gir samtidig positive helseeffekter for de som engasjerer seg. Derfor er det avgj\u00f8rende at kommunen legger til rette for gode rammevilk\u00e5r for frivillige organisasjoner. Det m\u00e5 sikres gode arbeidsforhold for frivillige gjennom tilgang p\u00e5 n\u00f8dvendig informasjon, st\u00f8tte, koordinering og oppl\u00e6ring. I handlingsplanen m\u00e5 det synliggj\u00f8res behov for den videre n\u00f8dvendige oppbygginga av ROP- tjenester, hjemmetjenester og held\u00f8gns omsorgsboliger og sykehjemsplasser i henhold til tallmaterialet som beskrives i kapittel 7 i kunnskapsgrunnlaget til planen. Handlingsplanen m\u00e5 p\u00e5 en tydelig m\u00e5te synliggj\u00f8re den eksisterende situasjonen, framtidens behov for styrking av tjenestene og en tiltaksplan for hvordan behovet skal m\u00f8tes, inkl. framdriftsplan for n\u00f8dvendige byggeprosjekter. 3 "
}