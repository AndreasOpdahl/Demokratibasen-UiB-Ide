{
  "dokument_id": "7c75c57c-31aa-5bdd-9f81-57541dafe358",
  "doc_type": "case_attachment",
  "kommune": 5501,
  "tittel": "Innspill fra Troms\u00f8 kvenforening",
  "url": "https://innsyn.tromso.kommune.no/application/getMoteDokument?dokid=2001573473",
  "tekst": "Innspill fra Troms\u00f8 kvenforening til Troms\u00f8 kommune i forbindelse med sannhets og forsoningskommisjonens rapport. Det er 5 viktige punkter til forsoning; - Medbestemmelse, - Spr\u00e5k. - Kultur - Kunnskap og synlighet - Kvener er et grensefolk. Forslag til prioriterte tiltak: - Det er viktig at det lages en handlingsplan for \u00e5 l\u00f8fte kvensk spr\u00e5k fra Europeisk spr\u00e5kcharter niv\u00e5 2, til niv\u00e5 3, samt at elever f\u00e5r rett til kvensk undervisning i hele Norge. - Stimulere, planlegge og gjennomf\u00f8re et grenseoverskridende samarbeide med v\u00e5rt s\u00f8sterfolk, vedr. spr\u00e5k og revitalisering. - Viktig \u00e5 f\u00e5 etablere en stipendordning for kvenske loser, dvs. ungdommer som sprer kunnskap i skolene- - Det b\u00f8r unng\u00e5s en forskjellsbehandling av ulike folkegrupper/minoriteter, spesielt jf. 3. stammers m\u00f8te. Alle er like mye verdt og b\u00f8r ha lik innflytelse. - Det b\u00f8r etableres ulike kunst og kulturm\u00f8teplasser der det er naturlig, som stimulerer til revitalisering. Gjerne inkludert i kulturarenaer som stimulerer til 3 stammers m\u00f8te og som har et s\u00e6rlig fokus p\u00e5 kvensk og samisk kunst og kulturuttrykk. - Styrke de \u00f8konomiske rammene for kvensk kulturut\u00f8velse. Gjerne i ulike \u00ab3. stammers m\u00f8te\u00bb kulturhus, siden det er mindre fagmilj\u00f8 og knappe ressurser. - Norges arktiske universitet b\u00f8r f\u00e5 s\u00e6ransvaret til forskning og formidling av kvensk historie, ogs\u00e5 gjennom stipendiatordninger. Det er viktig \u00e5 kjenne til og v\u00e6re stolt av sin historie, som er med p\u00e5 \u00e5 prege landsdelen. - NKF b\u00f8r styrkes via faste tilskudd via statsbudsjettet, slik at kvener kan gis innspill i prosesser som er viktig for kvensk samfunnsliv. Dette for \u00e5 sikre likeverd og like muligheter til \u00e5 p\u00e5virke politiske prosesser som f.eks. samer har gjennom sametinget. Dette er ogs\u00e5 iht. St. Meld. nr 12 (2020-2021) der det st\u00e5r at \u00abBegrepet effektiv deltagelse inneb\u00e6rer ikke at minoriteter skal ha medbestemmelse, men at de skal v\u00e6re i stand til \u00e5 p\u00e5virke sin egen situasjon, og det skal tas beh\u00f8rig hensyn til deres interesser...\u00bb (s. 641). Vi \u00f8nsker videre strukturelle endringer som gir kvener tilgang og representasjon i kulturlivet, gjennom tilsetting av kvenske fagpersoner i offentlige stillinger og representasjon i styrer og verv for tildeling av midler. - Oppfordringer til kvensk kompetanse i utlysninger av stillinger. - Implementering av kvensk kultur i den Kulturell skolesekken, synlighet i barnehage og skole og kulturell spaserstokken (for eldre). - Forskning, - Norges arktiske universitet b\u00f8r f\u00e5 s\u00e6ransvaret til forskning og formidling av kvensk historie, ogs\u00e5 gjennom stipendiatordninger. Det er viktig \u00e5 kjenne til og v\u00e6re stolt av sin historie, som har v\u00e6rt med p\u00e5 \u00e5 prege landsdelen. - En offentlig unnskyldning fra kongen og Stortinget med en endelig anerkjennelse av at vi er et opprinnelig folk i Nord Norge. Det vil fjerne v\u00e5rt \u00abinnvandrer stempel\u00bb, og vil gj\u00f8re samer, kvener og nordmenn likeverdige. - Skole og i det offentlige i Norge: Markering der det er naturlig, som eksempel offentlig flagging og markering p\u00e5 kvenfolkets dag 16. mars. - Midler slik at kvener kan delta i politiske prosesser. - Registrering og vern av kulturminner. Likebehandling mellom minoritetene. Er det noen tiltak som ikke er nevnt i rapporten, men som b\u00f8r iverksettes? - Kvenske loser/veivisere i skolen - L\u00f8nnskompensasjon for kvenskspr\u00e5klige ved ansettelser - Stipendordning til de som studerer kvensk spr\u00e5k og kultur, det v\u00e6re seg VGS, h\u00f8gskole, universitet eller kvenske spr\u00e5kkurs holdt av ideelle og private stiftelser. - Synlighet gjennom offentlig flagging landet rundt og offentlig feiring av kvenfolkets dag - Kvensk offentlig litraturst\u00f8tte i bibliotekene til sm\u00e5 barn. - UIT tar et nasjonalt ansvar med forskning, kunnskap og formidling. (Nasjonalt kompetansesenter (s. 652 punkt 26.91) - En offentlig unnskyldning fra kongen og Stortinget med en endelig anerkjennelse av at vi er et opprinnelig folk i Nord Norge. Det vil fjerne v\u00e5rt \u00abinnvandrer stempel\u00bb, og vil gj\u00f8re samer, kvener og nordmenn likeverdige. Hva \u00f8nsker vi at politikere og myndigheter skal gj\u00f8re i lokalsamfunnet? - Implementering i lokal kulturplan der det er naturlig - Synlighet, inkludert flagging og markeringer. - Egne spr\u00e5ksenter i st\u00f8rre byer. - Bevisstgj\u00f8ring av den kvenske historien i kommunen/byen. - Kvenpolitisk utvalg for \u00e5 sikre medbestemmelse der det er naturlig. Kritikk til rapporten: Vi mener at vektingen i rapporten er feil og vil gi noen eksempler: - Rapporten henviser til omtrent 895 kilder. Kun 85 kildehenvisninger er kvenske, sammenliknet med 495 samiske kilder. Vi ser at den kvenske historiske forst\u00e5elsen er mangelfull i forhold til den samiske. Det samiske blir l\u00f8ftet frem med kjerneomr\u00e5der, mens det kvenske blir tatt med bisetning. \u00c5rsaken kan v\u00e6re at samisk historie er skrevet, men den kvenske enn\u00e5 ikke er belyst tilstrekkelig p\u00e5 norsk. - Ordet kvener nevnes kun 658 ganger, sammenliknet med at ordet samer nevnes 1229 ganger. - Begge disse eksemplene gir ett innblikk i fokus og vektingen i rapporten. Dette er forunderlig, n\u00e5r forskningen fra Helse, livsstil og levek\u00e5r i Finnmark i 1987/88 viser at 9239 av den voksne befolkningen mellom 20 og 62 \u00e5r, hadde minst 2 stk. finsk \u00e6ttede besteforeldre. Det var omtrent like mange som oppga at de hadde minst 2 \u00e6ttede samiske besteforeldre. - Samtidig er den skjeve vektingen forst\u00e5s med ar den kvenske forskningen og litteratur er blitt borte under fornorskningen. Her vil jeg ogs\u00e5 vise til Aslak Syses s\u00e6ruttalelse \u00abSamtidig er skjevheten blitt vel p\u00e5fallende i rapporten. Eksempler p\u00e5 kapitler n\u00e6rmest bare om samiske forhold, er kapitlene 20 \u00abReindriftens vilk\u00e5r\u00bb, 21 \u00abSj\u00f8samisk fiske og fiskeripolitikk\u00bb, 22 \u00abLaksefisket i Tanavassdraget og samisk kultur\u00bb og 23 \u00abUtmarksressursene\u00bb. Disse utgj\u00f8r nesten en tredel av den samlede tekstmengden i rapporten\u00bb (s. 662). Bemerkes ogs\u00e5 at \u00abfinske (kvenske) stedsnavn ikke medtas ikke med p\u00e5 kartet..\u00bb (s 472). - Vi mener at det er en manglende inkludering av det kvensk perspektivet og kvenenes betydning, spesielt i Nord Norge, gir grobunn til en samisk offerforst\u00e5else, som igjen kan gi utslag i krav om eiendomsrettigheter p\u00e5 etnisk grunnlag, noe som blir sv\u00e6rt uheldig i et 3 stammers m\u00f8te. - Med \u00abforsoningsprosessen\u00bb er det viktig \u00e5 sikre at kvenske perspektiver blir inkludert. Dette inneb\u00e6rer \u00e5 gi kvenske individer og samfunn en reell mulighet til \u00e5 dele sine opplevelser, f\u00e5 anerkjennelse for lidelser og bidra til den historiske sannheten slik vi kvener kjenner den. - Det er forsket mye p\u00e5 samisk helse og samisk historie, men den kvenske historien er utelatt. Mange kvener f\u00f8ler seg som mindreverdige p\u00e5 grunn av manglende innflytelse i politiske prosesser i f.eks. Finnmarkseiendommen, sametinget o.l. Det har derfor v\u00e6rt en st\u00f8rre terskel for kvener \u00e5 komme frem med sine historier, sett opp mot de samiske. Kvener kan enn\u00e5 oppleve \u00e5 blir neglisjert og mobbet, med eksempel at kvensk er et tullespr\u00e5k, er ikke et spr\u00e5k, men en finsk dialekt, at kvener er innvandrere. N\u00e5r man blir betegnet som innvandrere blir en oppfattet at en ikke h\u00f8rer til her, til tross for at kvener er et opprinnelig folk som har v\u00e6rt bosatt i omr\u00e5det f\u00f8r grensedragningene i nord Norge. Slike uttalelser (microaggresjon) hever terskelen for kvener i \u00e5 uttale seg, og dette har ogs\u00e5 medf\u00f8rt til manglende innspill til rapporten. - Samiske kjerneomr\u00e5de er nevnt 8 ganger uten at den kvenske tilknytningen er stadfestet tilstrekkelig i rapporten. Rapporten gir i s\u00e5 m\u00e5te et inntrykk av at den kvenske befolkningen er fragmentert i forhold til den samiske. - \u00abMens skoltesamenes nedarvede rettigheter i Neiden i stor grad hadde blitt respektert f\u00f8r grensen ble fastsatt, ble dette gradvis annerledes ut over p\u00e5 1800-tallet og fram til mellomkrigstiden. Deres kulturelle og n\u00e6ringsmessige skanser falt. F\u00f8rst mistet de eneretten til laksefiske i Neidenelva i 1848, deretter ble fellesjorda, skoltejorda, oppl\u00f8st omkring 1905 og til sist mistet de den selvstendige reindriften og den eksklusive gjetingen av skolteflokken p\u00e5 1930-tallet. Bakgrunnen for denne utviklingen var f\u00f8rst og fremst den betydelige innflyttingen av nye folkegrupper, mest kvener, som krevde delaktighet i ressursene\u00bb. Dette er p\u00e5stander uten historisk fundert kildehenvisning, som er med p\u00e5 \u00e5 gi et inntrykk av at kvener ikke h\u00f8rer til i omr\u00e5det. - \u00abP\u00e5 samme tid ble reindriftssamenes driftsformer og rettsoppfatninger gjennom en ny reindriftslov (1978) og reindriftsavtale (1976) fors\u00f8kt integrert i det nasjonale politiske og \u00f8konomiske systemet. Dette skulle f\u00e5 store konsekvenser b\u00e5de n\u00e5r det gjaldt fornorsking og rettighetsforhold. Det kystn\u00e6re fisket ogs\u00e5 i de sj\u00f8samiske omr\u00e5dene hadde lenge v\u00e6rt under hardt press. Fiskeripolitiske reguleringer muliggjorde rovdrift i fjordene i Nord-Troms og Finnmark p\u00e5 1960- og 1970-tallet, noe som f\u00f8rte til en rekke protester fra lokale fiskarlag og kommunestyrer\u00bb (s. 21). Her tas ikke det kvenske perspektivet med. - \u00abGjennombruddet for kven som inngruppenavn kom med den moderne bevisstgj\u00f8ringen og organiseringen av kvenene p\u00e5 1980-tallet som en etnopolitisk organisasjon\u00bb (S144). Dette er direkte feil, for kven er blitt brukt i kong Otttars beretning, i skattemantallet i 1522, i ulike folketellinger og i norske og svenske tidsskrifter p\u00e5 1800 tallet. - \u00abStatene fors\u00f8kte fra 1300-tallet og fram til 1500-tallet \u00e5 l\u00f8se problemet med at de manglet faste grenser i det samiske bosettingsomr\u00e5det, ved \u00e5 etablere fellesdistrikter.\u00bb (s.161). Denne p\u00e5standen har ingen direkte kildehenvisning og gir et inntrykk av at samene var de eneste som bodde i nord. F.eks. Karasjok ble f\u00f8rstbosatt av kvener, jf. Karasjok bygdebok mm. - Mange opplever det som s\u00e5rt at det er for lite fokus p\u00e5 den kvensk historie. Hva \u00f8nsker vi i Troms\u00f8 kommune: - Implementering i kulturplanen - Synlighet, inkludert flagging og markeringer. - Egnede lokaler til ut\u00f8velse av kvensk spr\u00e5k og kultur. (Burde v\u00e6rt et flerkulturelt hus for nordlige folk), inkludert et eget spr\u00e5ksenter. - Bevisstgj\u00f8ring av den kvenske historien i kommunen og i byen. Kan gj\u00f8res via registreringer, samt opprettelse av kvenske loser. - Gratis kvensk litteraturst\u00f8tte i bibliotekene til sm\u00e5 barn. - Opprettelse av kvenpolitisk utvalg. - Politisk engasjement og st\u00f8tte mot sentrale politikere. - Stimulere, planlegge og gjennomf\u00f8re et grenseoverskridende samarbeide med v\u00e5rt s\u00f8sterfolk, vedr. spr\u00e5k og revitalisering. Eks: Nord-svensk vennskapskommune til Troms\u00f8? "
}