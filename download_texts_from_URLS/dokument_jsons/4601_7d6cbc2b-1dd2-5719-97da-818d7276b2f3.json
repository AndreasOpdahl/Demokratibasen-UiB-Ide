{
  "dokument_id": "7d6cbc2b-1dd2-5719-97da-818d7276b2f3",
  "doc_type": "case_attachment",
  "kommune": 4601,
  "tittel": "Forskrift om folkevalgtes rett til godtgj\u00f8ring og velferdsgoder i Bergen kommune",
  "url": "https://bergen.kommune.no/politikere-utvalg/api/fil/bk360/9898624/Forskrift-om-folkevalgtes-rett-til-godtgjoring-og-velferdsgoder-i-Bergen-kommune",
  "tekst": " Dokumentkategori: Dok.nr: SD-20-210 Styringsdokument Rev.nr.: 06 Revisjonsdato: Gyldig til: 14.07.2022 29.01.2024 Side 1 av 5 Forskrift om folkevalgtes rett til godtgj\u00f8ring og velferdsgoder i Bergen kommune Kapittel 1. Generelle forhold \u00a7 1 Form\u00e5l Forskriften skal legge til rette for bred rekruttering til kommunale tillitsverv gjennom \u00f8konomiske ordninger som gj\u00f8r det mulig for alle \u00e5 delta i lokalpolitikken. \u00a7 2 Hjemmel og virkeomr\u00e5de Forskrift for godtgj\u00f8relse og velferdsgoder til folkevalgte i Bergen kommune er vedtatt med hjemmel i kommuneloven \u00a7\u00a7 8-3, 8-4, 8-5, 8-6, 8-7, 8-8 og 8-9. Denne forskriften gir bestemmelser om godtgj\u00f8ring og velferdsgoder a) til folkevalgte i verv ved bystyrets organer og byr\u00e5det b) til representanter oppnevnt av kommunen til tillitsverv i organ utenfor Bergen kommune, n\u00e5r disse ikke mottar godtgj\u00f8relse for sine verv fra den organisasjon/institusjon de er valgt inn i c) til bystyret, bystyreutvalgene, forretningsutvalget, klagenemnden, valgstyret og kontrollutvalget Politiske r\u00e5dgivere for byr\u00e5det og politisk r\u00e5dgiver for ordf\u00f8rer godtgj\u00f8res ikke etter denne forskriften. Ansatte i Bergen kommune som i kraft av sin stilling deltar i folkevalgte organ godtgj\u00f8res ikke etter denne forskriften. Endringer i forskriften m\u00e5 vedtas av Bergen bystyre. \u00a7 3 Utbetaling Bystyrets kontor er ansvarlig for budsjettering og utbetaling av godtgj\u00f8relse etter denne forskriften for folkevalgte i bystyrets organer. Utbetaling av godtgj\u00f8relse skjer som hovedregel hver m\u00e5ned. Byr\u00e5dsleders avdeling er ansvarlig for budsjettering og utbetaling av godtgj\u00f8relse etter denne forskriften for byr\u00e5dene. \u00a7 4 Regulering av satsene Satsene for godtgj\u00f8relse til folkevalgte i hel- eller deltidsverv f\u00f8lger regulering av storingsrepresentantenes godtgj\u00f8relse. Satsene for godtgj\u00f8relse etter kapittel 3 i denne forskriften fastsettes med utgangspunkt i den \u00e5rlige prosentvise l\u00f8nnsvekst for ansatte i kommunal og fylkeskommunal virksomhet. Justering skjer fra 1. mai hvert \u00e5r. Justering av \u00f8vrige satser i valgperioden m\u00e5 vedtas av bystyret. Kapittel 2. Godtgj\u00f8relser og velferdsordninger for folkevalgte i hel- eller deltidsverv \u00a7 5 Godtgj\u00f8relse til medlemmer av bystyret i hel- eller deltidsverv F\u00f8lgende satser og prinsipper gjelder for godtgj\u00f8relse til folkevalgte i hel- eller deltidsverv for bystyret Dok.nr.: SD-20-210 Side 2 av 5 a) Ledere og nestledere i bystyreutvalg i fulltidsverv godtgj\u00f8res med 93 % av gjeldende godtgj\u00f8relse for stortingsrepresentanter [1]. b) Ordf\u00f8rer godtgj\u00f8res med 118 % av gjeldende godtgj\u00f8relse for leder av bystyreutvalg. c) Varaordf\u00f8rer gis et tillegg p\u00e5 5 % av gjeldende godtgj\u00f8relse for leder av bystyreutvalg. d) Folkevalgte i verv tilsvarende 50 % stilling godtgj\u00f8res med 50 % av gjeldende godtgj\u00f8relse for leder av bystyreutvalg. e) Leder av kontrollutvalget godtgj\u00f8res med 50 % av gjeldende godtgj\u00f8relse for leder av bystyreutvalg. Nestleder av kontrollutvalget godtgj\u00f8res med 15 % av gjeldende godtgj\u00f8relse for leder av bystyreutvalg. f) Godtgj\u00f8relse for hel- eller deltidsverv forutsetter at godtgjort stillingsandel og annet l\u00f8nnet arbeid ikke overstiger full stilling. Forretningsutvalget kan dispensere fra punkt f) i s\u00e6rlige tilfeller. Det m\u00e5 da sannsynliggj\u00f8res at stilling ut over 100 % ikke vil g\u00e5 ut over representantenes forventede innsats som folkevalgt eller for annen arbeidsgiver. Ordf\u00f8rer, varaordf\u00f8rer samt leder og nestleder av bystyreutvalg i fulltidsverv tilst\u00e5s ikke godtgj\u00f8ring for deltakelse i de politiske organ som omfattes av denne forskriften. Folkevalgte i verv tilsvarende 50 % stilling tilst\u00e5s halv godtgj\u00f8relse for deltakelse i de politiske organ som omfattes av denne forskriften. Det utbetales ikke godtgj\u00f8relse for arbeidsutvalgsm\u00f8ter. \u00a7 6 Godtgj\u00f8relse til medlemmer av byr\u00e5det Byr\u00e5dsleder godtgj\u00f8res som ordf\u00f8reren og \u00f8vrige byr\u00e5der som varaordf\u00f8reren. \u00a7 7 Pensjonsordninger Folkevalgte i verv som tilsvarer minst 33 % stilling eller mer meldes inn i kommunens ordin\u00e6re pensjonsordning for arbeidstakere. \u00a7 8 Velferdsordninger Folkevalgte i verv som tilsvarer 50 % stilling eller mer gis samme rettigheter som ansatte i Bergen kommune n\u00e5r det gjelder a) frav\u00e6r p\u00e5 grunn av egen eller barns og barnepassers sykdom b) frav\u00e6r p\u00e5 grunn av svangerskap og f\u00f8dsel c) permisjon p\u00e5 grunn av svangerskapskontroll, amming, pleie av n\u00e6rst\u00e5ende, milit\u00e6rtjeneste og religi\u00f8se h\u00f8ytider d) gruppelivs- og yrkesskadeforsikring Sykepenger, foreldrepenger eller omsorgspenger iht. folketrygdloven betales etter de samme reglene som gjelder for kommunens ansatte. Utbetalingen forutsetter at s\u00f8knadsprosedyre til Nav for refusjon f\u00f8lges iht. forretningsutvalgssak 88/19 \u00abEndring i rutine for folkevalgte vedr\u00f8rende sykefrav\u00e6r eller foreldrepenger\u00bb. Folkevalgte m\u00e5 ogs\u00e5 ha tiltr\u00e5dt vervet, og pengene kan ikke utbetales utover den perioden man er valgt for. \u00a7 9 Midlertidig l\u00e5n av telefon Folkevalgte i verv som tilsvarer 50 % stilling eller mer kan inng\u00e5 avtale om midlertidig l\u00e5n av mobiltelefon der utgifter til bruk av telefonen blir belastet arbeidsgiver. Skattlegging av standardisert bel\u00f8p f\u00f8lger skattelovens \u00a7 5-12. Avtalen avsluttes n\u00e5r man fratrer vervet. \u00a7 10 Kj\u00f8regodtgj\u00f8relse Folkevalgte i verv som tilsvarer 100 % stilling og som benytter privat bil i tjenesten, 1 Stortingsrepresentantenes l\u00f8nn pr. 1. mai 2022, med fratrekk for \u00e5rlig diettgodtgj\u00f8relse, er 1 037 588 kroner Dok.nr.: SD-20-210 Side 3 av 5 kan som hovedregel s\u00f8ke om kj\u00f8regodtgj\u00f8relse ved fremleggelse av kj\u00f8rebok. Det vil fortsatt gis mulighet til \u00e5 s\u00f8ke om fast kj\u00f8regodtgj\u00f8relse for heltidsverv der man ofte benytter privat bil i tjeneste. \u00a7 11 Godtgj\u00f8relse ved fratredelse. Ettergodtgj\u00f8ring Folkevalgte i verv som tilsvarer 50 % stilling eller mer og som fratrer i l\u00f8pet av valgperioden, kan s\u00f8ke om \u00e5 beholde godtgj\u00f8relsen i inntil tre m\u00e5neder. Tilsvarende kan disse beholde godtgj\u00f8relsen i inntil tre m\u00e5neder utover valgperioden, dersom de ikke fortsetter i sine verv i forbindelse med konstituering av nytt bystyre. Utbetalingen av godtgj\u00f8relsen stopper fra det tidspunkt vedkommende trer inn i l\u00f8nnet arbeid f\u00f8r tre m\u00e5neder er g\u00e5tt. Dersom den nye stillingens l\u00f8nn utgj\u00f8r mindre enn det vedkommende hadde fra kommunen, utbetales differansen i maksimalt tre m\u00e5neder fra vedkommende fratr\u00e5dte sitt verv i kommunen. Folkevalgte som g\u00e5r fra verv tilsvarende 100 % stilling p\u00e5 bystyre- eller byr\u00e5dssiden til annet politisk verv i Bergen kommune tilsvarende 100 % stilling, kan ikke oppeb\u00e6re differansen mellom stillingene i etterl\u00f8nnsperioden. I perioden der folkevalgte etter fratredelse mottar godtgj\u00f8relse som for heltidsverv eller mottar godtgj\u00f8relse tilsvarende differansen mellom heltidsvervet og l\u00f8nn i ny stilling, utbetales det ikke annen godtgj\u00f8relse etter denne forskriften. Folkevalgte som mottar etterl\u00f8nn for verv tilsvarende 50 % stilling, tilst\u00e5s halv godtgj\u00f8relse for deltakelse i de politiske organ som omfattes av denne forskriften. Kapittel 3. Godtgj\u00f8relser for m\u00f8ter og andre aktiviteter \u00a7 12 Grunnlag for godtgj\u00f8relse Medlemmer og varamedlemmer som er formelt innkalt til f\u00f8lgende aktiviteter har rett p\u00e5 godtgj\u00f8relse a) m\u00f8ter for behandling av saker b) m\u00f8ter i formelt nedsatte arbeidsgrupper c) m\u00f8ter for innkalling av virksomheter og etater, muntlige partsinnlegg, befaringer, oppl\u00e6ring, seminarer, orienteringer og andre aktiviteter i bystyreutvalgene og bystyret Fjernm\u00f8ter honoreres tilsvarende fysiske m\u00f8ter. Medlemmer og varamedlemmer som fortl\u00f8pende deltar i flere m\u00f8ter eller aktiviteter (mindre enn to timer mellom) som gir rett p\u00e5 godtgj\u00f8relse etter denne forskriften, tilst\u00e5s godtgj\u00f8relse for ett m\u00f8te/\u00e9n aktivitet. Det gis da godtgj\u00f8relse for m\u00f8tet/aktiviteten med h\u00f8yest sats. Ved flere p\u00e5f\u00f8lgende aktiviteter regnes varighet samlet for aktivitetene. For utvalg for milj\u00f8 og byutvikling sine form\u00f8ter utbetales det likevel separat godtgj\u00f8relse for befaringer og for m\u00f8ter for muntlige partsinnlegg. Godtgj\u00f8relser gjelder pr. sete. Det tilst\u00e5s ikke m\u00f8tegodtgj\u00f8relse ved forfall. Hvis et medlem har forfall til deler av et m\u00f8te/aktivitet, reduseres godtgj\u00f8relsen tilsvarende. Varamedlemmet som trer inn, f\u00e5r tilsvarende bel\u00f8p som medlemmet trekkes for. Ved fratreden som skyldes inhabilitet reduseres ikke godtgj\u00f8relsen. M\u00f8tende varamedlemmer som trer inn ved inhabiliteter tilst\u00e5s en minimumsgodtgj\u00f8relse p\u00e5 500 kroner (gjelder for inntil 1\u20442 time). Godtgj\u00f8relse for varamedlemmer som trer inn ved inhabiliteter, beregnes fra det tidspunkt Bystyrets kontor har innkalt dem til \u00e5 m\u00f8te og fram til saken/sakene de er innkalt til er ferdigbehandlet. Medlemmer tilst\u00e5s ikke godtgj\u00f8relse for m\u00f8ter og aktiviteter de har forfall til. Det gis ikke godtgj\u00f8relse for studieturer, reiser mv. med eller uten overnatting. Se ellers kapittel 4.3 for godtgj\u00f8relse for tap av inntekt og p\u00e5f\u00f8rte utgifter. Dok.nr.: SD-20-210 Side 4 av 5 \u00a7 13 Satser for godtgj\u00f8relse for bystyret Medlemmer og varamedlemmer tilst\u00e5s godtgj\u00f8relse p\u00e5 5 644 kroner pr. m\u00f8te. For m\u00f8ter som varer mindre enn tre timer tilst\u00e5s godtgj\u00f8relse p\u00e5 2 822 kroner pr. m\u00f8te. Bystyrem\u00f8ter som avvikles over flere dager pga. for stor saksmengde for et normalt m\u00f8te, godtgj\u00f8res som to separate m\u00f8ter. M\u00f8ter som deles opp og avvikles over flere dager av andre \u00e5rsaker, godtgj\u00f8res som ett m\u00f8te. \u00a7 14 Satser for godtgj\u00f8relse for bystyreutvalg, utvalg for fullmakter og politisk styringssystem og kontrollutvalget Medlemmer og varamedlemmer tilst\u00e5s godtgj\u00f8relse p\u00e5 4 232 kroner pr. m\u00f8te. For m\u00f8ter som varer mindre enn en time tilst\u00e5s godtgj\u00f8relse p\u00e5 2 068 kroner pr. m\u00f8te. \u00a7 15 Satser for godtgj\u00f8relse for forretningsutvalget og valgstyret Medlemmer og varamedlemmer som ikke godtgj\u00f8res i verv tilsvarende 50 % stilling eller mer, tilst\u00e5s godtgj\u00f8relse p\u00e5 1 377 kroner pr. m\u00f8te. \u00a7 16 Satser for godtgj\u00f8relse for klagenemnden M\u00f8teleder tilst\u00e5s godtgj\u00f8relse p\u00e5 4 232 kroner pr. m\u00f8te representanten leder. \u00d8vrige medlemmer og varamedlemmer tilst\u00e5s godtgj\u00f8relse p\u00e5 3 528 kroner pr. m\u00f8te. \u00a7 17 Satser for godtgj\u00f8relse for arbeidsutvalg og arbeidsgrupper Medlemmer av formelt nedsatte arbeidsgrupper tilst\u00e5s godtgj\u00f8relse p\u00e5 1 377 kroner pr. m\u00f8te. Medlemmer i valgstyrets arbeidsutvalg gis 501 kr. pr. time for arbeid med valgoppgj\u00f8r. Ledere og nestledere for bystyreutvalgene gis ikke slik godtgj\u00f8relse p\u00e5 dagtid (fra klokken 07.45 til klokken 15.00). Arbeidsutvalgsmedlemmer i verv tilsvarende 50 % stilling tilst\u00e5s halv godtgj\u00f8relse for arbeid med valgoppgj\u00f8r p\u00e5 dagtid. \u00a7 18 Satser for godtgj\u00f8relse for andre aktiviteter Medlemmer og varamedlemmer som deltar i aktiviteter som de er formelt innkalt til av Bystyrets kontor tilst\u00e5s godtgj\u00f8relse. Det gis 1 846 kroner i godtgj\u00f8relse for aktiviteter som varer mer enn tre timer, og 1 310 kroner for aktiviteter som varer mindre enn tre timer. Dette gjelder for m\u00f8ter for innkalling av virksomheter og etater, muntlige partsinnlegg, befaringer, oppl\u00e6ring, seminarer, orienteringer og andre aktiviteter i bystyreutvalgene og bystyret. \u00a7 19 Satser for godtgj\u00f8relse for \u00f8vrige verv Medlemmer og varamedlemmer som har et kommunalt tillitsverv og som ikke f\u00e5r godtgj\u00f8relse i medhold av andre bestemmelser, kan tilst\u00e5s godtgj\u00f8relse. Satser for slike verv vedtas av forretningsutvalget p\u00e5 bakgrunn av ansvar og omfang av vervet. Kapittel 4. Annen godtgj\u00f8relse \u00a7 20 Godtgj\u00f8relse for IKT-utstyr Medlemmer av de utvalg som omfattes av denne forskriften tilst\u00e5s en godtgj\u00f8relse p\u00e5 2 500 kroner pr. \u00e5r for \u00e5 dekke kostnader til n\u00f8dvendig IKT-utstyr for \u00e5 kunne holde seg orientert om m\u00f8ter, saker mv. Bystyrets kontor bestiller og dekker n\u00f8dvendige lisenser til Officepakken. F\u00f8lgende vararepresentanter tilst\u00e5s godtgj\u00f8relse til IKT-utstyr a) f\u00f8rste vara til bystyret og bystyreutvalgene b) andre vara til bystyret for partier med flere enn 6 representanter c) tredje vara til bystyret for partier med flere enn 12 representanter Godtgj\u00f8relsen avkortes dersom man tiltrer/fratrer i l\u00f8pet av \u00e5ret. Vararepresentanter som ikke tilst\u00e5s godtgj\u00f8relse for IKT-utstyr har rett til \u00e5 l\u00e5ne pc Dok.nr.: SD-20-210 Side 5 av 5 eller nettbrett til m\u00f8ter de innkalles til. \u00a7 21 Godtgj\u00f8relse for telefoni, bredb\u00e5nd og aviser Medlemmer i bystyret tilst\u00e5s godtgj\u00f8relse p\u00e5 2 500 kroner pr. \u00e5r for \u00e5 dekke utgifter til telefoni, bredb\u00e5nd/data og aviser. Godtgj\u00f8relsen avkortes dersom man tiltrer/fratrer i l\u00f8pet av \u00e5ret. \u00a7 22 Skyss-, kost- og overnattingsgodtgj\u00f8relse For reiser i forbindelse med vervet dekkes skyss-, kost- og overnattingsutgifter i samsvar med KS Sentral generell s\u00e6ravtale (SGS 1001) \u2013 \u00abReiseregulativet\u00bb og \u00abRetningslinjer for tjenestereiser\u00bb for Bergen kommune. Dette vil normalt si at rimeligste transport dekkes. Folkevalgte p\u00e5 tjenestereise omfattes av Bergen kommunes reiseforsikring p\u00e5 tjenestereise i hele verden. \u00a7 23 Godtgj\u00f8relse for tap av inntekt og p\u00e5f\u00f8rte utgifter Medlemmer og varamedlemmer som har l\u00f8nnsinntekt eller er selvstendig n\u00e6ringsdrivende kan f\u00e5 erstattet dokumenterte tap av inntekt som f\u00f8lge av vervet med inntil til 550 kroner pr. time begrenset oppad til maksimalt 1 900 kroner pr. dag. Medlemmer og varamedlemmer som er arbeidstakere m\u00e5 dokumentere tapene i form av erkl\u00e6ring fra arbeidsgiver. Det er kun trekk i l\u00f8nn fra arbeidsgiver, faktisk tap av overtidsgodtgj\u00f8relse eller annen dokumentert tap av inntekt som gir rett til kompensasjon. Medlemmer og varamedlemmer som er selvstendig n\u00e6ringsdrivende m\u00e5 dokumentere tap gjennom fremleggelse av ligningsattest og egenmelding som sannsynliggj\u00f8r tapet. Det er kun dokumentert og faktisk tap av inntekt i n\u00e6ring som gir rett til kompensasjon. Hovedregelen er at selvstendig n\u00e6ringsdrivende gis kompensasjon for tap av inntekt frem til klokken 17.00 p\u00e5 m\u00f8tedagen. Medlemmer og varamedlemmer som helt eller delvis er frikj\u00f8pt fra sitt alminnelige arbeid for \u00e5 utf\u00f8re sine tillitsverv, har som hovedregel ikke krav p\u00e5 kompensasjon for tap av alminnelig l\u00f8nn eller arbeidsfortjeneste. Andre som har lovmessig krav p\u00e5 tapt arbeidsfortjeneste etter kommunelovens \u00a7 8-3 tilst\u00e5s dette med opptil 800 kroner pr. dag. Det m\u00e5 fremlegges dokumentasjon som sannsynliggj\u00f8r tapet. \u00d8vrige p\u00e5f\u00f8rte utgifter som f\u00f8lge av vervet (for eksempel omsorgsarbeid som barnepass) erstattes med opptil 800 kroner pr. dag, dersom tapene kan sannsynliggj\u00f8res. Dokumentasjon skal skje gjennom fremleggelse av kvittering eller annen dokumentasjon som sannsynliggj\u00f8r utgiften. I forbindelse med befaringer, reiser, kurs, oppl\u00e6ring og seminarer dekkes tap av inntekt og p\u00e5f\u00f8rte utgifter kun n\u00e5r medlemmene og varamedlemmene er formelt innkalt fra Bystyrets kontor, eller n\u00e5r deltakelsen p\u00e5 forh\u00e5nd er godkjent av bystyreutvalg, arbeidsutvalg eller leder for et bystyreutvalg. Frist for innlevering av krav om godtgj\u00f8relse for tap av inntekt og p\u00e5f\u00f8rte utgifter gjelder for inntil 3 \u00e5r tilbake i tid. Kapittel 5 Ikrafttredelse \u00a7 24 Ikrafttredelse Forskriften trer i kraft fra vedtaksdato. "
}