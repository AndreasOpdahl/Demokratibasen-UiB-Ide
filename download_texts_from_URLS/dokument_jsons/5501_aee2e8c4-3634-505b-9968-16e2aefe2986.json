{
  "dokument_id": "aee2e8c4-3634-505b-9968-16e2aefe2986",
  "doc_type": "case_presentation",
  "kommune": 5501,
  "tittel": "Navnsetting av tre veger p\u00e5 Bjerkaker ",
  "url": "https://innsyn.tromso.kommune.no/application/getMoteDokument?dokid=2001669243",
  "tekst": "Arkivsaksnr. 24/05618-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 03.04.2024 samfunnsutviklingsutvalget Navnsetting av tre veger p\u00e5 Bjerkaker Kommunedirekt\u00f8rens innstilling til vedtak: Vegkode 31151 gis navnet Brit Hofseths veg Vegkode 31152 gis navnet Karoline Mathisens veg Vegkode 31153 gis navnet Kirsten Sands veg Stig Tore Johnsen Kari Henriksen Kommunedirekt\u00f8r Direkt\u00f8rAvdeling for oppvekst, utdanning og kultur 1 Hva saken gjelder Troms\u00f8 kommune skal gi navn p\u00e5 tre veger p\u00e5 Bjerkaker i forbindelse med omgj\u00f8ring av adressenavn i omr\u00e5det. Saken gjelder disse vegkodene: Vegkode 31151, del av Ryavegen, Bjerkaker Vegkode 31152, del av Ryavegen, Bjerkaker Vegkode 31153, del av S\u00f8rems veg, Bjerkaker Saken har v\u00e6rt annonsert, og den ble sendt p\u00e5 h\u00f8ring i flere etapper da det kom inn f\u00e5 navneforslag p\u00e5 disse vegkodene. I tillegg har det blitt sett p\u00e5 lokalhistorien, og andre navneforslag som kan v\u00e6re aktuelle \u00e5 ta i bruk p\u00e5 de tre vegkodene. Det har kommet gode navneforslag p\u00e5 disse tre vegkodene. Der det er mange navneforslag vil det alltid v\u00e6re faglig utfordrende \u00e5 velge navn fremfor noen andre. I denne navnesaken vurderes det \u00e5 navngi de tre vegkodene etter kvinner med tilh\u00f8righet til Troms\u00f8. 2 Kart over vegkode 31153 Saksutredning Prinsipper for valg av adressenavn I denne saken skal det gj\u00f8res vedtak p\u00e5 tre vegnavn. Navnene som skal velges b\u00f8r passe inn i et samordnet system for adressering, og det b\u00f8r v\u00e6re lett \u00e5 skrive og uttale. Viktige prinsipper for navngiving er at man b\u00f8r f\u00f8lge tradisjonsprinsippet og pr\u00f8ver \u00e5 f\u00f8re videre lokale, tradisjonelle stedsnavn og navnem\u00f8nster i adressetildelinga. Skrivem\u00e5ten av stedsnavn skal 3 f\u00f8lge reglene i lov om stadnamn (stedsnavnloven). En b\u00f8r unng\u00e5 \u00e5 bruke navn p\u00e5 n\u00e5levende personer i adressenavna Dette har sammenheng med den s\u00e6rlige prestisjen som de aktuelle personene vil f\u00e5 gjennom en slik oppkalling. Omd\u00f8mmet til en person kan dessuten endre seg over tid. Helst b\u00f8r det g\u00e5 minst fem til ti \u00e5r fra en person er d\u00f8d til en eventuelt velger \u00e5 ta i bruk personnavnet som en del av et stedsnavn. Dette navngivingsprinsippet er i samsvar med anbefalingene i en FN-resolusjon vedtatt av United Nations Group of Experts on Geographical Names (UNGEGN) p\u00e5 en konferanse i Berlin i 2002 (VIII/2 Commemorative naming practices for geographical features). I denne navnesaken vurderes det \u00e5 benytte personnavn i navngivingen. I Troms\u00f8 kommune er det sv\u00e6rt f\u00e5 oppkallinger etter kvinner, og det har kommet flere navneforslag i denne saken p\u00e5 navngiving av de tre vegkodene etter kvinner med tilh\u00f8righet til Troms\u00f8. Kommunal navnsetting av veger/adresser Det er kommunene som har vedtaksmyndighet for skrivem\u00e5ten av en rekke typer stedsnavn. Saksbehandlingen i kommunene skal f\u00f8lge reglene i stedsnavnloven. Kommunen gj\u00f8r vedtak om skrivem\u00e5ten av adressenavn, og har vedtaksmyndighet for skrivem\u00e5ten av navn p\u00e5 tettsteder, gravlunder, kommunale anlegg, grender og bydeler. N\u00e5r kommunen har gjort vedtak skal skrivem\u00e5ten tas i offentlig bruk. Kartverket presiserer at lov om stedsnavn regulerer offentlig bruk av stedsnavn. Privatpersoner og bedrifter som ikke er heleide av det offentlige er derfor ikke p\u00e5lagt \u00e5 f\u00f8lge vedtatte skrivem\u00e5ter. Om adressering Adressering handler f\u00f8rst og fremst om \u00e5 tildele alle en offisiell adresse. Alle eiendommer/bygninger som nyttes til n\u00e6rings-, offentlig-, eller boligform\u00e5l (inkludert fritidsbolig) skal ha en unik adresse. Navngiving etter kvinner I Troms\u00f8 kommune er det i dag flere oppkallinger etter menn enn kvinner n\u00e5r det gjelder gate- og vegnavn. Det er derfor blitt ytret et \u00f8nske om flere kvinnelige oppkallinger. Det er sjelden at Troms\u00f8 kommune navngir veger p\u00e5 Troms\u00f8ya, da de aller fleste adressene som har blitt navngitt den siste tiden har v\u00e6rt omr\u00e5denavn i distriktet. Med utgangspunkt i dette kan det v\u00e6re aktuelt \u00e5 benytte anledningen til \u00e5 navngi disse vegkodene etter kvinner med tilknytning til Troms\u00f8. 4 Navneforslag Knut Fyhn viser til at Bjerkaker har mange navn fra Malangshalv\u00f8ya. Imidlertid er de opplagte Brokskar, Vikran og Kobbev\u00e5gen opptatt. Krakslett er imidlertid ledig. Den delen av Ryavegen som m\u00e5 f\u00e5 nytt navn kunne kanskje hete Andstraumvegen eller Litjestraumvegen etter den lille straumen p\u00e5 andre sida av Ry\u00f8ya skriver Knut Fyhn i sitt navneforslag p\u00e5 vegkodene. Vurdering Det frar\u00e5des \u00e5 \u00abflytte p\u00e5\u00bb stedsnavn som h\u00f8rer til andre steder i Troms\u00f8 kommune for \u00e5 navngi en adresse p\u00e5 Troms\u00f8ya. Med utgangspunkt i dette vurderes det at det ikke er aktuelt \u00e5 navngi med utgangspunkt i stedsnavn fra Malangshalv\u00f8ya, selv om det finnes gatenavn i omr\u00e5det som har blitt navngitt p\u00e5 denne m\u00e5ten. Denne m\u00e5ten \u00e5 navngi p\u00e5 frar\u00e5des da det er viktig for AMK og lignende \u00e5 finne fram til riktig sted. Navn p\u00e5 gatekode 31151 Kine Stark Hansen har foresl\u00e5tt f\u00f8lgende: Gjelder adressenavn endring, s\u00f8ndre del av S\u00f8remsveg. Kine Stark Hansen sp\u00f8r om det kan v\u00e6re en mulighet \u00e5 endre, men allikevel beholde navnet p\u00e5 veien, \u00e5 rett og slett gi veien navnet S\u00f8ndre S\u00f8remsveg? Da vil man enkelt skille de to veidelene som kun deles av med en gangsti og Bjerkakerveien. Torill Sommerlund har foresl\u00e5tt f\u00f8lgende p\u00e5 vegkode 31151 forslag til nytt navn for den s\u00f8rligste delen av n\u00e5v\u00e6rende Ryavegen, vegkode 31151, er: GARTNERSTIEN eller GARTNERLUNDEN Navneforslaget er knyttet til at det har v\u00e6rt et gartneri p\u00e5 dette omr\u00e5det i tidligere \u00e5r. Vurdering I omr\u00e5det l\u00e5 det tidligere et gartneri, O Sundstr\u00f8ms gartneri. Forslaget fra Torill Sommerlund passer godt som navneforslag p\u00e5 vegkode 31151. Andre navneforslag F\u00f8lgende navneforslag er foresl\u00e5tt p\u00e5 kvinner med tilknytning til Troms\u00f8, dette gjelder disse fire navneforslagene: Margaret Larsens veg Margaret Larsen var initiativtaker for kommunens f\u00f8rste dagsenter for funksjonshemmede i H\u00f8yblokka p\u00e5 H\u00e5pet. Og, hun var leder der i mange \u00e5r. Videre var hun leder av Troms\u00f8 Forliksr\u00e5d i flere \u00e5r og h\u00f8yt respektert som leder. Hun var medlem av kommunestyret for Venstre og var tildelt HM Kongens fortjenstmedalje i s\u00f8lv for sin innsats. Hun sto p\u00e5 med full fart til hun rundet 80 \u00e5r, skriver Inge Hyld i navneforslaget. 5 Vurdering Margaret Larsens veg er et godt navneforslag p\u00e5 en av de tre vegkodene som skal ha et navn. Margaret Larsen var initiativtaker for kommunens f\u00f8rste dagsenter for funksjonshemmede. Karoline Mathisens veg begrunnelse for dette, var at hun var lege i Troms\u00f8 hele sitt liv. Hun var leder i gruppa om bygde hybelbygget for kvinner Som ligger i Strandskillet, i sannhet en samfunnsbygger utdypes det i navneforslaget. Dette forslaget har kommet fra Inge Hyld og flere forslagsstillere, som Troms\u00f8 soroptimistklubb, de fremhever \u00abDet burde vere ei enkel sak \u00e5 bestemme at alle nye vegar no framover skal ha kvinnenamn, den aller f\u00f8rste av ein viss storleik kunne f.eks. bli Karoline Mathisen....\u00bbKaroline Mathisen (1898\u20131981) \u2013 lokalhistoriewiki.no Vurdering Karoline Mathisens veg er et godt forslag p\u00e5 \u00e5 navngi en av de tre vegkodene. Navneforslaget er tidligere foresl\u00e5tt av Troms\u00f8 soroptimistklubb. De har i flere sammenhenger p\u00e5pekt at det er en kj\u00f8nns-skjev navngiving n\u00e5r det gjelder vegnavn i Troms\u00f8 kommune. Det innstilles p\u00e5 at en av vegkodene navngis etter Karoline Mathisen. Brit Hofseths veg, begrunnelsen for dette er Brit Hofseth sitt viktig arbeid knyttet til ekspedisjoner til Svalbard og Gr\u00f8nland, der hun fikk mye skryt fra sine kollegaer. Under en ekspedisjon i Troms der Hofseth samlet inn data og informasjon segnet hun om. Brit Hofseth er gravlagt p\u00e5 Troms\u00f8 gravlund. Brit Hofseth - (polarhistorie.no) Brit Hofseth viser veg \u2013 Norsk Polarinstitutt (npolar.no) Vurdering Brit Hofseths veg, er et godt navneforslag p\u00e5 en av vegkodene som skal ha et navn. Brit Hofseth er gravlagt p\u00e5 Troms\u00f8 gravlund. Hun d\u00f8de br\u00e5tt under en forskningsekspedisjon bare 24 \u00e5r gammel. Det innstilles p\u00e5 at en av vegkodene navngis etter Brit Hofseth Kirstens Sands veg: Aud Marie Antonsen, har foresl\u00e5tt at en av vegene p\u00e5 Bjerkaker, f\u00e5r navnet Kirsten Sands veg. Hun begrunner dette med at Kirsten Sand bodde i n\u00e6romr\u00e5det (Mellomvegen 130), og at Kirsten Sand var en anerkjent kvinnelig arkitekt. Kirsten Sand (1895- 1996) var den f\u00f8rste kvinnen i Norge med full arkitekturutdannelse. Hun ble uteksaminert fra NTH i 1919 og hadde flere arkitektoppdrag i Oslo f\u00f8r hun flyttet nordover i 1945.I 20 \u00e5r, som Husbankens distriktsarkitekt i Nord-Troms, var hun engasjert i \u00e5 gjenoppbygge Nord-Norge etter \u00f8deleggelsene fra 2. verdenskrig. Fra 1952 var hun bosatt i Troms\u00f8.Gjennom hele sin karriere som sivilarkitekt, var Kirsten Sand opptatt av at alle skulle ha gode boforhold, ogs\u00e5 kvinner og 6 ubemidlede.Kirsten Sand var ogs\u00e5 engasjert i musikk og musikkundervisning. I hennes hjem fikk mange barn i Troms\u00f8 slik undervisning. Dette bidro til at hun ogs\u00e5 ble velkjent innenfor musikkmilj\u00f8et i byen. (kilde Riksantikvaren.no) Kirsten Sand \u2013 Store norske leksikon (snl.no) Kirsten Sands hus i Mellomveien 130 - Riksantikvaren Vurdering Kirsten Sands veg er et godt navneforslag p\u00e5 en av vegkodene som skal ha et navn. Kirsten Sand bodde i n\u00e6romr\u00e5det. Hun var en anerkjent kvinnelig arkitekt. Det innstilles p\u00e5 at en av vegkodene navngis etter Kirsten Sand. Tilr\u00e5ding Saken ble sendt p\u00e5 tilr\u00e5ding hos Spr\u00e5kr\u00e5det. Dette er i henhold til lov om stedsnavn. Spr\u00e5kr\u00e5det har gitt disse tilr\u00e5dingene i saken: 31153 S\u00f8ndre S\u00f8rems veg, Spr\u00e5kr\u00e5det viser til at skrivem\u00e5ten er S\u00f8ndre S\u00f8rems veg 31151 Gartnerstien eller Gartnerlunden, her har Spr\u00e5kr\u00e5det ingen merknader. Men de viser til at kommunen b\u00f8r velge det etterleddet som passer best p\u00e5 vegen. Margaret Larsens veg, Spr\u00e5kr\u00e5det viser til at de ikke har noen merknader til skrivem\u00e5ten, men de fremhever at de ikke har noen opplysninger om n\u00e5r personen som skal oppkalles levde, gj\u00f8r de oppmerksom p\u00e5 at det er et vanlig prinsipp \u00e5 unng\u00e5 \u00e5 bruke navn p\u00e5 n\u00e5levende personer i adressenavnene. Helst b\u00f8r det g\u00e5 minst fem til ti \u00e5r fra en person er d\u00f8d til man eventuelt velger \u00e5 ta i bruk personnavnet som en del av et stedsnavn. Karoline Mathisens veg, Spr\u00e5kr\u00e5det har ingen merknader Brit Hofseths veg, if\u00f8lge de vedlagte lenkene er Brit den riktige skrivem\u00e5ten av fornavnet. Adressenavnet m\u00e5 dermed bli Brit Hofseths veg. Kirsten Sands veg, Spr\u00e5kr\u00e5det har ingen merknader til adressenavnforslaget, Kirsten Sands veg. Skrivem\u00e5ten er grei, og forslaget er godt begrunnet. Konklusjon Det anbefales at innstillingen til vedtak f\u00f8lges slik det fremkommer i saksfremlegget. Det er sv\u00e6rt f\u00e5 navnsettinger etter kvinner n\u00e5r det gjelder vegnavn i Troms\u00f8 kommune. Vedtakskompetanse Milj\u00f8-, idrett-, kultur- og samfunnsutviklingsutvalget 7 Ressurser i saken Veien til likestilling | Kartverket.no Kommunen som adressemyndighet | Kartverket.no Stadnamn | Kartverket.no Stedsnavn (sprakradet.no) Lov om stadnamn (stadnamnlova) - Lovdata 8 "
}