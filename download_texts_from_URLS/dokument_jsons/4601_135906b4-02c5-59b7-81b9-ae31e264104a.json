{
  "dokument_id": "135906b4-02c5-59b7-81b9-ae31e264104a",
  "doc_type": "case_attachment",
  "kommune": 4601,
  "tittel": "Invitasjon til innspill - Etterkontroll personopplysningsloven",
  "url": "https://bergen.kommune.no/politikere-utvalg/api/fil/bk360/10827436/Invitasjon-til-innspill-Etterkontroll-personopplysningsloven",
  "tekst": " Se vedlagte adresseliste Deres ref. V\u00e5r ref. Dato 24/4162 16.07.2024 ETTERKONTROLL AV PERSONOPPLYSNINGSLOVEN \u2013 INVITASJON TIL \u00c5 KOMME MED INNSPILL 1. ETTERKONTROLL AV PERSONOPPLYSNINGSLOVEN Justis- og beredskapsdepartementet har startet opp arbeidet med en etterkontroll av personopplysningsloven. Form\u00e5let med etterkontrollen er \u00e5 utrede om reglene i personopplysningsloven, herunder ogs\u00e5 overgangsreglene og -forskriften, blant annet i lys av utviklingen siden lovens vedtakelse i 2018, har en hensiktsmessig utforming og fungerer tilfredsstillende, eller om det er behov for endringer eller nye regler. 2. BAKGRUNN Personopplysningsloven tr\u00e5dte i kraft 20. juli 2018. Under forberedelse av loven ga departementet uttrykk for at det legges opp til en etterkontroll etter at loven har virket noen \u00e5r, se Prop. 56 LS (2018\u20132018) punkt 2.3.1. Etterkontrollen vil i f\u00f8rste rekke fokusere p\u00e5 de nasjonale reglene i personopplysningsloven og i mindre grad p\u00e5 reglene som f\u00f8lger direkte av personvernforordningen, men slik at det i arbeidet naturlig m\u00e5 ses hen til utviklingen i tolkningen og praktiseringen av forordningens regler. Etterkontrollen er ikke avgrenset til bestemte temaer. Departementet vil blant annet utrede temaer som forskjellige akt\u00f8rer har spilt inn til departementet og andre temaer departementet anser b\u00f8r utredes n\u00e6rmere. For \u00e5 bidra til et godt kunnskapsgrunnlag inviterer departementet enhver til \u00e5 komme med innspill. Innspill kan for eksempel Postadresse Kontoradresse Leveringsadresse Telefon - sentralbord Lovavdelingen Postboks 8005 Dep Gullhaug Torg 4A Varemottak 22 24 90 90 \u00d8yvind Molven 0484 Oslo Akersgata 59 Org.nr.: 972 417 831 oyvind.molven@jd.dep.no 0180 Oslo omhandle erfaringer med dagens lov, konsekvenser av loven, forslag til presiseringer, endringer eller nye regler, eller andre forhold. Under forberedelsen av personopplysningsloven ga departementet uttrykk for at det ved en etterkontroll s\u00e6rlig kunne bli aktuelt \u00e5 se n\u00e6rmere p\u00e5 ordningen med personvernombud, reglene som gj\u00f8r unntak fra de registrertes rettigheter, reglene om behandling for forsknings-, arkiv- og statistikkform\u00e5l, reglene om administrative sanksjoner, avviklingen av konsesjonsordningen og enkelte andre forhold som er nevnt i Prop. 56 LS (2017\u20132018) punkt 2.3.1. 3. INVITASJON TIL \u00c5 KOMME MED INNSPILL Departementet inviterer med dette enhver til \u00e5 gi innspill til etterkontrollarbeidet. Frist for innspill er 1. november 2024 (fristen er forlenget fra 1. oktober). Innspill b\u00f8r fortrinnsvis avgis digitalt p\u00e5 https://www.regjeringen.no/no/dokumenter/etterkontroll-av-personopplysningsloven- invitasjon-til-a-komme-med-innspill/id3047095/ under \u00abSend inn innspill\u00bb. Her kan man om \u00f8nskelig ogs\u00e5 registrere bruker, mellomlagre og laste opp vedlegg. Innspill er offentlige etter offentleglova og vil bli fortl\u00f8pende publisert p\u00e5 regjeringen.no. Med hilsen Sigurd Skjelde Aaserudhagen avdelingsdirekt\u00f8r \u00d8yvind Molven lovr\u00e5dgiver Dokumentet er elektronisk godkjent og sendes uten signatur 2/2 "
}