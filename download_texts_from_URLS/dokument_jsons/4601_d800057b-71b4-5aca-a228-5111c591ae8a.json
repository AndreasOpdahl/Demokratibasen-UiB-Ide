{
  "dokument_id": "d800057b-71b4-5aca-a228-5111c591ae8a",
  "doc_type": "case_attachment",
  "kommune": 4601,
  "tittel": "Vestland Fylkekommune Innspill til oppstartsm\u00f8te - reguleringsplan - Haukelandsbakken",
  "url": "https://bergen.kommune.no/politikere-utvalg/api/fil/bk360/10296048/Vestland-Fylkekommune-Innspill-til-oppstartsmote-reguleringsplan-Haukelandsbakken",
  "tekst": " Avdeling for Infrastruktur og veg (INV) Dato 19.02.2024 V\u00e5r referanse 2024/5700-2 Dykkar referanse Bergen Kommune Plan- og bygningsetaten Sakshandsamar Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon Innspel til oppstartsm\u00f8te - reguleringsplan - \u00c5rstad - gnr. 161 bnr. 8 - Haukelandsbakken - Bergen kommune Vestland fylkeskommune ved avdeling for infrastruktur og veg viser til orientering om oppstartsm\u00f8te av planarbeid for PLAN-2024/10271 gnr. 161 bnr. 8 i Bergen kommune. Avdeling for infrastruktur og veg sitt ansvar i planarbeidet er fyrst og fremst knytt til arealbruken langs fylkesveg. Vi uttalar vi oss som forvaltar av fylkesveg, med s\u00e6rleg fokus p\u00e5 trafikktryggleiken og framkomst for alle trafikantar. Innspel Det planleggast riving av fire einebustadar og oppf\u00f8ring av om lag 80 leilegheiter fordelt p\u00e5 tre bygningskroppar. Reguleringa vil f\u00f8re til auka bruk av krysset fylkesveg 585 Haukelandsvegen og kommunal veg Haukelandsbakken. Det er h\u00f8g \u00e5rsd\u00f8gntrafikk p\u00e5 fylkesvegen og strekninga er klassifisert som ulykkesstrekning. Vi ber om at det vert gjort ei trafikkanalyse som inkludera det nemnte krysset og kva konsekvensane vert ved reguleringa. Vi oppmodar til \u00e5 ha s\u00e6rleg fokus p\u00e5 kapasitet og trafikktryggleik i denne utredninga. Omr\u00e5det har gode kollektivtilbod med ny bybanetrase i n\u00e6rleiken og fleire bussruter og kollektivknutepunkt knytt til Haukeland sjukehus. Det vil si at omr\u00e5det er godt egna til l\u00e5g parkeringsdekning. I opplysningane er det oppgitt parkeringsdekning mellom 0,1-0,2 per 100m2. Dette er f\u00f8rebels noko vagt og det m\u00e5 kome fram av vidare planarbeid korleis ein l\u00f8yser parkeringsdekninga. Det er vesentleg at Bergen kommune sikrar l\u00e5g parkeringsdekning d\u00e5 omr\u00e5det er sv\u00e6rt godt egna for at bebuarar kan bruke kollektivtilbod. Med helsing Mats Korneliussen Andreas Sivertsen V\u00e5ge leiar r\u00e5dgjevar INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen "
}