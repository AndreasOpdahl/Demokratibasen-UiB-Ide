{
  "dokument_id": "c24ef4c5-52aa-57e0-804b-45206994377f",
  "doc_type": "meeting_minutes",
  "kommune": 5501,
  "tittel": "Protokoll Kommunalt r\u00e5d for mennesker med nedsatt funksjonsevne 25.11.2024",
  "url": "https://innsyn.tromso.kommune.no/application/getMoteDokument?dokid=2001906392",
  "tekst": " M\u00f8teprotokoll Kommunalt r\u00e5d for mennesker med nedsatt funksjonsevne Dato: 25.11.2024 kl. 12:00 \u2013 14:40 Sted: Formannskapssalen Til stede: Barbara V\u00f6gele (MDG), Ruth Schwienbacher (KOM), Ann Sissel Enoksen (BYLA), Helge Habbestad (KOM), Grete Kongsbak (KOM), \u00c5ge Bjerkmo (KOM), Nina Hansen Rossing (KOM), M\u00f8tende Eirik Johansen (FrP) for Ida G\u00e5rseth Hov (FrP), Camilla Slaabr\u00e5ten varamedlemmer: (KOM) for Rune Solhaug (KOM), Forfall \u00d8rjan Olsvik (Ap), Fra administrasjonen: Edel Pedersen Sekret\u00e6r: Espen Harper Saksliste Godkjenning av innkalling og saksliste Godkjenning av protokoll Orienteringer \u2022 Sydspissen \u2022 Alfheim \u2013 innspill til behovsmelding Saker til behandling 43/24 24/15518-1 Kommunal bost\u00f8tte 4 44/24 24/18322-1 Handlingsprogram 2025-2028 5 1 2 Godkjenning av innkalling og saksliste Godkjent Godkjenning av protokoll Godkjent 3 Saker til behandling 43/24 Kommunal bost\u00f8tte Behandlet av M\u00f8tedato Saknr 1 Eldrer\u00e5det 25.11.2024 39/24 2 Kommunalt r\u00e5d for mennesker med nedsatt 25.11.2024 43/24 funksjonsevne 3 Helse- og velferdsutvalget 27.11.2024 40/24 4 Formannskapet 05.11.2024 166/24 5 Kommunestyret 13.11.2024 161/24 6 Hasteutvalg for fellesskap og sosial utjevning 21.11.2024 6/24 7 Kommunestyret 18.12.2024 Innstillende vedtak 1. Det innf\u00f8res ny kommunal bost\u00f8tte fom 010125. 2. Bost\u00f8tten gis til husstander som bor i leid bolig med held\u00f8gns omsorg eller med base. Bost\u00f8tten gjelder for alle boliger som nevnt, hvor kommunen har kontrakt. Kommunal bost\u00f8tte forutsetter at husstanden/s\u00f8ker har varig trygde/pensjonsytelse. Det gj\u00f8res en individuell vurdering med utgangspunkt i SIFO referansebudsjett. Det gj\u00f8res ny vurdering hvert 3. \u00e5r. 3. Kommunal bost\u00f8tte gis som fradrag p\u00e5 husleie, og medregner ikke boutgifter utover selve husleien. 4. Utl\u00f8sning av kommunal bost\u00f8tte, forutsetter vedtak p\u00e5 statlig bost\u00f8tte. 5. Det gis ikke kommunal bost\u00f8tte der hvor husstanden generelt er i behov av l\u00f8pende \u00f8konomisk sosialhjelp. 6. For beboere i ordin\u00e6r kommunal bolig, som med gjengs leie f\u00e5r en h\u00f8yere husleie, justeres denne n\u00e5r ny husleiekontrakt inng\u00e5s. Det vil si at det vil v\u00e6re en gradvis innf\u00f8ring av \u00f8kt husleie p\u00e5 minimum 3 \u00e5r. 7. Overgangsordning for tidligere kommunal bost\u00f8tte, vedtatt i Vedtak 20/10906-1 avvikles i sin helhet og erstattes av dette vedtaket. Det gis en nedtrappingstid ved at man beholder gammel kommunal bost\u00f8tte p\u00e5 n\u00e5v\u00e6rende kontrakt. Ved inng\u00e5else av ny kontrakt, ogs\u00e5 p\u00e5 samme bolig, faller gammel bost\u00f8tte bort. Ordningen revideres hvert 3. \u00e5r. Til kommunestyret skal det leggast fram eit notat som viser kostnaden for kommunen ved \u00e5 oppretthalde vedtaket fr\u00e5 sak 97/22 om 10% bust\u00f8tte i samband med innf\u00f8ring av gjengs leige M\u00f8tebehandling i Kommunalt r\u00e5d for mennesker med nedsatt funksjonsevne 25.11.2024: M\u00f8tebehandling 4 Barbara V\u00f6gele foreslo: Saken tas til orientering Votering Forslaget ble enstemmig vedtatt Kommunalt r\u00e5d for mennesker med nedsatt funksjonsevnes vedtak Saken tas til orientering 44/24 Handlingsprogram 2025-2028 Behandlet av M\u00f8tedato Saknr 1 Arbeidsmilj\u00f8utvalget 12.11.2024 10 Arbeidsmilj\u00f8utvalget 25.11.2024 29/24 11 Mangfolds- og integreringsutvalget 25.11.2024 31/24 12 Ungdomsr\u00e5det 13 Hasteutvalg for fellesskap og sosial utjevning 21.11.2024 7/24 14 Likestillingsutvalget 26.11.2024 19/24 2 Eldrer\u00e5det 25.11.2024 38/24 3 Kommunalt r\u00e5d for mennesker med nedsatt 25.11.2024 44/24 funksjonsevne 4 Milj\u00f8-, idrett-, kultur- og 26.11.2024 110/24 samfunnsutviklingsutvalget 5 Helse- og velferdsutvalget 27.11.2024 39/24 6 Kommune- og byutviklingsutvalget 28.11.2024 66/24 7 Oppvekst- og utdanningsutvalget 29.11.2024 53/24 8 Formannskapet 02.12.2025 5/25 9 Kommunestyret 18.12.2024 Kommunedirekt\u00f8rens innstilling til vedtak: 1. Skatt\u00f8ret for 2025 fastsettes til h\u00f8yeste lovlige sats i henhold til Stortingets vedtak. 2. Det utskrives eiendomsskatt p\u00e5 alle eiendommer i Troms\u00f8 kommune i medhold av eigedomsskattelova \u00a7\u00a7 2 og 3. \u2022 Eiendomsskatten for 2025 skrives ut med skattesats 3,9 promille for boligeiendommer og eiendommer med selvstendige boenheter. Den generelle skattesats for alle andre typer eiendommer settes til 7 promille. 5 \u2022 Det gjennomf\u00f8res kontorjustering for 2025 p\u00e5 4,1 %. \u2022 Bunnfradrag for godkjente boenheter settes til 145 000 kroner. \u2022 Etter eigedomsskattelova \u00a7 7a skal det innvilges fritak for eiendomsskatt for s\u00e5 vidt gjelder private barnehager og skoler som ikke driver p\u00e5 kommersielt grunnlag. Videre kan eiendommer som eies av stiftelser eller organisasjoner som ivaretar kommunens gavn eller tarv og som ikke driver p\u00e5 kommersielt grunnlag, herunder idrettsanlegg som er \u00e5pne for alle, av kommunestyret innvilges fritak for eiendomsskatt. \u2022 Eiendomsskatt og kommunale eiendomsavgifter forfaller til betaling i fire terminer per \u00e5r. 3. Handlingsprogrammets f\u00f8rste \u00e5r gjelder som \u00e5rsbudsjett for 2025. 4. Driftsbudsjettet vedtas i henhold til bevilgningsoversikter drift etter budsjett- og regnskapsforskriften \u00a7 5-4 f\u00f8rste og andre ledd. 5. Investeringsbudsjettet vedtas i henhold til bevilgningsoversikter investering etter budsjett- og regnskapsforskriften \u00a7 5-5 f\u00f8rste og andre ledd. 6. I 2025-2028 tas det opp l\u00e5n som f\u00f8lger: Tall i tusen 2025 2026 2027 2028 Ordin\u00e6re investeringer 805 967 642 760 490 676 650 286 kommunekassen Investeringer 180 000 240 000 250 000 250 000 vann og avl\u00f8p L\u00e5n kommunale 55 326 64 800 90 000 90 000 foretak (KF) Sum l\u00e5n 1 041 293 947 560 830 676 990 286 investeringer Startl\u00e5n 500 000 600 000 600 000 600 000 Husbanken 7. Troms\u00f8 kommunes trekkrettighet (kassekreditt) for 2025 settes til 600 millioner kroner i gjeldende hovedbankavtale. 8. Kommunale betalingssatser, avgifter og gebyrer for 2025 vedtas i henhold til vedlegg 1 og 2. 9. Faste tilskudd til eksterne organisasjoner i 2025 vedtas iht. vedlegg 3. 10. Rammene for s\u00f8kbare tilskudd til eksterne organisasjoner i 2025 vedtas iht. vedlegg 4. Politisk sak om fordeling av midler knyttet til de ulike form\u00e5l fremmes for aktuelt hovedutvalg i tr\u00e5d med delegasjonsreglementet og reglement for hovedutvalgene. 11. Innenfor ansvarsramme 9200 Sentralt budsjettomr\u00e5de settes det av 1,5 millioner kroner i \u00e5rsbudsjett 2025 til formannskapets disposisjon. 6 12. Overf\u00f8ring (driftstilskudd) til Troms\u00f8 Brann og Redning KF i 2025-2028 er p\u00e5 77,692 millioner kroner \u00e5rlig. 13. Overf\u00f8ring (driftstilskudd) til Troms\u00f8bolig KF er p\u00e5 43,96 millioner kroner i 2025, og 30,66 millioner kroner i \u00e5rene 2026-2028. 14. Overf\u00f8ring til Troms\u00f8 Havn KF (drift) er p\u00e5 1,874 millioner kroner i 2025 og 1,774 millioner kroner i 2026-2028, som som skal dekke kapitalutgifter forbundet med opprydding i havnebassenget. 15. Husleien til Aurora Kino AS i 2025 er 5,160 millioner kroner. 16. Kontrollutvalgets budsjett for 2025 er 7,857 millioner kroner. 17. P\u00e5 ansvarsramme 9200 Sentralt budsjettomr\u00e5de avsettes det 120 millioner kroner til \u00e5 dekke l\u00f8nnsoppgj\u00f8ret i 2025. Midlene fordeles av kommunedirekt\u00f8r ut p\u00e5 aktuelle ansvarsrammer i tr\u00e5d med resultatet i de ulike l\u00f8nnsoppgj\u00f8rene. M\u00f8tebehandling i Kommunalt r\u00e5d for mennesker med nedsatt funksjonsevne 25.11.2024: M\u00f8tebehandling Barbara V\u00f6gele foreslo: Saken tas for \u00f8vrig til orientering Ruth Schwienbacher foreslo: Handlingsprogram 2025-2028 \u2022 Rettigheter og CRPD R\u00e5det er sv\u00e6rt bekymret over handlingsplanens formulering om \u00e5 \"vri ressursbruken fra rettighetsstyrte individuelle og ressurskrevende tiltak, til gode fellesskapsl\u00f8sninger (Side 3).\" Selv om r\u00e5det anerkjenner betydningen av fellesskapsl\u00f8sninger som for eksempel milj\u00f8tjenesten for barn og unge tilbud og tilbud som Alfheim aktivitetshus \u2013 som vi mener er viktige og gode \u2013 skaper det generelle premisset i formuleringen dyp uro. Vi minner om at retten til n\u00f8dvendige tjenester er forankret i individuelle vurderinger, i henhold til helse- og omsorgstjenesteloven og pasient- og brukerrettighetsloven. Lov om pasient- og brukerrettigheter gir enkeltpersoner rettskrav p\u00e5 n\u00f8dvendige helse- og omsorgstjenester, herunder brukerstyrt personlig assistanse. N\u00f8dvendighetskriteriet inneb\u00e6rer at den som tjenesten er n\u00f8dvendig for, har krav p\u00e5 et omfang og innhold som er n\u00f8dvendig for \u00e5 dekke behovet og ivareta lovens form\u00e5l. Slike individuelle rettigheter representerer bundne utgifter som nettopp er ment \u00e5 begrense kommunens prioriteringsfrihet. Det skal foretas konkrete individuelle kartlegginger og vurderinger av behov, og saksbehandlingen skal ivareta informasjon, medvirkning og klagemulighet. Tilsvarende gjelder for retten til individuell tilrettelagt oppl\u00e6ring (spesialundervisning) Det er ingen motsetning mellom \u00e5 motta tjenester man har rettskrav p\u00e5, og ha en hverdag i fellesskap med andre som er med \u00e5 fremme lovenes m\u00e5lsetting om samfunnsdeltakelse, fellesskap og inkludering. Men \u00e5 bruke fellesskapsl\u00f8sninger som sparetiltak p\u00e5 bekostning av innbyggernes rettigheter vil ikke v\u00e6re lovlig. 7 Rettighetsstyrte tiltak som BPA sikrer selvbestemmelse, inkludering og muligheten til \u00e5 ta utdanning, jobbe og delta aktivt i samfunnet. Fellesskapsl\u00f8sninger alene kan ikke m\u00f8te det brede spekteret av behov og kan marginalisere personer med komplekse utfordringer Kommunen m\u00e5 sikre en kombinasjon av gode fellesskapsl\u00f8sninger og individuelt tilpassede tiltak. \u00c5 redusere innholdet i de individuelle rettighetene uten \u00e5 basere dette p\u00e5 en grundig individuell vurdering vil ikke v\u00e6re lovlig. \u2022 Informasjonsplikt Handlingsplanen gj\u00f8r det tydelig at byens borgere, kan forvente en rekke endringer som kan og vill f\u00f8re til langvarig bortfall eller reduksjon av omsorgstjenester. Interesseorganisasjoner rapporterer allerede om \u00f8kt uro blant medlemmene p\u00e5 grunn av kutt, for eksempel bemanningskutt i bofellesskap. Vi forventer at kommunen f\u00f8lger lovverket, herunder forvaltningslovens krav til varsling, grundig utredning og rett til uttalelse f\u00f8r vedtak om reduksjoner i omsorgstjenester fattes. \u2022 Boligstrategi \u2013 bygg og boliger Troms\u00f8 kommune har et stort etterslep p\u00e5 boliger til ulike grupper. Blant mennesker med utviklingshemming (kognitiv funksjonsnedsettelse) er det 22 personer over 18 \u00e5r p\u00e5 venteliste, av disse 9 over 23 \u00e5r. Disse kommer i tillegg til de unge voksne som i 2025/ 2026 flytter inn i tre nye, fine samlokaliserte leiligheter med personalbase (bofellesskap). Det tar 6- 7 \u00e5r fra planlegging starter til noe nytt st\u00e5r klar, det m\u00e5 det tas h\u00f8yde for ved planlegging. Uten flere bofelleskap/klynger vil antall innbyggere p\u00e5 venteliste \u00f8ke betraktelig de neste \u00e5rene. I Handlingsprogram-perioden m\u00e5 det derfor igangsettes planlegging og prosjektering av nye omsorgsboliger/ bofellesskap for unge med utviklingshemming (s.34), som ogs\u00e5 m\u00e5 inn i tabell side 35 (\u00abBofelleskap/klynger, antall 16, unge voksne med utviklingshemming \u2022 Strategi med samdrift og stordrift (side 198, 199) Vi uttrykker bekymring for strategien i Handlingsprogrammet (side 199), som foresl\u00e5r samdrift og stordrift av helse- og velferdstjenester. Erfaringer fra b\u00e5de tjenestemottakere og ansatte tyder p\u00e5 at denne tiln\u00e6rmingen kan redusere kvaliteten p\u00e5 tjenestene betydelig. Tjenestemottakere kan oppleve manglende kontinuitet og svekket trygghet, mens ansatte kan m\u00f8te mer byr\u00e5krati, \u00f8kt oppl\u00e6ringsbehov, lengre reiseavstander og d\u00e5rligere kjennskap til tjenestemottakere, noe som kan forverrer arbeidsmilj\u00f8et. Planene om \u00e5 bruke personellressurser p\u00e5 tvers av tjenester (side 198) har tidligere vist seg \u00e5 skape ustabilitet, redusert kompetanse om brukerne og et fokus p\u00e5 oppbevaring fremfor meningsfulle aktiviteter. Den nevnte knappheten p\u00e5 helsepersonell (side 197) understreker behovet for \u00e5 gj\u00f8re arbeidsplassene mer attraktive, for eksempel ved \u00e5 rekruttere fra andre yrkesgrupper, som har fungert godt i dagtilbud for utviklingshemmede. Vi etterlyser en grundig konsekvensanalyse av \"stordrift\" og mener at sm\u00e5, n\u00e6re enheter gir bedre tjenester. Kommunen b\u00f8r basere tiltak p\u00e5 erfaringer fra praksisfeltet for \u00e5 sikre b\u00e6rekraftige og kvalitetsmessig gode tjenester for dem som trenger det mest. \u2022 Omformulere \u00abRedusere forventningsgapet\u00bb til \u00abGi bedre informasjon\u00bb Vi \u00f8nsker \u00e5 foresl\u00e5 en omformulering av overskriften i kapittelet Helse og omsorg, Strategi for \u00e5 n\u00e5 m\u00e5l, fra \u00abRedusere forventningsgapet\u00bb (s. 201) til \u00abGi bedre informasjon om tilgjengelige tilbud\u00bb. Denne endringen vil bidra til \u00e5 gj\u00f8re m\u00e5let mer konkret og lettere forst\u00e5elig for b\u00e5de tjenestemottakere og ansatte. \u00c5 fokusere p\u00e5 \u00e5 gi bedre informasjon om tilgjengelige tilbud fremmer en mer proaktiv tiln\u00e6rming, der alle involverte parter f\u00e5r en klarere forst\u00e5else av hva 8 som er tilgjengelig og hvordan de kan f\u00e5 tilgang til de n\u00f8dvendige tjenestene. Dette kan bidra til \u00e5 redusere misforst\u00e5elser og sikre at tjenestemottakere f\u00e5r riktig st\u00f8tte og hjelp p\u00e5 et tidligere tidspunkt. \u2022 Reelt samarbeid med brukerorganisasjoner i Avdeling for helse og omsorg Under Folkehelse (s.32) og ogs\u00e5 andre steder i Handlingsprogrammet, st\u00e5r det at en \u00f8nsker samarbeid med brukere og brukerorganisasjoner for \u00e5 utvikle modeller for velferdsordninger. Dette etterlyses av brukerorganisasjoner som Norsk Forbund for Utviklingshemmede. Det gjelder oppretting av Brukerr\u00e5d i enheter i Seksjon for habilitering, samt medvirkning i forhold til innholdet i \u00abSydspissen\u00bb. Informasjon til og dialog med brukerr\u00e5d, interesseorganisasjoner o.l. god tid er ogs\u00e5 viktig, men kan ikke erstatte den konkrete individuelle gjennomgangen. Erfaringer fra tidligere nedskj\u00e6ringsprosesser i Troms\u00f8 kommune har vist at slike gjennomganger tar mye tid og personellressurser, samt at det er lite \u00e5 hente i form av innsparing. Votering Forslag fra Schwienbacher ble enstemmig vedtatt Forslag fra V\u00f6gele ble enstemmig vedtatt Kommunalt r\u00e5d for mennesker med nedsatt funksjonsevnes vedtak Handlingsprogram 2025-2028 \u2022 Rettigheter og CRPD R\u00e5det er sv\u00e6rt bekymret over handlingsplanens formulering om \u00e5 \"vri ressursbruken fra rettighetsstyrte individuelle og ressurskrevende tiltak, til gode fellesskapsl\u00f8sninger (Side 3).\" Selv om r\u00e5det anerkjenner betydningen av fellesskapsl\u00f8sninger som for eksempel milj\u00f8tjenesten for barn og unge tilbud og tilbud som Alfheim aktivitetshus \u2013 som vi mener er viktige og gode \u2013 skaper det generelle premisset i formuleringen dyp uro. Vi minner om at retten til n\u00f8dvendige tjenester er forankret i individuelle vurderinger, i henhold til helse- og omsorgstjenesteloven og pasient- og brukerrettighetsloven. Lov om pasient- og brukerrettigheter gir enkeltpersoner rettskrav p\u00e5 n\u00f8dvendige helse- og omsorgstjenester, herunder brukerstyrt personlig assistanse. N\u00f8dvendighetskriteriet inneb\u00e6rer at den som tjenesten er n\u00f8dvendig for, har krav p\u00e5 et omfang og innhold som er n\u00f8dvendig for \u00e5 dekke behovet og ivareta lovens form\u00e5l. Slike individuelle rettigheter representerer bundne utgifter som nettopp er ment \u00e5 begrense kommunens prioriteringsfrihet. Det skal foretas konkrete individuelle kartlegginger og vurderinger av behov, og saksbehandlingen skal ivareta informasjon, medvirkning og klagemulighet. Tilsvarende gjelder for retten til individuell tilrettelagt oppl\u00e6ring (spesialundervisning) Det er ingen motsetning mellom \u00e5 motta tjenester man har rettskrav p\u00e5, og ha en hverdag i fellesskap med andre som er med \u00e5 fremme lovenes m\u00e5lsetting om samfunnsdeltakelse, fellesskap og inkludering. Men \u00e5 bruke fellesskapsl\u00f8sninger som sparetiltak p\u00e5 bekostning av innbyggernes rettigheter vil ikke v\u00e6re lovlig. Rettighetsstyrte tiltak som BPA sikrer selvbestemmelse, inkludering og muligheten til \u00e5 ta utdanning, jobbe og delta aktivt i samfunnet. Fellesskapsl\u00f8sninger alene kan ikke m\u00f8te det brede spekteret av behov og kan marginalisere personer med komplekse utfordringer Kommunen m\u00e5 sikre en kombinasjon av gode fellesskapsl\u00f8sninger og individuelt tilpassede tiltak. \u00c5 redusere innholdet i de individuelle rettighetene uten \u00e5 basere dette p\u00e5 en grundig individuell vurdering vil ikke v\u00e6re lovlig. \u2022 Informasjonsplikt 9 Handlingsplanen gj\u00f8r det tydelig at byens borgere, kan forvente en rekke endringer som kan og vill f\u00f8re til langvarig bortfall eller reduksjon av omsorgstjenester. Interesseorganisasjoner rapporterer allerede om \u00f8kt uro blant medlemmene p\u00e5 grunn av kutt, for eksempel bemanningskutt i bofellesskap. Vi forventer at kommunen f\u00f8lger lovverket, herunder forvaltningslovens krav til varsling, grundig utredning og rett til uttalelse f\u00f8r vedtak om reduksjoner i omsorgstjenester fattes. \u2022 Boligstrategi \u2013 bygg og boliger Troms\u00f8 kommune har et stort etterslep p\u00e5 boliger til ulike grupper. Blant mennesker med utviklingshemming (kognitiv funksjonsnedsettelse) er det 22 personer over 18 \u00e5r p\u00e5 venteliste, av disse 9 over 23 \u00e5r. Disse kommer i tillegg til de unge voksne som i 2025/ 2026 flytter inn i tre nye, fine samlokaliserte leiligheter med personalbase (bofellesskap). Det tar 6- 7 \u00e5r fra planlegging starter til noe nytt st\u00e5r klar, det m\u00e5 det tas h\u00f8yde for ved planlegging. Uten flere bofelleskap/klynger vil antall innbyggere p\u00e5 venteliste \u00f8ke betraktelig de neste \u00e5rene. I Handlingsprogram-perioden m\u00e5 det derfor igangsettes planlegging og prosjektering av nye omsorgsboliger/ bofellesskap for unge med utviklingshemming (s.34), som ogs\u00e5 m\u00e5 inn i tabell side 35 (\u00abBofelleskap/klynger, antall 16, unge voksne med utviklingshemming \u2022 Strategi med samdrift og stordrift (side 198, 199) Vi uttrykker bekymring for strategien i Handlingsprogrammet (side 199), som foresl\u00e5r samdrift og stordrift av helse- og velferdstjenester. Erfaringer fra b\u00e5de tjenestemottakere og ansatte tyder p\u00e5 at denne tiln\u00e6rmingen kan redusere kvaliteten p\u00e5 tjenestene betydelig. Tjenestemottakere kan oppleve manglende kontinuitet og svekket trygghet, mens ansatte kan m\u00f8te mer byr\u00e5krati, \u00f8kt oppl\u00e6ringsbehov, lengre reiseavstander og d\u00e5rligere kjennskap til tjenestemottakere, noe som kan forverrer arbeidsmilj\u00f8et. Planene om \u00e5 bruke personellressurser p\u00e5 tvers av tjenester (side 198) har tidligere vist seg \u00e5 skape ustabilitet, redusert kompetanse om brukerne og et fokus p\u00e5 oppbevaring fremfor meningsfulle aktiviteter. Den nevnte knappheten p\u00e5 helsepersonell (side 197) understreker behovet for \u00e5 gj\u00f8re arbeidsplassene mer attraktive, for eksempel ved \u00e5 rekruttere fra andre yrkesgrupper, som har fungert godt i dagtilbud for utviklingshemmede. Vi etterlyser en grundig konsekvensanalyse av \"stordrift\" og mener at sm\u00e5, n\u00e6re enheter gir bedre tjenester. Kommunen b\u00f8r basere tiltak p\u00e5 erfaringer fra praksisfeltet for \u00e5 sikre b\u00e6rekraftige og kvalitetsmessig gode tjenester for dem som trenger det mest. \u2022 Omformulere \u00abRedusere forventningsgapet\u00bb til \u00abGi bedre informasjon\u00bb Vi \u00f8nsker \u00e5 foresl\u00e5 en omformulering av overskriften i kapittelet Helse og omsorg, Strategi for \u00e5 n\u00e5 m\u00e5l, fra \u00abRedusere forventningsgapet\u00bb (s. 201) til \u00abGi bedre informasjon om tilgjengelige tilbud\u00bb. Denne endringen vil bidra til \u00e5 gj\u00f8re m\u00e5let mer konkret og lettere forst\u00e5elig for b\u00e5de tjenestemottakere og ansatte. \u00c5 fokusere p\u00e5 \u00e5 gi bedre informasjon om tilgjengelige tilbud fremmer en mer proaktiv tiln\u00e6rming, der alle involverte parter f\u00e5r en klarere forst\u00e5else av hva som er tilgjengelig og hvordan de kan f\u00e5 tilgang til de n\u00f8dvendige tjenestene. Dette kan bidra til \u00e5 redusere misforst\u00e5elser og sikre at tjenestemottakere f\u00e5r riktig st\u00f8tte og hjelp p\u00e5 et tidligere tidspunkt. \u2022 Reelt samarbeid med brukerorganisasjoner i Avdeling for helse og omsorg Under Folkehelse (s.32) og ogs\u00e5 andre steder i Handlingsprogrammet, st\u00e5r det at en \u00f8nsker samarbeid med brukere og brukerorganisasjoner for \u00e5 utvikle modeller for velferdsordninger. Dette etterlyses av 10 brukerorganisasjoner som Norsk Forbund for Utviklingshemmede. Det gjelder oppretting av Brukerr\u00e5d i enheter i Seksjon for habilitering, samt medvirkning i forhold til innholdet i \u00abSydspissen\u00bb. Informasjon til og dialog med brukerr\u00e5d, interesseorganisasjoner o.l. god tid er ogs\u00e5 viktig, men kan ikke erstatte den konkrete individuelle gjennomgangen. Erfaringer fra tidligere nedskj\u00e6ringsprosesser i Troms\u00f8 kommune har vist at slike gjennomganger tar mye tid og personellressurser, samt at det er lite \u00e5 hente i form av innsparing. Saken tas for \u00f8vrig til orientering Barbara V\u00f6gele R\u00e5dsleder Troms\u00f8, 26.11.2024 11 "
}