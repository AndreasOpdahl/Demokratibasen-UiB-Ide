{
  "dokument_id": "d6d6c57a-9b7e-5eeb-a6bd-83872993e8ff",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/10236080/Soknad",
  "tekst": " Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 29.11.23 Plan- og bygningsetaten Bergen kommune postmottak.planogbygg@bergen.kommune.no S\u00f8knad om tillatelse til tiltak Tiltak: Overdekking av ledninger Gbnr: 108/68, 74, 126 Adresse: Slettenvegen 96 og 100, 5258 Blomsterdalen Kommune: Bergen Tiltakshaver: PEF-Eiendom AS Beskrivelse av tiltaket: Det s\u00f8kes med dette om tillatelse til tiltak for betongkonstruksjon for overdekking av ledninger p\u00e5 gbnr. 108/68, 74 og 126. Bakgrunn: Kommunen har i sak 2013/31776 godkjent boligbygging p\u00e5 gbnr. 108/190. Som ledd i utbyggingen er det fremf\u00f8rt ledninger over naboeiendommene gbnr. 108/74, 126 og 108/68. Fremf\u00f8ringen omfattet b\u00e5de spillvanns- og overvannsledninger. Vi viser i den forbindelse til situasjonsplan under, som ligger til grunn for endringsvedtak av 09.09.21. 1 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 Ved fremf\u00f8ring av overvannsledning var det behov for \u00e5 gj\u00f8re tiltak i strandsonen for \u00e5 fremf\u00f8re og sikre ledningen p\u00e5 forsvarlig vis. I omr\u00e5det som er markert med r\u00f8dt omriss ble det derfor st\u00f8pt betongkonstruksjon for overdekking av ledninger, som vist p\u00e5 foto under. Kommunen har den senere tid iverksatt ulovlighetsoppf\u00f8lging av kai p\u00e5 gbnr. 108/74, 126, som vises \u00f8verst p\u00e5 bildet. Det vises her til sak 2023/13608. I den nevnte saken har kommunen gitt p\u00e5legg om fjerning av betongkai. Vedtaket er p\u00e5klaget av grunneier ved Harris advokatfirma. I klagen anf\u00f8res at den aktuelle betongkonstruksjonen er lovlig etablert og derav ikke kan anses som del av p\u00e5legget. Ved oversending av klagen til Statsforvalteren har kommunen gjort f\u00f8lgende vurdering av denne anf\u00f8rselen: \u00abEtter en gjennomgang av v\u00e5re arkiver finner vi at det gitt tillatelse til \u00e5 f\u00f8re overvannsledning fra eiendom 108/190 og over tiltakshavers eiendom. P\u00e5 befaring ble det konstatert at det er laget en st\u00f8rre betongkonstruksjon utformet som trapper som er st\u00f8pt fast i betongkaien. Vi har ikke funnet tillatelse for etablering av slik konstruksjon. Da betongtrappene f\u00f8rst er synlig p\u00e5 flyfoto i 2022, er det plan- og bygningsloven av 2008 som gj\u00f8r seg gjeldende. Betongtrappene er \u00e5 anse som en konstruksjon og omfattes dermed av pbl. \u00a7 20-2, jf. \u00a7 20-1 bokstav a, hvor det fremg\u00e5r at \u00aboppf\u00f8ring av konstruksjon\u00bb er 2 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 s\u00f8knadspliktig. Da betongtrappene \u2013 i likhet med kaien \u2013 ligger i et omr\u00e5de som omfattes av forbud mot tiltak langs sj\u00f8 og vassdrag i pbl. \u00a7 1-8, kreves det dispensasjon for tiltaket. Da betongkonstruksjonen/betongtrappen er st\u00f8pt fast i betongkaien anser vi betongtrappen som en del av kaien. Betongtrappen omfattes dermed av rettingsp\u00e5legget datert 11.05.2023.\u00bb Klagen ligger fortsatt til behandling hos Statsforvalteren. Som tiltakshaver for den aktuelle betongkonstruksjonen tar PEF-Eiendom AS kommunens vurdering til etterretning. En \u00f8nsker derfor \u00e5 rette opp i forholdet, og s\u00f8ker med dette om godkjenning av konstruksjonen slik den fremst\u00e5r. Det presiseres at denne s\u00f8knaden er begrenset til den betongkonstruksjonen som er etablert for overdekking av ledninger. Tiltakshaver har ingen befatning med kaien for \u00f8vrig, og denne inng\u00e5r heller ikke i s\u00f8knaden. Planstatus: Gjeldende arealplan for tiltaket er kommuneplanens arealdel \u2013 plan 4601_65270000 \u2013 BERGEN. KOMMUNEPLANENS AREALDEL 2018 \u2013 2030. Arealet er i planen avsatt til arealform\u00e5l LNF (landbruks-, natur- og friluftsform\u00e5l), og tiltaket krever dispensasjon fra arealform\u00e5let. Tiltaket krever ogs\u00e5 dispensasjon fra byggegrense mot sj\u00f8 i planens bestemmelser \u00a7 6.1.1 og plankrav i bestemmelsenes \u00a7 3.1. Begrunnet s\u00f8knad om dispensasjon f\u00f8lger vedlagt. Vi har for \u00f8vrig vurdert tiltaket \u00e5 v\u00e6re i samsvar med gjeldende arealplan. Dersom kommunen har en annen vurdering av dispensasjonsbehovet ber vi om tilbakemelding, slik at vi kan foreta n\u00f8dvendig supplering av s\u00f8knaden. Grad av utnytting: Tiltaket har ingen innvirkning p\u00e5 utnyttelsesgrad. Plassering: Tiltaket plasseres i grense mellom gbnr. 108/68, 74 og 126, og delvis innp\u00e5 nevnte eiendommer. Ingen av eiendommene eies av tiltakshaver, og det er derfor innhentet erkl\u00e6ring om samtykke til \u00e5 plassere tiltaket p\u00e5 de nevnte eiendommer. Vi ber om at tiltaket godkjennes plassert p\u00e5 de nevnte eiendommer, samt n\u00e6rmere enn 4 meter fra nabogrense som g\u00e5r mellom de nevnte eiendommer. Uteoppholdsareal: Tiltaket har ingen innvirkning p\u00e5 uteoppholdsareal. Parkering: Tiltaket har ingen innvirkning p\u00e5 parkering. 3 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 Atkomst og avkj\u00f8rsel: Tiltaket har ingen innvirkning p\u00e5 atkomst og avkj\u00f8rsel. Vann og avl\u00f8p: Tiltaket har ingen innvirkning p\u00e5 vann og avl\u00f8p. Nabovarsling Tiltaket er nabovarslet i samsvar med plan- og bygningslovens \u00a7 21-3. Det er ikke mottatt merknader. Vedlagte tegninger og dispensasjonss\u00f8knad var ogs\u00e5 vedlagt nabovarsel. 4 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 S\u00d8KNAD OM DISPENSASJON Hva det s\u00f8kes om dispensasjon for Betongkonstruksjon for overdekking av ledninger p\u00e5 gbnr. 108/ 68, 74 og 126. Hva det s\u00f8kes om dispensasjon fra Kommuneplanens arealdel, arealform\u00e5l LNF (landbruks-, natur- og friluftsform\u00e5l). Kommuneplanens arealdel, byggegrense mot sj\u00f8 i bestemmelsenes \u00a7 6.1. Kommuneplanens arealdel, plankrav i bestemmelsenes \u00a7 3.1. Begrunnelse Etter plan- og bygningslovens \u00a7 19-2 kan kommunen gi dispensasjon s\u00e5fremt hensynene bak den bestemmelse det dispenseres fra ikke blir \u00abvesentlig tilsidesatt\u00bb. I tillegg skal det foretas en interesseavveining, der fordelene ved tiltaket m\u00e5 vurderes opp mot ulempene. Etter \u00a7 19-2 m\u00e5 \u00abfordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering\u00bb. Ulemper: Vurderingen av ulemper er ulik for dispensasjonsforholdene, og vi har derfor delt opp begrunnelsen n\u00e5r det gjelder dette vilk\u00e5ret. Plankrav Form\u00e5let med et plankrav er gjennom en planprosess \u00e5 fastsette mer i detalj hvordan arealet innenfor planomr\u00e5det skal benyttes. Hensynene bak et plankrav gj\u00f8r seg tydelig gjeldende n\u00e5r bruken av st\u00f8rre arealer skal avklares og det er \u00e5pent hva arealet skal brukes til. I slike tilfeller vil allmennheten, offentlige instanser, naboer og andre ber\u00f8rte ha et s\u00e6rlig behov for \u00e5 kunne uttale seg. Gjennom en planprosess vil man kunne sikre en demokratisk og helhetlig utvikling av arealutnyttelsen i et omr\u00e5de, og viktige forhold som bomilj\u00f8, trafikk, teknisk infrastruktur etc. vil kunne sees i sammenheng med videre utvikling. Hensynene bak et plankrav vil ogs\u00e5 kunne gj\u00f8re seg tydelig gjeldende for mindre tiltak, der tiltaket har eller vil kunne f\u00e5 st\u00f8rre virkninger for et omr\u00e5de. Dess st\u00f8rre virkning et tiltak vil ha p\u00e5 omgivelsene, dess mer vektige blir hensynene som taler for en planprosess, og dermed ogs\u00e5 hensynene som taler imot dispensasjon. Kommuneplanen har unntak fra plankravet i bestemmelsenes \u00a7 3.2. Det kan argumenteres for at disse unntakene kommer til anvendelse i denne saken, og at det derfor ikke kreves dispensasjon fra plankravet. Ut fra sin karakter faller imidlertid ikke tiltaket uten videre innenfor noen av de angitte unntak. Vi velger derfor \u00e5 s\u00f8ke om dispensasjon for \u00e5 unng\u00e5 at dette blir ansett som en mangel ved s\u00f8knaden. Selv om tiltaket ikke uten videre omfattes av unntakene ligger det uansett tett opp mot de tiltak som er unntatt fra plankravet. De hensyn som begrunner unntakene gj\u00f8r seg derfor tilsvarende gjeldende for et tiltak som dette. 1 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 Tiltaket har beskjedent omfang, etableres p\u00e5 en bebygd boligeiendom i direkte tilknytning til etablert bebyggelse, og vil ikke gi noen virkninger for omgivelsene som tilsier at det er behov for en planmessig avklaring. Konsekvensene av tiltaket fremst\u00e5r begrensede og oversiktlige, og etter v\u00e5r vurdering er dette et typisk eksempel p\u00e5 tiltak som b\u00f8r kunne avklares gjennom behandling av enkeltsaker. Oppsummert mener vi at tiltaket ikke vil medf\u00f8re en vesentlig tilsidesettelse av de hensyn som ligger bak plankravet. Vi kan heller ikke se at de i loven angitte hensyn blir negativt ber\u00f8rt i denne saken, eller at andre myndigheters interesser blir tilsidesatt. Arealform\u00e5l LNF og byggegrense mot sj\u00f8 Landbruks-, natur- og friluftsliv (LNF) benyttes som arealform\u00e5l for omr\u00e5der som skal nyttes eller sikres til landbruksproduksjon, og/eller som skal bevares som naturomr\u00e5der eller omr\u00e5der med spesiell betydning for friluftslivet. Dette er arealer som i det vesentlige skal v\u00e6re ubebygd, men hvor det kan tillates bebyggelse som fremmer arealform\u00e5let, f.eks. bebyggelse i tilknytning til landbruksvirksomhet eller bruk av omr\u00e5det til friluftsliv. Tilsvarende gjelder for byggegrense mot sj\u00f8. Dette betyr at det m\u00e5 gj\u00f8res en samlet vurdering av hvilke konsekvenser tiltaket vil f\u00e5 for hensynet til landbruk, allmenn ferdsel og friluftsliv, naturvern og biologisk mangfold, landskapsinteresser og kulturminner. Landbruk Tiltaket har ingen innvirkning p\u00e5 landbruksinteresser. Landskapsinteresser Selv om kystlandskapet ofte er mer visuelt s\u00e5rbart, er dette f\u00f8rt og fremst et problem hvor tiltakene bryter ubebygde drag og linjer i landskapet eller forringer et typisk kystkulturlandskap. Det er ikke tilfelle her. Betongkonstruksjonen ligger med direkte tilknytning til etablert naust- og boligbebyggelse i bakkant. Tilst\u00f8tende areal p\u00e5 bnr. 68 er ogs\u00e5 opparbeidet med st\u00f8pt b\u00e5toppdrag og kai, som nylig er godkjent utvidet. Vi viser her til rammetillatelse gitt i vedtak av 22.05.23 (sak 2023/11683). Tiltaket vil s\u00e5ledes ha liten innvirkning p\u00e5 hvordan landskapet p\u00e5 stedet fremst\u00e5r. Konstruksjonen f\u00f8lger for \u00f8vrig det naturlige fjellets fall mot sj\u00f8 med sin trapping, slik at det ikke fremst\u00e5r mer dominerende enn det som er p\u00e5krevd for \u00e5 fylle sitt form\u00e5l. Allmenn ferdsel og friluftsliv Tiltaket vanskeliggj\u00f8r ikke allmennhetens ferdsel eller bruk av omr\u00e5det. Vi viser her til at tiltaket ikke ber\u00f8rer sj\u00f8arealet, samt at det ikke utgj\u00f8r noe fysisk hinder for eventuell ferdsel p\u00e5 land. Vi kan heller ikke se at tiltaket har en utforming som tilsier at den vil oppleves som privatiserende, eller gj\u00f8re omr\u00e5det mindre attraktivt for allmennheten. 2 Postboks 147 - Ravnanger 5327 Hauglandshella Telefon : 56146220 Mobil : 92869218 Bankgiro : 3630 07 08778 Org.nr. : 885 779 522 Utformingen harmonerer tvert imot godt med tiltakets form\u00e5l, som er \u00e5 dekke over ledninger. Det fremst\u00e5r s\u00e5ledes ikke som et fors\u00f8kt p\u00e5 \u00e5 tilrettelegge for privat oppholdsareal i strandsonen. Det vises her bl.a. til at den er trappet for \u00e5 f\u00f8lge det naturlige fjellets fall mot sj\u00f8. Vi noterer oss for \u00f8vrig at Bymilj\u00f8etaten ifm. s\u00f8knad om utvidelse av kai p\u00e5 bnr. 68 (sak 2023/11683) har uttalt at omr\u00e5det isolert sett ikke har spesielle friluftskvaliteter, samt at bebyggelse og opparbeidede hagearealer i bakkant hindrer tilkomst. Naturvern og biologisk mangfold Betongkonstruksjonen er etablert over tidligere fjell i dagen, og ber\u00f8rer derfor i liten grad naturhensyn. Her m\u00e5 ogs\u00e5 bemerkes at det uavhengig av tiltaket er godkjent fremf\u00f8ring av ledninger i samme trase, som uansett vil medf\u00f8re inngrep. Vi noterer oss for \u00f8vrig at Bymilj\u00f8etaten ifm. s\u00f8knad om utvidelse av kai p\u00e5 bnr. 68 (sak 2023/11683) har uttalt at omr\u00e5det isolert sett ikke har spesielle naturkvaliteter. Kulturminner Tiltaket har ingen innvirkning p\u00e5 kulturminneinteresser. Samlet Oppsummert mener vi at tiltaket ikke vil medf\u00f8re en vesentlig tilsidesettelse av de hensyn som ligger bak arealform\u00e5l og byggegrense mot sj\u00f8. Vi kan heller ikke se at de i loven angitte hensyn blir negativt ber\u00f8rt i denne saken, eller at andre myndigheters interesser blir tilsidesatt. Fordeler Tiltaket er ledd i overvannsh\u00e5ndtering som er godkjent i forbindelse med boligutbygging p\u00e5 gbnr. 108/190. Overvannsh\u00e5ndtering er vesentlig ved utbygging av boligomr\u00e5der. Ved denne utbyggingen er det godkjent en l\u00f8sning med overvannsledninger til sj\u00f8. For \u00e5 fremf\u00f8re og sikre ledningene p\u00e5 forsvarlig vis er det vurdert som p\u00e5krevd med st\u00f8pt overdekning. Tidligere overvannsledning p\u00e5 stedet ble revet bort som f\u00f8lge av v\u00e6rforholdene gjennom h\u00f8st og vinter, noe som understreker behovet for et slikt tiltak. Vi mener med bakgrunn i dette at det er klare og relevante fordeler ved tiltaket. Sette hen til de beskjedne ulemper ved en dispensasjon mener vi at fordelene ved dispensasjon er klart st\u00f8rre enn ulempene i denne saken. Konklusjon Vi mener at vilk\u00e5rene for dispensasjon er oppfylt. Vi ber derfor om at dispensasjon innvilges som oms\u00f8kt. 3 "
}