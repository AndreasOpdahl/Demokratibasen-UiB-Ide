{
  "dokument_id": "bdb02cee-0518-512d-b934-c2100a59185f",
  "doc_type": "case_presentation",
  "kommune": 5501,
  "tittel": "H\u00f8ringsinnspill \u00abTiltak for \u00e5 sikre b\u00e6rekraft i Helse Nord\u00bb",
  "url": "https://innsyn.tromso.kommune.no/application/getMoteDokument?dokid=2001676654",
  "tekst": "Arkivsaksnr. 24/06025-1 Saksbehandler Magne Nicolaisen Saksgang M\u00f8tedato Helse- og velferdsutvalget 03.04.2024 H\u00f8ringsinnspill \u00abTiltak for \u00e5 sikre b\u00e6rekraft i Helse Nord\u00bb Kommunedirekt\u00f8rens innstilling til vedtak: Basert p\u00e5 Helse- og velferdsutvalgets innspill p\u00e5 m\u00f8te 3. april lager administrasjonen forslag til h\u00f8ringsuttalelse til Helse Nords h\u00f8ringsnotat \u00abTiltak for \u00e5 sikre b\u00e6rekraft i Helse Nord\u00bb. Endelig uttalelse behandles pr. epost innen h\u00f8ringsfristens utl\u00f8p 25. april. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r for helse og omsorg 1 Hva saken gjelder Basert p\u00e5 Helse- og velferdsutvalgets innspill p\u00e5 m\u00f8te 3. april lager administrasjonen forslag til h\u00f8ringsuttalelse til Helse Nords h\u00f8ringsnotat \u00abTiltak for \u00e5 sikre b\u00e6rekraft i Helse Nord\u00bb. Endelig uttalelse behandles pr. epost innen h\u00f8ringsfristens utl\u00f8p 25. april. Saksutredning Helse Nord RHF inviterer til \u00e5 komme med innspill til tiltak beskrevet i h\u00f8ringsnotatet \u00abTiltak for \u00e5 sikre b\u00e6rekraft i Helse Nord\u00bb. De legger til rette for en bred h\u00f8ring som er \u00e5pen for alle. Helse Nord RHF inviterer til \u00e5 komme med innspill til tiltak beskrevet i h\u00f8ringsnotatet \u00abTiltak for \u00e5 sikre b\u00e6rekraft i Helse Nord\u00bb (vedlagt). Helse Nord RHF legger til rette for en bred h\u00f8ring som er \u00e5pen for alle. H\u00f8ringsfrist er 25. april 2024. Hva \u00f8nsker Helse Nord RHF svar p\u00e5? Tiltakene de \u00f8nsker innspill p\u00e5 er innenfor omr\u00e5dene psykisk helsevern og tverrfaglig spesialisert rusbehandling (TSB), rehabiliterings- og private tjenester samt samordning mellom prim\u00e6r- og spesialisthelsetjenesten. Helse Nord RHF ber s\u00e6rlig om h\u00f8ringsinstansenes vurderinger av de foresl\u00e5tte tiltakene. Et eksempel p\u00e5 dette er mulige positive og negative konsekvenser av foresl\u00e5tte endringer for ulike pasientgrupper. Andre eksempler er betydningen endringene kan ha for utdanning av helsepersonell, deling av oppgaver og samarbeid om pasientforl\u00f8p mellom kommuner og helseforetak. De \u00f8nsker ogs\u00e5 forslag til andre tiltak for \u00f8kt b\u00e6rekraft innenfor omr\u00e5dene i delrapportene. Helse Nord RHF har et s\u00e6rskilt ansvar for likeverdige spesialisthelsetjenester til den samiske befolkningen. De ber derfor om tilbakemelding p\u00e5 om foresl\u00e5tte endringer tar tilstrekkelig h\u00f8yde for dette. Helse Nord RHF ber om at h\u00f8ringssvarene struktureres ut fra fire hovedomr\u00e5der: 1. Psykisk helsevern og TSB \u2022 Innspill p\u00e5 forslagene til tiltak innen psykisk helsevern og tverrfaglig spesialisert rusbehandling (TSB). \u2022 Forslag til andre endringer i funksjons- og oppgavedeling innen psykisk helsevern og TSB, som kan bidra til en b\u00e6rekraftig helsetjeneste. 2. Rehabilitering og private tjenester \u2022 Innspill p\u00e5 forslagene til tiltak innen rehabilitering og private tjenester. \u2022 Forslag til andre endringer i funksjons- og oppgavedeling innen rehabilitering og private tjenester, som kan bidra til en b\u00e6rekraftig helsetjeneste. 3. Samordning av prim\u00e6r- og spesialisthelsetjenesten \u2022 Kommuner og helseforetaks innspill til foresl\u00e5tte modeller for samordning av prim\u00e6r- og spesialisthelsetjenesten. Vi ber spesielt om konkrete forslag til piloter innen omr\u00e5dene: a) Geografisk samlokalisering og samordning av helse- og omsorgstjenesten med felles faglig og administrativ ledelse b) Fleksibel bruk av senger i d\u00f8gnenheter p\u00e5 tvers av tjenester c) Kommunale d\u00f8gnenheter med \u00f8kt st\u00f8tte fra spesialisthelsetjenesten d) Teammodeller som i st\u00f8rre grad underst\u00f8ttes av digitale verkt\u00f8y \u2022 Andre forslag til tiltak og utviklingsomr\u00e5der som kan sikre b\u00e6rekraft i v\u00e5r felles helsetjeneste. 2 4. Andre innspill til tiltak som kan gi \u00f8kt b\u00e6rekraft i v\u00e5r felles helsetjeneste. Frist for \u00e5 sende h\u00f8ringsinnspill er 25. april 2024. Forslag til endelig plan legges frem for Helse Nord-styret 19. juni 2024. H\u00f8ringssvarene er offentlige og vil bli publisert p\u00e5 Helse Nords nettsider. Ny klinisk struktur for psykisk helse og rusklinikken ved UNN Helse og velferdsutvalget behandlet i sitt m\u00f8te 8. november 2023 innspill til ny klinisk struktur for Psykisk helse og rusklinikken i UNN. Forslaget fra UNN ble deretter trukket, og inng\u00e5r n\u00e5 i dokumentet \u00abTiltak for \u00e5 sikre b\u00e6rekraft i Helse Nord\u00bb. Sp\u00f8rsm\u00e5l 1 fra Helse Nord RHF knyttet til psykisk helsevern og TSB er spesifikt knyttet opp mot dette. Vedlagt er h\u00f8ringsinnspillet fra Helse og velferdsutvalget fra m\u00f8tet 8. november. H\u00f8ringsinnspillet ble vedtatt med noen sm\u00e5 endringer / presiseringer; Legges til sist i punkt 2.1 Ny klinisk struktur er blant annet begrunnet i endrede pasientbehov. I Troms\u00f8 er det lange ventelister ved VPP, og kommunen mener det polikliniske tilbudet m\u00e5 styrkes mer dersom omstillingen skal bli vellykket. Endre punkt 2, under punkt 2.1, avsnitt 4 i kapittel 2.1. tilf\u00f8yes: \u201cTroms\u00f8 kommune mener derfor at det er uheldig \u00e5 avvikle og nedskalere det desentraliserte tilbudet som er i dag.\u201d tilf\u00f8yes avsnittet: Forventningene som legges i samarbeidet med kommunene ... ... forslaget gjennomf\u00f8res i sin helhet. H\u00f8ringsinnspillet er relevant for sp\u00f8rsm\u00e5l 1. Til diskusjon Det legges opp til at Helse- og velferdsutvalget i dagens m\u00f8te kommer med forslag til h\u00f8ringsuttalelsen. Helse Nord RHF ber om at det brukes egen mal for h\u00f8ringsinnspillene. Denne malen er vedlagt, og danner grunnlag for diskusjonene i helse- og velferdsutvalgets m\u00f8te. Konklusjon Basert p\u00e5 Helse- og velferdsutvalgets innspill p\u00e5 m\u00f8te 3. april lager administrasjonen forslag til h\u00f8ringsuttalelse til Helse Nords h\u00f8ringsnotat \u00abTiltak for \u00e5 sikre b\u00e6rekraft i Helse Nord\u00bb. Endelig uttalelse behandles pr. epost innen h\u00f8ringsfristens utl\u00f8p 25. april. Vedtakskompetanse Helse- og velferdsutvalget Vedlegg H\u00f8ringsinnspill - Framtidig klinisk struktur psykisk helse- og rusklinikken Universitetssykehuset Nord-Norge RF H\u00f8ringsnotat - Tiltak for \u00e5 sikre b\u00e6rekraft i Helse Nord Mal for h\u00f8ringsinnspill \u2013 Tiltak for \u00e5 sikre b\u00e6rekraft i Helse Nord 3 "
}