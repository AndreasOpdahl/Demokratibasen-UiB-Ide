{
  "dokument_id": "e027dc0b-733c-54ad-b6dd-cef1ec6eaf9d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 40 fra Katrine N\u00f8dtvedt (MDG) om samkj\u00f8ring - UMBY",
  "url": "https://bergen.kommune.no/politikere-utvalg/api/fil/bk360/9895372/Svar-pa-skriftlig-sporsmal-nr-40-fra-Katrine-Nodtvedt-MDG-om-samkjoring-UMBY",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/17548-3 Saksbehandler: Malene Nesse Gr\u00f8nningen Fra Dato: 14. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 40 fra Katrine N\u00f8dtvedt (MDG) om samkj\u00f8ring - UMBY \u00c5 f\u00e5 flere til \u00e5 samkj\u00f8re kan gi f\u00e6rre biler p\u00e5 veiene, som er bra for klima og mennesker. Samkj\u00f8ringsappen som testes ut i Ask\u00f8y og \u00d8ygarden har gjort stor suksess. Sp\u00f8rsm\u00e5l til byr\u00e5den: Vil byr\u00e5den ta initiativ til at samkj\u00f8ringsappen Nabogo kan tas i bruk i hele avtaleomr\u00e5det for byvekstavtalen i Milj\u00f8l\u00f8ftet? Svar fra byr\u00e5den: Byr\u00e5den ser at nabogo-appen har v\u00e6rt en stor suksess, og at tallet p\u00e5 samkj\u00f8ringsturer i pilotprosjektet i Ask\u00f8y og \u00d8ygarden har v\u00e6rt over all forventning. Nabogo-appen kan bidra til f\u00e6rre bilturer, mindre klimagassutslipp og k\u00f8, og kan v\u00e6re et viktig supplement til det ordin\u00e6re kollektivtilbudet. Et slikt supplement i kollektivsystemet kan bli s\u00e6rlig verdifullt i omr\u00e5der med lange avstander til holdeplasser og knutepunkt, eller et begrenset kollektivtilbud. Evalueringen av prosjektet som kommer v\u00e5ren 2024 vil kunne si mer om i hvor stor grad samkj\u00f8ring har erstattet bilreiser, eller om samkj\u00f8ring samtidig f\u00f8rer til reduksjon i andre kollektivreiser, gange eller sykkel. Byr\u00e5den ser fram til \u00e5 f\u00e5 vite mer om hvilken m\u00e5loppn\u00e5else prosjektet har hatt med tanke p\u00e5 \u00e5 redusere bilk\u00f8ene, og \u00e5 flytte reiser over p\u00e5 kollektiv, sykkel og gange. P\u00e5 bakgrunn av evalueringen vil det kunne vurderes om en utvidelse til andre deler av avtaleomr\u00e5det kan prioriteres i Milj\u00f8l\u00f8ftet. Christine Kahrs \u2013 Byr\u00e5d for byutvikling Dokumentet er godkjent elektronisk. "
}