{
  "dokument_id": "64490dea-e010-59d2-af81-bb51254819b8",
  "doc_type": "case_presentation",
  "kommune": 4601,
  "tittel": "Li skole. Rehabilitering av dusj, garderober og gymsal. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10542973/Framstilling-Li-skole-Rehabilitering-av-dusj-garderober-og-gymsal-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/84121-2 Li skole. Rehabilitering av dusj, garderober og gymsal. Gjennomf\u00f8ringsvedtak Hva saken gjelder: Denne saken gjelder bevilgning av totalt kr. 17,4 mill. til rehabilitering av gymbygget ved Li skole. Prosjektet best\u00e5r av to delprosjekter. Utbedring av ventilasjon som en del, og oppgradering av garderobe og dusjefasiliteter som en del. Prosjektene har v\u00e6rt ute p\u00e5 felles anbud, og behandles derfor i samme sak. Fagetatens vurdering og anbefaling: Tiltakene fordeler seg p\u00e5 ventilasjonsrelaterte arbeider til kr. 8,4 mill. og rehabilitering av dusj og garderober til kr. 9,0 mill. Garderober og gymsal fremst\u00e5r i dag som meget slitt, og er lite brukervennlig. Det er store utfordringer med legionella i dusjene. Legionella ble oppdaget p\u00e5 slutten av 2023 ved en rutinekontroll, og dusjene ble stengt, mens ulike tiltak (som sjokkspyling og tilsetning av kjemikalier) ble iverksatt. Det er sjelden at det p\u00e5vises avvik knyttet til legionella i skolene. Legionella kan oppst\u00e5 som f\u00f8lger av stillest\u00e5ende vann i r\u00f8r. Legionellabakterier er vanlig forekommende i naturen. Bakteriene ble i dette tilfellet funnet p\u00e5 hovedinntaket. Etat for bygg og eiendom sin konklusjon er derfor at alt r\u00f8ropplegg og utstyr knyttet til dette, m\u00e5 skiftes ut. Hele r\u00f8ropplegget trenger \u00e5 oppgraderes til r\u00f8r i r\u00f8r system, og nytt vannbehandlingsanlegg m\u00e5 installeres for \u00e5 hindre ytterligere legionellavekst. To overvannskummer m\u00e5 ogs\u00e5 skiftes da disse er lekk og kan kollapse. Kloakkledningen ved bygget m\u00e5 ogs\u00e5 skiftet. Bygget har i tillegg d\u00e5rlig ventilasjon, og avtrekksanlegget er ikke energi\u00f8konomisk og gir d\u00e5rlig innemilj\u00f8. Det anbefales derfor \u00e5 etablere et moderne, tidsriktig luftbehandlingsanlegg for \u00e5 ivareta innemilj\u00f8et. Tiltaket vil gi en stor EN\u00d8K-gevinst. Elevene f\u00e5r en bedre opplevelse ved bruk av dusjer og garderober samt gymsal og innemilj\u00f8. Renholderne kan holde garderober og toaletter i bedre stand. P\u00e5 grunn av byggets tilstand anbefaler helsevernetaten at gymbygget settes i tilfredsstillende stand, slik som beskrevet i saken. \u00d8konomiske konsekvenser: Anbudet som er innhentet gir en totalkostnad p\u00e5 17,4 mill. kroner. 1 Tiltaket foresl\u00e5s dekket av midler p\u00e5 budsjettpost BUD876 Li skole \u2013 oppgradering og BUD1129 inneklimatiltak skole. Opprinnelig var det avsatt 5,5 mill. p\u00e5 BUD876 for \u00e5 kunne dekke arbeidet med dusj og garderober, men i revidert budsjett 2024 ble denne kostnadsrammen oppjustert med 3,5 mill. til 9 mill. Etter at gjennomf\u00f8ringsvedtak er fattet vil midlene fra \u00abinneklimatiltak skole\u00bb blir overf\u00f8rt til \u00abLi skole \u2013 oppgradering\u00bb slikt at budsjettmidlene samles p\u00e5 et sted i budsjettet. Byr\u00e5dens vurdering og anbefaling/konklusjon: Tiltakene er viktige \u00e5 f\u00e5 gjennomf\u00f8rt for at elever og ansatte skal f\u00e5 en sikker og tilfredsstillende skole- og arbeidshverdag. Byr\u00e5den vil anbefale at tiltakene gjennomf\u00f8res som beskrevet. Vedtakskompetanse: Budsjettfullmaktenes pkt. 2.3 bokstav g) Gjennomf\u00f8ringsvedtak i investeringsprosjekt oppad begrenset til 20 mill. kroner fattes av byr\u00e5det. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Det bevilges totalt kr.17,4 mill. til nytt ventilasjonsanlegg i gymsal, samt rehabilitering av dusj/garderobe ved Li skole. 2. Budsjettavsetning framg\u00e5r av f\u00f8lgende tabell: Dato: 11. juni 2024 Charlotte Spurkeland Byr\u00e5d for finans Dokumentet er godkjent elektronisk. Vedlegg: Fagnotat av 22. mai 2024 2 "
}