{
  "dokument_id": "ed805c85-c1b8-54a5-b5a2-f893c882e390",
  "doc_type": "case_attachment",
  "kommune": 4601,
  "tittel": "F\u00f8lgebrev til s\u00f8knad",
  "url": "https://bergen.kommune.no/politikere-utvalg/api/fil/bk360/10411455/Folgebrev-til-soknad",
  "tekst": "Bergen kommune ADRESSE COWI AS Karvesvingen 2 Plan- og bygningsetaten Postboks 6412 Etterstad 0605 Oslo TLF +47 214 97 688 WWW cowi.no DATO 25. september 2023 SIDE 1/4 REF BNRI Redegj\u00f8relse til s\u00f8knad om tillatelse til tiltak OPPDRAGSNR A118439 Tiltakshaver: Bane NOR SF Ansvarlig s\u00f8ker: COWI AS Tiltak: St\u00f8yskjerming - hagestue Adresse: Fl\u00f8enbakken 5 G/b.nr.: 163/44 Det s\u00f8kes med dette om tillatelse til tiltak jf. plan- og bygningsloven \u00a7 20-1, for etablering av st\u00f8yskjerm. I forbindelse med en modernisering av Nyg\u00e5rdstangen godsterminal og et nytt dobbeltspor mellom Bergen-Fl\u00f8en vil det gjennomf\u00f8res en rekke skjermingstak langs jernbanesporet. Tiltaket er en del av rekkef\u00f8lgekravene i reguleringsplan for omr\u00e5det er BERGENHUS. GNR 166 BNR 952 MFL., BERGEN GODSTERMINAL, NYG\u00c5RDSTANGEN, vedtatt 21.06.2017. Punkt 1.7 i bestemmelsene angir at det skal gjennomf\u00f8res tiltak for st\u00f8yskjerming. Det er avholdt en forh\u00e5ndskonferanse med Bergen kommune plan- og bygningsetaten v/Martin Christensen ang. videre s\u00f8knadsprosesser for lokale st\u00f8yskjermingstiltak som vil oms\u00f8kes som en konsekvens av utbyggingen av jernbanen. Forh\u00e5ndskonferansen gjelder en rekke skjermingstiltak, og det ble avklart med saksbehandler at det ikke ville v\u00e6re behov for \u00e5 legge ved referatet for samtlige tiltak som oms\u00f8kes. Forh\u00e5ndskonferansen har kommunens referanse: BYGG- 2023/12324-2. Uttrykk ved oms\u00f8kte tiltak er valgt etter kommunens tilbakemeldinger i m\u00f8te. Vi presiserer at dette tiltaket og \u00f8vrige st\u00f8yskjermingstiltak oms\u00f8kes som en n\u00f8dvendig konsekvens av utbyggingen av godsterminal og nytt spor mellom Bergen-Fl\u00f8en. Det er gjennomf\u00f8rt en st\u00f8yprosjektering der det er konkludert med en rekke n\u00f8dvendige tiltak for \u00e5 oppn\u00e5 en tilfredsstillende st\u00f8yskjerming for bebyggelsen som blir ber\u00f8rt av utbyggingen av jernbanen. NO 979 364 857 MVA SIDE 2/4 Flere av de lokale skjermingstiltakene gjelder utbedringer av eksisterende bygningsmasse som er vurdert til \u00e5 v\u00e6re unntatt s\u00f8knadsplikt. Tiltakene det s\u00f8kes om er utvendige skjermingstiltak der det ikke har v\u00e6rt mulig \u00e5 oppn\u00e5 tilfredsstillende st\u00f8yskjerming p\u00e5 andre m\u00e5ter. Volumer og plassering er valgt for \u00e5 oppn\u00e5 en optimal st\u00f8yskjerming, samtidig som vi mener at tiltakene er av et slikt omfang og uttrykk at de b\u00f8r godkjennes av kommunen. Tiltaket Det s\u00f8kes om etablering av en hagestue som vist i vedlagte situasjonsplan og tegninger. Hagestuen vil erstatte en eksisterende hagestue og fungere som st\u00f8yskjerming mot jernbanen. Naboforhold Tiltaket er varslet i tr\u00e5d med plan- og bygningsloven \u00a7 21-3. Det har ikke kommet inn merknader til tiltaket. Vi orienterer om at nabovarsel ikke har v\u00e6rt mulig \u00e5 sende til gnr. 166 bnr. 1113 p\u00e5 grunn av manglende opplysninger i grunnboken, da ikke er registrert en tinglyst eier. Det ble ikke nabovarslet eksplisitt om dispensasjon fra veglova \u00a7 29, men vi anser at det er et forhold som i liten grad ber\u00f8rer naboers interesser slik at plan- og bygningsloven \u00a7 21-3 er ivaretatt. Tiltakets plassering ble vist i nabovarselet og det ble orientert om behov for dispensasjon fra plan- og bygningsloven \u00a7 29-4. Plangrunnlag Eiendommen er uregulert og inng\u00e5r i kommuneplanens arealdel 2018-2030 hvor den er ligger under form\u00e5let byggeomr\u00e5der \u2013 sentrumsform\u00e5l - byfortettingssone. Den er underlagt bestemmelsesomr\u00e5de #4 som inneb\u00e6rer at bebyggelsens egenart og s\u00e6rpregede kulturmilj\u00f8 skal sikres og opprettholdes. Visuelle kvaliteter Se vedlagte redegj\u00f8relse fra arkitekt. Plan- og bygningsloven \u00a7 29-4 Det er innhentet samtykke til plassering av tiltak i nabogrense fra eiere av Fl\u00f8enbakken 7, gnr. 163 bnr. 47, og vi ber om at kommunen godkjenner plasseringen i henhold til plan- og bygningsloven \u00a7 29-4 tredje ledd bokstav a. Det s\u00f8kes om dispensasjon fra plan- og bygningsloven \u00a7 29-4 for plassering av tiltak n\u00e6rmere nabogrense enn 4 m, da hagestuen ogs\u00e5 vil v\u00e6re under 4 m fra nabogrense mot gnr. 163 bnr. 26 og gnr. 166 bnr. 1113. Eksisterende hagestue ligger i eiendomsgrense mot s\u00f8r og vest, og det vil s\u00f8kes om \u00e5 etablere den nye hagestuen p\u00e5 samme sted. Hensynet bak bestemmelsen er \u00e5 sikre \u00e5penhet mellom bebyggelse, herunder lys og luft, samt \u00e5 ivareta brannhensyn. SIDE 3/4 Plasseringen er valgt av hensyn til eksisterende hageanlegg hvor oms\u00f8ke plassering er naturlig ut fra tomtens utforming og tilpasning til eksisterende bolig. Hagestuen vil fremst\u00e5r som en naturlig avgrensning mellom eiendommene, samtidig som den vil sikre tilstrekkelig st\u00f8yskjerming for Fl\u00f8enbakken 5. En skjerm vil ikke ha tilstrekkelig skjermingseffekt for uteoppholdsarealene, pga. umiddelbar n\u00e6rhet til jernbanen. Brannhensyn er ivaretatt. Vi kan ikke se at tiltaket vi f\u00f8re til en vesentlig tilsidesettelse av hensynet bak bestemmelsen. Tiltaket s\u00f8kes gjennomf\u00f8rt for \u00e5 oppfylle rekkef\u00f8lgekrav til lokale st\u00f8yskjermingstiltak i forbindelse med utbyggingen av jernbaneanlegget. Det er gjort grundige vurderinger gjennom st\u00f8yberegninger for \u00e5 f\u00e5 til en optimal plassering og et riktig volum p\u00e5 skjermingen for \u00e5 ivareta disse kravene. Vi mener at det vil v\u00e6re en stor fordel \u00e5 f\u00e5 innvilget dispensasjonen da oppgraderingen av jernbaneanlegget vil gi store samfunnsmessige fordeler. Vi kan ikke se noen ulemper utover at tiltaket er avhengig av at det gis dispensasjon. Veglova \u00a7 29 Det s\u00f8kes om dispensasjon fra veglova \u00a7 29 for plassering av tiltak n\u00e6rmere veimidte enn 15 m fra kommunal vei. Tiltaket vil p\u00e5 det n\u00e6rmeste v\u00e6re 4,5 m fra veimidte M\u00f8llendalsveien. Hensynet bak bestemmelsen er \u00e5 ivareta veianlegget med tanke p\u00e5 vedlikehold, drift og evt. fremtidig utnyttelse. Oms\u00f8kte tiltak vil etableres i eksisterende hageanlegg og vil erstatte eksisterende hagestue. Hagestuen vil ligge h\u00f8yere plassert enn veianlegget og vil fremst\u00e5 som en skjerming mot veianlegg og jernbaneanlegg for beboer. Vi kan ikke se at tiltaket vil f\u00f8re til konflikt med byggrensen. Som redegjort for under s\u00f8knad om dispensasjon fra plan- og bygningsloven \u00a7 29-4 vil det f\u00f8re til store fordeler \u00e5 f\u00e5 innvilget dispensasjon for gjennomf\u00f8ringen av tiltaket. Googlemaps: Fl\u00f8enbakken 5 sett fra M\u00f8llendalsveien SIDE 4/4 Jernbaneloven \u00a7 10 Tiltaket vil v\u00e6re n\u00e6rmere enn 30 m fra n\u00e6rmeste spors midte. Bane NOR har som eier av kj\u00f8reveien, og tiltakshaver, gitt tillatelse for tiltak i den plasseringen som er oms\u00f8kt. Bane NORs interne prosedyrer og teknisk regelverk ivaretar de elementene som legger premisser for gjennomf\u00f8ringen av tiltaket. Herunder ivareta hensynet til jernbanesikkerheten, jernbanens uforstyrrede drift og behovet for vedlikehold og eventuell mulig senere utvidelse av kj\u00f8reveien. Bane NOR har p\u00e5g\u00e5ende arbeider mellom det aktuelle tiltak og spor i drift, herunder entrepriser i prosjektet Utbygging Arna \u2013 Fl\u00f8en. Avslutningsvis Vi orienterer om at det ogs\u00e5 vil s\u00f8kes om \u00e5 gjennomf\u00f8re st\u00f8yskjermingstiltak i Fl\u00f8enbakken 7, 9 og 11. Ved behov for ytterligere opplysninger eller \u00f8nske om omprosjektering setter vi pris p\u00e5 deres snarlige tilbakemelding slik at vi kan supplere saken. Med vennlig hilsen Benedicte Riise COWI AS "
}