{
  "dokument_id": "89e5d98e-d326-52dd-b574-961434e4ddc3",
  "doc_type": "case_attachment",
  "kommune": 5501,
  "tittel": "Planninitiativ_Pellerinbryggene_datert 260124",
  "url": "https://innsyn.tromso.kommune.no/application/getMoteDokument?dokid=2001799404",
  "tekst": "PLANINITIATIV DETALJREGULERING PELLERINBRYGGENE S\u00f8ndre Tollbodgate 3, 3A, 7A, 7B og 9 Forslagsstiller: Pellerin AS Plankonsulent: LPO arkitekter AS Dato: 26.01.24 Figur 1: Planomr\u00e5dets beliggenhet markert i oransje sett i relasjon til Troms\u00f8 by. DAGENS STATUS ADRESSE S\u00f8ndre Tollbodgate 3, 3A, 7A, 7B og 9. GNR/BNR Se liste kap. 2. KOMMUNE Troms\u00f8 kommune. TYPE OMR\u00c5DE Urbant, overgangen mellom sentrum og boligomr\u00e5dene. TOMTEST\u00d8RRELSE Ca. 6 300 m2 OMFATTET AV VERN Ja. DAGENS BRUK Kontor, parkering, bevertning, privat-/off. tjenesteyting, kaier. Vedlegg 1: Illustrasjonsprosjekt med stedsanalyse. 1 I henhold til \u00a7 1 i Forskrift om behandling av private forslag til detaljregulering etter plan- og bygningsloven (FOR-2017-12-08-1950) vil planinitiativet redegj\u00f8re for f\u00f8lgende punkter: 1. Form\u00e5let med planen Planen har som form\u00e5l \u00e5 tilrettelegge for en helhetlig og b\u00e6rekraftig utvikling av Pellerins eiendommer i S\u00f8ndre Tollbodgate. Visjonen er et nytt sentrumskvartal med bryggehusene rehabilitert og transformert, n\u00e6ring som inviterer til bruk og aktivisering av omr\u00e5det, og boliger med h\u00f8y bokvalitet. Med utviklingen av Nordbyen, gamle Troms\u00f8, og fremfor alt Vervet, blir bryggene liggende med en helt sentral posisjon i fremtiden. Gangforbindelsene nord-syd og \u00f8st-vest i Troms\u00f8 sentrum g\u00e5r rett gjennom, og inntil, planomr\u00e5det. Dette skaper et helt nytt fremtidspotensiale for de gamle bryggene. Sammen med godt tilpassede nybygg, fylt med attraktive byfunksjoner, kan vi skape en liten bydel som gir bryggene en fornyet relevans i Troms\u00f8 og inviterer til godt byliv. Planomr\u00e5det er omfattet av omr\u00e5deplanen for Nordbyen der det er stilt krav om detaljregulering f\u00f8r omr\u00e5det kan utvikles. Det foreligger et illustrasjonsprosjekt (se vedlegg 1) som vil videreutvikles som en del av reguleringsprosessen. Prosessoversikt fram til innsendt planinitiativ: 2013 Mulighetsstudie ved Borealis Arkitekter. 2014 Strateginotat Bergersen Arkitekter AS 2019-2022 Rehabilitering av de eksisterende bryggenes fundamentering, utskifting deler av fasademateriale med r\u00e5teangrep og re-maling av samtlige bryggehus. Oppgradert bryggehusene i henhold til dagens brannkrav, samt fullsprinklet innvendig og ute. H\u00f8sten 2020 Skisseprosjekt ved LPO arkitekter V\u00e5r 2021 Dialog med Troms\u00f8 kommune i forbindelse med planprogrammet for Sentrumsplan. Det ble levert innspill til sentrumsplan. H\u00f8sten 2022 Parallelloppdrag med Schmidt Hammer Lassen Architects, Niels Torp Arkitekter og LPO arkitekter. Evalueringskomite best\u00e5ende av: Jan Gehl (arkitekt), Ellen de Vibe (arkitekt), Anders M. Coucheron, Peter Groth, Terje Ermesj\u00f8 og Eirik Espejord fra administrasjonen. V\u00e5r 2023 Dialog med Troms\u00f8 kommune politisk ved leder av KOBY og representanter fra kommuneadministrasjons ledelse. Prosjektforslagene ble presentert og diskutert. H\u00f8sten 2023 Videreutvikling av skisse/illustrasjonsprosjekt ved LPO arkitekter 2 Januar 2024 Innsending planinitiativ og offisiell oppstart reguleringsprosess 2. Forholdet til kommuneplan, eventuelle gjeldende reguleringsplaner og retningslinjer, og p\u00e5g\u00e5ende planarbeid Kommuneplanens arealdel 2017-2026, gjeldende Forholdet til den p\u00e5g\u00e5ende prosessen med Kommuneplanens arealdel for 2023-2034 avklares i oppstartsm\u00f8tet. Utdrag av relevante tema og f\u00f8ringer fra KPA 2017-2026: \u2022 Form\u00e5l: Sentrumsbebyggelse/Sentrumsform\u00e5l, Maksimum 20 % av bruksareal (BRA) innenfor hvert enkelt bygg kan v\u00e6re bolig. Boliger tillates ikke i 1. \u2013 3. etasje. \u2022 Hensynssoner: o bevaring/fredet omr\u00e5de. o bevaring bygninger. o Bevaring kulturmilj\u00f8. o Brann-/eksplosjonsfare. \u2022 Mobilitet: o Fotgjengerstr\u00f8k og adkomstgater. o Kaipromenade. \u2022 Parkeringssone: o Bil: Ingen minimumskrav, men makskrav fra 0.1-0.9 avhengig arealform\u00e5l. o Sykkel: Min. 2 i alle soner, men vurderes s\u00e6rskilt ved tiltak > 2000. \u2022 Andre relevante f\u00f8ringer: o Vannareal for allmenn flerbruk. Kommuneplanens arealdel 2023-2034, h\u00f8ringsutkast Forholdet til den p\u00e5g\u00e5ende prosessen med denne planen avklares i oppstartsm\u00f8tet. Utdrag av relevante tema og f\u00f8ringer fra KPA 2023-2034 h\u00f8ringsutkast: \u2022 Form\u00e5l: Sentrumsform\u00e5l. \u2022 Hensynssoner: o bevaring/fredet omr\u00e5de. o bevaring kulturmilj\u00f8. o brann-/eksplosjonsfare. \u2022 Mobilitet: Fotgjengerstr\u00f8k og adkomstgater. \u2022 Parkeringssone: o Bil: Ingen minimumskrav, men makskrav fra 0.1-0.5 avhengig arealform\u00e5l. o Sykkel: Min. 2 i alle soner, men vurderes s\u00e6rskilt ved tiltak > 2000. 3 Figur 2: Planomr\u00e5det sett i relasjon til h\u00f8ringsutkast for nytt kommuneplankart. KDP \u2013 Kommunedelplan for Troms\u00f8 sentrum 2007-2018 (Sentrumsplan), gjeldende Forholdet til den p\u00e5g\u00e5ende prosessen med ny Sentrumsplan for 2022-2034 avklares i oppstartsm\u00f8tet. Planomr\u00e5det ligger innenfor gjeldende kommunedelplan for sentrum, 2007-2018. Omr\u00e5det er satt av til arealbruk senteromr\u00e5de og er b\u00e5ndlagt etter lov om kulturminner. Omr\u00e5det ligger innenfor byggeomr\u00e5de for sentrumsbebyggelse med maks 20% bolig. KDP \u2013 Kommunedelplan for Troms\u00f8 sentrum 2022-2034 (Sentrumsplan), h\u00f8ringsutkast Forholdet til den p\u00e5g\u00e5ende prosessen med denne planen avklares i oppstartsm\u00f8tet. \u2022 Omr\u00e5de nr. BS35 \u2022 Planbeskrivelsen for KDP inneholder mange temakart og visjoner som ikke er gjengitt her, men som vil brukes aktivt i planprosessen. \u2022 Relevante f\u00f8ringer: o Sentrumsform\u00e5l innbefatter forretninger, tjenesteyting, boliger, kontor, hotell/overnatting og bevertning. o Planomr\u00e5det ligger innenfor indre sentrumskjerne, der ingen nye boliger er tillatt. 4 Figur 3: Planomr\u00e5det sett i relasjon til h\u00f8ringsutkastet for ny sentrumsplan. Omr\u00e5deregulering Nordbyen, vedtatt 17.06.2020 \u2022 Form\u00e5l: o N\u00e6ring/tjenesteyting o Gangvei/gangareal/g\u00e5gate o Gatetun o Kj\u00f8revei \u2022 Hensynssoner: o Bevaring kulturmilj\u00f8 o Bygg, kulturminner, mm. som skal bevares. \u2022 B\u00e5ndleggingssone: B\u00e5ndlegging etter lov om kulturminner \u2022 Eiendommer med juridisk vern: Bygg, kulturminner, m.m. som skal bevares. o Bryggene er vernet: vernet gjelder bygningens fasader og b\u00e6rende konstruksjoner. o Det kan tillates tilbakef\u00f8ring til et tidligere utseende o Hensyn til vern ved nybygg: Byggeh\u00f8ydene innen omr\u00e5det skal ogs\u00e5 hensynta eksisterende gesims- og m\u00f8neh\u00f8yder for bryggene, og utforming skal vektlegge et variert taklandskap. 5 Figur 4: Forslag til planavgrensning (svart-stiplet linje), sett i relasjon til Omr\u00e5deregulering Nordbyen. Kystsoneplan Troms\u00f8regionen, vedtatt 17.10.2022 \u2022 Kystsoneplanen er kommuneplanens arealdel for sj\u00f8omr\u00e5dene med tilh\u00f8rende strandsone. \u2022 Deler av planomr\u00e5det ligger innenfor Kystsoneplanen og er definert som farled (o_VF5) \u2022 O_VF5 Farled: Areal satt av til farled omfatter viktige omr\u00e5der for b\u00e5ttrafikk. \u2022 H190_2 Andre sikringssoner: sikringssone knyttet til h\u00f8yderestriksjoner omkring Troms\u00f8 lufthavn. Kulturmilj\u00f8plan 2023-2032, kommunedelplan, under arbeid \u2022 Planen inneholder vernestrategi, tiltaksplan og en liste over kulturmilj\u00f8er som i dag ikke har et vern, men som i fremtiden b\u00f8r vernes. I planen er det ogs\u00e5 en kulturhistorisk beskrivelse av kulturmilj\u00f8 og deres historiske kontekst i Troms\u00f8. Kulturmilj\u00f8planen skal vedtas v\u00e5ren 2024. 3. Planomr\u00e5det og om planarbeidet vil f\u00e5 virkninger utenfor planomr\u00e5det Forslag til planavgrensning Planavgrensningen vurderes som en del av planprosessen. Forslag til planavgrensning er vist i Figur 5. Planomr\u00e5det er avgrenset av S\u00f8ndre Tollbodgate og gamle Troms\u00f8 i nord, og sj\u00f8en i s\u00f8r. Omr\u00e5det grenser til Helsekvartalet, Kystens hus og sentrum i vest med tettere bystruktur, h\u00f8y utnyttelse og bygninger i st\u00f8rre skala. I nord og \u00f8st grenser planomr\u00e5det mot trehusbebyggelsen i gamle Troms\u00f8, Skansen og Polarmuseet. Forslag til planavgrensning er lagt i eiendoms- og form\u00e5lsgrensene mot Polarmuseet i \u00d8st, S\u00f8ndre Tollbodgate i nord, Kystens hus og Helsekvartalet i vest. Avgrensningen i sj\u00f8 er satt langt ut for \u00e5 ta 6 h\u00f8yde for sj\u00f8rettede tiltak, som vil avklares i videre planprosess. Pellerin har god dialog med Troms\u00f8 havn om deres planer for utvidelse av flytekai i omr\u00e5det. Hensynssonen for bevaring av kulturmilj\u00f8 strekker seg ut i vannet. Avklaring om hvordan vannflaten fortsatt kan v\u00e6re en aktiv sone, slik den har v\u00e6rt historisk, gj\u00f8res gjennom planprosess og s\u00e6rlig dialog med Troms fylkeskommunes avdeling for kulturarv. Bakgrunnen for foresl\u00e5tte planavgrensning er: \u2022 Helhetlig og b\u00e6rekraftig utvikling av Pellerins eiendommer, ved transformasjon og nybygg. \u2022 Ivareta mulighet for helhetlig utvikling av bygulvet opp mot naboeiendommer, gater og byrom. \u2022 Sikre tiltak i sj\u00f8, som flytebrygger og ankringspunkter, i tilknytning til kaiene. Figur 5: Forslag til planavgrensning (svart-stiplet linje), sett i relasjon til eksisterende bygg og eiendommer Eksisterende bygg og anlegg Figur 6 Dronefoto av eksisterende situasjon for planomr\u00e5det. 7 Kvartalet best\u00e5r av tre vernede trebygninger med tilh\u00f8rende kaier og flytebrygger mot sj\u00f8en, to betongbygg og en del parkering foran, p\u00e5 sidene og bak byggene. Bryggehusene har v\u00e6rt gjenstand for sm\u00e5 endringer etter gjenreisningstidspunktet i 1902. B\u00e6resystemet er originalt, noe som er spesielt synlig i den gule brygga. Det er ikke kjeller under byggene. \u2022 3 bevaringsverdige bryggehus er ca. 6000 m2 BTA. \u2022 Eksisterende utdaterte betongbygg (2. stk, foresl\u00e5s revet), totalt ca. 3.000 m2. Dagens bruk av planomr\u00e5det: \u2022 Service/handel/bevertning. \u2022 Kontorer. \u2022 Parkering. \u2022 Kaianlegg for Redningsselskapet og b\u00e5ter for turistn\u00e6ringen. Planomr\u00e5det omfatter f\u00f8lgende eiendommer: Gnr./bnr. Hjemmel til eiendomsrett 200/1745 Pellerinbryggene AS 200/1744 Pellerinbryggene AS 200/1751 Pellerinbryggene AS 200/1932 Pellerinbryggene AS 200/1931 Pellerinbryggene AS 200/1749 Pellerinbryggene AS 200/1753 Pellerinbryggene AS 200/4113 Pellerinbryggene AS 200/672 Troms\u00f8 kommune 200/1 Troms\u00f8 kommune 200/1292 Skippergata 1 7 AS 200/1298 Skippergata 1 7 AS 200/1741 S\u00f8ndre Tollbodgate 1 AS 8 Figur 7: Flyfoto som viser eksisterende bebyggelse og anlegg innenfor planomr\u00e5det. Grunnforhold Hele planomr\u00e5det er fylt opp med masser, det er sannsynlig at deler av massene m\u00e5 skiftes ut gjennom byggeprosessen, men det er ikke registrert forurensede masser p\u00e5 omr\u00e5det (kilde: miljostatus.miljodirektoratet.no.). Unders\u00f8kelse av tidligre byggeprosjekt (Kystens hus) indkerer greie byggeforhold i grunn. Det vil bli gjort grunnunders\u00f8kelser mht. stabilitet og forurensning som en del av planprosessen. Bevaringsverdig bebyggelse \u2022 Bestemmelser omr\u00e5deplanen for Nordbyen \u2022 Bryggehusene er vernet etter PBL, vernet sikres i Troms\u00f8 av Fylkeskonservatoren. Teknisk infrastruktur/overvann Overvannsh\u00e5ndtering foutsettes l\u00f8st innenfor planomr\u00e5det, med avrenning mot sj\u00f8. Milj\u00f8 Hensyn og konsekvenser av planen mtp. milj\u00f8, derav blant annet st\u00f8y, artsmangfold og lokalklima, vil bli unders\u00f8kt og redegjort for i videre planarbeid. Virkninger utenfor planomr\u00e5det 9 Virkningene av planforslaget utenfor planomr\u00e5det vil beskrives og vurderes gjennom planprosessen. N\u00e6r- og fjernvirkning, lokalklimatiske forhold, som sol og vind, og kulturminnene (enkeltminner og kulturmilj\u00f8) vil s\u00e6rlig vurderes og dokumenteres i videre planprosess med hensyn til dette punktet. 4. Planlagt bebyggelse, anlegg og andre tiltak Prosjektet ligger som en brikke mellom det nye og det gamle Troms\u00f8, og mellom dagens sentrum og ny byutvikling nordover. For \u00e5 fylle kvartalet med byliv tror vi p\u00e5 et mangfoldig funksjonsprogram med en miks av hotell, handel, bevertning, kontor og bolig. Dette, kombinert med en stedsutvikling der det gamle og det nye tar hensyn til hverandre, gj\u00f8r at omr\u00e5det tilf\u00f8res byliv og attraktivitet med byliv store deler av d\u00f8gnet. Bevaring og ombruk av eksisterende strukturer Eksisterende bebyggelse er vurdert for ombruk. De tre bevaringsverdige bryggehusene, som opprinnelig ble oppf\u00f8rt tidlig p\u00e5 1900-tallet, bevares gjennom ny bruk og transformasjon. Disse bryggene er karakteristiske for sj\u00f8fronten i Troms\u00f8 og er i dag blant et f\u00e5tall som fortsatt er bevart. Det vurderes som positivt for b\u00e5de n\u00e6romr\u00e5det, og byen som helhet, \u00e5 bevare disse byggene for \u00e5 oppn\u00e5 et historisk og stedegent s\u00e6rpreg. \u00d8vrig bebyggelse, et betongbygg og hj\u00f8rnebygget som vender mot S\u00f8ndre Tollbodgate, er besluttet revet p\u00e5 bakgrunn av blant annet etasjeh\u00f8yder, som ikke oppfyller dagens tekniske krav. Bebyggelsen er ikke bevaringsverdig, og har tette fasader mot vest. Rivning av denne bebyggelsen muliggj\u00f8r \u00e5 kunne tilf\u00f8re omr\u00e5det st\u00f8rre grad av \u00e5penhet og nye forbindelser p\u00e5 bakkeplan. Ny bebyggelse og anlegg Bebyggelse Det planlegges for 3 nye volum (A-C) med \u00e5pne gatel\u00f8p mellom som sikrer nye gangforbindelser gjennom planomr\u00e5det. Byggene vil delvis knytte seg direkte til bruk i de eksisterende bryggehusene. Se n\u00e6rmere beskrivelse og illustrasjoner i vedlegg. Sj\u00f8anlegg: Det planlegges for en videreutvikling av eksisterende kai og flytebrygger, med form\u00e5l om \u00e5 styrke rekreasjon og sj\u00f8relatert aktivitet langs kaipromenaden for bes\u00f8kende og Troms\u00f8s lokalbefolkning. Pellerin er i dialog med Troms\u00f8 Havn i tilknytning til deres planer om \u00e5 utvide flytebryggeanlegget videre nordover fra dagens avslutning mot torghuken. 5. Utbyggingsvolum og byggeh\u00f8yder Omr\u00e5deplan Nordbyen beskriver at \u00abNye tiltak skal ikke medf\u00f8re utilb\u00f8rlig skjemming av det automatisk freda festningsanlegget Skansen. Dette avklares med kulturminnemyndigheten i 10 detaljregulering. Byggeh\u00f8ydene innen omr\u00e5det skal ogs\u00e5 hensynta eksisterende gesims- og m\u00f8neh\u00f8yder for bryggene, og utforming skal vektlegge et variert taklandskap.\u00bb Forel\u00f8pig illustrasjonsprosjekt (se vedlegg 1) viser foresl\u00e5tte utbyggingsvolum og byggeh\u00f8yder opp mot k+40. Volum og h\u00f8yder skal gjennom planprosessen vurderes s\u00e6rlig opp mot landskap, omkringliggende bebyggelse, kulturminner og -milj\u00f8, lokalklima og byrom. Figur 8: Volumskisser av illustrasjonsprosjektet. 6. Funksjonell og milj\u00f8messig kvalitet Hele planomr\u00e5det b\u00f8r, i tr\u00e5d med de overordnede f\u00f8ringene, utnyttes til sentrumsform\u00e5l. Det videre arbeidet med reguleringen b\u00f8r legge til rette for en fleksibilitet som ivaretar dette. De funksjonene som er lagt til grunn i dette illustrasjonsprosjektet er: \u2022 Ett sammenhengende bygulv som forbinder viktige omr\u00e5der i Troms\u00f8. \u2022 Bygulv med publikumsrettede funksjoner p\u00e5 hele bakkeplanet. \u2022 Gul- og r\u00f8dbrygga, sammen med volum A, foresl\u00e5s utnyttet til hotell. \u2022 Gr\u00e5brygga, sammen med volum B og C, foresl\u00e5s med en flerfunksjonell utnyttelse best\u00e5ende av handel, kontor og boliger. \u2022 Parkering foresl\u00e5s l\u00f8st under bakken med adkomst i volum B, med innkj\u00f8ring via rampe eller parkeringsheis fra S\u00f8ndre Tollbodgate. \u2022 Gatel\u00f8p med bredde som: o sikrer tilfredsstillelse av dagslyskrav. o ivaretar boligkvalitet (eks. sikt, luftemuligheter) o unng\u00e5r begrensende krav til fasadeutforming knyttet til brannkrav Milj\u00f8messig kvalitet Forslagsstiller har h\u00f8ye b\u00e6rekraftsm\u00e5l og planlegger for nye bygg med evighetsperspektiv. B\u00e6rekraftstrategien for Brygga beskriver b\u00e6rekraftsambisjoner for stedsutvikling; bevaring og ombruk, mobilitet og sosiale m\u00f8teplasser, samt biologisk mangfold, konstruksjoner, materialer og 11 energi (se vedlegg 1, side 30). At prosjektet skaper inkluderende offentlige rom er et viktig grep for sosial b\u00e6rekraft. I henhold til vedtatt omr\u00e5deplan for Nordbyen, skal det etableres en milj\u00f8strategi for teknisk infrastruktur og ny bebyggelse for alle omr\u00e5der med krav om detaljregulering og alle prosjekter over 1000 kvm BRA med f\u00f8lgende temaer (\u00a73.2.1): \u2022 Energistrategi og avfallsh\u00e5ndtering, jf. 3.2.2 \u2022 Milj\u00f8forhold i anleggsfasen, jf. 3.2.6 \u2022 Samordna fysisk l\u00f8sning av VAO, el, fjernvarme og avfallssug (jf. 4.2.1.f) \u2022 Energiregnskap for ny bebyggelse Fysisk infrastruktur for VAO, el, fjernvarme og avfallsh\u00e5ndtering diskuteres videre i detaljregulering og byggesak. 7. Tiltakets virkning p\u00e5, og tilpasning til, landskap og omgivelser Bygrepet Bygrepet bygger p\u00e5 \u00e5 trekke to diagonaler gjennom planomr\u00e5det. Grepet styrker kontakten mellom bysentrum, planomr\u00e5det og Skansen. Dagens forbindelser blir opprettholdt og styrkes. Den diagonale forbindelsen mot Skansen gir plassen mellom Skansen, Tollboden, Polarmuseet og Pellerinbryggene en forsterket betydning. Det eksisterende betongbygget i planomr\u00e5det rives og erstattes med to bygninger som trekkes tilbake og definerer plassens avslutning i vest i samspill med diagonalen. Basen i bygg B og C bidrar til \u00e5 ivareta en skala som tar hensyn til overgangen mellom eksisterende bebyggelse og Pellerinbryggene. Bebyggelsen Hovedgrepet inneb\u00e6rer at de nye volumene ligger i bakkant av de bevaringsverdige bryggene og spiller sammen med dem: hvert av de tre volumene kan f\u00e5 sitt s\u00e6rpreg og er delt opp for variasjon i h\u00f8yder og uttrykk. Bryggene bevarer sitt opprinnelige uttrykk og videreutvikles som de viktige historiske byggverkene de er. I bestemmelsene i Omr\u00e5deplan Nordbyen 5.5.3 c) st\u00e5r det beskrevet at \u00abNy bygning kan fysisk tilbygges de vernede bygningene hvis dette bidrar vesentlig til universell tilgjengelighet og \u00f8kt funksjonalitet for de vernede bygningene.\u00bb. 8. Vesentlige interesser som ber\u00f8res av planinitiativet Den arkitektoniske utformingen og virkninger av planen vurderes i det videre planarbeidet, da spesielt i forbindelse med barn- og unges interesser, trafikkforhold, fjernvirkninger, kulturminner, lokalklima og omr\u00e5detilpasning. Kulturarvseksjonen i Troms Fylkeskommune ved fylkeskonservatoren er myndighet for kulturminner og vil v\u00e6re en viktig dialogpartner. 12 Utenom planomr\u00e5dets naboer og ber\u00f8rte eiendommer er det ikke kjent at det vil v\u00e6re andre vesentlige interesser som ber\u00f8res av planinitiativet. 9. Hvordan samfunnssikkerhet skal ivaretas, blant annet gjennom \u00e5 forebygge risiko og s\u00e5rbarhet Det skal utarbeides en risiko- og s\u00e5rbarhetsanalyse (ROS-analyse) i henhold til pbl. \u00a7 4-3 tidlig i planarbeidet for \u00e5 avdekke faktorer som kan utgj\u00f8re en risiko, samt kartlegge hvilke tiltak som eventuelt m\u00e5 utf\u00f8res for at forslaget skal kunne gjennomf\u00f8res. 10. Hvilke ber\u00f8rte offentlige organer og andre interesserte som skal varsles om planoppstart Varsling vil skje i henhold til liste fra kommunen. Dette gjelder blant annet ber\u00f8rte eiendommer, naboer, interessenter og aktuelle myndigheter p\u00e5 interkommunalt niv\u00e5 og fylkesniv\u00e5. 11. Prosesser for samarbeid og medvirkning fra ber\u00f8rte fagmyndigheter, grunneiere, festere, naboer og andre ber\u00f8rte Det antas at det vil v\u00e6re stor interesse for den kommende utviklingen av Pellerinbryggene, som et viktig byutviklingsomr\u00e5de n\u00e6rt sentrum og med dets historiske bygninger. Forslagsstiller \u00f8nsker \u00e5 v\u00e6re \u00e5pen om planprosessen og \u00f8nsker \u00e5 dr\u00f8fte med kommunen modeller for medvirkningsprosesser, utover det som er lovp\u00e5lagt. Standard varsling etter plan- og bygningsloven \u00a75-1 og \u00a75-2 legges til grunn, med mulighet for medvirkning ved varsel om oppstart og offentlig ettersyn. 12. Vurderingen av om planen er omfattet av forskrift om konsekvensutredninger, og hvordan kravene i tilfelle vil kunne bli ivaretatt Planinitiativet anses \u00e5 f\u00e5 vesentlige virkninger for milj\u00f8 og samfunn jf. \u00a7 8, Forskrift om konsekvensutredninger, samt n\u00e6rmere vurdering etter forskriftens \u00a7 6 bokstav a). Planforslaget legger til rette for boligbebyggelse som ikke er i samsvar med overordnet plan ref. vedlegg I, pkt. 25. Det vurderes at planinitiativet utl\u00f8ser krav til konsekvensutredning. 13 "
}