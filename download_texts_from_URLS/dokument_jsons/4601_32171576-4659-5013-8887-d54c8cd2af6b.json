{
  "dokument_id": "32171576-4659-5013-8887-d54c8cd2af6b",
  "doc_type": "case_attachment",
  "kommune": 4601,
  "tittel": "S\u00f8knad - S\u00f8knad om utslippstillatelse - E39 Sykkelstamveg Osbanen, Nesttun - Skjold.",
  "url": "https://bergen.kommune.no/politikere-utvalg/api/fil/bk360/10783354/Soknad-Soknad-om-utslippstillatelse-E39-Sykkelstamveg-Osbanen-Nesttun-Skjold-",
  "tekst": "STATSFORVALTAREN I VESTLAND Nj\u00f8savegen 2 6863 LEIKANGER Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Utbygging Solveig Heggem Utkilen / 22/129462-47 04.07.2024 98868970 IKKE OFFENTLIG, offentleglova \u00a7 14, 1. ledd S\u00f8knad om utslippstillatelse til Apeltunvassdraget i forbindelse med bygging av Apeltun II bru (sykkelvegbru). Statens vegvesen s\u00f8ker med dette om utslippstillatelse i henhold til Forurensningslovens \u00a7 11 (s\u00e6rskilt tillatelse til forurensende tiltak) i forbindelse med bygging av Apeltun II bru over Apeltunelva. 1. Introduksjon og prosjektbeskrivelse Det er igangsatt prosjektering av ny sykkelstamveg i Bergen. I den forbindelse skal sykkelvegen som i dag g\u00e5r parallelt med Osbanen over Apeltunelva utvides. Arbeidene inneb\u00e6rer aktiviteter som peling, fjerning av eksisterende konstruksjoner og andre tiltak n\u00e6r elva. Dette kan f\u00f8re til midlertidig negativ p\u00e5virkning av vannkvaliteten. Tiltaket vil ligge like nedstr\u00f8ms elvas utl\u00f8p fra Apeltunvannet f\u00f8r den renner inn i en ca 112 m lang kulvert og videre ned mot Nord\u00e5svatnet. Anleggsarbeidene for prosjektet starter h\u00f8sten 2024 og skal v\u00e6re ferdigstilt innen 16. august 2026. Reguleringsplanen setter tidsmessige restriksjoner for bygging inn mot elvebredden til Apeltunelva. Av hensyn til b\u00e5de gytefisk, egg og yngel skal det ikke gj\u00f8res tiltak i eller i umiddelbar n\u00e6rhet av Apeltunvassdraget som kan medf\u00f8re partikkelforurensning eller tilslamming av Apeltunvassdraget i perioden oktober-april. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Utbygging firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Figur 1 Oversiktskart (SVV 2024) Figur 2 Tiltaksomr\u00e5det (SVV 2024) 3 Figur 3 Utdrag fra reguleringsplan (vedtatt ...) Figur 4 Detalj fra bruutvidelse over Apeltunelva (SVV 2024) 2. Milj\u00f8risikovurdering med tiltak Om Apeltunvassdraget Apeltunvassdraget er en av de mest produktive omr\u00e5dene for sj\u00f8\u00f8rret i Bergensregionen i dag, og har potensial for st\u00f8rre produksjon; jf. LFI Uni Milj\u00f8 2011 \u00abSj\u00f8aurebekker i Bergen og omegn. Det er gjennom \u00e5rene utf\u00f8rt flere tiltak for \u00e5 forbedre de \u00f8kologiske forholdene i elva. 4 Apeltunelven har i dag moderat \u00f8kologisk tilstand, mens den kjemiske tilstanden er god (Vann-nett 2024). Det er m\u00e5l om \u00e5 n\u00e5 god \u00f8kologisk og kjemisk tilstand innen 2027. Det er viktig \u00e5 unng\u00e5 at tiltak som gj\u00f8res i eller i n\u00e6rheten av Apeltunvassdraget bidrar til at man ikke kan n\u00e5 m\u00e5lene om god \u00f8kologisk og kjemisk tilstand. Aktiviteter i eller i n\u00e6rheten av elva skal derfor ikke medf\u00f8re at den \u00f8kologiske og kjemiske tilstanden blir d\u00e5rligere enn dagens tilstand. Risikofylte arbeider n\u00e6r Apeltunelva 1. Peling Det skal settes ned to st\u00e5lr\u00f8rspeler der akse 2 og 3 kan ha kontakt mot Apeltunelva (se vedlagt tegning K102). Ved boring av st\u00e5lr\u00f8rspeler (bordiameter 711 mm), kan det ikke utelukkes at eventuelle utettheter i masser/bergsprekker kan slippe boreslam eller eksisterende masse ut i elva. Dette er vanskelig kontrollerbart i forkant av operasjonen. Ved tetting og utst\u00f8ping kan det skje uhell som resulterer i betongslam i elva. Peling kan ogs\u00e5 medf\u00f8re bevegelser i grunnen og p\u00e5f\u00f8lgende \u00f8kt turbiditet i elva. Avrenning fra anleggsvirksomheten kan inneholde sprengsteinst\u00f8v eller andre finpartikler som tilf\u00f8res elven. Partikler og slam kan sedimentere i gyteomr\u00e5der for fisk ved avtakende og lav vannf\u00f8ring, og resuspendere ved h\u00f8yere vannf\u00f8ring. Fisk gyter i grus- og steinsubstrat p\u00e5 elvebunnen om h\u00f8sten, og eggene blir liggende gjennom vinteren og klekker om v\u00e5ren. Fiskeyngelen er spesielt s\u00e5rbar i perioden de g\u00e5r opp fra gytegrusen og ut i de frie vannmassene. For mye slam i bunnsubstratet kan medf\u00f8re at fiskeyngelen blir sittende fast i slammet og d\u00f8r. Risikoreduserende tiltak: Det er stilt krav til boremetode som gir best mulig kontroll p\u00e5 boreslam ved boring av st\u00e5lr\u00f8rspeler. Peling vil minimere behov for masseutskifting. Det vil derfor v\u00e6re minimalt med graving for akse 2 og 3 \u2013 som er tett p\u00e5 elvebredden. Utforming av anlegg for h\u00e5ndtering av borkaks, slam og spylevann skal v\u00e6re slik at vannet resirkuleres for \u00e5 redusere vannforbruk og redusere utslipp, samt ha mulighet for pH- justering der dette er aktuelt. Det skal installeres on-line m\u00e5leutstyr med alarmfunksjon for pH og turbiditet. Statens vegvesen skal ogs\u00e5 ha visuell kontroll av vannkvalitet under og etter peleoperasjonene. Etter boring/peling skal det gjennomf\u00f8res en felles befaring med byggherre og entrepren\u00f8r, der gytekulper kontrolleres mht tilslamming. Vassdragsbiolog skal ogs\u00e5 delta p\u00e5 slik befaring. 5 R\u00e5dgivende biologer er engasjert til \u00e5 bist\u00e5 med pr\u00f8vetaking og overv\u00e5kning av Apeltunvassdraget under anleggsarbeidet. Det vil tas m\u00e5nedlige vannpr\u00f8ver fra og med mars 2024 og til anleggsarbeidet er ferdig, ca. 18 m\u00e5neder. Det er lagt opp til to pr\u00f8vestasjoner, hhv. nedstr\u00f8ms og oppstr\u00f8ms inngrepet (figur 5). Pr\u00f8vepunktet ved utl\u00f8pet av Apeltunvatnet, oppstr\u00f8ms inngrepet, vil kunne fungere som referansestasjon ogs\u00e5 etter arbeidets oppstart. Dette for \u00e5 identifisere om en endring i vannkvalitet skyldes anleggsarbeidet eller andre eksterne faktorer. Figur 5 Oversiktskart \u00f8vre del av Apeltunelva, inkludert forslag til stasjoner for vannpr\u00f8ver, bunndyrpr\u00f8ve, gyteareal og inngrepslokalisering (R\u00e5dgivende biologer 2024 I henhold til reguleringsbestemmelser pkt. 1.4 skal det, av hensyn til sj\u00f8\u00f8rretbestanden, ikke gj\u00f8res tiltak i perioden oktober \u2013 april som kan medf\u00f8re partikkelforurensning eller tilslamming i Apeltunvassdraget. Siden arbeidene i n\u00e6rheten av Apeltunelva ikke starter f\u00f8r mai 2025, vil ikke tilslamming av gytegroper, og konsekvenser for eggoverlevelse, v\u00e6re et problem. P\u00e5 v\u00e5ren og forsommeren kan imidlertid tilslamming f\u00f8re til at nyklekket yngel som skal opp av gytegropene, bli sittende fast i gropene, noe som gir \u00f8kt d\u00f8delighet. Derfor skal arbeidene som igangsettes overv\u00e5kes mens de p\u00e5g\u00e5r. 6 Uni Milj\u00f8 LFI (n\u00e5 NORCE LFI) gjennomf\u00f8rte habitatkartlegging av Apeltunvassdraget i 2010 (Pulg mfl. 2011) og identifiserte da et gyteomr\u00e5de nedstr\u00f8ms planlagt inngrep. For \u00e5 vurdere eventuell tilslamming av gytearealet, vil det foretas visuell inspeksjon samt substratfoto m\u00e5nedlig i overv\u00e5kingsperioden. Substratfotografering p\u00e5 samme sted, over tid, vil kunne vise utvikling i klogging/sedimentering av finstoff i substratet. Dersom det observeres tilslamming som kan gi problemer for egg og yngel, vil R\u00e5dgivende biologer foreta en vurdering av hvilke tiltak som skal iverksettes for \u00e5 redusere negative \u00f8kologiske effekter. 2. Utfylling i gr\u00f8ntareal Det er gitt adgang for entrepren\u00f8ren til \u00e5 fylle ut i gr\u00f8ntarealet langs Harevegen mellom elv og Bevervegen for opparbeiding av riggomr\u00e5de/anleggsveg. Dersom det legges ut stein fra nylig utsprengt fjell, kan det forekomme nitrogenavrenning fra steinen. Risikoreduserende tiltak: Utfylling i gr\u00f8ntarealet langs Harevegen vil bli utf\u00f8rt med duk under steinfylling for \u00e5 sikre filtrering av avrenningsvann f\u00f8r det siger ut i Apeltunelva. 3. Fjerning av eksisterende konstruksjoner Fjerning av mur, plastring og masser langs nordre elvebredd kan medf\u00f8re avrenning av jord- og leirpartikler og dermed tilslamming av elva mens arbeidene p\u00e5g\u00e5r. Risikoreduserende tiltak: Tiltak for \u00e5 minimere avrenning med tilslamming av elva vil v\u00e6re bruk av sedimenteringsanlegg f\u00f8r utslipp av renset vann til vassdraget. I tillegg vil ogs\u00e5 begrensningene i tidspunkt for tillatte arbeider ved Apeltunelva v\u00e6re gjeldende. Dermed vil arbeidene foreg\u00e5 i et tidsrom der avrenning vil ha minst negativ p\u00e5virkning i vassdraget. 4. Bygging av ny bruplate Ved bygging av bru kan det ved uhell skje avrenning av betong til elva. Risikoreduserende tiltak: Ved bygging av bruplaten over elva er det stilt krav til entrepren\u00f8r om bruk av duk under forskaling som fanger opp eventuell nedfall av betong ved st\u00f8ping. Det skal ogs\u00e5 brukes duk/alternative tiltak ved riving av forskaling. Slange fra pumpebil skal ikke strekkes over vassdraget. Pumpebil skal plasseres i trygg avstand fra vassdrag for \u00e5 unng\u00e5 negative konsekvenser dersom det oppst\u00e5r uhell. Det skal etableres egne steder for t\u00f8mming av restbetong. Disse skal ligge minimum 20 m fra vassdraget. Restbetongen skal fjernes etter endt arbeid. 7 3. Oppsummering Det er et m\u00e5l at bygging av ny sykkelbru over Apeltunelva skal foreg\u00e5 p\u00e5 en m\u00e5te som minimerer varige, skadelige virkninger i Apeltunvassdraget. Det er stilt strenge krav til utf\u00f8relse av de ulike aktivitetene i forbindelse med byggingen for \u00e5 redusere skadevirkningene, men det er urealistisk \u00e5 tro at arbeidene vil forl\u00f8pe helt uten utslipp. Statens vegvesen har derfor lagt f\u00f8lgende krav og begrensninger til grunn for arbeidene: \u2022 Arbeider n\u00e6r elva skal kun foreg\u00e5 i perioden 1. mai \u2013 1. oktober (ihht godkjent reguleringsplan) \u2022 Utslippskrav: o pH: min 6/maks 8,5 o Suspendert stoff: maks 100 mg/l o Olje: maks 10 mg/l \u2022 Det skal gjennomf\u00f8res et overv\u00e5kningsprogram i regi av R\u00e5dgivende biologer med jevnlig pr\u00f8vetaking av vannkvalitet og overv\u00e5kning av \u00f8kologiske effekter p\u00e5 fisk og bunndyr. \u2022 Krav om bruk av duk ved arbeider med bruplate og p\u00e5 riggomr\u00e5de. \u2022 Krav til boremetode som gir best mulig kontroll p\u00e5 boreslam ved boring av st\u00e5lr\u00f8rspeler. Med hilsen Byvekstavtale Bergen Utbyggingsdivisjonen Statens vegvesen Dokumentet er godkjent elektronisk og har derfor ingen h\u00e5ndskrevne signaturer. Vedlegg: 2 40/823 40/823/0 120/375 120/375/0 16 120/484 16 3x20m 40/571 40/571/0 120/173 120/173/0 40/821 40/821/0 n vege Hare Beve rveg en 40/157 2 m 120/151 20 120/151/0 x 20 40/82 1 40/15 40/157/0 40/651 40/651/0 120/151 3 3A 40/639 40/639/0 0/0/0 40/764 40/764/0 8x 120/167 120/167/0 0m 2 40/66 40/66/0 8x 120/386 120/386/0 20 m Eksisterende kj\u00f8rebane Eiendomsgrenser Regplan grense Eksisterende Rekkverk 120/99 120/99/0 Gjerde Hekk Mur 120/21 120/21/0 18 Skr\u00e5ning, gr\u00f8ft og fylling Henvisning til vegmodell 20 Tegnforklaring Gang og sykkelveg Trafikk\u00f8y / Rabatt Prosjekterte Kj\u00f8rebane Sykkelveg 120/22 120/22/0 Fortau 0m 2 8x 120/106 120/106/0 0m 8x2 120/106 120/106/0 120/47 120/47/0 24 50 120/417 120/417/0 Veg 70000 120/417/0 120/99/0 "
}