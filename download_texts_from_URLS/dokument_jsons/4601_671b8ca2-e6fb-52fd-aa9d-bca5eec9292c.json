{
  "dokument_id": "671b8ca2-e6fb-52fd-aa9d-bca5eec9292c",
  "doc_type": "case_presentation",
  "kommune": 4601,
  "tittel": "Retningslinjer for bruk og forvaltning av ordf\u00f8rerkjedet - og representasjonsn\u00e5l",
  "url": "https://bergen.kommune.no/politikere-utvalg/api/fil/bk360/11361485/Framstilling-Retningslinjer-for-bruk-og-forvaltning-av-ordforerkjedet-og-representasjonsnal",
  "tekst": " Forretningsutvalget Saksframstilling V\u00e5r referanse: 2024/39392-3 Saksbehandler: Marte Karoline Laundal Retningslinjer for bruk og forvaltning av ordf\u00f8rerkjedet og representasjonsn\u00e5l Hva saken gjelder: Retningslinjer for bruk og forvaltning av ordf\u00f8rerkjedet ble behandlet av forretningsutvalget i sak 154/24. Forretningsutvalget vedtok da f\u00f8lgende: \u00abBystyredirekt\u00f8ren bes utrede mulig bruk av representasjonsn\u00e5l f\u00f8r saken fremmes p\u00e5 nytt\u00bb I det f\u00f8lgende blir mulig innkj\u00f8p og bruk av representasjonsn\u00e5l s\u00e6rlig belyst, og sak 154/24 blir ellers lagt frem p\u00e5 nytt. Mulig utforming av representasjonsn\u00e5l Som oppf\u00f8lging av forretningsutvalgets sak 154/24 er samme forhandler som har vedlikehold av ordf\u00f8rerkjedet bedt skissere en representasjonsn\u00e5l som tar mal av medaljongen p\u00e5 ordf\u00f8rerkjedet. Produsenten har ogs\u00e5 de originale dokumentene og m\u00e5l av ordf\u00f8rerkjedet. Forslaget er vedlagt saken her, og viser et emaljert byv\u00e5pen med en diameter p\u00e5 6,5 cm (se vedlegg). Forslag til bruk og oppbevaring I sak 154/24 er det vist til at det erfaringsmessig kan v\u00e6re behov for \u00e5 synliggj\u00f8re den som representerer Bergen kommune i offisielle sammenhenger, n\u00e5r ordf\u00f8rer selv er forhindret \u00e5 m\u00f8te. Bystyredirekt\u00f8ren anbefaler i f\u00f8rste omgang at det produseres og kj\u00f8pes inn \u00e9n representasjonsn\u00e5l, som i hovedsak skal brukes av varaordf\u00f8rer n\u00e5r varaordf\u00f8rer opptrer p\u00e5 vegne av kommunen p\u00e5 representasjonsoppdrag. N\u00e5r b\u00e5de ordf\u00f8rer og varaordf\u00f8rer er forhindret, vil den som representerer kommunen ogs\u00e5 kunne b\u00e6re representasjonsn\u00e5len. N\u00e5len oppbevares sammen med ordf\u00f8rerkjedet p\u00e5 r\u00e5dhuset, og leveres til administrasjonen etter bruk. Bystyrets kontor oppbevarer og h\u00e5ndterer distribusjon av representasjonsn\u00e5len. Kostnad og innkj\u00f8p Mottatt pristilbud er ca. kr 20 000,-, inkl mva. for slik representasjonsn\u00e5l som beskrevet. Lov og forskrift om offentlige anskaffelser kommer ikke til anvendelse for anskaffelser under 100 000 kroner. Med utgangspunkt i at det skal kj\u00f8pes inn \u00e9n representasjonsn\u00e5l, stilles det alts\u00e5 ikke s\u00e6rskilte krav etter anskaffelsesregelverket. Anskaffelsen inneb\u00e6rer like fullt bruk av offentlige midler og allmenne prinsipper om etterpr\u00f8vbarhet og best mulig pris og produkt skal legges til grunn. 1 Forslag til vedtak: 1. Bystyret vedtar \u00abRetningslinjer for bruk og forvaltning av ordf\u00f8rerkjedet og representasjonsn\u00e5l\u00bb slik det g\u00e5r fram av saken med f\u00f8lgende endringer: - - - 2. Det kj\u00f8pes inn en representasjonsn\u00e5l til pris slik beskrevet i saken Dato: 27. november 2024 Trine Gr\u00f8nbech - leder Marte Karoline Laundal - saksbehandler Dokumentet er godkjent elektronisk. Vedlegg: Vedlegg 1: Tidligere Retningslinjer for bruk og forvaltning av ordf\u00f8rerkjedet Vedlegg 2: Forretningsutvalgets sak 154/24: Revisjon av Retningslinjer for bruk og forvaltning av ordf\u00f8rerkjedet Vedlegg 3: Modell av medaljong Vedlegg 4: Bilde av medaljong ordf\u00f8rerkjedet 2 Forslag til nye retningslinjer RETNINGSLINJER FOR BRUK OG FORVALTNING AV ORDF\u00d8RERKJEDET OG REPRESENTASJONSN\u00c5L 1 Ansvar, oppbevaring og vedlikehold av kjedet og n\u00e5l 1.1 Bergen kommunes ordf\u00f8rerkjede og representasjonsn\u00e5l er kommunens eiendom. Bystyredirekt\u00f8ren har ansvaret for oppbevaring og vedlikehold av kjedet og n\u00e5l. 1.2 Kjedet og n\u00e5len skal forsikres av Bergen kommune. 1.3 N\u00e5r kjedet og n\u00e5len ikke er i bruk skal det oppbevares p\u00e5 ordf\u00f8rerens kontor i egnet koffert og eske. 1.4 Rengj\u00f8ring og vedlikehold skal utf\u00f8res av kvalifisert personell. 2 Hvem kan bruke ordf\u00f8rerkjedet 2.1 Ordf\u00f8rer valgt av bystyret 2.2 Varaordf\u00f8rer ved ordf\u00f8rers frav\u00e6r n\u00e5r ordf\u00f8rer er frav\u00e6rende p\u00e5 en periode p\u00e5 tre m\u00e5neder eller lengre tid. 3 Hvem kan bruke representasjonsn\u00e5len 3.1 Varaordf\u00f8rer eller annen representant som er p\u00e5 representasjonsoppdrag som \u00f8verste representant for kommunen, som f\u00f8lge av at ordf\u00f8rer er forhindret fra \u00e5 delta. 4 N\u00e5r kjedet og n\u00e5len kan brukes 4.1 Ordf\u00f8rerkjedet kan bare brukes n\u00e5r ordf\u00f8rer deltar p\u00e5 arrangement som \u00f8verste representant for kommunen. 4.2 Representasjonsn\u00e5len kan bare brukes n\u00e5r varaordf\u00f8rer eller annen representant deltar p\u00e5 arrangement som \u00f8verste representant for kommunen. 4.3 Ordf\u00f8rerkjedet og representasjonsn\u00e5len kan for eksempel brukes ved f\u00f8lgende anledninger: \uf02d bes\u00f8k av kongelige gjester \uf02d mottakelse i kommunal regi \uf02d middager og andre tilstelninger der kommunen er vertskap \uf02d innvielse av bygg og anlegg n\u00e5r ordf\u00f8reren st\u00e5r for innvielsen \uf02d \u00e5pning av st\u00f8rre m\u00f8ter, kongresser og liknende der ordf\u00f8reren representerer kommunen \uf02d arrangement for overrekkelse av utmerkelser 3 5 Hvor kjedet og n\u00e5len kan brukes 5.1 Som hovedregel skal ordf\u00f8rerkjedet og representasjonsn\u00e5len bare brukes i egen kommune. Det b\u00f8r avklares med den aktuelle kommunen p\u00e5 forh\u00e5nd, om kjedet skal brukes i en annen kommune. 5.2 Kjedet og n\u00e5len kan kun brukes i utlandet n\u00e5r ordf\u00f8rer representerer Bergen og anledningen er av tilsvarende karakter som de anledninger hvor kjedet kan brukes i Norge. 6 Hvordan kjedet skal brukes \uf02d kjedet b\u00e6res utenp\u00e5 pent og korrekt antrekk. Valg av farger, kl\u00e6r, smykker, slips, o.l. m\u00e5 tilpasses kjedet. Kjedet skal normalt ikke b\u00e6res utenp\u00e5 ytterkl\u00e6r. \uf02d kjedet skal normalt ikke b\u00e6res ved bruk av uniform. \uf02d kjedet skal ikke b\u00e6res sammen med dekorasjoner, ordener, medaljer, hederstegn, utmerkelser o.l. \uf02d kjedet skal b\u00e6res slik at det balanserer p\u00e5 skuldrene (like mye vekt bak som foran) 7 Hvordan representasjonsn\u00e5len skal brukes \uf02d Representasjonsn\u00e5len b\u00e6res utenp\u00e5 pent og korrekt antrekk p\u00e5 \u00f8verste del av venstre bryst \uf02d Representasjonsn\u00e5len skal ikke brukes ved bruk av uniform. 4 "
}