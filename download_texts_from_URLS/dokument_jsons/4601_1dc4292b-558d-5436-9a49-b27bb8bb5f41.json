{
  "dokument_id": "1dc4292b-558d-5436-9a49-b27bb8bb5f41",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Laksev\u00e5g,  Gnr. 124,  Bnr. 52,  Haakonsvernveien",
  "url": "https://bergen.kommune.no/politikere-utvalg/api/fil/bk360/12401651/Fagnotat-offentlig-ettersyn-Laksevag-Gnr-124-Bnr-52-Haakonsvernveien",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2023/11866-60 Saksbehandler: Jon Fartein Lygre Hoel Dato: 21.03.2025 Forslag til detaljregulering \u2013 offentlig ettersyn Laksev\u00e5g, Gnr. 124, Bnr. 52, Haakonsvernveien, Reguleringsplan arealplan-ID 71360000 Om planforslaget Vill Plan foresl\u00e5r p\u00e5 vegne av Konseptbygg detaljregulering for et omr\u00e5de ved Haakonsvernveien i Laksev\u00e5g bydel. Planforslaget ligger i ytre fortettingssone som \u00e5pner for videreutvikling til bolig- og n\u00e6ringsform\u00e5l. Loddefjord Figur 1. Lokalisering av planomr\u00e5de til venstre. Planavgrensningen markert med gr\u00f8nn linje til h\u00f8yre. Hovedform\u00e5let med planforslaget er \u00e5 bygge 46 nye boenheter fordelt p\u00e5 rekkehus og blokkbebyggelse, samt etablere dagligvareforretning. Foresl\u00e5tte h\u00f8yder er tre til fem etasjer. Det er foresl\u00e5tt et felles uteanlegg p\u00e5 taket til forretning og parkeringskjeller, midt mellom boligbebyggelsen. I tillegg til felles parkeringskjeller er det foresl\u00e5tt gateparkering for planlagt dagligvareforretning, gjester og elbillading. Eksisterende garasjebygg er foresl\u00e5tt revet. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Som en del av planforslaget er det foresl\u00e5tt reguleringsendring p\u00e5 to g\u00e5rds- og bruksnumre s\u00f8r for gnr. 124, bnr. 52. Det er foresl\u00e5tt \u00e5 regulere til bolig p\u00e5 gnr. 124 bnr. 65 som \u00e5pner for at eksisterende bolig kan bygges p\u00e5 med \u00e9n etasje. For gnr. 124 bnr. 356 er det foresl\u00e5tt tillatt kontor, lager og lettere industri med et 11 meter h\u00f8yt bygg, m\u00e5lt i forhold til avkj\u00f8ring fra Haakonsvernveien. For alle tre eiendommene blir det foresl\u00e5tt ny felles avkj\u00f8ring. I tillegg foresl\u00e5s det endringer som vil ha virkning p\u00e5 trafikksikkerhet og fremkommelighet i omr\u00e5det, herunder oppgradering av kryss, krysning av vei og fremkommelighet for buss. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 23.06.2023. Komplett planforslag til behandling ble mottatt 04.02.2024. Ved varsel om oppstart ble det invitert til et \u00e5pent informasjonsm\u00f8te i kontorlokalene i Haakonsvernveien 61 (gnr. 124 bnr. 52), som ble avholdt 22.08.2023. I m\u00f8tet ble det holdt en presentasjon av planprosessen og det innledende arbeidet som ble gjort i forbindelse med utarbeiding av planinitiativ og stedsanalyse. Det m\u00f8tte opp ca. 12 personer fra n\u00e6romr\u00e5det. Det har i etterkant av m\u00f8tet v\u00e6rt arbeidsm\u00f8te med kommunen den 10. januar 2024. For temaet trafikk har det v\u00e6rt arbeidsm\u00f8ter mellom forslagstiller, plankonsulent, Vestland fylkeskommune og PBE den 02.11.2023, 14.02.2024 og 03.04.2024. Merknader til kunngj\u00f8ring og varsling av oppstart Ved varsel om oppstart ble det sendt inn seks private merknader og 17 h\u00f8ringsuttalelser. Disse er oppsummert og kommentert av forslagsstiller i merknadsskjema datert 10.06.2024. Vi har g\u00e5tt gjennom materialet og vurderer merknadsskjemaet som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Str\u00f8kskarakter: h\u00f8yder p\u00e5 opptil 5 etasjer vil bryte med str\u00f8kskarakter og vil f\u00e5 konsekvenser for utsikt for naboer. Bebyggelsen b\u00f8r heller v\u00e6re maks 3-4 etasjer. \u2022 Parkering: for lav parkeringsdekning kan f\u00f8re til villparkering i veiene rundt planomr\u00e5det. \u2022 Trafikk: krysset Haakonsvernveien/Mathopsveien m\u00e5 reguleres i tr\u00e5d med dagens h\u00e5ndb\u00f8ker. Det m\u00e5 tilrettelegges for myke trafikanter og krysset m\u00e5 vurderes fullkanalisert. Det er i dag vansker med \u00e5 komme seg ut p\u00e5 vegen. Alle trafikantgrupper m\u00e5 kunne ferdes trygt, og de myke trafikantene m\u00e5 prioriteres. Trafikkavvikling i anleggsfasen m\u00e5 ogs\u00e5 vurderes. \u2022 Naturmangfold: tr\u00e6r langs Mathopsveien m\u00e5 bevares. \u2022 Klima og klimatilpasning: uteoppholdsarealet m\u00e5 v\u00e6re klimatilpasset, kunne h\u00e5ndtere overvann og ha naturvennlige kvaliteter \u2022 Kulturmilj\u00f8: Mathopsveien er en del av historisk veifar Kj\u00f8kkelvik-Hetlevik. Saksnummer PLAN-2023/11866 Side 2 av 15 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss i utgangspunktet til hovedform\u00e5let og hovedgrepet i planforslaget. Dette er forel\u00f8pige vurderinger. Vi kommer med v\u00e5r endelige anbefaling i fagnotatet til sluttbehandling (2. gangs behandling). Forholdet til eldre reguleringsplaner, KPA og overordnede planer Planomr\u00e5det omfattes i all hovedsak av eldre reguleringsplan fra 2005, Laksev\u00e5g. Gnr. 124 Bnr. 52, Haakonsvernveien 61, Vesentlig reguleringsendring (planID 15680100). I KPA2018 er hele planomr\u00e5det avsatt til ytre fortettingssone med en maksimal utnyttelsesgrad p\u00e5 120%. Gjeldende plan \u00e5pner for opptil 7 etasjer byggeh\u00f8yde (tomteutnyttelse 150%-200%). Dersom reguleringsplan vedtatt f\u00f8r 1.1.2013 er i motstrid med KPA2018, vil KPA gjelde foran. For gnr. 124 bnr. 52 er foresl\u00e5tt utnyttelse mellom 60% og 185% BRA for hvert arealform\u00e5l, men fordi det inng\u00e5r mye felles uteareal og parkeringsanlegg i kjeller, blir samlet BRA for tomten 65%. Planen har et vertikalniv\u00e5 som vi anbefaler \u00e5 oppheve n\u00e5r ny plan vedtas (Figur 2, i midten). Eiendommene gnr. 124 bnr. 65 og bnr. 356 er regulert i eldre plan fra 2001, Laksev\u00e5g. Gnr. 122, 124, 125 og 126, Bj\u00f8rndalspollen/Haakonsvern (planID 15680000). Eiendommene er regulert til n\u00e6ringsform\u00e5l med noe h\u00f8yere tillatt utnyttelse enn i faktisk situasjon. Eiendommene er tatt med i planforslaget fordi Vestland fylkeskommune har krevd felles regulering av avkj\u00f8rsel for de tre eiendommene som planforslaget omfatter. Figur 2. T.v.: Eldre reguleringsplaner til venstre med arealform\u00e5l. I midten: Eldre reguleringsplan i vertikalniv\u00e5 2 (over bakken) som er anbefalt opphevet. T.h.: Arealform\u00e5l i KPA. Planforslagets grense i r\u00f8dt. Boligtyper og utnyttelse Arealform\u00e5lene B/F, BK1-2, BB Det er foresl\u00e5tt en kombinasjon av leilighetsbygg og rekkehus. Ved oppstart ble det vist en skisse med bare blokkbebyggelse. Med bakgrunn i innspill til oppstart er det i det innsendte planforslaget foresl\u00e5tt mer varierte og lavere h\u00f8yder, og noe rekkehus vest p\u00e5 tomten for \u00e5 f\u00e5 en bedre str\u00f8kstilpasning mot eksisterende bebyggelse. Det foresl\u00e5s totalt 46 enheter, hvorav 38 er leiligheter og 8 er rekkehusenheter. Planomr\u00e5det ligger ved Bj\u00f8rndalspollen p\u00e5 en flate. Fra Bj\u00f8rndalspolllen er terrenget sterkt stigende. Nord/nord-vest i planomr\u00e5det er terrenget sterkt stigende, med h\u00f8ydeforskjell p\u00e5 ti Saksnummer PLAN-2023/11866 Side 3 av 15 meter mot Mathopsveien. I omr\u00e5det er det flere landemerker i form av naturlige h\u00f8ydedrag og h\u00f8yblokker. Planomr\u00e5det oppfattes som mindre synlig i det st\u00f8rre landskapsrommet rundt Bj\u00f8rndalspollen (Figur 3). Figur 3. Planomr\u00e5det med forslag til bebyggelse sett fra s\u00f8r\u00f8st (ved Bj\u00f8rndalsbrotet). H\u00f8ydene p\u00e5 blokkbebyggelsen innenfor arealform\u00e5lene B/F og BB er foresl\u00e5tt med varierte h\u00f8yder for \u00e5 beholde noe utsikt for naboer i vest. Innenfor B/F er byggeh\u00f8yder p\u00e5 tre til fem etasjer over bakkeniv\u00e5 (ved Haakonsvernveien). \u00d8st p\u00e5 tomten vil det v\u00e6re fire etasjer, med en tilbaketrukket femte etasje i s\u00f8ndre del. F\u00f8rste etasje med forretning og parkering vil v\u00e6re innfelt i terreng. Fra vest, og foresl\u00e5tt felles uteoppholdsareal, vil bebyggelsen oppleves som tre etasjer med en tilbaketrukket fjerde etasje. Rekkehusene innenfor BK1-BK2 er foresl\u00e5tt med tre etasjer. B\u00e5de rekkehusene, blokkbygget innenfor BB og firemannsboligen p\u00e5 BK3 er foresl\u00e5tt med saltak som er sikret i forslag til bestemmelser (3.1.2.c og 3.1.3.c). Innenfor arealform\u00e5l BK3 er det foresl\u00e5tt en utnyttelse som tilsvarer at eksisterende bolig kan bygges p\u00e5 med \u00e9n etasje, og som i dag har fire boenheter. Saksnummer PLAN-2023/11866 Side 4 av 15 Figur 4. Perspektiv av hoveddelen av planforslaget p\u00e5 gnr. 124 bnr. 52. Innenfor arealform\u00e5let KBA (gnr. 152 bnr. 356) er det et eksisterende bygg med h\u00f8yder p\u00e5 kote + 11 til 15 meter. I gjeldende plan 15680000 er tillatt h\u00f8yde opptil koteh\u00f8yde + 15 meter, som er foresl\u00e5tt \u00e5 videref\u00f8re. Prosjektet er utformet med tunstruktur der fellesarealer ligger i midten. Boligene har inngang p\u00e5 sidene og derav preg av aktive fasader som vender ut mot veg. Det tilrettelegges for variasjon i boligtyper og -st\u00f8rrelser. Prosjektet er tilpasset terreng og eksisterende bebyggelse \u2013 med st\u00f8rre bygningsvolumer plassert p\u00e5 flaten mot Haakonsvernveien og mindre bygningsvolumer i bakken opp mot Mathopsveien. Samtidig legges det til rette for en variasjon og et mangfold i bygningsmilj\u00f8 og botilbud, i tr\u00e5d med intensjonene for ytre fortettingssone. I \u00f8st f\u00e5r prosjektet en tydelig offentlig fremtoning med forretning i f\u00f8rste etasje mot offentlig veg. PBE vurderer at planforslagets beliggenhet er et krevende utgangspunkt for \u00e5 oppn\u00e5 god arkitektonisk kvalitet. Samtidig best\u00e5r den eksisterende str\u00f8kskarakteren av variert bebyggelse og har tungt innslag av trafikk og noe industripreget virksomhet. Planforslagets variasjon i bebyggelsen vurderer vi er n\u00f8dvendig for \u00e5 ikke skape br\u00e5 overganger i bygningstypologien. PBE vurderer at planforslaget er tilfredsstillende l\u00f8st n\u00e5r det gjelder helhetlig utforming. BK3 og KBA Feltene BK3 og KBA er innlemmet i planforslaget i hovedsak fordi Vestland fylkeskommune har krevd felles avkj\u00f8ring med feltene B/F, BK1-2 og BB. Endringene som foresl\u00e5s er av lite omfang og basert p\u00e5 dagens arealbruk, og er innenfor rammene av hva som tillates i ytre fortettingssone. For feltet BK3 er det avvik mellom plankart og oppgitt i bruksareal i planbeskrivelsen. Utregnet samlet bruksareal tilsvarer 52%, mens plankartet oppgir 50%. PBE ber om at uoverensstemmelsen rettes til 2. gangsbehandling. Saksnummer PLAN-2023/11866 Side 5 av 15 St\u00f8y Planomr\u00e5det er omfattet av gul og r\u00f8d sone for vegtrafikkst\u00f8y langs Haakonsvernveien og Mathopsveien. Bebyggelsen er utformet og plassert slik at leilighetene og rekkehusene har stille side uten bruk av dempet fasade. H\u00f8yeste niv\u00e5 p\u00e5 fasade Lden (dag-kveld-natt) er opptil 65 dB. Den r\u00f8de st\u00f8ysonen ligger tett opptil bebyggelsen. Fasade mot Haakonsvernveien tangerer r\u00f8d st\u00f8ysone. Det er derfor foresl\u00e5tt \u00e5 legge svalganger og trappehus n\u00e6rmest det r\u00f8de st\u00f8yomr\u00e5det. St\u00f8yverdi p\u00e5 selve boligfasade vil havne i gul st\u00f8ysone og ligge mellom 58 dB og 65 dB, men alle boligenhetene vil klare en stille side. For fasader mot Mathopsveien viser st\u00f8yvurderingen at bebyggelsen havner utenfor r\u00f8d st\u00f8ysone. Lden p\u00e5 fasade blir opp mot 65 dB. Ogs\u00e5 her vil alle boenhetene klare en stille side. Figur 5. St\u00f8ykoter, Lden [dB] i 1,5 m beregningsh\u00f8yde over lokal mark. H\u00f8yeste fasadeniv\u00e5 pr. beregningspunkt er vist. Bl\u00e5 linje er rekkverk p\u00e5 1,2 meter. Del av fasade som grenser til r\u00f8d st\u00f8ysone, er foresl\u00e5tt som trappehus og svalganger. Ved fasader mot Mathopsveien og Haakonsvernveien er det statistisk beregnet flere enn 10 enkelthendelser med maksimalniv\u00e5 opptil 80 dB. I forslag til bestemmelser st\u00e5r det imidlertid at \u00abBoliger med st\u00f8yniv\u00e5 p\u00e5 1 fasade mellom Lden 65 \u2013 80 kan tillates oppf\u00f8rt\u00bb med vilk\u00e5r om gjennomg\u00e5ende boenhet, minst 1 soverom og halvparten av oppholdsrom med \u00e5pningsbart vindu mot stille side, og balansert ventilasjon (Figur 6). PBE foresl\u00e5r \u00e5 omformulere denne til Saksnummer PLAN-2023/11866 Side 6 av 15 \u00abDet tillates oppf\u00f8rt boliger som ved enkelthendelser f\u00e5r st\u00f8yniv\u00e5 mellom L5AF 65 \u2013 80 dB dersom f\u00f8lgende forutsetninger er oppfylt: i. Boenhetene blir gjennomg\u00e5ende, der minst 1 soverom og halvparten av oppholdsrom f\u00e5r minst 1 vindu som kan \u00e5pnes mot stille side. ii. Boenheten etableres med balansert ventilasjon.\u00bb Figur 6. H\u00f8yeste maksimalt st\u00f8yniv\u00e5 ved fasade, L5AF [dB] pr. beregningspunkt, der det er statistisk beregnet flere enn 10 hendelser (dvs. beregningspunkt kan variere i etasjeh\u00f8yde og det er ikke gitt at det er statistisk beregnet flere enn 10 hendelser i alle etasjeh\u00f8yder). T.v. er beregnet for tunge kj\u00f8ret\u00f8y og t.h. er beregnet for lette kj\u00f8ret\u00f8y. Det er ikke utredet st\u00f8y for boliger BK3. Ca 1\u20444 av arealform\u00e5let ligger i gul st\u00f8ysone i KPA. Det vil fortsatt v\u00e6re mulig \u00e5 oppf\u00f8re et bygg innenfor den delen av arealform\u00e5let som ligger utenfor st\u00f8ysonen. Planforslaget m\u00e5 revideres med st\u00f8yvurderinger som omfatter BK3 og KBA til 2. gangsbehandling. Uteoppholdsarealer Det skal etableres minimum 75 m2 uteoppholdsareal pr. boenhet, hvor minimum 40 % skal utformes som fellesareal. Dette er i henhold til mengdekravet i KPA 2018. For 46 boenheter blir kravet 3450 m2, mens det i planforslaget er foresl\u00e5tt 3727 m2. Uteareal som er oppgitt \u00e5 ligge p\u00e5 bakken ligger i det vesentlige p\u00e5 tak/dekke, og vil, avhengig av hvor man oppholder seg, kunne oppleves som et naturtro bakketerreng. En \u00abbearbeiding med innslag av naturlig, stedegen og pollinatorvennlig vegetasjon\u00bb er foresl\u00e5tt sikret i bestemmelse 3.1.7.a. I tillegg foresl\u00e5s det areal som ikke oppfyller kvalitetskravene i KPA. Dette arealet er vist som tre arealform\u00e5l med kode f_AUT p\u00e5 plankartet. P\u00e5 ett av disse arealene skal det gjen\u00e5pnes en bekk. Arealet for gjen\u00e5pning av bekk oppfyller ikke KPAs kvalitetskriterier, men tilf\u00f8rer likevel kvaliteter til en tomt som i dag best\u00e5r for det meste av asfalterte flater. For felt BK3 kan en h\u00f8yere arealmengde kompensere for brattere terrenghelning. Innenfor felt BK3 blir Saksnummer PLAN-2023/11866 Side 7 av 15 krav til arealmengde for fire enheter 300 m2. I planforslaget er det oppgitt 760 m2 som oppfyller uteoppholdsarealkravene satt i KPA. Det er derimot ikke vist terrenghelning p\u00e5 arealet. Terrenghelning m\u00e5 vises til 2.gangsbehanding. Figur 7. T.v.: Slik er det felles uteoppholdsarealet vist i illustrasjonsmaterialet. Sett fra s\u00f8r, Mathopsveien i bakgrunnen. T.h.: Gjen\u00e5pnet bekk s\u00f8r p\u00e5 tomten, sett fra \u00f8st mot vest. Illustrasjoner.: Tippetue Arkitekter. PBE vurderer det som uheldig at mesteparten av uteoppholdsarealet legges p\u00e5 dekke/tak. En heving av utearealet vil bidrar til at solkravene oppfylles for en st\u00f8rre del av flaten. L\u00f8sningen muliggj\u00f8r ogs\u00e5 at uteomr\u00e5det har direkte kontakt med boligdelen, mens funksjoner som parkering og boder ligger under utearealet. Med tiltak som foresl\u00e5s i bestemmelse 3.1.7. a vurderer vi at uteoppholdsareal er tilfredsstillende l\u00f8st p\u00e5 dekke/tak. PBE ber om innspill p\u00e5 uteoppholdsareal i h\u00f8ringsfasen. Forretningsform\u00e5let og parkering Det er foresl\u00e5tt \u00e5 sikre 0,8 parkeringsplasser per 100 m2 BRA for bolig og 15 plasser per 1000 m2 forretning (bestemmelse 3.1.1.d og 3.1.1.e). Dette tilsvarer KPAs parkeringsbestemmelser og vil utregnet bli 37 plasser for bolig og 21 plasser for forretning (15 per 1000 m2 bruksareal). Figur 8. Parkeringssituasjon i front av byggkomplekset. For gnr. 124, bnr. 65 og 356 m\u00e5 parkering l\u00f8ses innenfor arealform\u00e5let. For bnr. 65 er det vist fire p-plasser i illustrasjonsplanen. For felt KBAer det ikke sikret hvordan parkering skal l\u00f8ses eller antall plasser. Etter PBEs vurdering vil parkeringsarealet i front av form\u00e5let B/F gi noe d\u00e5rlig m\u00e5loppn\u00e5else av KPA \u00a7 1 om \u00e5 s\u00f8rge for en mer b\u00e6rekraftig byutvikling som minimerer folks transportbehov. Veiarealet p\u00e5 tomten blir trangt som omr\u00e5de for parkering med tilh\u00f8rende Saksnummer PLAN-2023/11866 Side 8 av 15 man\u00f8vrering, samt tilkomst til garasje (Figur 8). Bestemmelsene \u00e5pner for fire gjesteplasser og 4 el-bilplasser p\u00e5 bakkeplan (felt P2). Men formuleringen er tvetydig, og kan tolkes som at gjesteplassene og el-bilplassene er unntatt beregningen. I vedlegget \u00abEtasjeplaner\u00bb er det ogs\u00e5 vist en parkeringsdekning med fem ekstra p-plasser enn de 37 tillatte plassene etter KPAs beregningsmetode. Vi stiller ogs\u00e5 sp\u00f8rsm\u00e5l ved hvorvidt Rema 1000, som er aktuell bruker av forretningsdelen, har behov for gateparkering, da de andre steder har butikker uten gateparkering og at tilbudet er ment \u00e5 v\u00e6re rettet lokalt for redusert bilbruk. Eksakt parkeringsdekning for BK1, BK2, BB og B/F, og hvordan parkeringssituasjonen blir for felt KBA, m\u00e5 sikres og tydelig g\u00e5 frem til 2. gangsbehandling. Trafikk Haakonsvernveien og Mathopsveien har \u00c5DT1 p\u00e5 henholdsvis 8000 og 3500. Spesielt i rushtiden er det redusert fremkommelighet for kollektivtrafikk ut fra Mathopsveien, og redusert mobilitet/fremkommelighet for myke trafikanter. Krysning av Haakonsvernveien er i dag regulert med lyskryss, mens kryssomr\u00e5det mot Mathopsveien er utflytende, og fotgjengere har ikke oppmerket fotgjengerfelt og der er lang krysningslengde (Figur 9). Figur 9. T.v.: Dagens kryssomr\u00e5de i Haakonsvernveien og Mathopsveien. Gul pil markerer gangakse over Mathopsveien mot Vadmyra skole nordover. Fra s\u00f8r er det fortau frem til Mathops Med bakgrunn i dialog med Vestland fylkeskommune (VLFK) foresl\u00e5s det \u00e5 regulere hele krysset mellom Haakonsvernveien og Mathopsveien. Det er vedlagt en skisse som viser at krysset kan oppgraderes med kanaliseringsfelt, samt dr\u00e5pe\u00f8yer for separering av kj\u00f8reretninger og venteomr\u00e5de for fotgjengere mellom kj\u00f8rebanene (Figur 10). VLFK harkrevd at hele kryssomr\u00e5det omfattes av planforslaget, men bare fotgjengerfeltet over Mathopsveien med tilh\u00f8rende fortau m\u00e5 sikres opparbeidet. Dette er foresl\u00e5tt sikret som et rekkef\u00f8lgekrav til arealform\u00e5let o_KV1 (bestemmelse 6.3.5). Den delen av krysset som inng\u00e5r i hovedveien (Haakonsvernveien) er foresl\u00e5tt regulert for \u00e5 sikre at denne kan opparbeides n\u00e5r VLFK finner det n\u00f8dvendig. Arealet i hovedvei er foresl\u00e5tt regulert kun til veiareal, uten at kanaliseringsfelt, dr\u00e5pe\u00f8yer og fotgjengerfelt er n\u00e6rmere sikret i plankartet (se Figur 9, til h\u00f8yre). Boligdelen er vurdert \u00e5 f\u00f8re til en nyskapt \u00c5DT p\u00e5 100 biler. Forretningsdelen (butikk og apotek) er vurdert \u00e5 ikke gi noen netto trafikk\u00f8kning da turene til og fra vil erstatte trafikk til 1 \u00c5DT = \u00e5rsd\u00f8gntrafikk, biler per d\u00f8gn Saksnummer PLAN-2023/11866 Side 9 av 15 konkurrerende virksomheter. I tillegg vurderer forslagsstiller at et nytt tilbud lokalt vil redusere trafikken. Det er ikke gjort trafikkberegninger for feltene KBA og BK3. Endringene som foresl\u00e5s tilsvarer sm\u00e5 utvidelser og utgj\u00f8r sannsynligvis helt marginale endringer i trafikksituasjonen, men analysen og materialet gir likevel ikke det fulle bildet av fremtidig situasjon. Figur 10. Skisse som viser hvordan krysset kan opparbeides. Det er kun delen i Mathopsveien (avkj\u00f8ring til venstre) som er foresl\u00e5tt detaljert regulert og sikret opparbeidet. I dag er det tre avkj\u00f8ringer til eiendommene innenfor planomr\u00e5det. I planforslaget er det foresl\u00e5tt \u00e5 samle disse til ett avkj\u00f8ringspunkt basert p\u00e5 den midterste, og stenge de to andre eksisterende avkj\u00f8rslene (Figur 11). Innenfor planomr\u00e5det er det i dag to busstopp i s\u00f8rg\u00e5ende retning. Det som ligger lengst nord er foresl\u00e5tt fjernet. Forslagene er gjort etter innspill og dialog med Vestland fylkeskommune og Skyss. Samling av avkj\u00f8rsler er ansett som n\u00f8dvendig for \u00e5 skape en mer trafikksikker situasjon ved \u00e5 redusere antall mulige ulykker i forbindelse med av- og p\u00e5kj\u00f8ring fra hovedveg. Figur 11. Avkj\u00f8rsler. De som stenges med r\u00f8dt. Busstopp. Saksnummer PLAN-2023/11866 Side 10 av 15 Avkj\u00f8rselen og busstoppet som er foresl\u00e5tt fjernet ligger ved siden av hverandre med uklare skiller mellom disse og det langsg\u00e5ende fortauet. I tillegg ligger de to busstoppene tett p\u00e5 hverandre (ca. 160 meter) og er foresl\u00e5tt fjernet b\u00e5de for \u00e5 redusere antall inn- og utkj\u00f8ringer p\u00e5 veg samt gi noe mer effektiv kj\u00f8retid til bussen. Trafikkanalysen omtaler ikke trafikk til og fra feltene BK3 og KBA, men gir likevel et realistisk bilde av fremtidig trafikksituasjon og behovet for opparbeidinger av vegsystemet. Vi vurderer at Haakonsvernveien kan h\u00e5ndtere trafikken som skapes som f\u00f8lge av nye tiltak i planforslaget. I vurderingen av hva som er akseptabelt vurderingsgrunnlag, legger PBE vekt p\u00e5 at tiltak for myke trafikanter, herunder trygg skolevei, er sikret. Reguleringen av krysset gir grunnlag for en opparbeidelse dersom Vestland fylkeskommune vurderer behovet som stort nok. Skredfare Planomr\u00e5det ligger under marin grense med mulig fare for kvikkleireskred. NVEs veileder 1/2019 Sikkerhet mot kvikkleireskred er fulgt til og med steg 6. Det er alts\u00e5 utf\u00f8rt kart- og overflatebefaringer, men ikke grunnboringer for endelig avdekking av om det er kvikkleire i grunnen. PBE har anbefalt at dette ble utf\u00f8rt f\u00f8r 1. gangsbehandling. Dette m\u00e5 bli gjort f\u00f8r 2. gangsbehandling. Naturmangfold Etter naturmangfoldloven (nml.) \u00a7 7 skal prinsippene i nml. \u00a7\u00a7 8 til 12 legges til grunn som retningslinjer ved ut\u00f8velse av offentlig myndighet. PBE vil i det f\u00f8lgende presisere begrunnelsen for planforslaget knyttet til naturmangfoldloven \u00a7\u00a7 8 til 12. \u00a7 8. (kunnskapsgrunnlaget) I skr\u00e5ningen nord og vest i planomr\u00e5det er det ung og tett skog som best\u00e5r av artene hassel, bj\u00f8rk, rogn, selje, hegg og osp (alle livskraftige), og fremmedartene bulkemispel, platanl\u00f8nn og krypfredl\u00f8s (alle med sv\u00e6rt h\u00f8y risiko). Helt nord p\u00e5 bruksnummer 52 er det noe gammel fulldyrka mark. Ved innkj\u00f8rselen til bnr. 65 og 356 er det en rekke med tr\u00e6r som best\u00e5r av fremmedartene japanlerk og platanl\u00f8nn. Japanlerk har ogs\u00e5 sv\u00e6rt h\u00f8y risiko. Tiltaksomr\u00e5det best\u00e5r ellers av noe bebyggelse og en asfaltert flate. Vegetasjonen i nord og vest indikerer at hele omr\u00e5det tidligere har best\u00e5tt av oppdyrket mark og skogen er derfor \u00e5 anse som kulturmark under gjengroing. Skogspartiet i vest har noe verdi som funksjonelt leveomr\u00e5de for fugler, pattedyr og insekter. Planomr\u00e5det er befart av naturforvalter 30.08.2023. Historiske tilstandsutvikling har biolog brukt flyfoto. \u00a7 10. (\u00f8kosystemtiln\u00e6rming og samlet belastning) Planforslaget ligger i et omr\u00e5de som i stor grad er p\u00e5virket av menneskelig aktivitet. Bymilj\u00f8etaten anbefalte bevaring av vegetasjon i skr\u00e5ningen nedenfor planomr\u00e5det. Det meste av skr\u00e5ningen vil p\u00e5virkes av nye byggetiltak, men naturkartleggingen har ikke vist at det finnes enkelttr\u00e6r som er bevaringsverdige. I planforslaget legges det ogs\u00e5 til rette for at Saksnummer PLAN-2023/11866 Side 11 av 15 etablering av uteoppholdsareal skal beplantes med pollinatorvennlige planter ved opparbeiding. Herunder skal en bekk som ligger i r\u00f8r gjen\u00e5pnes innenfor felt f_AUT3. Summen av vegetasjonsendringene og nye tiltak er samlet vurdert til \u00e5 ha liten betydning for \u00f8kosystemet. \u00a7 9. (f\u00f8re-var prinsippet) Kunnskapsgrunnlaget baserer seg p\u00e5 tidligere innhentet informasjon og feltunders\u00f8kelser 30.08.2023. I anleggsfasen vil det v\u00e6re noe risiko for tilf\u00f8rsler av stoffer til Bj\u00f8rndalspollen. Dette kan ha midlertidig negativ p\u00e5virkning p\u00e5 naturtypen og vannforekomsten. Det vurderes \u00e5 ikke v\u00e6re n\u00f8dvendig med ytterligere unders\u00f8kelser for \u00e5 forbedre kunnskapsgrunnlaget, verken om verdier eller om eventuelle p\u00e5virkninger av tiltaket. PBE vurderer at det ikke foreligger en risiko for alvorlig eller irreversibel skade p\u00e5 naturmangfoldet. F\u00f8re-var-prinsippet kommer ikke til anvendelse. \u00a7 11. (kostnadene ved milj\u00f8forringelse skal b\u00e6res av tiltakshaver) og \u00a7 12. (milj\u00f8forsvarlige teknikker og driftsmetoder) Tiltak etter planforslaget er forventet \u00e5 gi lite milj\u00f8forringelse. Spesielle tiltak b\u00f8r gj\u00f8res i anleggsfasen for \u00e5 hindre spredning av fremmede arter, samt unng\u00e5 avrenning til Bj\u00f8rndalspollen. Dersom tr\u00e6r og planter, eller masser med plantemateriale skal flyttes ut av planomr\u00e5det m\u00e5 det deponeres p\u00e5 egnet deponi for h\u00e5ndtering av fremmede arter. I planbestemmelsene er det sikret at tiltaksplan for h\u00e5ndtering av fremmede arter skal foreligge f\u00f8r igangsettingstillatelse (bestemmelse 6.2.3). Det er tatt med en egen bestemmelse (2.2.3.a) om dette. Det er ogs\u00e5 en egen bestemmelse (2.3.2) for \u00e5 sikre masseh\u00e5ndtering og gjenbruk av masser inne p\u00e5 tomten. Klima og energi Gjenbruksrapporten for gnr. 124 bnr. 52 datert 30.05.2024 viser at det er sv\u00e6rt f\u00e5 av byggematerialene som kan gjenbrukes p\u00e5 grunn av tidligere behandling som i dag er ansett som helsefarlig, og som i de fleste tilfeller vil kreve s\u00e6rskilt deponibehandling. I tillegg vil tilpasninger i forhold til endret klima og nyere tekniske krav til bl.a. varmeisolering gj\u00f8re dem uaktuell for gjenbruk. Prosjektet vil ha et masseunderskudd i planomr\u00e5det. Det vil v\u00e6re mulig \u00e5 gjenbruke knust betong som drenerings- og fyllmasser direkte p\u00e5 eiendommen, forutsatt at massene er rene. Limtredragere i innvendig konstruksjon av eksisterende bygg er foresl\u00e5tt gjenbrukt i et utvendig, \u00e5pent sykkelskur (Figur 12). Saksnummer PLAN-2023/11866 Side 12 av 15 Figur 12. Sykkelskur med limtredragere fra eksisterende bygg. Varmebehovet skal dekkes med vannb\u00e5ren distribusjon av varme til oppvarming av fellesarealer i plan U og til tappevann i hele bygget, noe som oppfattes som en energifleksibel l\u00f8sning. Som f\u00f8lge av \u00f8kt energibehov knyttet til ny bebyggelse, elbillading til boligparkeringen og to hurtigladere i tilknytning til n\u00e6ringsdelen innenfor felt B/F, antas det \u00e5 v\u00e6re behov for en ny nettstasjon p\u00e5 1200 kVA, som vil kunne levere en spenning p\u00e5 400 V. Det er foresl\u00e5tt eget areal til nettstasjon med 5x5 m sikringssone. Tilrettelegging for sykkel, delebilordning og elbillading vil bidra til oppn\u00e5else av nullvekstm\u00e5let. Garasjeanlegget p\u00e5 f\u00f8rste plan er tegnet med takh\u00f8yde p\u00e5 3,75 m slik at lokalene kan brukes til andre form\u00e5l om man \u00f8nsker det i fremtiden. PBE vurderer de generelle kravene som tilstrekkelig.Vi ber om innspill i h\u00f8ringen. Oppsummering av PBE sine vurderinger Til 2. gangsbehandling forutsetter PBE f\u00f8lgende: \u2022 Endelig avklaring vedr\u00f8rende kvikkleire, \u2022 Oppdatert st\u00f8yvurdering som inkluderer KBA og BK3, \u2022 N\u00f8yaktig utregning av BRA og terrenghelning for BK3, og \u2022 Redegj\u00f8re for eksakt parkering for B/F-omr\u00e5de og KBA i planmaterialet. Saksnummer PLAN-2023/11866 Side 13 av 15 Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Laksev\u00e5g, Gnr. 124, Bnr. 52, Haakonsvernveien, Reguleringsplan, arealplan-ID 71360000 vist p\u00e5 plankart, datert 20.01.2025 b. Tilh\u00f8rende reguleringsbestemmelser, datert 03.02.2025 c. I gjeldende plan 15680100 oppheves vertikalniv\u00e5 3 (over bakken). Plan- og bygningsetaten Vigdis Berge Konstituert avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2023/11866 Side 14 av 15 Vedlegg: Plankart datert 20.01.2025 Reguleringsbestemmelser datert 03.02.2025 Planbeskrivelse datert 03.02.2025 Merknadsskjema datert 11.06.2024 Illustrasjonsplan datert 13.01.2025 Etasjeplaner datert 14.06.2024 Snitt og oppriss datert 14.06.2024 og 11.12.2024 Fotomontasje datert 14.06.2024 Sol- og skyggeillustrasjoner datert 13.01.2025 Lengde- og tverrprofil veg datert 08.01.2025 ROS-analyse datert 13.12.2024 VA-rammeplan datert 29.08.2024 Kulturminnedokumentasjon datert 07.06.2024 Uttale fra Byantikvaren datert 06.06.2024 Rivningsdokumentasjon datert 07.06.2024 St\u00f8yrapport datert 03.05.2024 Renovasjonsteknisk plan datert 25.04.2024 Trafikkanalyse og mobilitetsplan datert 13.12.2024 Naturmangfoldrapport datert 26.03.2024 Klimagassberegning datert 13.05.2024 Klimanorm datert 21.06.2024 Gjenbruksrapport datert 30.05.2024 Vurdering av omr\u00e5destabilitet datert 28.05.2024 Milj\u00f8teknisk grunnunders\u00f8kelse datert 03.11.2023 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2023/11866 Saksnummer PLAN-2023/11866 Side 15 av 15 "
}