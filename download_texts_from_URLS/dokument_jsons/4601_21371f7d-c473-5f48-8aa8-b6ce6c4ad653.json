{
  "dokument_id": "21371f7d-c473-5f48-8aa8-b6ce6c4ad653",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 63 fra Linn Kristin Eng\u00f8 (A) om kunstgressbaner - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11034527/Svar-pa-skriftlig-sporsmal-nr-63-fra-Linn-Kristin-Engo-A-om-kunstgressbaner-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/131661-3 Saksbehandler: Gerd Nilsen Fra Dato: 11. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 63 fra Linn Kristin Eng\u00f8 (A) om kunstgressbaner - Utvalg for barnehage, skole og idrett Representanten Linn Kristin Eng\u00f8 (A) har 26.08.2024 sendt inn f\u00f8lgende skriftlige sp\u00f8rsm\u00e5l: Fra 2031 er det forbudt \u00e5 omsette fyllmateriale definert som mikroplast. Plastholdig fyllmateriale som gummigranulat fra kunstgressbaner antas \u00e5 v\u00e6re blant de st\u00f8rste landbaserte kildene til mikroplast i Norge og i EU. Bergen har i flere \u00e5r v\u00e6rt helt i front i utpr\u00f8ving av nye typer gress og ifyll. Erfaringene har etter min kjennskap v\u00e6rt varierende. I Norge teller vi rundt 400 000 aktive fotballspillere i alle aldre, og en smidig overgang fra gummigranulat er avgj\u00f8rende for \u00e5 ivareta behovet for spilleflater. Bare i Bergen er det rundt 100 kunstgressbaner, hvor de fleste driftes av Etat for idrett. I Handlings- og \u00f8konomiplan for 2024-27 er det avsatt 11 millioner i 2024 til utskifting av kunstgress. Sp\u00f8rsm\u00e5l: 1. Hva er byr\u00e5dets plan for overgang fra plastholdig granulat til andre l\u00f8sninger ved de kommunale kunstgressbanene? 2. Hvordan ser byr\u00e5det for seg \u00e5 bist\u00e5 klubber med egne kunstgressbaner i overgangen? 3. Hvordan vil byr\u00e5det sikre at kunstgressprogrammet er omfangsrikt nok til \u00e5 bidra til den omfattende overgangen? 4. Hvordan brukes de 11 millionene som er avsatt i innev\u00e6rende \u00e5r? Svar fra byr\u00e5den: 1. Kunstgressprogrammet inneb\u00e6rer en \u00e5rlig utskifting av utvalgte granulatbaner til mer milj\u00f8vennlige kunstgressbaner. NFF Hordaland og Etat for idrett gjennomf\u00f8rer befaringer, og leverer p\u00e5 dette grunnlag innstilling p\u00e5 hvilke baner som b\u00f8r prioriteres for utskifting kommende \u00e5r. 2. Det er sv\u00e6rt f\u00e5 klubbeide 11-erbaner i Bergen. NFF jobber overfor statlige myndigheter for at klubber som eier egne baner skal ivaretas i overgangen. Etat for idrett er ogs\u00e5 behjelpelige med \u00e5 finne frem til de st\u00f8tteordninger som finnes. 3. Omfanget av kunstgressprogrammet vurderes i arbeidet med handlings- og \u00f8konomiplanen. 4. Midlene avsatt i 2024 er brukt til \u00e5 skifte banene p\u00e5 Sandsli og Kalandseid. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}