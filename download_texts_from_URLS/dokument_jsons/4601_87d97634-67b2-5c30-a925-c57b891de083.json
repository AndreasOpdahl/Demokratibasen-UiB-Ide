{
  "dokument_id": "87d97634-67b2-5c30-a925-c57b891de083",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 143 fra Katrine Berg N\u00f8dtvedt (MDG) tom total saksbehandlingstid - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11152751/Svar-pa-skriftlig-sporsmal-nr-143-fra-Katrine-Berg-Nodtvedt-MDG-tom-total-saksbehandlingstid-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/136743-3 Saksbehandler: Malene Nesse Gr\u00f8nningen Fra Dato: 19. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 143 fra Katrine Berg N\u00f8dtvedt (MDG) tom total saksbehandlingstid - Utvalg for milj\u00f8 og byutvikling I sitt svar til representanten p\u00e5 skriftlig sp\u00f8rsm\u00e5l nummer 111 svarer byr\u00e5den at \u201c[B]yr\u00e5den kan opplyse om at tall fra 1. tertialrapport 2024 viser en nedgang i saksbehandlingstid b\u00e5de for plansaker, byggesaker og klagesaker i forhold til 1. tertial 2023\u201d. Men byr\u00e5den forteller ikke representanten om den totale saksbehandlingstiden, alts\u00e5 tiden det tar \u00e5 gjennomf\u00f8re en reguleringsprosess som n\u00f8dvendigvis m\u00e5 inneholde b\u00e5de tiden tiltakshaver bruker, samt kommunen sin tidsbruk. N\u00e5r tiden kommunen selv bruker i sin behandling g\u00e5r ned, kan det skje at tiden de private partene bruker \u00f8ker. Det er ikke n\u00f8dvendigvis slik, men det kan antas. Skriftlig sp\u00f8rsm\u00e5l nr. 111: https://www.bergen.kommune.no/politikere- utvalg/api/fil/bk360/10629681/Svar-Utvalg-for-miljo-og-byutvikling-Katrine-Berg- Nodtvedt2023-10-23 Sp\u00f8rsm\u00e5l til byr\u00e5den: 1. Er den totale saksbehandlingstiden for plansaker g\u00e5tt ned slik byr\u00e5dens svar kan gi inntrykk av, eller er det kun kommunen som bruker mindre tid enn tidligere i sine deler av reguleringsprosessen? 2. Representanten ber om at tabellen byr\u00e5den presenterte i svar p\u00e5 skriftlig sp\u00f8rsm\u00e5l nr. 111 oppdateres med tid brukt av tiltakshavere, og at total tidsbruk sammenlignes. Svar fra byr\u00e5den: 1. I tabellen under ser man tidsbruk b\u00e5de hos kommunen og hos forslagstiller i private planforslag i perioden fra 2019 til 2023. Tidsbruken hos forslagstiller er relativ stabil. 2. Det er ikke mulig \u00e5 oppdatere tabellen som vist til i svar nr. 111 slik representanten ettersp\u00f8r. Tabellene er hentet fra tertialrapporten som leveres utvalget. Tabellen viser saksbehandlingstiden i snitt, og man har ikke manuelt g\u00e5tt gjennom alle saker (bygge, - klage,- og plansaker) som ble behandlet i 1.tertial 2023 og 2024. Christine Kahrs \u2013 Byr\u00e5d for byutvikling Dokumentet er godkjent elektronisk. "
}