{
  "dokument_id": "c4684e99-f5d6-59db-957d-c1203933bab5",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 25/25, Filmmelding 2024",
  "url": "https://bergen.kommune.no/politikere-utvalg/api/fil/bk360/12049178/Innstilling-vedtak-Filmmelding-2024",
  "tekst": "Filmmelding 2024 Bergen bystyre behandlet saken i m\u00f8tet 29.01.2025 sak 25/25 og fattet f\u00f8lgende vedtak: 1. Bystyret tar \u00abFilmmelding Bergen kommune 2024\u00bb til orientering. 2. Bystyret ber byr\u00e5det arbeide for at den statlige filminsentivordningen blir regelstyrt. 3. Bystyret ber om at meldingen inng\u00e5r i arbeidet med videreutvikling av kommunenes filmpolitikk. Merknad Bystyret ber byr\u00e5det om \u00e5 g\u00e5 i dialog med Bergen kino og n\u00e6ringen for \u00e5 vurdere hvordan Bergen kino kan utvikle rollen sin som et filmens hus i Bergen, s\u00e6rlig knyttet til filmfestival og som et m\u00f8tepunkt for filmbransjen. Bergen bystyres behandling Linn Kristin Eng\u00f8 (A) har bedt om habilitetsvurdering til sak 25. Bakgrunnen er at det vil bli fremmet minst ett forslag som spesifikt foresl\u00e5r \u00f8kte tilskudd til Vestnorsk Filmsenter. Eng\u00f8 omg\u00e5s Sigmund Elias Holm og hans familie privat (felles feriereiser, h\u00f8ytider etc). Holm arbeider som filmkommisjon\u00e6r/avdelingsleder ved Vestnorsk filmsenter, hvor kommunen er deleier (33,33%). Det er foretatt habilitetsvurdering etter forvaltningsloven \u00a7 6 annet ledd. Bystyredirekt\u00f8ren legger til grunn at en vanlig ansatt som jobber i en bedrift/organisasjon som kan ha \u00f8konomiske interesser i en sak, ikke b\u00f8r anses inhabil s\u00e5 lenge den ansatte selv ikke har \u00f8konomiske eller \u00f8vrige direkte interesser knyttet til utfallet av behandlingen av saken. Bergen bystyre kjente Eng\u00f8 habil. F\u00f8lgende representanter tok ordet: Rune Bakervik (A), Eira Vilde Martinsen Garrido (SV), Trond Tystad (BL). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag i 4 punkt: 1. Bystyret ber byr\u00e5det om \u00e5 \u00f8ke bevilgningene til Vestnorsk Filmsenter slik at senteret kan h\u00e5ndtere fremtidige oppgaver, som \u00e5 gi st\u00f8tte til lange formater, for \u00e5 bygge en sterkere filmbransje p\u00e5 Vestlandet. 2. Bystyret ber byr\u00e5det om \u00e5 starte arbeidet med en regional insentivordning for \u00e5 styrke film- og TV-industrien i Bergen. 3. Bystyret ber byr\u00e5det om at Bergen Kino forblir i kommunalt eie. 4. Bergen bystyre ber om at byr\u00e5det jobber for \u00e5 tilbakef\u00f8re Bergen Kino til ordin\u00e6r kommunal drift, og for et reklamefritt kinotilbud p\u00e5 alle barnefilmer, samt \u00e5 stoppe fors\u00f8k p\u00e5 videre kommersialisering av kinomarkedet i Bergen. Merknader fremsatt i bystyret: Trond Tystad (BL) fremsatte p\u00e5 vegne av H, FRP, BL, INP, SP og PP f\u00f8lgende merknad: Bystyret ber byr\u00e5det om \u00e5 g\u00e5 i dialog med Bergen kino og n\u00e6ringen for \u00e5 vurdere hvordan Bergen kino kan utvikle rollen sin som et filmens hus i Bergen, s\u00e6rlig knyttet til filmfestival og som et m\u00f8tepunkt for filmbransjen. Rune Bakervik (A) fremsatte p\u00e5 vegne av A f\u00f8lgende merknad: Bergen kino er en viktig samarbeidspartner for den lokale filmbransjen, og for \u00e5 opprettholde denne posisjonen er det avgj\u00f8rende at Bergen kommune ikke selger seg ytterligere ned i Bergen kino AS. Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Filmproduksjon i Bergen har en lang tradisjon for ikke-kommersiell filmproduksjon, og for mange av akt\u00f8rene i bransjen er internasjonalt samarbeid, spesielt i form av koproduksjoner, en viktig del av arbeidsprosessen. Bystyret understreker at utviklingen av en insentivordning for filmproduksjon i Bergen m\u00e5 tas hensyn ikke-kommersiell filmproduksjon, og at ordningen ikke m\u00e5 begrense eller hindre slike internasjonale samarbeid. Votering: Innstillingen punkt 1 \u2013 3 ble vedtatt enstemmig. Tilleggsforslag 1 \u2013 3 fra SV, fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Tilleggsforslag 4 fra SV, fremsatt av Eira Vilde Martinsen Garrido (SV), fikk 14 stemmer (SV, MDG, R), og var dermed falt. Merknad fra H, FRP, BL, INP, SP og PP fremsatt av Trond Tystad (BL), ble vedtatt med 40 stemmer (H, FrP, BL, V, INP, KrF, Sp, PP). Merknad fra A, fremsatt av Rune Bakervik (A), fikk 27 stemmer (A, SV, MDG, R), og var dermed falt. Merknad fra SV, fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Utvalg for finans, kultur og n\u00e6ring behandlet saken i m\u00f8tet 15.01.2025 sak 7/25 og avga f\u00f8lgende innstilling: Med unntak av merknaden er utvalgets innstilling likelydende med bystyrets vedtak. Byr\u00e5det behandlet saken i m\u00f8tet 19.12.2024 sak 383/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}