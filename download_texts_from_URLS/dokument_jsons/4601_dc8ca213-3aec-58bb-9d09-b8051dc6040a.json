{
  "dokument_id": "dc8ca213-3aec-58bb-9d09-b8051dc6040a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 9/24, H\u00f8ringsuttalelse til NOU 2023:24  Med barnet hele vegen \u2013 barnevernsinstitusjoner som har barnas tillit",
  "url": "https://bergen.kommune.no/politikere-utvalg/api/fil/bk360/9817055/Innstilling-vedtak-Horingsuttalelse-til-NOU-2023-24-Med-barnet-hele-vegen-barnevernsinstitusjoner-som-har-barnas-tillit",
  "tekst": "H\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit Bergen bystyre behandlet saken i m\u00f8tet 31.01.2024 sak 9/24 og fattet f\u00f8lgende vedtak: 1. Bergen kommune avgir h\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit\u00bb slik den fremkommer av byr\u00e5dets forslag. 2. Bergen kommune forutsetter at det kommer statlige finansieringsordninger. 3. Bergen kommune mener at h\u00f8ringen er uklar med henblikk p\u00e5 n\u00e5r i forl\u00f8pet en iverksetter individuell plan. Ansvaret skal ligge hos barnekoordinator og skal ivareta samordning av tjenester fra flere etater. Bergen bystyres behandling F\u00f8lgende representanter tok ordet: Kjersti Pettersen (H), Jeron Joseph (A), Ann Kristin Ramstr\u00f8m (SV), Elin Brandt \u00c5dlandsvik (INP). Merknader fremsatt i bystyret: Jeron Joseph (A) fremsatte p\u00e5 vegne av A f\u00f8lgende merknad: Bystyret ber byr\u00e5det \u00e5 styrke innsatsen for tilrettelagt oppf\u00f8lging og ettervern av ungdommer som har beg\u00e5tt kriminelle handlinger. Vi har det siste \u00e5ret sett flere tilfeller av at ungdommer beg\u00e5r gjentatt kriminalitet i etterkant av soning/institusjonsopphold. Her b\u00f8r kommunen g\u00e5 i bresjen for \u00e5 pr\u00f8ve ut tverrfaglig oppf\u00f8lging og samarbeid, med for eksempel barnevern, kriminalomsorg og politi/p\u00e5tale for \u00e5 kunne gi barn rett oppf\u00f8lging tidlig nok. Votering: Innstillingen 1-2 ble vedtatt enstemmig. Innstillingen 3 ble vedtatt med 51 stemmer (H, FrP, SV, MDG, BL, INP, R, KrF, Sp, PP) Merknad fra A, fremsatt av Jeron Joseph (A), fikk 30 stemmer (A, SV, MDG, V, R) og var dermed falt. Utvalg for helse og sosial behandlet saken i m\u00f8tet 17.01.2024 sak 5/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 21.12.2023 sak 444/23 Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune avgir h\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit\u00bb slik den fremkommer av byr\u00e5dets forslag. 2. Bergen kommune forutsetter at det kommer statlige finansieringsordninger. "
}