{
  "dokument_id": "05d71f8d-43df-5b0b-90ad-06ca0ddacfaf",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Fana. Gnr. 41, bnr. 366 mfl., Jacob Kj\u00f8des veg - Mosebakken",
  "url": "https://bergen.kommune.no/politikere-utvalg/api/fil/bk360/12708042/Fagnotat-offentlig-ettersyn-Fana-Gnr-41-bnr-366-mfl-Jacob-Kjodes-veg-Mosebakken",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20701-43 Saksbehandler: Oskar S\u00f8rb\u00f8 Tanum Dato: 27.03.2025 Forslag til detaljregulering \u2013 offentlig ettersyn Fana. Gnr. 41, bnr. 366 mfl., Jacob Kj\u00f8des veg/Mosebakken arealplan-ID 70980000 Om planforslaget Ard Arealplan AS foresl\u00e5r p\u00e5 vegne av Orion Prosjekt AS detaljregulering for et omr\u00e5de p\u00e5 Paradis i Fana bydel. Planomr\u00e5det utgj\u00f8r omtrent 8 daa, og legger opp til 1500 m2 BRA ny boligbebyggelse i et allerede etablert boomr\u00e5de. Figur 1 Oversiktsbilde over Paradis, plangrensen i Figur 2 Skr\u00e5foto tatt fra vest, planomr\u00e5det markert r\u00f8dt med r\u00f8d ring B\u00e5de bussholdeplasser og bybaneholdeplass Paradis ligger i f\u00e5 minutters gangavstand. Planforslaget legger opp til syv nye eneboliger. Tre eksisterende boliger vil bevares. Plassering og utformingen av ny bebyggelse tar utgangspunkt i den omkringliggende villabebyggelsen og eksisterende terrenget. Planen krever en utbedring av Jacob Kj\u00f8des veg for \u00e5 ivareta trafikksikkerheten. Planomr\u00e5det er i kommuneplanens arealdel avsatt til byfortettingssone. Plan- og bygningsetaten (PBE) vurderer planforslaget til \u00e5 v\u00e6re i tr\u00e5d med kommuneplanens arealdel og samfunnsdel. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Det ble varslet oppstart 07.04.2022. Komplett planforslag til behandling ble mottatt 20.12.2024. Merknader til kunngj\u00f8ring og varsling av oppstart Til varsel om oppstart ble det mottatt 4 private merknader og 11 h\u00f8ringsuttalelser. Disse er oppsummert og kommentert av forslagsstiller i merknadsskjema datert 26.11.2024. Vi har g\u00e5tt gjennom materialet og vurderer merknadsskjemaet som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Trafikk: P\u00e5kobling mot Vossebanen m\u00e5 koordineres med Statens vegvesen. Planforslaget m\u00e5 fremme gange og legge til rette for myke trafikanter langs Jakob Kj\u00f8des veg. \u2022 Naturmangfold: Omr\u00e5dets gr\u00f8nne preg m\u00e5 videref\u00f8res. Store tr\u00e6r, herunder hul eik, og deres rotsoner m\u00e5 videref\u00f8res. Fortetting b\u00f8r skje i ett enkelt leilighetsbygg for \u00e5 bevare gr\u00f8nnstruktur. Konsekvens for naturmangfold m\u00e5 dokumenteres. Kupert terreng og frodige hager er vesentlig for omr\u00e5dets karakter, og m\u00e5 ivaretas. \u2022 Arkitektur: Positivt med fortetting i form av mindre, terrengtilpassede eneboliger. Takform m\u00e5 revurderes. Bebyggelse i s\u00f8r passer ikke inn, og m\u00e5 revideres. \u2022 Kulturmilj\u00f8: Boligene m\u00e5 tilpasses den omkringliggende villastrukturen og kulturmilj\u00f8et p\u00e5 Paradis. Stedstilpasning og bokvalitet m\u00e5 vektes tyngre enn utnyttelsesgrad. Stedstilpasningen m\u00e5 sikres. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangs behandling). Figur 3 Illustrasjon av planomr\u00e5det. Eksisterende bygg i lilla, ny bebyggelse i hvitt og beige. Saksnummer PLAN-2022/20701 Side 2 av 16 Arealstrategi, planavgrensning og plangrunnlag Planforslaget er i hovedsak i tr\u00e5d med overordnede planer, kommuneplanens samfunnsdel og kommuneplanens arealdel (KPA2018). Planomr\u00e5det ligger innenfor byfortettingssonen i KPA2018, og dekkes av hensynssone for bevaring av kulturmilj\u00f8 (H570_3) og konsesjonsomr\u00e5de for fjernvarme (H410). Planomr\u00e5det er avsatt til n\u00e5v\u00e6rende boligomr\u00e5de med krav om reguleringsplan i kommunedelplanen for Ny-Paradis, Hop, Nesttun og Nesttun vest (planid 15700000), og veiarealet i Jacob Kj\u00f8des veg er regulert i reguleringsplanen Ny-Paradis og deler av Paradis (planid 15640000). I nord grenser planomr\u00e5det til reguleringsplanen Jacob Kj\u00f8des veg 10 (planid 15640003). I s\u00f8r tilpasser planen seg til Statens vegvesens p\u00e5g\u00e5ende plan E39 Sykkelstamveg, delstrekning 3, Nesttun \u2013 Fj\u00f8sanger (planid 62880000) (\u00abVossebanetras\u00e9en\u00bb). Vestland fylkeskommune fremmet innsigelse mot deler av dette planforslaget. En del av den foresl\u00e5tte sykkeltras\u00e9en foresl\u00e5s derfor n\u00e5 tatt ut av planen av Statens vegvesen. Koblingen mot den p\u00e5g\u00e5ende reguleringsplanen m\u00e5 avklares i det Figur 4 Planens s\u00f8rlige del er tilpasset p\u00e5g\u00e5ende plan for sykkelstamveg langs videre arbeidet. den gamle Vossebanetras\u00e9en (Paradisstranden) gjennom dialog med Statens vegvesen. Mobilitet, samferdsel og renovasjon I Bymilj\u00f8etatens innspill til oppstartsm\u00f8tet 21.02.2022 ble det p\u00e5pekt at det ikke kunne \u00e5pnes for nye boenheter i tilknytning til Jacob Kj\u00f8des veg f\u00f8r det gj\u00f8res utbedringer av den kommunale vegen. Dette av hensyn til myke trafikanter, hvor flere av disse er skolebarn. Videre ba Bymilj\u00f8etaten om at det m\u00e5tte settes av tilstrekkelig areal til \u00e5 etablere b\u00e5de fortau og m\u00f8teplasser fra Jacob Kj\u00f8des veg 19 til Vossebanetras\u00e9en (Paradisstranden) i s\u00f8r. Det ble i tillegg forutsatt at det ble stilt rekkef\u00f8lgekrav til utbedring av vegen og etablering av fortau. Vestland fylkeskommune ba om at det ble regulert et trygt tilbud for myke trafikanter i Jacob Kj\u00f8des veg, og at rekkef\u00f8lgekrav m\u00e5tte vurderes i planprosessen. P\u00e5 bakgrunn av innspill regulerer planforslaget fortau langs Jacob Kj\u00f8des veg som videre kobler seg til Vossebanetras\u00e9en. Fortau skal ha en bredde p\u00e5 minimum 2 meter, jf. bestemmelse 3.5.4.a. Videre skal det opparbeides m\u00f8teplass langs den kommunale vegen med tilh\u00f8rende oppstillingsplass for bossdunker, og det er satt krav til utforming av eksisterende avkj\u00f8rsel til Jacob Kj\u00f8des veg 19 n\u00e5r fortauet etableres. Ettersom planen kun \u00e5pner for totalt ni boenheter, legges det opp til en renovasjonsl\u00f8sning med vanlige bosspann. M\u00f8teplass Jacob Kj\u00f8des veg er til tider bratt og smal, og mangler b\u00e5de tilbud for myke trafikanter og m\u00f8teplasser for biler per dags dato. I planforslaget reguleres Jacob Kj\u00f8des veg med 4 meter bredde tilsvarende dagens situasjon. Vegen vil dermed v\u00e6re for smal til at to biler kan passere hverandre. Som et avb\u00f8tende tiltak reguleres det inn en m\u00f8teplass s\u00f8r for Saksnummer PLAN-2022/20701 Side 3 av 16 tilkomstveien til boligene. Veien har her en regulert bredde p\u00e5 6 meter. Bymilj\u00f8etaten har gitt aksept for at m\u00f8teplassen kan utformes noe kortere enn det vegnormal N100 anbefaler, dette grunnet lavt fartsniv\u00e5 i Jacob Kj\u00f8des veg. Den kortere lengden vil ogs\u00e5 redusere n\u00f8dvendig terrenginngrep langs veien, noe som er vurdert som positivt. Rigg- og anleggsomr\u00e5de I tidligere tilbakemelding har Bymilj\u00f8etaten etterspurt areal til rigg- og anleggsomr\u00e5de i forbindelse med gjennomf\u00f8ringen av veganlegget. PBE er enige i at rigg- og anleggsomr\u00e5de m\u00e5 fremkomme av planmaterialet (eksempelvis som et bestemmelsesomr\u00e5de), detet m\u00e5 rettes f\u00f8r sluttbehandling av planforslaget. Gangforbindelser I illustrasjonsplanen vises det gangforbindelser/stier fra felles tilkomstvei til eksisterende boliger i Mosebakken 9 og Jacob Kj\u00f8des veg 28B, samt ny bebyggelse i BF7. Det er positivt at det foresl\u00e5s et finmasket nettverk for g\u00e5ende, men PBE savner at gangadkomsten fra f_V1 til BF2 sikres. I planbeskrivelsen beskrives det en gangtilkomst fra privat veg Jacob Kj\u00f8des veg til ny bebyggelse, men PBE ser ikke gangadkomsten i ellers i planmaterialet. De foresl\u00e5tte gangtraseene fremst\u00e5r som private, og i det videre arbeidet b\u00f8r det ogs\u00e5 etableres gangforbindelser av offentlig karakter p\u00e5 tvers av planomr\u00e5det. Rekkef\u00f8lgekrav I planforslaget er det satt rekkef\u00f8lgekrav til opparbeidelse av m\u00f8teplass og renovasjonsl\u00f8sning. Forslagsstiller skal i tillegg gj\u00f8re utbedringer i kryssomr\u00e5det og oppgradere tilkomstveien til feltet. PBE ber om en tilbakemelding p\u00e5 behov for rekkef\u00f8lgekrav til opparbeidelse av m\u00f8teplassen ved igangsetting av tiltak for \u00e5 bedre trafikksikkerheten langs veien i anleggsperioden, eller om opparbeiding kan knyttes til brukstillatelse for boligene. N\u00e5r det gjelder fortau vurderer forslagsstiller det som uforholdsmessig \u00e5 knytte rekkef\u00f8lgekrav til opparbeidelse av fortauet. Opparbeiding av regulert fortau vil v\u00e6re sv\u00e6rt kostnadskrevende ettersom dagens vei hviler p\u00e5 en h\u00f8y st\u00f8ttemur og tiltaket krever erverv av privat eiendom. I den tilst\u00f8tende reguleringsplanen for Jacob Kj\u00f8des veg 10 (planid 15640003) reguleres Jacob Kj\u00f8des veg med fortau. Det ble i denne mindre boligplanen satt krav til prosjektering av fortauet, men ikke stilt krav til opparbeiding. Foreliggende planforslag med syv nye boliger med \u00e9n parkeringsplass hver forventes \u00e5 ha en beskjeden p\u00e5virkning p\u00e5 veisystemet. Sett i lys av n\u00f8dvendig terrenginngrep, lavt fartsniv\u00e5 i Jacob Kj\u00f8des veg, kostnad for opparbeiding av regulert fortausl\u00f8sning og andre rekkef\u00f8lgekrav i planforslaget, er det ikke knyttet rekkef\u00f8lgekrav til etableringen av fortauet. Terrengbehandling God terrengtilpasning og bevaring av mest mulig gr\u00f8nnstruktur er en ambisjon i prosjektet. PBE savner at terrengtilpasningen sikres ytterligere i planforslaget. Det b\u00f8r vurderes om gjennomsnittlig planert terreng eller koteh\u00f8yder kan v\u00e6re en m\u00e5te \u00e5 sikre dette p\u00e5. Eventuelt krav til maksimalt antall tellende etasjer. Videre vises det til at plankartet i all hovedsak er avsatt til bebyggelsesform\u00e5l. Plan- og bygningsetaten anbefaler at ivaretagelse av eksisterende gr\u00f8nnstruktur i st\u00f8rre grad sikres i plankart og bestemmelser. Saksnummer PLAN-2022/20701 Side 4 av 16 I bestemmelse 2.1.3 sikres det at nye murer skal oppf\u00f8res i naturstein, tegl eller en forblending med naturstein eller lignende. PBE anbefaler bruk av t\u00f8rrmur i reguleringsplanen fremfor den noe rausere betegnelsen \u00abnaturstein\u00bb. T\u00f8rrmurer er en karakteristisk del av kulturmilj\u00f8et p\u00e5 Paradis, med flere eksempler innenfor planomr\u00e5det. I bestemmelsesomr\u00e5de #3 \u00e5pnes det for opptil 3 meter h\u00f8ye murer, tett p\u00e5 Jacob Kj\u00f8des veg. PBE anbefaler at det sikres bruk av t\u00f8rrmur innenfor Figur 5 Tilkomst til Mosebakken 9 med en eldre t\u00f8rrmur, et av bestemmelsesomr\u00e5det. Tiltak for \u00e5 flere s\u00e6rtrekk ved kulturmilj\u00f8et p\u00e5 Paradis dempe h\u00f8ydevirkningen, som for eksempel avtrapping, m\u00e5 vurderes. Vekstjordlag for beplantning p\u00e5 skj\u00e6ringer og fyllinger er ikke sikret. PBE vurderer at dette m\u00e5 sikres i bestemmelsene. Bestemmelse 3.1.1.b \u00e5pner for at ramper, st\u00f8ttemurer, trapper og carport kan tillates utenfor byggegrensen. PBE ber om at bestemmelsen spesifiser hvor langt utenfor byggegrensen tiltakene kan tillates. Naturmangfold Etter naturmangfoldloven (nml.) \u00a7 7 skal prinsippene i \u00a7\u00a7 8 til 12 legges til grunn som retningslinjer ved ut\u00f8ving av offentlig myndighet. Vurderingen skal g\u00e5 frem av offentlige beslutninger. Etter \u00a7 8 skal offentlige beslutninger som p\u00e5virker naturmangfoldet baseres p\u00e5 et kunnskapsgrunnlag som st\u00e5r i rimelig forhold til sakens karakter og risiko for skade p\u00e5 naturmangfoldet. I denne saken har det ikke v\u00e6rt tilgjengelig tidligere registreringer av naturtyper eller artsforekomster i nasjonale databaser. Omr\u00e5det er unders\u00f8kt av fagkyndig ved befaring i november 2022. Kartleggingen er gjennomf\u00f8rt utenfor vekstsesongen, noe som kan gj\u00f8re det vanskelig \u00e5 fange opp det botaniske artsmangfoldet i sin helhet. I rapporten vurderes det imidlertid som lite sannsynlig at en ny unders\u00f8kelse i vekstsesongen ville avdekket flere naturtyper enn de som er registrert. Gjennom kartleggingen er det registrert en hul eik i planomr\u00e5det, med en omkrets p\u00e5 232 cm i brysth\u00f8yde. Treets tilstand vurderes i rapporten som god, og treet er s\u00f8kt bevart med bevaringssymbol og hensynssone i plankart. Naturkartleggingen viser videre at det er et par store og gamle b\u00f8ketr\u00e6r i omr\u00e5det, men rapporten konkluderer med at disse ikke har s\u00e6rlig verdi for naturmangfoldet. Saksnummer PLAN-2022/20701 Side 5 av 16 PBE har v\u00e6rt i dialog med Bymilj\u00f8etaten vedr\u00f8rende naturmangfoldsrapporten. Bymilj\u00f8etaten konkluderte i m\u00f8te 15.12.2022 at p\u00e5 grunn av de registrerte funnene, at omr\u00e5det er et st\u00f8rre hageareal, og at usikkerhet knyttet til \u00e5rstid er inkludert i rapporten, vurderes kunnskapsgrunnlaget som tilstrekkelig i denne saken. PBE st\u00f8tter Bymilj\u00f8etatens vurdering, men vurderer at den \u00f8kologiske verdien til de store gamle b\u00f8ketr\u00e6rne ikke er tilstrekkelig vektlagt. Denne type tr\u00e6r kan fungere som leveomr\u00e5der for ulike arter, kan bidra til biologisk mangfold over lang tid, og spiller en viktig rolle i \u00e5 opprettholde det lokale mikroklimaet. I tillegg bidrar de med viktige \u00f8kosystemtjenester som lokal klimaregulering, st\u00f8yreduksjon, opptak og lagring av CO2, samt fordr\u00f8yning og absorpsjon av overvann. P\u00e5 bakgrunn av dette vurderer PBE at det burde v\u00e6rt foretatt en grundigere vurdering av b\u00f8ketr\u00e6rnes betydning for naturmangfoldet i omr\u00e5det, og at man i st\u00f8rre grad etterstrebet ivaretagelse av tr\u00e6rne. Bevaringen av gr\u00f8nnstrukturen er for \u00f8vrig en ambisjon som flere ganger trekkes frem i planbeskrivelsen. PBE viser ogs\u00e5 til merknad fra Bymilj\u00f8etaten om at naturmangfoldkartleggingen skulle ha et \u00abs\u00e6rlig fokus p\u00e5 gamle tr\u00e6r\u00bb, og at \u00abstore, gamle tr\u00e6r m\u00e5 ivaretas\u00bb. PBE anbefaler en i st\u00f8rre grad ivaretar disse store tr\u00e6rne i planforslaget f\u00f8r sluttbehandling. Nml. \u00a710 stiller krav om at p\u00e5virkningen p\u00e5 \u00f8kosystemet skal vurderes ut fra belastningen som \u00f8kosystemet blir utsatt for. Planomr\u00e5det har ikke s\u00e6rskilt \u00f8kologisk verdi sett i en st\u00f8rre sammenheng. Det er flere st\u00f8rre gr\u00f8nne omr\u00e5der i n\u00e6rheten av planomr\u00e5det, men gr\u00f8nnstrukturen p\u00e5 Paradis er under press som f\u00f8lge av p\u00e5g\u00e5ende fortetting. PBE vurderer at gr\u00f8nnstrukturen mellom de planlagte bygningene, samt st\u00f8rre b\u00f8ketr\u00e6r, i st\u00f8rre grad m\u00e5 sikres for \u00e5 redusere samlede belastningen p\u00e5 \u00f8kosystemet. PBE anbefaler at planforslaget i st\u00f8rre grad m\u00e5 ivaretar eksisterende gr\u00f8nnstruktur og store tr\u00e6r. Dersom dette blir ivaretatt vurderer PBE at planforslaget har en akseptabel p\u00e5virkning p\u00e5 \u00f8kosystemet ut ifra en vurdering av omr\u00e5det som helhet og kjente tiltak i n\u00e6romr\u00e5det. Dersom det ikke foreligger tilstrekkelig kunnskap om virkningene p\u00e5 naturmilj\u00f8et, stiller nml. \u00a7 9 krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. PBE vurderer at kunnskapsgrunnlaget er tilstrekkelig i saken, og virkningene p\u00e5 naturmangfoldet er kjent. F\u00f8re-var-prinsippet er vurdert til \u00e5 ikke komme til anvendelse. Nml. \u00a7 11 krever at tiltakshaver selv skal b\u00e6re kostnadene ved \u00e5 hindre eller begrense tiltakets naturskader. PBE viser til planbeskrivelsen som understreker dette forholdet og at forslagsstiller er kjent med dette. Etter nml. \u00a7 12 kreves det at det fors\u00f8kes \u00e5 unng\u00e5 eller begrense skade p\u00e5 naturmangfoldet gjennom driftsmetoder, teknikk og lokalisering. PBE vurderer det som positivt at det gjennom hensynssone i plankart og bestemmelser er sikret tiltak for \u00e5 begrense skade p\u00e5 den hule eiken. Gjennom bestemmelsene sikres det bevaringskrav for eksisterende tre, tiltak for \u00e5 unng\u00e5 skade p\u00e5 treet i bygge- og anleggsperioden, forbud mot bruk av rotsone som midlertidig anleggsomr\u00e5de, krav om utarbeidelse av en tresikringsplan/marksikringsplan som beskriver avb\u00f8tende tiltak, og kontroll og oppf\u00f8lging av sikringstiltak gjennom sertifisert trepleier/arborist. PBE vurderer likevel at hensynet til den hule eiken krever at hensynssonen i plankartet m\u00e5 utvides fra n\u00e5v\u00e6rende 4 meter fra stamme, til 10 meter fra stamme, i tr\u00e5d med anbefaling fra naturmangfoldskartleggingen datert 02.01.2023. PBE anbefaler at hensynssonen blir utvidet i tr\u00e5d med kartleggingen f\u00f8r sluttbehandling av planforslaget. Saksnummer PLAN-2022/20701 Side 6 av 16 For \u00e5 unng\u00e5 eller begrense skade p\u00e5 det \u00f8vrige naturmangfoldet er det sikret i bestemmelsene at sprengningsaktivitet ikke er tillatt i hekkesesongen, samt at spredning av fremmede arter skal forhindres ved forsvarlig deponering og behandling av masser. PBE vurderer at naturmangfoldet er ivaretatt i foreliggende planforslag, dersom foresl\u00e5tte endringer blir gjennomf\u00f8rt. Bil- og sykkelparkering Planforslaget legger opp til en parkeringsdekning p\u00e5 0,6 parkeringsplasser per 100 m2 BRA bolig for felt BF4\u2013BF7. Dette er i nedre sjiktet av kommuneplanens arealdel som \u00e5pner for 0,6 til 1,2 parkeringsplasser. I bestemmelsene sikres det \u00e9n parkeringsplass per boenhet. For felt BF1\u2013BF6 skal parkeringsplassene plasseres p\u00e5 feltenes egne eiendommer, mens tre parkeringsplasser for BF7 skal samles i et felles anlegg (carport) grunnet tomtens topografi. Omr\u00e5det avsatt til carport i BF7 m\u00e5 sikres i plankartet gjennom bruk av bestemmelsesomr\u00e5de f\u00f8r sluttbehandling. Planomr\u00e5det ligger i n\u00e6rheten av bybanestoppet Paradis, et omr\u00e5de som har gjennomg\u00e5tt betydelig transformasjon de siste \u00e5rene. Omr\u00e5det rundt bybanestoppet er avsatt til sentrumsform\u00e5l i b\u00e5de KPA2018 og omr\u00e5deplanen for Paradis, med planer om videre fortetting. Fylkesveien gjennom Paradis sentrum er delvis oppgradert med forbedret infrastruktur for g\u00e5ende og syklende, og mobiliteten for myke trafikanter vurderes som god. Planomr\u00e5dets n\u00e6rhet til Paradis sentrum, samt den attraktive gang- og sykkelruten p\u00e5 Vossebanetras\u00e9en, taler for den foresl\u00e5tte parkeringsdekningen. Det har videre v\u00e6rt vurdert som n\u00f8dvendig med en lavere parkeringsdekning i omr\u00e5det f\u00e5r \u00e5 minimere planens p\u00e5virkning p\u00e5 kapasiteten i Jacob Kj\u00f8des veg, for \u00e5 redusere terrenginngrep, og ivareta mest mulig gr\u00f8nnstruktur. KPA2018 \u00a7 26.3.3 stiller krav om at parkering i byfortettingssonen skal skje i fellesanlegg. PBE vurderer at fellesanlegg vil kreve terrenginngrep som ikke er forenelige med de syv terrengtilpassede eneboligene, og anbefaler derfor at parkeringene l\u00f8ses p\u00e5 de ulike eiendommene. I planbeskrivelsen fremkommer det at planen legger opp til \u00e9n gjesteparkeringsplass, men bestemmelsene angir at \u00abdet kan i tillegg etableres \u00e9n gjesteparkeringsplass i feltene BF6 og BF7\u00bb. PBE leser bestemmelsen som utydelig, da den kan \u00e5pne for gjesteparkering b\u00e5de p\u00e5 felt BF6 og p\u00e5 BF7. PBE anbefaler at bestemmelsen omformuleres. Videre anbefaler PBE at bestemmelsen om parkeringsdekning omgj\u00f8res fra skal-krav til maks-krav for 0,6 parkeringsplasser per 100 m2 BRA bolig. Dette vil gi forslagsstiller fleksibilitet til \u00e5 etablere det foresl\u00e5tte antallet parkeringsplasser, men ogs\u00e5 mulighet til \u00e5 redusere antallet dersom \u00f8nskelig. Grunnet planforslagets begrensede omfang har det ikke v\u00e6rt aktuelt \u00e5 avsette egne plasser til bildeling. Planen legger til rette for syv eneboliger, og tomtens topografi og utnyttelse tilsier at delebiler er lite egnet i prosjektet. Saksnummer PLAN-2022/20701 Side 7 av 16 Planforslaget legger opp til 2,5 sykkelparkeringsplasser per 100 m2 BRA bolig, i tr\u00e5d med KPA2018. PBE anbefaler at sykkelparkeringen sikres tyverisikker og skjermet mot nedb\u00f8r og vind, i henhold til KPA2018 \u00a7\u00a7 17.2.2 og 17.2.3 f\u00f8r sluttbehandling av planforslaget. I planbeskrivelsen st\u00e5r det at hver bolig vil ha sykkelparkering p\u00e5 egen tomt. Dette m\u00e5 sikres i bestemmelsene. Bebyggelse og utforming De syv nye frittst\u00e5ende eneboligene foresl\u00e5s med varierende st\u00f8rrelse og henholdsvis to og tre etasjer. De tre eksisterende boligene i planomr\u00e5det videref\u00f8res med en utnyttelse som gir mulighet for noe utvidelse. Bestemmelsene sikrer at alle takflatene i planomr\u00e5det skal utformes med enkelt eller dobbelt saltak. Bestemmelsene sikrer ogs\u00e5 at materialene for ny bebyggelse i hovedsak skal v\u00e6re tre, og at fasadene f\u00f8rst og fremst skal v\u00e6re malt tre. PBE vurderer bebyggelsesvolumet til \u00e5 v\u00e6re godt tilpasset menneskelig skala, kulturmilj\u00f8et p\u00e5 Paradis og den omkringliggende bebyggelsen. Det er positivt at planen har ambisjoner om \u00e5 la byggene f\u00f8lge det eksisterende terrenget. Videre er PBE positiv til at det er sikret bruk av stein, tegl og tre p\u00e5 byggenes fasade i tr\u00e5d med str\u00f8kskarakteren. PBE anbefaler at antall etasjer i de ulike utbyggingsfeltene sikres gjennom krav til tellende etasjer i bestemmelsene, eller krav til gjennomsnittlig planert terreng/koteh\u00f8yde. PBE anbefaler at det i bestemmelsene og plankart sikres en tilstrekkelig kantsone mellom veianlegget og boligene. Dette vil kunne bidra til gode bokvaliteter, spesielt for byggenes f\u00f8rste etasje. Maksimal h\u00f8yde p\u00e5 st\u00f8ttemurene i AVT b\u00f8r ogs\u00e5 sikres for \u00e5 unng\u00e5 un\u00f8dvendig h\u00f8ye murer langs den interne veien, noe som kan ha negativ innvirkning p\u00e5 opplevelsen av omr\u00e5det, trafikksikkerhet og gi utfordringer ved sn\u00f8br\u00f8yting. Bebyggelsesstruktur og boligtype Statsforvalteren ba i sitt innspill til oppstart om at en fortetting burde skje i et enkelt leilighetsbygg av hensyn til naturmangfold. PBE st\u00f8tter den foresl\u00e5tte fortettingen med syv eneboliger. Eneboliger vurderes \u00e5 harmonere bedre med eksisterende terreng, samt omr\u00e5dets kulturmilj\u00f8 og stedsidentitet sammenlignet med andre typer bebyggelse. PBE vurderer at naturmangfoldet blir ivaretatt med anbefalinger til endringer som framg\u00e5r ovenfor. Videre vurderes det at denne bebyggelsestypen i st\u00f8rre grad vil legge til rette for gode familieboliger og st\u00f8tte oppunder en variert boligsammensetning, jf. KPA2018 26.1.6. Nybygg - BF4 og BF5 Byggene i felt BF4, BF5-A og BF5-B plasseres i en skr\u00e5ning med en m\u00f8neh\u00f8yde p\u00e5 henholdsvis 7,5 og 11 meter. Byggene i BF5 foresl\u00e5s med tre etasjer, mens bygget i BF4 foresl\u00e5s med to etasjer. I innsendt illustrasjon vises byggene med en delvis inntrukken sokkel, som i bestemmelsene er sikret kledd i stein eller tegl med en trekledd bebyggelse opp\u00e5. Saksnummer PLAN-2022/20701 Side 8 av 16 Figur 6 Felt BF4 til venstre, BF5-B og BF5-a til venstre. Sveitservillaen Mosebakken 9, kalt MB9, er synlig i bakgrunnen. Bilde hentet fra perspektiver datert 09.12.2024. PBE vurderer at dobbelt saltak fungerer godt for det skisserte bygget p\u00e5 BF4, men stiller sp\u00f8rsm\u00e5l ved om dette er riktig grep for byggene i BF5. I planbeskrivelsen argumenteres det for at utformingen av BF5-A og BF5-B skaper en referanse til Sveitservillaen i Mosebakken 9 som har en fremtredende ark/takoppbygg. PBE vurderer at takformen det vises til i Mosebakken 9 m\u00e5 leses sammen med sin bygningskropp, og er ikke enige i at sveitservillaens takform er \u00e5 finne igjen i det doble saltaket som foresl\u00e5s. PBE vil videre oppfordre til at takform i st\u00f8rre grad tilpasses den \u00f8vrige bygningskroppen, og at det jobbes videre med byggenes utrykk. Nybygg - BF6 I felt BF6 foresl\u00e5s en enebolig p\u00e5 to etasjer illustrert med et dobbelt saltak. I likhet med andre bygg i planen, utformes huset med en synlig sokkel og en trekledd fasade. Utformingen b\u00e6rer tydelig preg av eiendomsforhold, topografi og ivaretagelse av naboens utsikt. Utformingen av boligen i felt BF6 har v\u00e6rt gjenstand for diskusjon gjennom planprosessen. Byarkitekten og Byantikvaren har bedt om at bygget bearbeides, og har ogs\u00e5 stilt sp\u00f8rsm\u00e5l ved om bygget b\u00f8r utg\u00e5 av hensyn til stedstilpasning og hul eik. Planbeskrivelsen argumenterer for at formen ikke vil oppleves som p\u00e5trengende eller sjenerende. PBE vurderer at bygningskroppen m\u00e5 revideres for \u00e5 gi en bedre stedstilpasning, og peker spesielt p\u00e5 den spisse delen av bygget i \u00f8st. Saksnummer PLAN-2022/20701 Side 9 av 16 PBE stiller sp\u00f8rsm\u00e5l ved om plangrepet tilstrekkelig ivaretar den hule eiken. I naturmangfoldsrapporten anbefales det at det ikke graves n\u00e6rmere enn 10 meter fra treets stamme, og PBE har tidligere foresl\u00e5tt at bygget utg\u00e5r i sin helhet av hensyn til eiken. I bestemmelsene er det sikret at en tresikringsplan/marksikringsplan som ivaretar eikens rotsystem, stamme og krone skal utarbeides f\u00f8r igangsettingstillatelse. Byggegrensen er likevel satt bare 4 meter unna eikens stamme. I det videre arbeidet m\u00e5 det vurderes om bygget slik det foresl\u00e5s er forenelig med eiken som skal bevares. Figur 7 Bygg i BF6 vist sammen med tilh\u00f8rende veianlegg og hul eik. Bildet hentet fra illustrasjonsplanen. Nybygg - BF7 De planlagte byggene innenfor felt BF7 beskrives som en moderne tolkning av eksisterende villabebyggelse, og best\u00e5r av tre bygninger med samme utrykk. Byggene foresl\u00e5s med en gesimsh\u00f8yde p\u00e5 10 meter, og ligger p\u00e5 ulike koteh\u00f8yder i planomr\u00e5dets \u00f8stlige del. I likhet med de andre byggene, skisseres det en tydelig sokkel som fremhever terrengtilpasningen. PBE er enige i vurderingen om at denne delen av planomr\u00e5det kan t\u00e5le en bebyggelse med tre etasjer p\u00e5 bakgrunn av byggenes plassering og landskapets utforming. PBE er i utgangspunktet positiv til at bygningene gis et brudd i fasaden med et utstikk, men ber om at det i det videre arbeidet jobbes med en st\u00f8rre variasjon mellom Figur 8 Bygg i BF7 sett fra s\u00f8r. Illustrasjon hentet byggene i feltet for \u00e5 f\u00e5 en bedre stedstilpasning. fra perspektiver. Bortsett fra de to byggegrensene innenfor felt BF7 i plankartet er det ikke egne bestemmelser for feltet. PBE anbefaler at det i det videre arbeidet vurderes om byggenes utforming i st\u00f8rre grad skal sikres i bestemmelsene. Eksisterende bebyggelse - BF3 Det b\u00f8r vurderes om st\u00f8rrelsen p\u00e5 garasje/carport for felt BF3, vist i Figur 9, skal sikres. Byantikvaren har tidligere uttalt en skepsis til st\u00f8rrelsen p\u00e5 garasje med bod, noe PBE har sagt seg enig i. I arbeidsm\u00f8te 03.03.2023 ble det stilt sp\u00f8rsm\u00e5l ved om carporten i sammenheng med vegarealet ville gi et stort, planert areal med harde flater. Figur 9 Illustrasjon av mulig garasje/carport p\u00e5 PBE oppfordret forslagsstiller til \u00e5 se mer p\u00e5 eiendommen til Jacob Kj\u00f8des vei 18. Bilde hentet fra perspektiver. omfanget av denne utbyggingen, og ba om at konsekvensene ble illustrert. Verken carportens utforming eller plassering er sikret i bestemmelsene, og illustrasjonen som foreligger er ikke bindende, men viser et st\u00f8rre utflytende areal. I det videre arbeidet b\u00f8r det Saksnummer PLAN-2022/20701 Side 10 av 16 sikres hvor langt unna byggegrensen garasjen kan plasseres, og arealet b\u00f8r ogs\u00e5 strammes opp. Kulturmilj\u00f8 I planforslaget er det flere grep som tydelig henviser til den omkringliggende bebyggelsen, og det er positivt at det \u00f8nskes \u00e5 fortette med utgangspunkt i dette. Planomr\u00e5det omkranses av en s\u00e6regen og variert arkitektur av h\u00f8y kvalitet, og samspillet mellom eksisterende og ny bebyggelse er avgj\u00f8rende. I kulturminnerapporten er det gjort rede for bygningene innenfor planomr\u00e5det, men tilpasningen b\u00f8r ogs\u00e5 se hen til den omkringliggende bebyggelsen utenfor plangrensen. For eksempel, Mosebakken 6 og 8. I det videre arbeidet m\u00e5 ytterligere stedstilpasning vurderes og sikres i planforslaget, eksempelvis ved bruk av t\u00f8rrmurer, oppbrutte bygningsformer og takform. De omkringliggende eneboligene er av stor arkitektonisk kvalitet, og viser b\u00e5de mangfoldet og s\u00e6regenheten som kulturmilj\u00f8et p\u00e5 Paradis best\u00e5r av. Figur 10 \"Knausen\" i Mosebakken 8, tegnet av Anders Nortvedt, grenser til planomr\u00e5det, og er et godt eksempel p\u00e5 stedstilpasset og s\u00e6regen boligbygging p\u00e5 Paradis. Nortvedts eget hus er et godt eksempel p\u00e5 den vestnorske byggeskikken som ble l\u00f8ftet fremm i stilarten Bergensskolen. Foto: Knut Strand. Uteoppholdsareal KPA2018 stiller krav om minimum 40 m2 uteoppholdsareal per boenhet, hvorav maksimalt 50% kan l\u00f8ses p\u00e5 tak/altan. I oppstartsm\u00f8tet vurderte PBE at ivaretakelse av hagearealene rundt boligene vil bidra til god stedstilpasning til den omkringliggende bebyggelsesstrukturen. Det ble videre vurdert at det med utgangspunkt i planens begrensede omfang var mest hensiktsmessig at krav til uteoppholdsareal i sin helhet l\u00f8ses for hver boenhet. Det stilles dermed ikke krav om felles uteoppholdsareal. KPA2018 \u00a7 14.2 stiller kvalitetskrav til n\u00f8dvendig uteoppholdsareal. Blant annet stilles det krav til at areal som kreves lagt p\u00e5 bakkeplan skal ligge p\u00e5 naturterreng, eller som opparbeidet dekke med god terrengkontakt, og v\u00e6re dimensjonert for \u00e5 kunne t\u00e5le et permanent vegetasjonsdekke. Halve arealet p\u00e5 bakkeplan skal ha sol i 4 timer ved v\u00e5rjevnd\u00f8gn, og areal som er brattere enn 1:3 vil ikke kunne medregnes hvis ikke arealet har spesielle bruksverdier. De ulike boenhetene har ulik mengde uteoppholdsareal, og oppn\u00e5r alle mengde- og solkrav. I planmaterialet er det derimot ikke tydelig hvorvidt uteoppholdsarealet som inng\u00e5r i Saksnummer PLAN-2022/20701 Side 11 av 16 beregningen er lagt p\u00e5 tilstrekkelig flatt terreng, ei heller hvordan uteoppholdsareal skal bearbeides. Det vises heller ikke hvordan uteoppholdsarealet skjermes for vind. PBE ber om at dette gj\u00f8res rede for f\u00f8r sluttbehandling av planforslaget. Barn og unge If\u00f8lge planforslaget beslaglegger ikke planforslaget arealer som er i bruk av barn og unge i dag. De planlagte boligene etableres i et allerede bebygd omr\u00e5de, med kort avstand til skoler, barnehager, kollektivtilbud og lokalsamfunnet p\u00e5 Paradis. Planforslaget \u00e5pner for st\u00f8rre private uteoppholdsareal som kan bidra til at barn og unges lekeomr\u00e5der ivaretas innad i planomr\u00e5det. Det er flere leke- og rekreasjonsomr\u00e5der i n\u00e6rheten av planomr\u00e5det som er registrert som sv\u00e6rt viktige, se Figur 11 Oversiktskart over kartlagte leke- og friluftsomr\u00e5der i n\u00e6rheten av planomr\u00e5det. De n\u00e6rmeste opparbeidede lekeplassene, Paradis skole og Hop lekeplass og kunstgressbane, ligger omtrent fire og seks minutter unna med sykkel. Figur 11 Oversiktskart over kartlagte leke- og friluftsomr\u00e5der i n\u00e6rheten av planomr\u00e5det N\u00e5r det gjelder skolekapasitet, viser planforslaget til at utbyggingen genererer et behov for 3,5 elevplasser. Paradis skole, som ligger innen gangavstand, har kapasitetsutfordringer. Skolen vil ha en trygg skolevei nordover med fortau i Jacob Kj\u00f8des veg. Hop oppveksttun ungdomsskole har tilstrekkelig kapasitet, og ligger omtrent 1,5 kilometer unna planomr\u00e5det i s\u00f8rg\u00e5ende retning. Planforslaget inkluderer tiltak for \u00e5 forbedre skoleveien, men det stilles ikke rekkef\u00f8lgekrav til opparbeidelse av fortau langs Jacob Kj\u00f8des veg. Veiens smale tverrsnitt oppfordrer til lavere hastighet for biler, og har god sikt p\u00e5 det aktuelle strekket langs planomr\u00e5det. Det settes krav til etablering av en m\u00f8teplass for biler like s\u00f8r for innkj\u00f8ringen til planomr\u00e5det for \u00e5 bedre trafikksikkerheten. I planbeskrivelsen er det vurdert at de n\u00e6rliggende barnehagene, Paradis barnehage og Hop oppveksttun, vil kunne h\u00e5ndtere \u00f8kningen i antall barnehagebarn som f\u00f8lge av planen. Saksnummer PLAN-2022/20701 Side 12 av 16 Paradis barnehage ligger omtrent 1 km unna planomr\u00e5det, og har kapasitet til 95 barn. I 2024 hadde barnehagen 81 barnehagebarn. Hop oppveksttun ligger omtrent 1,3 km unna, og var i 2024 fulldekt med 63 barnehagebarn. For Fana bydel mangler totalt 45 plasser for \u00e5 oppn\u00e5 en \u00f8nsket dekningsgrad, og det vil p\u00e5 lengre sikt v\u00e6re behov for flere barnehageplasser i omr\u00e5det. Barn og unges interesser vurderes til \u00e5 v\u00e6re godt nok ivaretatt i planforslaget. Klima og energi Klimagassutslippsrapporten er utf\u00f8rt i tidlig fase, og det er derfor brukt generiske tall for utslipp for \u00e5 kunne gj\u00f8re beregninger. Prosjektets st\u00f8rste utslipp er knyttet til transport i drift, energibruk i drift og produktstadiet. Figur 12 Utsnitt av klimanorm Det er ikke vurdert tiltak for utslippsreduksjon knyttet til transport i drift, arealbruk, materialbruk og bygge- og anleggsperioden p\u00e5 n\u00e5v\u00e6rende tidspunkt. Det er ikke vurdert valg av energil\u00f8sninger og energikilder i prosjektet, men planomr\u00e5det ligger innenfor konsesjonsomr\u00e5de for fjernvarme og har dermed tilknytningsplikt. I rapporten er det skrevet at ingen bygg skal rives, men PBE ber om at rapporten oppdateres til \u00e5 inkludere rivningen av de to garasjene og h\u00f8nsehuset. P\u00e5 grunn av prosjektets st\u00f8rrelse anser ikke forslagsstiller det som sannsynlig med en fossilfri anleggsplass i byggeperioden. PBE anbefaler likevel fossilfri anleggsplass for \u00e5 redusere utslippene knyttet til bygge- og anleggsfasen. Planbeskrivelsen argumenterer for at et lavt energibehov sikres da byggene omfattes av TEK17, og konstrueres i hovedsak i tre. Energibruk i drift er likevel den nest st\u00f8rste utslippsfaktoren, og det anbefales at en jobber videre med en utslippsreduksjon. Transport i drift er den st\u00f8rste utslippsfaktoren, og kommer i stor grad av h\u00f8y bilf\u00f8rerandel knyttet til tjeneste, private turer og bes\u00f8kende. Store deler av utslipp knyttet til materialer kommer av en forutsatt bruk av betong, og det m\u00e5 vurderes om bruken kan reduseres. Klimagassrapporten peker p\u00e5 at reduksjonen av terrenginngrep vil v\u00e6re sv\u00e6rt positivt, og anbefaler videre bruk av lavutslippsmateriale og \u00f8kte energiambisjoner. Saksnummer PLAN-2022/20701 Side 13 av 16 Gjenbruk og bevaring I planbeskrivelsen vises det til at to eksisterende bygg m\u00e5 rives. Dette gjelder en garasje tilh\u00f8rende den eksisterende boligen i Jacob Kj\u00f8des veg 18 og et anneks/garasje langs Jacob Kj\u00f8des veg som ikke har v\u00e6rt i bruk p\u00e5 lang tid. I tillegg er det et tredje bygg i felt BF7 som har blitt gitt status \u00abbebyggelse som forutsettes fjernet\u00bb i plankartet. Byggets tak med skiferheller har delvis falt sammen, og bygget b\u00e6rer ellers tydelig preg av forfall. PBE oppfordrer til \u00e5 unders\u00f8ke om eksisterende bebyggelse kan ha ressurser som kan gjenbrukes i prosjektet. Figur 13 Mindre bygg, omtalt som et gammelt h\u00f8nsehus i kulturminnedokumentasjonen, i nordlige del av felt BF-7 Universell utforming st\u00e5r til forfall Tilkomst til planomr\u00e5det oppfyller ikke krav til universell utforming. Dette skyldes bratt terreng, og det har i planprosessen v\u00e6rt gjort fors\u00f8k p\u00e5 \u00e5 etablere en tilkomst med s\u00e5 stor grad av tilgjengelighet som mulig. Eksisterende vei inn i planomr\u00e5det har en stigning p\u00e5 14%, men foresl\u00e5s med en helning p\u00e5 12,5%. Tilkoblingen til Jacob Kj\u00f8des veg er utarbeidet i samr\u00e5d med Bymilj\u00f8etaten. Til tross for at reguleringsplanen ikke oppn\u00e5r krav om universell tilkomst, vurderer PBE det som positivt at gangtilkomstens tilgjengelighet bedres. Da planforslaget kun etablerer syv nye boenheter er det vurdert at planen ikke utl\u00f8ser krav om HC-parkering. I planbeskrivelsen st\u00e5r det at flere av delfeltene vil ha nok areal p\u00e5 egen tomt til \u00e5 kunne etablere HC-plasser ved senere tidspunkt. PBE ber om at det kommer frem av planmaterialet hvor dette vil v\u00e6re mulig. Oppsummering av anbefalinger for videre prosess PBE st\u00f8tter hovedform\u00e5let og hovedgrepet i planforslaget, men vurderer at f\u00f8lgende m\u00e5 f\u00f8lges opp i den videre planprosessen: \u2022 Tilpasning til Statens vegvesens plan for sykkeltras\u00e9 (\u00abVossebanetras\u00e9en\u00bb). \u2022 Interne gangforbindelser gjennom planomr\u00e5det m\u00e5 sikres. \u2022 Prosjektets ambisjoner knyttet til terrengbehandling (terrengtilpasning, t\u00f8rrmur og vekstjordlag for skj\u00e6ringer og fyllinger) og bevaring av gr\u00f8nnstruktur mellom foresl\u00e5tt bebyggelse, inklusivt store tr\u00e6r, m\u00e5 i st\u00f8rre grad sikres i plankart og bestemmelser. \u2022 Sikring av antall etasjer for ny bebyggelse eller fastsetting av gjennomsnittlig planert terreng. \u2022 Maksimal h\u00f8yde p\u00e5 st\u00f8ttemurer i AVT m\u00e5 fastsettes. \u2022 Bearbeiding av det arkitektoniske uttrykket til ny boligbebyggelse og sikring av arkitektoniske grep i bestemmelsene. \u2022 Sikring av byggegrenser innad i BF7. \u2022 Tydeliggj\u00f8ring av plassering av garasje tilknyttet bolig i BF3. \u2022 Hensynssone H560 Bevaring av naturmilj\u00f8 m\u00e5 utvides til 10 meter fra stammen til den hule eiken, i tr\u00e5d med anbefaling fra naturmangfoldskartleggingen datert 02.01.2023. Saksnummer PLAN-2022/20701 Side 14 av 16 \u2022 Mulighet for gjenbruk av eksisterende bygningsmasse i prosjektet, og kutting av utslipp knyttet til energibruk i drift, materialer og terrenginngrep. \u2022 Uteoppholdsareal som inng\u00e5r i beregningen av minsteuteoppholdsareal (MUA) m\u00e5 illustreres. Det m\u00e5 redegj\u00f8res for hvordan uteoppholdsareal skal bearbeides og skjermes for vind. \u2022 Carport for BF7 m\u00e5 sikres som bestemmelsesomr\u00e5de, antall gjesteparkeringsplasser m\u00e5 avgrenses til \u00e9n. \u2022 Det m\u00e5 sikres plassering av sykkelparkering, samt at sykkelparkeringen er tyverisikker og skjermet mot nedb\u00f8r og vind. Vi ber om innspill p\u00e5 ovennevnte gjennom offentlig ettersyn. PBE forutsetter at planforslaget oppdateres og suppleres i henhold til v\u00e5re tilbakemeldinger i fagnotatet. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Fana. Gnr. 41, bnr. 366 mfl., Jacob Kj\u00f8des veg/Mosebakken, arealplan-ID 70980000 vist p\u00e5 plankart, datert 18.12.2024 b. Tilh\u00f8rende reguleringsbestemmelser, datert 18.12.2024 Plan- og bygningsetaten Vigdis Berge Byplansjef Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20701 Side 15 av 16 Vedlegg: Plankart datert 05.03.2025 Reguleringsbestemmelser datert 05.03.2025 Planbeskrivelse datert 19.12.2024 Merknadsskjema datert 26.11.2024 Illustrasjonsplan datert 19.12.2024 Snitt og oppriss datert 09.12.2024 Perspektiver datert 09.12.2024 Sol- og skyggeillustrasjoner datert 09.12.2024 Lengde- og tverrprofiler veg datert 19.03.2024 ROS-analyse datert 16.10.2024 VA-rammeplan datert 07.11.2024 Uttalelse Bergen Vann datert 18.12.2024 Kulturmilj\u00f8rapport datert 26.11.2024 Uttalelse fra Byantikvaren datert 09.12.2024 RTP datert 24.10.2024 Uttalelse fra BIR datert 01.11.2024 Kartlegging av naturmangfold datert 02.01.2023 Klimagassberegninger datert 20.06.2024 Klimanorm datert 11.12.2024 Omr\u00e5destabilitetsvurdering datert 25.11.2022 Geoteknisk rapport datert 18.02.2019 Stedsanalyse datert 05.11.2021 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20701 Saksnummer PLAN-2022/20701 Side 16 av 16 "
}