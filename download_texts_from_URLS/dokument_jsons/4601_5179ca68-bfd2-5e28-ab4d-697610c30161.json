{
  "dokument_id": "5179ca68-bfd2-5e28-ab4d-697610c30161",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 68 fra Christine \u00d8degaard (MDG) ang\u00e5ende boligprogrammet og status p\u00e5 prosjekter - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10732453/Svar-pa-skriftlig-sporsmal-nr-68-fra-Christine-Odegaard-MDG-angaende-boligprogrammet-og-status-pa-prosjekter-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/101371-3 Saksbehandler: Eli Synne Myklebust Eckholm Fra Dato: 3. juli 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 68 fra Christine \u00d8degaard (MDG) ang\u00e5ende boligprogrammet og status p\u00e5 prosjekter - Utvalg for helse og sosial 2024 Representanten Christine Henriksen \u00d8degaard (MDG) har den 19. juni 2024 sendt inn f\u00f8lgende skriftlige sp\u00f8rsm\u00e5l: I revidert budsjett foresl\u00e5r byr\u00e5det at det viktige boligprosjektet i Ytre Morvik blir stanset. Dette gj\u00f8r oss urolige for den videre politikken som handler om \u00e5 sikre tilstrekkelig med kommunale boliger for bostedsl\u00f8se i Bergen. Sp\u00f8rsm\u00e5l til byr\u00e5den: 1. Sp\u00f8rsm\u00e5lsstiller ber derfor byr\u00e5den om en statusoppdatering p\u00e5 alle prosjekter innen Boligprogrammet, b\u00e5de p\u00e5g\u00e5ende og planlagte. 2. Videre vil vi gjerne bli oppdatert p\u00e5 om noen av disse prosjektene planlegges avsluttes slik vi n\u00e5 har sett i Ytre Morvik. 3. Avslutningsvis lurer representanten p\u00e5 om byr\u00e5det vil fremme en ny sak vedr. Boligprogrammet og dets fremtid. Svar fra byr\u00e5den: 1. Boligprogrammet har en oppdatert nettside hvor man finner status rundt hvert prosjekt: https://www.bergen.kommune.no/hvaskjer/tema/kommunale- boligprosjekter/boligprogrammet Steinsvikkroken botiltak er under bygging med forventet innflytting v\u00e5ren 2025. P\u00e5 Petedalsmyra p\u00e5g\u00e5r det grunnarbeid for \u00e5 etablere botiltaket og forventet ferdigstillelse er f\u00f8rste kvartal 2026. Bj\u00f8rge sm\u00e5hus er forventet ferdigstilt 4. kvartal 2025. Her p\u00e5g\u00e5r detaljprosjektering og grunnarbeider starter h\u00f8sten 2024. De andre prosjektene er under regulering eller er p\u00e5g\u00e5ende byggesaker. Flere av prosjektene vil n\u00e5 2. gangs behandling i 2024. 2. Det er ikke planer om \u00e5 avslutte annet p\u00e5g\u00e5ende planarbeid. 3. Det er planlagt \u00e5 fremme en helhetlig temaplan for det boligsosiale feltet i Bergen, se: https://www.bergen.kommune.no/politikk/politiskeutvalg/900102/mote/6988418/sak/2 54413 Planen er planlagt fremmet for bystyret v\u00e5ren 2025. Evaluering av Boligprogrammet er en naturlig del av dette arbeidet. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}