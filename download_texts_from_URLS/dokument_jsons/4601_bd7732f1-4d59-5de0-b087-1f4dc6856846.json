{
  "dokument_id": "bd7732f1-4d59-5de0-b087-1f4dc6856846",
  "doc_type": "case_attachment",
  "kommune": 4601,
  "tittel": "Vedlegg. Rapport om arbeidet med kommunens sykefrav\u00e6r - 2. tertial 2024",
  "url": "https://bergen.kommune.no/politikere-utvalg/api/fil/bk360/11412030/Vedlegg-Rapport-om-arbeidet-med-kommunens-sykefravaer-2-tertial-2024",
  "tekst": "Rapport om arbeidet med kommunens sykefrav\u00e6r - 2. tertial 2024 I sak 314/21 \u00abRepresentantforslag fra Anette Strand (H) vedr\u00f8rende redusert sykefrav\u00e6r i Bergen kommune\u00bb vedtok bystyret f\u00f8lgende: \u00abBystyret viser til det p\u00e5g\u00e5ende arbeidet med sykefrav\u00e6r, og arbeidet som er satt i gang i kj\u00f8lvannet av ny IA- avtale i kommunen. Bystyret ber byr\u00e5det p\u00e5se at dette gj\u00f8res som et tydelig prosjekt, med m\u00e5l og delm\u00e5l for \u00e5 redusere sykefrav\u00e6ret, og jevnlig rapportere status og fremdrift og m\u00e5loppn\u00e5else til bystyret.\u00bb Dette er en rapport for arbeidet med kommunens sykefrav\u00e6r basert p\u00e5 tilbakemeldinger fra byr\u00e5dsavdelingene og bystyrets organer. Rapporten omhandler frav\u00e6rstall for 2. kvartal i perioden 2021-24 i tillegg til noen utdrag fra innmeldte sykefrav\u00e6rstiltak. Til slutt gis noen vurderinger knyttet mulige effekter av tiltak. Bergen kommune Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 10,0 10,1 10,8 11,4 Kommunens frav\u00e6r har \u00f8kt i perioden, en utvikling som vises igjen i tilsvarende tall for alle byr\u00e5dsavdelingene. Byr\u00e5dsavdeling for finans (BFIN) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 6,4 7,7 9,3 8,8 Forebyggende og inkluderende tiltak \u2022 Etat for bygg og eiendom involverer i stor grad NAV i sitt sykefrav\u00e6rsarbeid. Involveringen av NAV gj\u00f8r at arbeidsgiver i mye st\u00f8rre grad f\u00e5r n\u00f8dvendig st\u00f8tte fra tredjepart samt informasjon om tiltak i deres regi. \u2022 Ledere i Ansattservice med relativt h\u00f8yt sykefrav\u00e6r f\u00f8lges s\u00e6rlig opp for \u00e5 identifisere mulige \u00e5rsaker til frav\u00e6ret og om det b\u00f8r iverksettes tiltak. \u2022 I Etat for boligforvaltning er sykefrav\u00e6r og n\u00e6rv\u00e6r faste tema p\u00e5 de ukentlige lederm\u00f8tene. \u2022 Innkj\u00f8psseksjonen vektlegger at fleksibel bruk av hjemmekontor er et positivt bidrag til \u00e5 holde sykefrav\u00e6ret lavt. 1 Byr\u00e5dsavdeling for eldre, helse og omsorg (BEHO) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 11,4 11,3 12,3 12,9 Forebyggende og inkluderende tiltak \u2022 Etatene er bedt om \u00e5 jobbe systematisk med HMS og sykefrav\u00e6r, noe som blant annet omfatter kartlegging av risiko som p\u00e5virker sykefrav\u00e6ret og \u00e5 utarbeide tiltak som reduserer frav\u00e6ret. Ulike metoder benyttes i dette arbeidet, noen etater har valgt bransjeprogrammet \u00abEn bra dag p\u00e5 jobben\u00bb mens andre benytter seg av ulike verkt\u00f8y fra NAV Arbeidslivssenter. \u2022 Flere etater arbeider med heltidskultur med form\u00e5l \u00e5 se sykefrav\u00e6r og heltidsstillinger i sammenheng og dermed redusere behovet for innleie av vikarer. \u2022 BEHO er en del av et samarbeidsforum ogs\u00e5 best\u00e5ende av representanter fra BBSM, BBS og NAV, der ulike tiln\u00e6rminger til sykefrav\u00e6r og n\u00e6rv\u00e6r gis h\u00f8y prioritet i arbeidet. \u2022 Byr\u00e5dsavdelingen legger blant annet til grunn at det h\u00f8ye frav\u00e6ret kan v\u00e6re en konsekvens av mange ledig stillinger, stor bruk av overtid og bruk av vikarbyr\u00e5. Avdelingen har i den forbindelse utarbeidet en rekrutteringsstrategi for alle etatene, som er konkretisert gjennom flere prosjekter. Et av prosjektene heter T\u00d8RN der oppgavedeling, kompetanseutvikling og kompetansedeling er tema. Byr\u00e5dsavdeling for n\u00e6ring, kultur og idrett (BNKI) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 6,5 6,8 7,1 8,4 Forebyggende og inkluderende tiltak \u2022 Biblioteket tilrettelegger for ansatte med spesielle behov s\u00e5 langt det er mulig innenfor de oppgavene biblioteket har, for eksempel tilpasning av vakttidspunkt og vakter ved bestemte steder for \u00e5 minimere belastningen. \u2022 Dialog om sykefrav\u00e6rsproblematikk er et eget tema i byr\u00e5dsavdelingens arbeidsmilj\u00f8utvalg sitt m\u00f8te 18. oktober. \u2022 Etat for idrett gjennomf\u00f8rer \u00e5rlig en samling for alle ansatte der temaet i \u00e5r var arbeidsmilj\u00f8. \u2022 Sykefrav\u00e6r er et prioritert tema p\u00e5 fellesm\u00f8tene for etatsdirekt\u00f8rene annenhver uke. 2 Byr\u00e5dsleders avdeling (BLED) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 6,9 9,1 8,1 8,5 Forebyggende og inkluderende tiltak \u2022 Utviklingstrekk i sykefrav\u00e6ret f\u00f8lges opp i byr\u00e5dsavdelingens lederm\u00f8ter, lederoppf\u00f8lging og gjennom saker i arbeidsmilj\u00f8utvalget. \u2022 Etat Samfunnssikkerhetens hus arbeider med \u00e5 ta i bruk \u00abEn bra dag p\u00e5 jobb\u00bb, et verkt\u00f8y utviklet av Statens arbeidsmilj\u00f8institutt. Hovedform\u00e5let med tiltaket er systematisk oppf\u00f8lging og styrking av arbeidsmilj\u00f8et. Byr\u00e5dsavdeling for barnevern, sosiale tjenester og mangfold (BBSM) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 9,1 10,2 10,6 11,2 Forebyggende og inkluderende tiltak \u2022 BBSM er en del av et samarbeidsforum ogs\u00e5 best\u00e5ende av representanter fra BEHO, BBS og NAV, der ulike tiln\u00e6rminger til sykefrav\u00e6r og n\u00e6rv\u00e6r gis h\u00f8y prioritet i arbeidet. \u2022 Det er gjennomf\u00f8rt kompetanseheving ved hjelp av Marte Meo-metoden, en veiledningsmetodikk til ansatte som handler om hjelp til selvhjelp, og brukes forebyggende i tiltak mot sykefrav\u00e6r og turnover. \u2022 Byr\u00e5dsavdelingen har fokus p\u00e5 oppf\u00f8lging av medarbeidere som har v\u00e6rt utsatt for alvorlige hendelser, og bruker i den forbindelse rammeavtalen kommunen har inng\u00e5tt med Klinikk for krisepsykologi. \u2022 Byr\u00e5dsavdelingen benytter turnus med langvakter og utvidet arbeidstid ved behov i tjenestene. Dette gir kontinuitet i tjenestetilbudet og reduserer negative helsebelastinger blant medarbeidere. \u2022 Det arbeides med \u00e5 \u00f8ke grunnbemanningen, forh\u00e5pentligvis et sykefrav\u00e6rsreduserende tiltak som kan bidra til mindre bruk av overtid, minke tall ansatte som m\u00e5 g\u00e5 doble vakter, hindre utmattelse hos ansatte og forhindre at ansatte slutter grunnet overbelastninger. Tiltaket vil trolig ogs\u00e5 f\u00f8re til \u00f8kt trivsel og overskudd blant de ansatte. 3 Byr\u00e5dsavdeling for byutvikling (BBU) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 5,5 7,0 7,6 7,2 Forebyggende og inkluderende tiltak \u2022 Bergen Vann har kartlegging av de langtidssykemeldte som fokusomr\u00e5de, med tettere oppf\u00f8lging fra leder som en vesentlig del av svaret for \u00e5 f\u00e5 medarbeidere raskere tilbake i arbeid. Tall langtidssykemeldinger viser for tiden en nedadg\u00e5ende trend. \u2022 Bergen Vann arrangerer en \u00e5rlig HMS-dag, der arbeidsmilj\u00f8 og sykefrav\u00e6r har v\u00e6rt hovedtema i 2024. \u2022 Bymilj\u00f8etatens HR-enhet tar opp n\u00e6rv\u00e6r og sykefrav\u00e6rsoppf\u00f8lging i individuelle lederst\u00f8ttesamtaler med alle etatens ledere en gang per halv\u00e5r. \u2022 Tre seksjoner i Plan- og bygningsetaten deltar for tiden i en pilot for n\u00e6rv\u00e6rssamtalen knyttet til kommunens p\u00e5g\u00e5ende n\u00e6rv\u00e6rsprosjekt. Lederne gjennomf\u00f8rer samtaler i l\u00f8pet av h\u00f8sten. Byr\u00e5dsavdeling for barnehage og skole (BBS) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 11,0 10,3 10,7 11,7 Forebyggende og inkluderende tiltak \u2022 BBS er en del av et samarbeidsforum ogs\u00e5 best\u00e5ende av representanter fra BEHO, BBSM og NAV, der ulike tiln\u00e6rminger til sykefrav\u00e6r og n\u00e6rv\u00e6r gis h\u00f8y prioritet i arbeidet. \u2022 Etat for barnehage er gjennom et samarbeid med firmaet DesignLAB i gang med innhenting av kunnskap i form av intervju med ulike yrkesgrupper i barnehagene. Dette er noe som skal danne grunnlag for utvikling av verkt\u00f8y til bruk ved forebygging, h\u00e5ndtering og oppf\u00f8lging av emosjonelle krav/faktorer som p\u00e5virker jobben. En forsker er st\u00f8ttespiller for etaten i arbeidet og bist\u00e5r med tanke p\u00e5 faglig forankring. \u2022 Det er utarbeidet en prosedyre til bruk ved stort frav\u00e6r i barnehagene. Prosedyren skal st\u00f8tte ledere i barnehagen i arbeidet med \u00e5 opprettholde god drift, som sikrer barna et forsvarlig leke- og l\u00e6ringsmilj\u00f8 og ansatte et forsvarlig arbeidsmilj\u00f8. \u2022 \u00abSykefrav\u00e6rstrappen\u00bb, en modell for systematisk arbeid med \u00e5 redusere frav\u00e6r, er konkretisert for ledere i Etat for barnehage og Etat for spesialpedagogiske tjenester. 4 Bystyrets organer (BORG) Sykefrav\u00e6rsutviklingen for 2. kvartal i perioden 2021 \u2013 2024 (%) 2021 2022 2023 2024 4,3 5,1 2,3 0,4 Forebyggende og inkluderende tiltak \u2022 Sykemeldte f\u00e5r jevnlig oppf\u00f8lging i form av samtaler og tilrettelegging. I det forebyggende arbeidet vektlegges tilpasning av arbeidsoppgaver som et viktig tiltak. \u2022 Det er etablert et kontaktforum hvor personalleder, tillitsvalgte og bystyredirekt\u00f8ren deltar. Sentrale tema i forumet er arbeidsmilj\u00f8 og sykefrav\u00e6r. Mulige effekter av tiltak Effekter av tiltakene i sykefrav\u00e6rsarbeidet er generelt vanskelig \u00e5 m\u00e5le, men det legges til grunn at kontinuitet og systematikk gir resultater. Rapportering av HMS-hendelser vurderes som et viktig grunnlag for \u00e5 fange opp utfordringer der det b\u00f8r settes inn tiltak. Dersom det forebyggende sykefrav\u00e6rsarbeidet skal lykkes b\u00f8r ledere p\u00e5 alle niv\u00e5 v\u00e6re eiere av prosessene knyttet til arbeidet. De innmeldte tiltakene erfares i stor grad som positive bidrag til arbeidet med \u00e5 forebygge sykefrav\u00e6r. 5 "
}