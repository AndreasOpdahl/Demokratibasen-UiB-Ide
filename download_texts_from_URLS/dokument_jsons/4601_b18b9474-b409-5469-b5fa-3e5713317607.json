{
  "dokument_id": "b18b9474-b409-5469-b5fa-3e5713317607",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 482/24, Representantforslag fra Eline Aresdatter Haakestad (MDG) om \u00e5 utrede utvidelse av Hovedbiblioteket og et nytt sentrumsbibliotek",
  "url": "https://bergen.kommune.no/politikere-utvalg/api/fil/bk360/11630873/Innstilling-vedtak-Representantforslag-fra-Eline-Aresdatter-Haakestad-MDG-om-a-utrede-utvidelse-av-Hovedbiblioteket-og-et-nytt-sentrumsbibliotek",
  "tekst": "Representantforslag fra Eline Aresdatter Haakestad (MDG) om \u00e5 utrede utvidelse av Hovedbiblioteket og et nytt sentrumsbibliotek Bergen bystyre behandlet saken i m\u00f8tet 27.11.2024 sak 482/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Eline Aresdatter Haakestad (MDG), Amina Ali Amin (A), Hlin-S\u00e5ga Brosvik Kyrkje\u00f8y (SV). Forslag fremsatt i bystyret: Eline Aresdatter Haakestad (MDG) fremsatte p\u00e5 vegne av MDG f\u00f8lgende alternative forslag: 1. Bystyret ber byr\u00e5det utrede utvidelse av Hovedbiblioteket og et nytt sentrumsbibliotek. Utredningen skal ta for seg ulike alternativer, inkludert utvidelse av Hovedbiblioteket til n\u00e6rliggende lokaler/tomter, gjenbruk av eksisterende bygg og nybygg, og skal redegj\u00f8re for \u00f8konomiske konsekvenser og klima- og milj\u00f8messig fotavtrykk av de ulike alternativene. 2. Bystyre ber byr\u00e5det styrke bibliotekene i alle bydeler, gjennom utvidede \u00e5pningstider og egnede lokaler for et allsidig bibliotekstilbud Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende tilleggsforslag: Bystyret understreker at det er sv\u00e6rt viktig for innbyggerne i \u00c5rstad bydel at det etableres et fullverdig bydelsbibliotek i tr\u00e5d med vedtak 156/18. Bystyret ber byr\u00e5det om \u00e5 f\u00e5 fortgang i etableringen av Sletten bibliotek, og at dette forankres i lokalbefolkningen p\u00e5 Sletten. Votering: Alternativt forslag punkt 1 og 2 fra MDG fremsatt av Eline Aresdatter Haakestad (MDG), fikk 19 stemmer (SV, MDG, V, R, KrF), og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag fra SV fremsatt av Hlin-S\u00e5ga Brosvik Kyrkje\u00f8y (SV), fikk 32 stemmer (A, SV, MDG, V, R, KrF), og var dermed falt. Bergen bystyre behandlet saken i m\u00f8tet 30.10.2024 sak 424/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 382/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 18.09.2024 sak 143/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: \u25cf Bystyret ber byr\u00e5det utrede utvidelse av Hovedbiblioteket og et nytt sentrumsbibliotek. Utredningen skal ta for seg ulike alternativer, inkludert utvidelse av Hovedbiblioteket til n\u00e6rliggende lokaler/tomter, gjenbruk av eksisterende bygg og nybygg, og skal redegj\u00f8re for \u00f8konomiske konsekvenser og klima- og milj\u00f8messig fotavtrykk av de ulike alternativene. \u25cfBystyre ber byr\u00e5det styrke bibliotekene i alle bydeler, gjennom utvidede \u00e5pningstider og egnede lokaler for et allsidig bibliotekstilbud 2 "
}