{
  "dokument_id": "d35c4ae8-cafc-50e2-b6d5-29c1cb0f9da7",
  "doc_type": "case_attachment",
  "kommune": 4601,
  "tittel": "Tilleggsnotat: Svar p\u00e5 foresp\u00f8rsel fra UMBY, 23102024, Sak 342/24, Planstrategi for Bergen kommune 2023 \u2013 2027 med planprogram for kommuneplanens samfunnsdel",
  "url": "https://bergen.kommune.no/politikere-utvalg/api/fil/bk360/11398555/Tilleggsnotat-Svar-pa-foresporsel-fra-UMBY-23102024-Sak-342-24-Planstrategi-for-Bergen-kommune-2023-2027-med-planprogram-for-kommuneplanens-samfunnsdel",
  "tekst": " Byr\u00e5dsleders avdeling Til Intern korrespondanse Bystyrets kontor V\u00e5r referanse: 2024/137411-18 Saksbehandler: P\u00e5l Bj\u00f8rseth Fra Dato: 29. oktober 2024 Byr\u00e5det Tilleggsnotat: Svar p\u00e5 foresp\u00f8rsel fra UMBY, 23102024, Sak 342/24, Planstrategi for Bergen kommune 2023 \u2013 2027 med planprogram for kommuneplanens samfunnsdel Sp\u00f8rsm\u00e5l fra representanten Katrine N\u00f8dtvedt (MGD), oversendt til Bystyrets kontor 25. oktober 2024: \u00abI g\u00e5rsdagens UMBY var det noen sp\u00f8rsm\u00e5l knyttet til saken om planstrategi og planprogram for KPS som byr\u00e5dsleder sa hun m\u00e5tte komme tilbake til. Vi vil derfor gjerne be om et tilleggsnotat fra byr\u00e5det frem mot bystyrem\u00f8tet for \u00e5 f\u00e5 klarhet i sp\u00f8rsm\u00e5lene under: 1. P\u00e5 side 2. i byr\u00e5dets saksfremstilling st\u00e5r f\u00f8lgende: \"Samfunnet har gjennomg\u00e5tt viktige endringer siden 2019, da forrige arealdel ble vedtatt.\" Kan byr\u00e5det redegj\u00f8re for hvilke viktige endringer dette er, og hvor man evt. kan finne en beskrivelse av disse viktige endringene i kunnskapsgrunnlaget? 2. Siden planstrategien ikke tar stilling til hvilke planer som skal fases ut, hvilke som skal rulleres, og hvilke som skal sl\u00e5s sammen, s\u00e5 er det naturlig \u00e5 sp\u00f8rre hvorvidt det vil komme en seinere sak til bystyret der byr\u00e5det redegj\u00f8r for dette, eller om man vil m\u00e5tte f\u00f8lge med p\u00e5 hver enkelt oppstartssak av nye planer for \u00e5 finne ut hvilke som videref\u00f8res. Vil byr\u00e5det fremme en sak til bystyret etter vedtak av KPS som inneholder en oversikt eller beskrivelse av hva som skjer med kommunens planbeholdning?\u00bb Svar fra byr\u00e5det: Svar p\u00e5 sp\u00f8rsm\u00e5l 1: I sp\u00f8rsm\u00e5let er det referert fra \u00e9n setning i begrunnelsen for \u00e5 revidere kommuneplanens arealdel. Setningen inng\u00e5r i et st\u00f8rre resonnement som har f\u00f8lgende ordlyd: Kommuneplanens arealdel skal bygge p\u00e5 samfunnsdelen og f\u00f8lge opp m\u00e5l og strategier som blir vedtatt der. Denne koblingen er viktig for \u00e5 sikre at den langsiktige arealpolitikken blir sett i sammenheng med utviklingen p\u00e5 andre omr\u00e5der i bergenssamfunnet. Arealdelen skal ogs\u00e5 ivareta nasjonale og regionale interesser. Samfunnet har gjennomg\u00e5tt viktige endringer siden 2019, da forrige arealdel ble vedtatt. N\u00e5r det n\u00e5 skal fastsettes nye samfunnsm\u00e5l for kommunen, er det rett tidspunkt \u00e5 justere arealpolitikken, slik at samfunnsm\u00e5l og langsiktig arealbruk er godt samordnet. Av omtale i kunnskapsgrunnlaget, er pandemi, \u00f8kt klimarisiko, flyktningsituasjonen som konsekvens av krigen i Ukraina, demografiendringer og \u00f8kte beredskapskrav noen konkrete eksempler p\u00e5 faktorer som p\u00e5virker Bergen. I tillegg understreker perspektivmeldingene fra regjeringen i 2021 og 2024 det stadig \u00f8kende presset p\u00e5 offentlig sektor. Kapittel 5.4. i kunnskapsgrunnlaget viser til at \u00abFelles arbeids- og boligmarked, veiutbygging og befolkningsvekst i flere av Bergens nabokommuner p\u00e5virker trafikkmengden i Bergen og bergensomr\u00e5det. Mange arbeidstakere bosatt i Alver, Ask\u00f8y, \u00d8ygarden og Bj\u00f8rnafjorden pendler til Bergen og bidrar til \u00f8kt ettersp\u00f8rsel etter transport.\u00bb Svar p\u00e5 sp\u00f8rsm\u00e5l 2: Planstrategien omtaler en rekke utviklingsgrep for planleggingen, herunder f\u00f8ringer for nye planarbeid. Byr\u00e5det legger til grunn bystyrets vedtak av planstrategien i arbeidet med b\u00e5de enkeltplaner og den samlede planbeholdningen. I tillegg vil p\u00e5 sikt samfunnsm\u00e5lene i ny samfunnsdel kunne identifisere nye planbehov, og gi f\u00f8ringer for planene. Byr\u00e5det har store ambisjoner for byen, og planleggingen skal bidra til \u00e5 klargj\u00f8re viktige veivalg i den videre utviklingen av Bergen. Samtidig \u00f8nsker byr\u00e5det \u00e5 sikre at planene er p\u00e5 rett niv\u00e5 og har god sammenheng. Byr\u00e5det \u00f8nsker \u00e5 legge frem en oversikt over prioritering av planarbeid for bystyret i l\u00f8pet av v\u00e5ren 2025. Med hilsen Christine B. Meyer \u2013 byr\u00e5dsleder Dokumentet er godkjent elektronisk. "
}