{
  "dokument_id": "b8d22894-2e77-5c3d-b4de-639f5537e4cc",
  "doc_type": "case_attachment",
  "kommune": 4601,
  "tittel": "Flomvurdering M\u00f8llendalsveien datert 05.01.22",
  "url": "https://bergen.kommune.no/politikere-utvalg/api/fil/bk360/10698913/Flomvurdering-Mollendalsveien-datert-05-01-22",
  "tekst": " Flomvurdering M\u00f8llendalsveien 63 Dato: 05.01.2022 asplanviak.no Versjon: 02 Dokumentinformasjon Oppdragsgiver: M\u00f8llendal Tittel p\u00e5 rapport: Flomvurdering M\u00f8llendalsveien 63 Oppdragsnavn: M\u00f8llendalsveien 63 Oppdragsnummer: 632794-01 Utarbeidet av: Hege Merete Kalnes Oppdragsleder: Mikkel Svanevik Tilgjengelighet: \u00c5pen Oppdatert rapport med simulering av 02 5. jan. 2022 HMK MS/IDB prosjektert situasjon 01 21. okt. 2021 Nytt dokument HMK MS Ver Dato Beskrivelse Utarb. av KS Rapport \u2013 Flomvurdering M\u00f8llendalsveien 63 1 Sammendrag Det er gjennomf\u00f8rt flomvurdering av M\u00f8llendalsveien 63 i Bergen, hvor det planlegges ny boligbebyggelse. Planomr\u00e5det ligger langs den \u00f8stlige siden av M\u00f8llendalselven, like f\u00f8r dets utl\u00f8p i Store Lungeg\u00e5rdsvannet. Flomvurderingen er basert p\u00e5 en tidligere flomsonekartlegging av M\u00f8llendalselven, foretatt av Asplan Viak i 2020, som er utf\u00f8rt for en returperiode p\u00e5 200 \u00e5r i fremtidens klima. Planomr\u00e5det er utsatt for oversv\u00f8mmelse av b\u00e5de flom og stormflo. I den nordlige delen av planomr\u00e5det er det stormflo som er dimensjonerende, med et flomsikkert niv\u00e5 p\u00e5 2.4 moh. Fra ca. midt i planomr\u00e5det og s\u00f8rover, hvor det planlegges ny bebyggelse, er elveflom dimensjonerende med et flomsikkert niv\u00e5 fra 2.4 til 2.7 moh. P\u00e5 grunn av f\u00f8ringer for planomr\u00e5det, vil det v\u00e6re problematisk \u00e5 flomsikre hele planomr\u00e5det. Cementst\u00f8periet som ligger nord i planomr\u00e5det er regulert med hensynssone bevaring, men \u00f8nskes omregulert til bolig og n\u00e6ring. M\u00f8lleg\u00e5rdene i \u00f8st reguleres til eksisterende situasjon. Videre er det planlagt en ny GS-bro over M\u00f8llendalselven ca. 1 meter fra Cementst\u00f8periets kortside mot nord, ifm. bybaneprosjektet fra sentrum til Fyllingsdalen. Det eksisterende terrenget i planomr\u00e5det ligger p\u00e5 rundt kote 1.5 til 1.8 moh., og p\u00e5 grunn av bebyggelsen som skal bevares er det ikke mulig \u00e5 heve hele planomr\u00e5det over flomsikkert niv\u00e5. Flomsikring av planomr\u00e5det m\u00e5 f\u00f8lgelig ivaretas ved bruk av flommur, eventuelt i kombinasjon med en forh\u00f8yet elvepromenade for \u00e5 skape bedre utsyn til elven. Mulighetene for oppf\u00f8ring av flommuren er imidlertid i stor grad avhengig av planlagt GS-bro. Det er derfor naturlig at flomsikringen blir utf\u00f8rt i to steg; \uf0b7 Steg 1) Flomsikre s\u00f8ndre del av planomr\u00e5de o Etableres samtidig med utbygging av ny bebyggelse o Tillater oversv\u00f8mmelse av planomr\u00e5det, men ny bebyggelse dimensjoneres og utformes slik at sikkerhet mot flom ivaretas o Cementst\u00f8periet blir utsatt for flom (disp. fra TEK 17 \u00a77-2) Rapport \u2013 Flomvurdering M\u00f8llendalsveien 63 2 \uf0b7 Steg 2) Flomsikre nordre del av planomr\u00e5det o Etableres i forbindelse med bygging av ny bro (under forutsetningen at denne utformes med h\u00f8yde over flomsikkert niv\u00e5) o Sammen med steg 1, vil steg 2 medf\u00f8re at hele planomr\u00e5det sikres mot oversv\u00f8mmelse Hydraulisk analyse av fremtidig/prosjektert situasjon med steg 1 av flomsikring, viser at tiltakene har generelt liten innvirkning p\u00e5 flomsituasjonen i M\u00f8llendalselven, og at flomfaren ikke vil \u00f8kes. Det er imidlertid anbefalt \u00e5 unders\u00f8ke om den s\u00f8r og \u00f8stlige fasaden til Cementst\u00f8periet skal beskyttes/erosjonssikres, da vannhastighetene her er noe \u00f8kt sammenlignet med eksisterende situasjon. For \u00e5 s\u00f8rge for at flomvann og avrenning kan str\u00f8mme uhindret ut av planomr\u00e5det, uten vannoppsamlinger, er det anbefalt at planomr\u00e5det utf\u00f8res med fall til et utl\u00f8p i M\u00f8llendalselven i \u00e5pningen mellom Cementst\u00f8periet og ny bebyggelse. Rapport \u2013 Flomvurdering M\u00f8llendalsveien 63 3 Forord Asplan Viak har v\u00e6rt engasjert av M\u00f8llendal 63 AS til \u00e5 utf\u00f8re flomvurdering for M\u00f8llendalsveien 63 i Bergen. Mikkel Svanevik har v\u00e6rt oppdragsleder for Asplan Viak, mens Hege Merete Kalnes har utf\u00f8rt vurderingen og skrevet rapporten. Rapporten er kontrollert av Mikkel Svanevik og Ingri Dymbe Birkeland. Bergen, 05.01.2022 Mikkel Svanevik Ingri Dymbe Birkeland Oppdragsleder Kvalitetssikrer Rapport \u2013 Flomvurdering M\u00f8llendalsveien 63 4 Innholdsfortegnelse 1. Innledning 6 1.1. Bakgrunn 6 1.2. Tidligere flomvurderinger 6 2. Forutsetninger 8 2.1. F\u00f8ringer for planomr\u00e5det 8 2.2. Sikkerhet mot flom 10 3. Flomfarevurdering 11 3.1. Flomkilder 11 3.2. Eksisterende situasjon 14 3.3. Utfordringer for ny og bevart bebyggelse 16 3.4. Flomsikring 17 3.5. Flom og avrenning ut av planomr\u00e5det 19 3.6. Vurdering av fremtidig/prosjektert situasjon 20 4. Konklusjon og anbefalinger 24 Kilder 26 Vedlegg 27 1. Innledning 1.1. Bakgrunn Denne flomvurderingen inng\u00e5r som en del av arbeidet med detaljreguleringsplan for omr\u00e5det M\u00f8llendalsveien 63. Planomr\u00e5det omfatter gnr. 163 bnr. 577/2/17, og ligger langs M\u00f8llendalselven like f\u00f8r dets utl\u00f8p i Store Lungeg\u00e5rdsvannet \u2013 se Figur 1-1. Figur 1-1 Oversiktskart som viser lokasjonen til planomr\u00e5det. 1.2. Tidligere flomvurderinger I 2020 utf\u00f8rte Asplan Viak flomsonekartlegging av M\u00f8llendalselven, p\u00e5 oppdrag fra M\u00f8lleneset AS ifm. planarbeid for M\u00f8llendalsveien 64. I kartleggingen ble det utf\u00f8rt flomberegninger, hydraulisk modellering (2D) og unders\u00f8kt fare knyttet til stormflo. Rapport \u2013 Flomvurdering M\u00f8llendalsveien 63 6 Flomsonekartleggingen dekker planomr\u00e5det til M\u00f8llendalsveien 63, og er utf\u00f8rt i henhold til gjeldende veiledning og retningslinjer fra NVE. Det er f\u00f8lgelig valgt \u00e5 benytte denne kartleggingens resultater som hovedgrunnlag i flomvurderingen av M\u00f8llendalsveien 63. Kartleggingen gjelder for sikkerhetsklasse F2 for flom i hht. TEK 17 \u00a77-2, og er f\u00f8lgelig utf\u00f8rt for et gjentaksintervall p\u00e5 200 \u00e5r i fremtidens klima. Rapport \u2013 Flomvurdering M\u00f8llendalsveien 63 7 2. Forutsetninger 2.1. F\u00f8ringer for planomr\u00e5det Innenfor planomr\u00e5det er det eksisterende bebyggelse og infrastruktur som m\u00e5 hensyntas, og fremtidig/planlagt infrastruktur utenfor plangrensene vil ogs\u00e5 p\u00e5virke utformingen av omr\u00e5det. Kartutsnitt som illustrerer de viktigste f\u00f8ringene er vist i Figur 2-1. Figur 2-1 Kartutsnitt som illustrerer f\u00f8ringene som ligger til grunn for opprettelse av ny boligbebyggelse p\u00e5 M\u00f8llendalsveien 63. M\u00f8lleg\u00e5rdene (M\u00f8llendalsveien 65) er et bolig- og kontorbygg som ble bygget i 2006, og reguleres til eksisterende situasjon. Dekket som ligger over garasjeanlegget til M\u00f8lleg\u00e5rdene, langs byggets s\u00f8r-\u00f8stlige side, ligger p\u00e5 ca. kote 4.8 moh. Bakkeplanet mot s\u00f8rvest, med blant annet portinngang til garasje, ligger p\u00e5 ca. kote 1.8 moh. Cementst\u00f8periet som ligger helt inntil M\u00f8llendalselven er vurdert \u00e5 ha kulturminneverdi, og er regulert med hensynssone bevaring. Det \u00f8nskes \u00e5 benytte Cementst\u00f8periet til bolig og Rapport \u2013 Flomvurdering M\u00f8llendalsveien 63 8 publikumsrettet virksomhet (servering, alternativt kontor eller forretning), hvor bolig planlegges prim\u00e6rt i plan 2. Cementst\u00f8periets plan 1 ligger p\u00e5 ca. kote 1.5 moh, og terrenget rundt p\u00e5 en tilsvarende kote. De resterende byggmassene skal rives for \u00e5 frigj\u00f8re areal til ny bebyggelse. Det planlegges \u00e5 f\u00f8re opp to nye blokker p\u00e5 det frigjorte arealet, med parkering og boder i plan 1 og boliger i plan 2 og oppover. Det er planlagt \u00e5 ha en fellesl\u00f8sning med M\u00f8lleg\u00e5rdene, hvor et dekke med uteoppholdsareal over garasjeanlegg forbinder plan 2 i nye boligblokker og M\u00f8lleg\u00e5rdene. For \u00e5 kunne oppn\u00e5 en funksjonell overgang til eksisterende dekke og veg ved M\u00f8lleg\u00e5rdene, er fellesdekke/plan 2 satt til \u00e5 v\u00e6re p\u00e5 maks kote 5.4 moh. Fellesdekke gir mulighet til trinnfri adkomst til inngangspartier p\u00e5 plan 2. Gateplan og parkering m\u00e5 v\u00e6re p\u00e5 ca. kote 1.6-1.8 moh. Dette er p\u00e5 grunn av terrengh\u00f8yde ved port til garasjeanlegget i M\u00f8lleg\u00e5rdenes s\u00f8ndre del (ca. 1.8 moh) og inngang til Cementst\u00f8periet (ca. 1.5 moh). Illustrasjonstegninger av prosjektert situasjon i planomr\u00e5det er vist i Figur 2-2. Figur 2-2 Utsnitt av illustrasjonstegninger for M\u00f8llendalsveien 63 (LINK Arkitektur, 09.11.2021). Det planlegges ny gang- og sykkelbro over M\u00f8llendalselven, ifm. bybaneprosjektet fra sentrum til Fyllingsdalen. Broen skal ligge 1 m fra Cementst\u00f8periets kortside mot nord, og broens h\u00f8yde vil p\u00e5virke utformingen av den nordvestlige delen av planomr\u00e5det. I gjeldende plan (vedtatt juni 2017) er brodekke planlagt til \u00e5 ligge p\u00e5 kote 1.75 moh, alts\u00e5 ca. 25 cm over gulvniv\u00e5 i Cementst\u00f8periet. I planforslag for M\u00f8llendal vest (h\u00f8ring v\u00e5ren 2020), er det imidlertid foresl\u00e5tt \u00e5 heve broen med ca. 115 cm (til kote 2.90 moh). H\u00f8yden p\u00e5 broen vil ha stor innvirkning p\u00e5 bruken av fasader og utsyn ved Cementst\u00f8periet. Rapport \u2013 Flomvurdering M\u00f8llendalsveien 63 9 2.2. Sikkerhet mot flom 2.2.1. Dimensjonerende gjentaksintervall for flom Dimensjonerende gjentaksintervall for flom og stormflo er bestemt av sikkerhetsklassen tiltaket faller under, i henhold til TEK 17 \u00a77-2 (se Tabell 2-1). Dette betyr at bygninger skal plasseres, dimensjoneres eller sikres mot flom/stormflo slik at st\u00f8rste \u00e5rlige sannsynlighet gitt av tilh\u00f8rende sikkerhetsklasse ikke overskrides. Alle \u00f8nskede bruksform\u00e5l for M\u00f8llendalsveien 63 (bolig og n\u00e6ring) faller under sikkerhetsklasse F2, med et dimensjonerende gjentaksintervall p\u00e5 200 \u00e5r. Bruk av plan 1 i ny bebyggelse (garasje og boder) kan, etter veiledning i TEK 17 \u00a77-2, vurderes \u00e5 havne under sikkerhetsklasse F1 med dimensjonerende gjentaksintervall p\u00e5 20 \u00e5r. Tabell 2-1 Sikkerhetsklasser for storm og stormflo, gitt av TEK 17 \u00a77-2. Sikkerhets- Type bygninger St\u00f8rste \u00e5rlige nominelle klasse sannsynlighet F1 Byggverk med lite personopphold. Sm\u00e5 \u00f8konomiske og 1/20 samfunnsmessige konsekvenser F2 Byggverk beregnet for personopphold. Moderate 1/200 \u00f8konomiske og samfunnsmessige konsekvenser. F3 Byggverk for s\u00e5rbare grupper av befolkningen og 1/1000 byggverk som skal fungere i lokal beredskapssituasjon. Stor samfunnsmessig konsekvens. 2.2.2. Sikring av utearealer og r\u00f8mningsveier Utearealer tilknyttet byggverk (parkeringsplasser, lekeplasser, opparbeidet adkomst, etc.) er ikke omfattet i TEK 17 \u00a77-2. Alts\u00e5 er det ikke direkte gitt krav til at slike arealer skal sikres mot flom. I NVEs retningslinje Flaum- og skredfare i arealplanar (2014) st\u00e5r det imidlertid: \u00abI omr\u00e5de der det vil oppst\u00e5 store djup under flaum, b\u00f8r ein sikre at tilkomstvegar er farbare under flaum.\u00bb I og med ordlyden i retningslinjen er \u00abb\u00f8r\u00bb, og ikke \u00abskal\u00bb, kan det tolkes at flomfrie r\u00f8mningsveier ikke er et krav som m\u00e5 ivaretas. Dette er imidlertid noe som m\u00e5 vurderes opp mot kravene i blant annet TEK 17 \u00a711 kapittel IV - Tilrettelegging for r\u00f8mning og redning. Rapport \u2013 Flomvurdering M\u00f8llendalsveien 63 10 3. Flomfarevurdering 3.1. Flomkilder 3.1.1. Stormflo M\u00f8llendalsveien 63 ligger ca. 150 meter fra havet, og har en lav terrengh\u00f8yde. Stormflo kan f\u00f8lgelig utgj\u00f8re en fare for oversv\u00f8mmelse. Havniv\u00e5er ved stormflo, samt havniv\u00e5stigning, ved M\u00f8llendal er hentet fra Kartverkets tjeneste Se havniv\u00e5 (se Vedlegg 1). I henhold til DSBs veileder Havniv\u00e5stigning og stormflo (2016) er det tatt utgangspunkt i beregnet \u00f8vre grenseverdi for havniv\u00e5stigning ved utslippsscenario RPC 8.5. Fremtidige havniv\u00e5er er avrundet til n\u00e6rmeste 10 cm, i henhold til DSBs veileder. En oppsummering av stormflo ved M\u00f8llendal er gitt i Tabell 3-1. Tabell 3-1 Havniv\u00e5er (gitt i NN2000) ved stormflo for forskjellige referanseperioder og gjentaksintervall. Referanseperiode Havniv\u00e5stigning Havniv\u00e5 [moh] ved stormflo med gjentaksintervall [cm] 1 \u00e5r 20 \u00e5r 200 \u00e5r I dag - 1.02 1.22 1.34 Midten av \u00e5rhundret (2041-2060) 33 1.4 1.6 1.7 Slutten av \u00e5rhundret (2081-2100) 71 1.7 1.9 2.1 I planlegging skal det legges til grunn klimaframskrivninger for slutten av \u00e5rhundret (2081- 2100). Det vil si, at for sikkerhetsklasse F2 for flom er dimensjonerende stormflo-niv\u00e5 med 200-\u00e5rs gjentaksintervall p\u00e5 2.1 moh. 3.1.2. Elveflom M\u00f8llendalsveien 63 ligger langs M\u00f8llendalselvens \u00f8stlige side. Vassdraget har en feltst\u00f8rrelse p\u00e5 13.5 km2 ved utl\u00f8p til sj\u00f8, og er regulert \u2013 se Figur 3-1. Det er to dammer i M\u00f8llendalsvassdraget; dam Tarleb\u00f8vatnet og dam Svartediket. Avl\u00f8pet fra Tarleb\u00f8vatnet renner i et bratt og hurtig elveleie ned V\u00e5kedalen til innl\u00f8p i Svartediket, mens avl\u00f8pet fra Svartediket renner til M\u00f8llendalselven. Magasinene er regulert til vannforsyning. I flomsonekartlegging av M\u00f8llendalselven (Asplan Viak, 2020), ble det utf\u00f8rt flomberegninger for elven, b\u00e5de for regulert og uregulert vannf\u00f8ring. Beregningene ble utf\u00f8rt for 200-\u00e5rsflom, med et klimap\u00e5slag p\u00e5 40% for \u00e5 hensynta fremtidige klimaendringer. Beregningene er oppsummert i Tabell 3-2. Regulert og uregulert flomvannf\u00f8ring er noks\u00e5 Rapport \u2013 Flomvurdering M\u00f8llendalsveien 63 11 lik, og det var derfor konservativt valgt \u00e5 ta utgangspunkt i uregulert vannf\u00f8ring i flomsonekartleggingen. Tabell 3-2 Beregnet flomvannf\u00f8ring for M\u00f8llendalselven ved utl\u00f8p til sj\u00f8 (Kilde: Asplan Viak, 2020). Felt Feltareal 200-\u00e5rsflom inkl. 40% klimap\u00e5slag [m3/s] [km ] 2 Uregulert Regulert M\u00f8llendalselven 13.5 87.2 85.1 Figur 3-1 Kart som viser nedb\u00f8rfelt til M\u00f8llendalselven og reguleringer (Kilde: Asplan Viak, 2020). I flomsonekartleggingen ble vannstandsstiging og flomutbredelse ved 200-\u00e5rsflom i fremtidens klima beregnet med en todimensjonal hydraulisk modell i programmet HEC- RAS v. 5.0.7. Til terrengmodell ble det benyttet laserdata (prosjekt Bergen 5 pkt 2016) hentet fra Kartverkets tjeneste H\u00f8ydedata. Som nedre grensebetingelse, ble det benyttet havniv\u00e5 ved 1-\u00e5rs stormflo inkl. havniv\u00e5stigning, i henhold til anbefalinger i NVEs rapport Flom og stormflo (83/2015). Resultatene fra de hydrauliske beregningene er omtalt i kapittel 3.2. Det er ikke foretatt kartlegginger av flom med andre gjentaksintervall, heller ikke for dagens klima (uten klimap\u00e5slag). Rapport \u2013 Flomvurdering M\u00f8llendalsveien 63 12 3.1.3. Dimensjonerende flomkilde For elver som har utl\u00f8p i sj\u00f8, skal det benyttes den s\u00e5kalte \u00ablokkmetoden\u00bb som illustrert i Figur 3-2. Dette inneb\u00e6rer at det dimensjonerende flomkilden av elveflom og stormflo ved et punkt i elven, er den som gir st\u00f8rst vannstand (forutsatt de har samme gjentaksintervall). Figur 3-2 Illustrasjon av lokkmetoden, der en elv har utl\u00f8p i sj\u00f8 (Kilde: NVE rapport 83/2015). 3.1.4. Hensyn til usikkerheter i beregninger I flomsonekartlegginger vil det v\u00e6re usikkerhet knyttet til flomverdi, ruhet og terrengdata. Dette kan gi utslag i \u00f8kte vannstander enn det beregningene tilsier. Det er ogs\u00e5 knyttet usikkerhet til stormflo og fremtidig havniv\u00e5stigning. B\u00f8lgep\u00e5virkning er ikke inkludert i tallene, noe som vil v\u00e6re avhengig av lokale faktorer som vind, str\u00f8m, topografi, sj\u00f8bunnforhold og strandkant. Videre er det ogs\u00e5 knyttet usikkerhet til fremtidige endringer i vindforhold som f\u00f8lge av klimaendringer, og f\u00f8lgelig b\u00f8lgeforhold (DSB, 2016). I NVEs retningslinje Flaum- og skredfare i arealplanar (2014) er det anbefalt \u00e5 bruke en sikkerhetsmargin for vannstigning mellom 30 til 50 cm i planlegging. I flomfarevurderingen av M\u00f8llendalsveien 64 (Asplan Viak, 2020), er det valgt \u00e5 benytte en sikkerhetsmargin p\u00e5 30 Rapport \u2013 Flomvurdering M\u00f8llendalsveien 63 13 cm basert p\u00e5 en vurdering av usikkerheter i beregningene. Det er ikke grunnlag for \u00e5 velge en annen sikkerhetsmargin for M\u00f8llendalsveien 63. Alts\u00e5, for \u00e5 hensynta usikkerheter i beregningene, er det anbefalt \u00e5 legge til 30 cm p\u00e5 beregnede flom- og havniv\u00e5er. 3.2. Eksisterende situasjon Modellert utbredelse av elveflom og stormflo med 200-\u00e5rs gjentaksintervall i fremtidens klima ved planomr\u00e5det, er vist i Figur 3-3. En kan se at noks\u00e5 store omr\u00e5der blir oversv\u00f8mt. I dag fungerer eksisterende bygg som en \u00abflomvoll\u00bb, men vannet str\u00f8mmer allikevel inn i planomr\u00e5det gjennom \u00e5pningen mellom M\u00f8llendalsveien 63 og 62. Figur 3-3 Modellert utbredelse av 200-\u00e5rsflom inkl. 40% klimap\u00e5slag (a) og 200-\u00e5rs stormflo inkl. havniv\u00e5stinging (b) i HEC-RAS ved M\u00f8llendalsveien 63. Kartutsnitt som sammenligner flomutbredelsen ved elveflom og stormflo er vist i Figur 3-4. Det er tatt ut 15 profiler (0 til 14) av elvel\u00f8pet med ca. 10 meters avstand langs plangrensen, hvor beregnede vannstander er gitt i Tabell 3-3. En kan se at stormflo gir h\u00f8yere vannstand enn elveflom opptil ca. midt i planomr\u00e5det (ved profil 8), mens oppstr\u00f8ms dette er det elveflommen som er dimensjonerende. Flomsikkert niv\u00e5 for tiltak i sikkerhetsklasse F2 for flom, er gitt av den h\u00f8yeste vannstanden ved en 200-\u00e5rs hendelse i fremtidens klima pluss sikkerhetsmargin p\u00e5 30 cm. Dette betyr at for M\u00f8llendalsveien 63, varierer flomsikkert niv\u00e5 mellom 2.4 moh nord i planomr\u00e5det (stormflo) til ca. 2.7 moh i s\u00f8r (elveflom). Rapport \u2013 Flomvurdering M\u00f8llendalsveien 63 14 Figur 3-4 Kartutsnitt som viser flomsoner og plassering av tverrprofil langs M\u00f8llendalsveien 63. Tabell 3-3 Vannstand ved elveflom og stormflo med 200-\u00e5rs gjentaksintervall i fremtidens klima, samt flomsikkert niv\u00e5 (inkludert 30 cm sikkerhetsmargin) for profiler langs planomr\u00e5det. Profil 200-\u00e5rsflom 200-\u00e5rs stormflo Dimensjonerende Flomsikkert nr. + 40% klimap\u00e5slag + havniv\u00e5stigning flomkilde niv\u00e5 [moh] [moh] [moh] 0 1.89 2.10 stormflo 2.40 1 1.91 2.10 stormflo 2.40 2 1.94 2.10 stormflo 2.40 3 (ny GS-bro) 1.96 2.10 stormflo 2.40 4 (plangrense nord) 1.98 2.10 stormflo 2.40 5 2.00 2.10 stormflo 2.40 6 2.02 2.10 stormflo 2.40 7 2.05 2.10 stormflo 2.40 8 (midt i planomr\u00e5det) 2.10 2.10 stormflo/elveflom 2.40 9 2.16 2.10 elveflom 2.46 10 2.21 2.10 elveflom 2.51 11 2.25 2.10 elveflom 2.55 12 2.30 2.10 elveflom 2.60 13 (plangrense s\u00f8r) 2.34 2.10 elveflom 2.64 14 2.40 2.10 elveflom 2.70 15 2.44 2.10 elveflom 2.74 16 2.49 2.10 elveflom 2.79 Rapport \u2013 Flomvurdering M\u00f8llendalsveien 63 15 3.3. Utfordringer for ny og bevart bebyggelse Flomsonekartleggingen av M\u00f8llendalselven (Asplan Viak, 2020), viser at M\u00f8llendalsveien 63 er utsatt for oversv\u00f8mmelse fra b\u00e5de elveflom og stormflo i eksisterende situasjon. P\u00e5 grunn av f\u00f8ringer for planomr\u00e5det (se kapittel 2.1) vil det imidlertid v\u00e6re utfordrende \u00e5 sikre ny og bevart bebyggelse p\u00e5 M\u00f8llendalsveien 63 mot flom/oversv\u00f8mmelse. 3.3.1. Cementst\u00f8periet Cementst\u00f8periet er regulert med hensynssone bevaring. St\u00f8periet ligger i omr\u00e5det hvor stormflo er dimensjonerende ved 200-\u00e5rs gjentaksintervall i fremtidens klima. Det er usikkert om stormflo er dimensjonerende for andre gjentaksintervall og referanseperioder, men dette kan ansees som sannsynlig. Cementst\u00f8periet ligger lavt over havet, med plan 1/bakkeplan p\u00e5 ca. kote 1.5 moh. Dette er betydelig lavere enn flomsikkert niv\u00e5 (2.4 moh inkl. sikkerhetsmargin) ved \u00f8nsket bruk av bygget (n\u00e6ring, bolig \u2013 sikkerhetsklasse F2). Flomsikkert niv\u00e5 for sikkerhetsklasse F1 kan forventes \u00e5 v\u00e6re p\u00e5 2.2 moh (20-\u00e5rs stormflo + havniv\u00e5stigning + sikkerhetsmargin). Alts\u00e5 selv ved annen bruk av st\u00f8periet (boder osv.) vil ikke sikkerheten mot flom v\u00e6re ivaretatt. Det bemerkes imidlertid at bygget mest sannsynlig ikke er utsatt for oversv\u00f8mmelse i dagens klima, da dagens stormflo-niv\u00e5er ligger under 1.5 moh (se Tabell 3-1). Siden bygget skal bevares, er det ikke mulig \u00e5 heve byggeh\u00f8yden over flomsikkert niv\u00e5 eller dimensjonere/konstruere det slik at det t\u00e5ler flom. Videre kan det bli problematisk \u00e5 flomsikre bygget ved bruk av murer (se kapittel 3.4). Uten flomsikring er det en risiko for at den gamle grunnmuren til Cementst\u00f8periet (som er eksponert mot elven) blir utsatt for erosjon. Vannhastighetene (og f\u00f8lgelig erosjonspotensialet) i elven vil v\u00e6re st\u00f8rst n\u00e5r havniv\u00e5et er lavt. Dette gir imidlertid ogs\u00e5 lavere vannstander i elven, og det er usikkert om flomniv\u00e5et n\u00e5r opp til grunnmuren i en slik situasjon. Erosjonsfare i elven har ikke blitt vurdert ifm. tidligere kartlegginger. 3.3.2. Ny bebyggelse Ny bebyggelse planlegges i omr\u00e5det hvor elveflom er dimensjonerende ved 200-\u00e5rs gjentaksintervall i fremtidens klima. Her varierer flomsikkert niv\u00e5 for sikkerhetsklasse F2 mellom 2.4 til 2.7 moh. Dersom hele planomr\u00e5det ikke sikres ved bruk av flommurer (se kapittel 3.4), vil det v\u00e6re utsatt for oversv\u00f8mmelse. Ved \u00e5 heve byggeh\u00f8yden til inngangspartier og boder i plan 1, Rapport \u2013 Flomvurdering M\u00f8llendalsveien 63 16 kan en sikre disse mot flom og ivareta kravene i TEK 17 \u00a77-2. Dette er imidlertid ikke mulig for parkeringsanlegget (som ligger p\u00e5 ca. kote +1.8 moh) p\u00e5 grunn av overgangen til eksisterende terreng. Et alternativ til \u00e5 heve byggegrunnen er beskrevet i NVEs retningslinje Flaum- og skredfare i arealplanar (2014): \u00abBygg med tilh\u00f8yrande installasjonar kan konstruerast slik at dei toler \u00e5 bli utsette for overfl\u00f8yming. Eit eksempel er \u00e5 bygge parkeringshall i f\u00f8rste etasje og s\u00f8rge for \u00e5 plassere installasjonar som ikkje toler vatn i flaumsikker h\u00f8gde...\u00bb Alts\u00e5 kan kravene i TEK17 \u00a77-2 oppfylles ved \u00e5 dimensjonere og konstruere parkeringsanlegget slik at det t\u00e5ler flom. Gateplan ved de nye blokkene er planlagt til \u00e5 ligge p\u00e5 ca. kote 1.6-1.8 moh. Dette er noks\u00e5 lavt under flomsikkert niv\u00e5, og det kan opptre st\u00f8rre vanndybder. Fellesl\u00f8sning/dekke (p\u00e5 kote 5.4 moh) gj\u00f8r det imidlertid mulig \u00e5 g\u00e5 t\u00f8rrskodd til inngangspartier p\u00e5 plan 2. Alts\u00e5 er NVEs anbefaling til flomfrie r\u00f8mningsveier (se kapittel 2.2.2) ivaretatt. 3.3.3. Ny GS-bro Planlegging av ny GS-bro er ikke en del av planarbeidet for M\u00f8llendalsveien 63. Utformingen av broen har imidlertid mye \u00e5 si for flomsituasjonen i og utformingen av planomr\u00e5det. Plassering av den nye GS-broen er vist i Figur 2-1. I gjeldende plan for broen, er brodekke planlagt \u00e5 ligge p\u00e5 kote 1.75 moh. Dette er under flomsikkert niv\u00e5. Med en slik h\u00f8yde, vil en f\u00e5 en tilsvarende situasjon som i dag, hvor flomvann str\u00f8mmer inn i planomr\u00e5det gjennom \u00e5pningen mellom M\u00f8llendalsveien 63 og 62. Alts\u00e5 selv om en flomsikrer langs selve planomr\u00e5det, vil det fortsatt v\u00e6re utsatt for oversv\u00f8mmelse pga. den lave h\u00f8yden til broen. Dersom broen heves til kote 2.9 moh, som foresl\u00e5tt i planforslaget til M\u00f8llendal vest, vil det v\u00e6re mulig \u00e5 hindre flomgjennomstr\u00f8mningen mellom M\u00f8llendalsveien 63 og 62. Dette er imidlertid sv\u00e6rt h\u00f8yt over gulv og terrengh\u00f8yde ved Cementst\u00f8periet, og kan by p\u00e5 utfordringer for utformingen av den nordvestlige delen av planomr\u00e5det. 3.4. Flomsikring Som f\u00f8lge av begrensinger i forhold til eksisterende terreng og bebyggelse, er det ikke mulig \u00e5 heve hele planomr\u00e5det over flomsikkert niv\u00e5. F\u00f8lgelig m\u00e5 en eventuell flomsikring ivaretas ved \u00e5 benytte flommur, evt. i kombinasjon med en forh\u00f8yet elvepromenade. Det er ogs\u00e5 mulig \u00e5 utforme og konstruere bygningsfasader/grunnmurer som en flommur. Rapport \u2013 Flomvurdering M\u00f8llendalsveien 63 17 Flommur trenger mindre plass enn flomvoller, og er velegnet for et slikt omr\u00e5de hvor det er trangt mellom vassdrag og bebyggelse. Flomsikringen av planomr\u00e5det m\u00e5 sees i sammenheng med planlegging og bygging av ny GS-bro. Dette er b\u00e5de p\u00e5 grunn av at h\u00f8yden p\u00e5 broen bestemmer muligheten for flomsikring, samt at broens fundament/brohode blir en del av sikringstiltaket. Det er derfor naturlig at en eventuell flomsikring skjer i to steg; \uf0b7 Flomsikring steg 1: S\u00f8ndre del mellom M\u00f8llendalsveien 63B og Cementst\u00f8periet etableres samtidig med utbyggingen av ny bebyggelse i planomr\u00e5det. \uf0b7 Flomsikring steg 2: Nordre del fra og med Cementst\u00f8periet og opp til M\u00f8llendalsveien 62, inkludert ny bro, etableres ifm. bygging av broen. I steg 1 etableres flommur langs ny bebyggelse, med en minimum h\u00f8yde tilsvarende flomsikkert niv\u00e5 (elveflom; 2.4 moh i nord, 2.7 moh i s\u00f8r). Der det er mulig, heves elvepromenaden til samme niv\u00e5 som flommuren for \u00e5 skape bedre utsyn til elven. I steg 2 etableres flomsikring for Cementst\u00f8periet og ny bro. Flommuren m\u00e5 etableres ut i elveleiet, i tilstrekkelig avstand fra Cementst\u00f8periet slik at det er plass til ny fundamentering og slik at en unng\u00e5r \u00e5 undergrave eksisterende fundamenter. Det kan ogs\u00e5 bli n\u00f8dvendig at flommuren m\u00e5 trekkes vekk fra fasaden, slik at den ikke dekker til nedre del av vinduer i Cementst\u00f8periet. Det er naturlig \u00e5 tenke seg at flommuren legges ca. 3 meter fra Cementst\u00f8periets yttervegg, slik at forlengelsen av elvepromenaden kan legges p\u00e5 utsiden av Cementst\u00f8periet. H\u00f8yden p\u00e5 muren m\u00e5 v\u00e6re minimum 2.4 moh. Merk at gjennomf\u00f8relsen av steg 2 avhenger av om ny bro bygges med tilstrekkelig h\u00f8yde. Dersom h\u00f8yden p\u00e5 brodekke legges lavere enn flomsikkert niv\u00e5 (2.4 moh), vil ikke flomsikringen ha \u00f8nsket effekt (se kapittel 3.3.3). Hvis ikke steg 2 av flomsikringen blir gjennomf\u00f8rt, kan sikkerheten mot flom ivaretas for ny bebyggelse ved \u00e5 heve inngangspartier og boder over flomsikkert niv\u00e5 og dimensjonere og konstruere garasjeanlegg til \u00e5 t\u00e5le flom (se kapittel 3.3.2). Med steg 1 for flomsikring, s\u00f8rger en for at den s\u00f8ndre delen av planomr\u00e5det er sikret mot elveflom (opptil 2.7 moh), slik at kun vannstand ved stormflo blir dimensjonerende (2.4 moh). Flomsikringstiltakene kan f\u00f8re til endringer i elveleiet. Sikring den s\u00f8ndre delen av planomr\u00e5det (steg 1) vil ikke f\u00f8re til en nevneverdig innsnevring av dagens elvel\u00f8p, da eksisterende bygg (som skal rives) ligger sv\u00e6rt tett p\u00e5 elvebredden. Det vil imidlertid bli Rapport \u2013 Flomvurdering M\u00f8llendalsveien 63 18 problematisk \u00e5 flomsikre Cementst\u00f8periet og broen (steg 2) uten at tverrsnittet til elvel\u00f8pet reduseres. NVE har i forbindelse med planarbeidet for M\u00f8llendalsveien 64 stilt krav til at elvebredden ikke skal innsnevres, og et planforslag med flomsikringstiltak for Cementst\u00f8periet (steg 2) risikerer derfor innsigelse fra NVE. 3.5. Flom og avrenning ut av planomr\u00e5det For \u00e5 finne ut hvor avrenning og eventuelt flomvann vil samle seg opp og str\u00f8mme ut av planomr\u00e5det, er det foretatt analyser i overflatemodellen SCALGO Live. Resultatet (genererte dreneringslinjer og forsenkninger) er vist i Figur 3-5. Planomr\u00e5det har et lokalt nedb\u00f8rfelt p\u00e5 ca. 0.6 ha. Figur 3-5 Kartutsnitt som viser dreneringslinjer og forsenkninger (skravert) ved planomr\u00e5det ved eksisterende situasjon, og anbefalt fremtidig situasjon. I eksisterende situasjon er det en st\u00f8rre forsenkning midt i planomr\u00e5det, med en maksimal dybde p\u00e5 ca. 20 cm ved lavpunktet midt i forsenkningsarealet. N\u00e5r denne forsenkningen er fylt opp, vil vannet str\u00f8mme videre gjennom \u00e5pningen mellom M\u00f8llendalsveien 62 og 63. Ved en st\u00f8rre regnhendelse og/eller resesjon av stormflo eller elveflom, er det mulig at denne forsenkningen forblir vannfylt over en lengre periode med mindre sluk i bunnen av forsenkningen f\u00f8rer bort vannmengdene. Rapport \u2013 Flomvurdering M\u00f8llendalsveien 63 19 Generelt er det \u00f8nsket at flomh\u00e5ndtering skal skje \u00e5pent og ikke v\u00e6re avhengig av infrastruktur under bakken, da sluk kan bli tette og/eller ledninger v\u00e6re overbelastet. Det er derfor anbefalt at planomr\u00e5det utformes slik at en har tilstrekkelig med fall til et utl\u00f8p i elven. Det vil v\u00e6re problematisk \u00e5 beholde dagens utl\u00f8p mellom M\u00f8llendalsveien 62 og 63, da Cementst\u00f8periet skal bevares og det er usikkert hvordan vegen til ny GS-bro utformes. Det er derfor naturlig \u00e5 utnytte seg av \u00e5pningen mellom Cementst\u00f8periet og ny bebyggelse. Det er anbefalt \u00e5 opparbeide en renne eller lignende, omtrentlig fra dagens lavpunkt i planomr\u00e5det, som g\u00e5r gjennom \u00e5pningen og ut til elven, og s\u00f8rge for at gateplan og garasjeanlegg har en helning mot denne rennen. Med disse tiltakene kan avrenning og flomvann str\u00f8mme ut av planomr\u00e5det uten vannoppsamlinger. Dersom hele planomr\u00e5det flomsikres (se kapittel 3.4), vil det ikke v\u00e6re mulig \u00e5 ha et \u00ab\u00e5pent\u00bb utl\u00f8p til M\u00f8llendalselven. En eventuell flommur vil hindre at flomvann trenger inn, men ogs\u00e5 at avrenning kan str\u00f8mme fritt ut. I dette tilfellet m\u00e5 det anlegges et r\u00f8r med tilbakeslagsventil i muren ved utl\u00f8pspunktet. 3.6. Vurdering av fremtidig/prosjektert situasjon For \u00e5 kartlegge konsekvenser av tiltak i planomr\u00e5det p\u00e5 flomsituasjonen i M\u00f8llendalselven, er det utf\u00f8rt hydraulisk analyse av fremtidig/prosjektert situasjon. Denne analysen baserer seg p\u00e5 det samme hydrologiske og hydrauliske grunnlaget som ligger til grunn for flomsonekartleggingen av eksisterende situasjon, men med en oppdatert terrengmodell (se Figur 3-6). Figur 3-6 Terrengmodell for fremtidig/prosjektert situasjon (basert p\u00e5 3D modell fra LINK Arkitektur, 18.11.21). Rapport \u2013 Flomvurdering M\u00f8llendalsveien 63 20 Det er benyttet en 3D-modell av planomr\u00e5det, oversendt av LINK Arkitektur 18.11.2021. Denne modellen inkluderer kun flomsikringstiltak innen steg 1 (se kapittel 3.4), da det er usikkert hvordan endelig utforming for ny GS-bro vil bli. Det vil si at det er lagt inn en mur for \u00e5 beskytte den s\u00f8ndre delen av planomr\u00e5det mot oversv\u00f8mmelse, hvorav muren g\u00e5r langs en forh\u00f8yet elvepromenade samt bygningsfasader/grunnmurer. Det er videre forutsatt at inngangspartier og boder i plan 1 heves over flomsikkert niv\u00e5 (2.4 moh), og at parkeringsanlegg dimensjoneres for \u00e5 t\u00e5le oversv\u00f8mmelse. 3.6.1. Resultater fra hydraulisk analyse av fremtidig situasjon Resultatene fra analysen av fremtidig/prosjektert situasjon vist i Figur 3-7 og Figur 3-8. En kan se at vannet str\u00f8mmer inn i planomr\u00e5det gjennom \u00e5pningen mellom Cementst\u00f8periet og ny bebyggelse, og at gatene og parkeringsanlegget blir oversv\u00f8mt. Videre er det, som i eksisterende situasjon, elveflom som er den dimensjonerende flomkilden i det s\u00f8r\u00f8stlige delen av planomr\u00e5det mens stormflo er dimensjonerende ved Cementst\u00f8periet i nordvest. Figur 3-7 Modellert utbredelse og vanndybde i meter ved 200-\u00e5rsflom inkl. 40% klimap\u00e5slag (a) og 200-\u00e5rs stormflo inkl. havniv\u00e5stigning (b) i HEC-RAS for fremtidig/prosjektert situasjon. Deler av elvepromenaden blir oversv\u00f8mt, og det er stedvis noks\u00e5 h\u00f8ye vannhastigheter over terrenget her (opptil 3 m/s) under elveflom. Det er ogs\u00e5 relativt store vannhastigheter gjennom \u00e5pningen mellom Cementst\u00f8periet og ny bebyggelse \u2013 opptil 1.7 m/s. Det kan f\u00f8lgelig bli n\u00f8dvendig \u00e5 erosjonssikre/beskytte disse omr\u00e5dene, spesielt den s\u00f8r\u00f8stlige fasaden til Cementst\u00f8periet. Rapport \u2013 Flomvurdering M\u00f8llendalsveien 63 21 Figur 3-8 Modellert str\u00f8mningshastighet i m/s ved elveflom (200-\u00e5rsflom inkl. 40% klima) i HEC-RAS for fremtidig/prosjektert situasjon. 3.6.2. Endringer grunnet tiltak For \u00e5 kartlegge endringer i flomsituasjonen, er resultater for eksisterende og fremtidig/prosjektert situasjon hentet ut og sammenlignet for 17 utvalgte tverrsnitt \u2013 se Figur 3-9 og Tabell 3-4. Vannlinjer og vannhastigheter i disse profilene er ogs\u00e5 illustrert i diagrammer i Vedlegg 3. En kan se at tiltakene i M\u00f8llendalsveien 63 har noks\u00e5 liten innvirkning p\u00e5 flomsituasjonen i elvetrauet, og tiln\u00e6rmet ingen innvirkning p\u00e5 situasjonen oppstr\u00f8ms og nedstr\u00f8ms planomr\u00e5det. P\u00e5 grunn av \u00e5pningen mellom Cementst\u00f8peritet og ny bebyggelse, har flommen et st\u00f8rre areal \u00e5 bre seg utover i, noe som f\u00f8rer til en noe redusert vannstand og til dels vannhastighet. Helt s\u00f8r\u00f8st i planomr\u00e5det, der en har en forh\u00f8yet elvepromenade, er tverrsnittet til elven litt redusert, som f\u00f8rer til en liten \u00f8kning i vannhastighet. Ogs\u00e5 langs Cementst\u00f8periets \u00f8stlige side er vannhastigheten noe \u00f8kt ift. eksisterende situasjon. Totalt sett ansees konsekvensene av tiltakene p\u00e5 flomsituasjonen i M\u00f8llendalselven \u00e5 v\u00e6re minimale, og flomfaren vil ikke bli \u00f8kt. Tiltakene vil ikke ha noen innvirkning p\u00e5 stormflo. Rapport \u2013 Flomvurdering M\u00f8llendalsveien 63 22 Figur 3-9 Kartutsnitt som viser flomsoner for fremtidig/prosjektert situasjon og tverrprofil. Tabell 3-4 Resultater fra hydraulisk analyse av elveflom (200-\u00e5rsflom inkl. 40% klima). Angitte verdier er maksverdier som opptrer i elvetrauet. Eksisterende situasjon Fremtidig situasjon Endring Profil nr. Hastighet Vannstand Hastighet Vannstand Hastighet Vannstand [m/s] [moh] [m/s] [moh] [m/s] [moh] 0 2.26 1.89 2.26 1.89 0.00 0.00 1 2.26 1.91 2.27 1.91 +0.01 0.00 2 2.33 1.94 2.33 1.94 0.00 0.00 3 2.07 1.96 1.98 1.96 -0.09 0.00 4 2.10 1.98 2.03 1.98 -0.07 0.00 5 2.32 2.00 2.09 2.00 -0.23 0.00 6 2.55 2.02 2.51 2.02 -0.04 0.00 7 2.92 2.06 2.91 2.06 -0.01 0.00 8 3.94 2.10 3.43 2.10 -0.51 0.00 9 3.65 2.16 3.41 2.15 -0.24 -0.01 10 3.36 2.21 3.25 2.19 -0.11 -0.02 11 3.39 2.25 3.44 2.23 +0.05 -0.02 12 3.39 2.30 3.52 2.28 +0.13 -0.02 13 3.82 2.34 4.01 2.33 +0.19 -0.01 14 3.62 2.40 3.65 2.39 +0.03 -0.01 15 3.61 2.44 3.61 2.43 0.00 -0.01 16 3.64 2.49 3.65 2.48 +0.01 -0.01 Min: -0.51 -0.02 Gjennomsnitt: -0.05 -0.01 Maks: +0.19 0.00 Rapport \u2013 Flomvurdering M\u00f8llendalsveien 63 23 4. Konklusjon og anbefalinger Flomvurderingen av M\u00f8llendalsveien 63, viser at planomr\u00e5det er utsatt for oversv\u00f8mmelse av b\u00e5de flom og stormflo. Vurderingen er basert p\u00e5 flomsonekartlegging av M\u00f8llendalselven, for en returperiode p\u00e5 200 \u00e5r i fremtidens klima (gjelder for sikkerhetsklasse F2 for flom). I den nordlige delen av planomr\u00e5det er det stormflo som er dimensjonerende, med et flomsikkert niv\u00e5 p\u00e5 2.4 moh. Fra ca. midt i planomr\u00e5det og s\u00f8rover, hvor det planlegges ny bebyggelse, er elveflom dimensjonerende med et flomsikkert niv\u00e5 fra 2.4 til 2.7 moh. Som f\u00f8lge av begrensinger i forhold til eksisterende terreng og bebyggelse, er det ikke mulig \u00e5 heve hele planomr\u00e5det over flomsikkert niv\u00e5. F\u00f8lgelig m\u00e5 en eventuell flomsikring ivaretas ved \u00e5 benytte flommur, evt. i kombinasjon med en forh\u00f8yet elvepromenade for \u00e5 skape bedre utsyn til elven. Det er ogs\u00e5 mulig \u00e5 utforme og konstruere bygningsfasader/grunnmurer som flommur. Flomsikring av planomr\u00e5det avhenger i stor grad av planlagt GS-bro over M\u00f8llendalselven; flomvannet vil str\u00f8mme inn til planomr\u00e5det gjennom \u00e5pningen mellom M\u00f8llendalsveien 62 og 63 dersom broen blir utformet med for lav h\u00f8yde. Det er derfor naturlig at flomsikringen skjer i to steg, med tilh\u00f8rende forutsetninger, konsekvenser og utfordringer; \uf0b7 Steg 1) Flomsikre s\u00f8ndre del av planomr\u00e5de (ny bebyggelse) o Etableres samtidig med utbygging av ny bebyggelse o Tillater oversv\u00f8mmelse av planomr\u00e5det, men med et redusert flomsikkert niv\u00e5 til 2.4 moh i s\u00f8ndre del o Tillate at Cementst\u00f8periet er utsatt for flom (disp. fra TEK 17 \u00a77-2) o Dimensjonere og konstruere garasjeanlegg i ny bebyggelse slik at det t\u00e5ler flom, med tekniske installasjoner over flomsikker h\u00f8yde o Heve inngangspartier og boder i ny bebyggelse over flomsikkert niv\u00e5 \uf0b7 Steg 2) Flomsikre nordre del av planomr\u00e5det (Cementst\u00f8peri og ny GS-bro) o Etableres i forbindelse med bygging av ny bro o Sammen med steg 1, vil steg 2 medf\u00f8re at hele planomr\u00e5det sikres mot oversv\u00f8mmelse o Forutsetter at ny GS-bro blir bygget med h\u00f8yde over flomsikkert niv\u00e5 o Gir mindre bruk av fasader mot elven for eksisterende og ny bebyggelse o Gir redusert tverrsnitt i elv \u2013 fare for innsigelse fra NVE Rapport \u2013 Flomvurdering M\u00f8llendalsveien 63 24 Steg 1 legger opp til at ny bebyggelse sikres mot flom, uavhengig om et eventuelt steg 2 gjennomf\u00f8res. Hydraulisk analyse av fremtidig/prosjektert situasjon med steg 1 av flomsikring, viser at vannhastighetene over den lavereliggende delen av elvepromenaden, samt gjennom \u00e5pningen mellom Cementst\u00f8periet og ny bebyggelse, kan bli noks\u00e5 h\u00f8ye. Det er f\u00f8lgelig anbefalt \u00e5 unders\u00f8ke om det er behov for \u00e5 erosjonssikre/beskytte disse omr\u00e5dene. Dette gjelder spesielt den s\u00f8r\u00f8stlige fasaden til Cementst\u00f8periet, til dels ogs\u00e5 langsiden mot \u00f8st, da vannhastighetene langs bygget er noe \u00f8kt sammenlignet med eksisterende situasjon. Tiltakene i planomr\u00e5det har for \u00f8vrig noks\u00e5 liten innvirkning p\u00e5 flomsituasjonen i M\u00f8llendalselven, og ingen innvirkning p\u00e5 situasjonen oppstr\u00f8ms og nedstr\u00f8ms. Generelt er vannhastigheter, og til dels vannstand, i elvetrauet noe redusert ift. eksisterende situasjon. Helt s\u00f8r\u00f8st i planomr\u00e5det, der en har en forh\u00f8yet elvepromenade, er tverrsnittet til elven litt redusert, noe som f\u00f8rer til en liten \u00f8kning i vannhastighet. Totalt sett ansees konsekvensene av tiltakene p\u00e5 flomsituasjonen i M\u00f8llendalselven \u00e5 v\u00e6re minimale, og flomfaren vil ikke bli \u00f8kt. For \u00e5 s\u00f8rge for at flomvann og avrenning kan str\u00f8mme uhindret ut av planomr\u00e5det, uten vannoppsamlinger, er det anbefalt at planomr\u00e5det utf\u00f8res med fall til et utl\u00f8p i M\u00f8llendalselven i \u00e5pningen mellom Cementst\u00f8periet og ny bebyggelse. Rapport \u2013 Flomvurdering M\u00f8llendalsveien 63 25 Kilder \uf0b7 Asplan Viak (2020). Flomsonekartlegging M\u00f8llendalselven. Versjon 02 datert 25.09.2020. Oppdragsnummer 628769-01. \uf0b7 Direktoratet for byggkvalitet (2017). Byggteknisk forskrift. TEK17. \uf0b7 DSB (2016). Havniv\u00e5stigning og stormflo. DSB-veileder. \uf0b7 NVE (2014). Flaum- og skredfare i arealplanar. Revidert 22. mai 2014. NVE retningslinje 2/2011 \uf0b7 Ryalen, P. C., Orvedal, K. (red) (2015). Flom og stormflo. NVE rapport 83/2015. Rapport \u2013 Flomvurdering M\u00f8llendalsveien 63 26 Vedlegg Vedlegg 1 Stormfloniv\u00e5er hentet fra Kartverket \u2013 Se havniv\u00e5 Vedlegg 2 Oversiktskart Vedlegg 3 Tverrprofiler Vedlegg 4 Flomsonekart \u2013 eksisterende situasjon Vedlegg 5 Flomsonekart \u2013 fremtidig situasjon Rapport \u2013 Flomvurdering M\u00f8llendalsveien 63 27 Vedlegg 1 - Stormfloniv\u00e5er Vedlegg 1 - Stormfloniv\u00e5er Vedlegg 2 - Oversiktskart Vedlegg 3 - Tverrprofiler Vannstand Vannhastighet Vedlegg 3 - Tverrprofiler Vedlegg 3 - Tverrprofiler Vedlegg 3 - Tverrprofiler Vedlegg 3 - Tverrprofiler Vedlegg 3 - Tverrprofiler Vedlegg 3 - Tverrprofiler Vedlegg 3 - Tverrprofiler Vedlegg 3 - Tverrprofiler Vedlegg 4 - Flomsonekart eksisterende situasjon Vedlegg 5 - Flomsonekart fremtidig situasjon "
}