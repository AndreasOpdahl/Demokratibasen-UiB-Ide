{
  "dokument_id": "b85da026-25f6-5db8-a0ab-8de964e1f55a",
  "doc_type": "case_presentation",
  "kommune": 5501,
  "tittel": "Sykefrav\u00e6r januar 2025",
  "url": "https://innsyn.tromso.kommune.no/application/getMoteDokument?dokid=2002027222",
  "tekst": "Arkivsaksnr. 25/05462-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 09.04.2025 Administrasjonsutvalget 09.04.2025 Sykefrav\u00e6r januar 2025 Kommunedirekt\u00f8rens innstilling til vedtak: Oversikt over sykefrav\u00e6r januar 2025 tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av sykefrav\u00e6rsstatistikken for januar 2025 Saksutredning Sykefrav\u00e6ret for januar 2025 er \u00f8kt med 0,5 prosentpoeng sammenlignet med januar 2024. Korttidsfrav\u00e6ret er p\u00e5 4,23%, mens langtidsfrav\u00e6ret er p\u00e5 7,85% for januar 2025. De samme tallene for januar 2024 er henholdsvis 4,35% og 7,25%. I tabellen nedenfor vises sykefrav\u00e6rstallet totalt for januar 2024 og 2025, samt tallene for hver enkelt avdeling og stab, rundet opp til n\u00e6rmeste desimaltall: Januar 2024 Januar 2025 Troms\u00f8 kommune 11,6% 12,1% Kommunedirekt\u00f8r 5,2% 1,8% Stab for organisasjon 8,5% 9,2% Avdeling for oppvekst, utdanning og kultur 12% 11,4% Avdeling for helse og omsorg 12,6% 14,3% Avdeling for bymilj\u00f8 8,5% 8,9% Vi er midt i influensasesongen, og det har v\u00e6rt mye frav\u00e6r grunnet dette. I tillegg er det mange andre virus som florerer i Troms\u00f8 per tiden, og vi kan forvente en \u00f8kning i korttidsfrav\u00e6ret de neste m\u00e5nedene. Langtidsfrav\u00e6ret er fortsatt v\u00e5r st\u00f8rste utfordring og som gir st\u00f8rst belastning p\u00e5 arbeidsmilj\u00f8et og tjenesteproduksjon i Troms\u00f8 kommune. Det er flere prosesser som er startet som kommer til \u00e5 belyse \u00e5rsaker og utfordringer rundt sykefrav\u00e6r, samt foresl\u00e5tte tiltak som vil komme til utvalgene for Alle avdelinger og staber har \u00f8kt sitt frav\u00e6r med unntak av kommunedirekt\u00f8rens stab og avdeling for oppvekst, utdanning og kultur. Seksjon for barnehage st\u00e5r for den st\u00f8rste reduksjonen, mens seksjon for helsetjenester og seksjon for habilitering st\u00e5r for den st\u00f8rste \u00f8kningen. Seksjonsleder habilitering forklarer det med utfordringer p\u00e5 rekruttering av ansatte med riktig kompetanse, samt enkelte enheter med h\u00f8yt sykefrav\u00e6r, ogs\u00e5 i lederleddet. Tiltak er allerede satt i gang og man merker en liten bedring. Seksjonsleder for helsetjenester forklarer frav\u00e6ret med sykdomstrykk fra siste kvartal i fjor, og den omfattende omstillingen som seksjonen gjennomg\u00e5r per tiden. Tiltak er allerede satt i gang. Begge seksjoner sier de jobber godt med lederstabilisering, systematisk HMS og sykefrav\u00e6rsoppf\u00f8lging, noe de tenker vil gi effekt p\u00e5 sikt. Tiltak: Det er satt opp flere kurs og webinarer for ledere innen forskjellige temaer som omhandler personalledelse. Enhet for personal og organisasjon veileder ledere i enkeltsaker ved behov. Det kommer flere prosesser og tiltak i l\u00f8pet av 2025 som vil belyse \u00e5rsak og utfordringer, samt tiltak for \u00e5 redusere sykefrav\u00e6ret. 2 Konklusjon Sykefrav\u00e6ret for januar er \u00f8kt med 0,5 prosentpoeng sammenlignet med januar 2024. Mens seksjonene har igangsatt tiltak for \u00e5 redusere sykefrav\u00e6ret, vil Troms\u00f8 kommune komme med tiltak p\u00e5 overordnet niv\u00e5. Kurs og veiledning tilbys organisasjonen ved behov. Vedtakskompetanse Administrasjonsutvalget Arbeidsmilj\u00f8utvalget Vedlegg Sykefrav\u00e6r jan 25 3 "
}