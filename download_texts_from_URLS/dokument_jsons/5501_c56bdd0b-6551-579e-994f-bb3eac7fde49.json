{
  "dokument_id": "c56bdd0b-6551-579e-994f-bb3eac7fde49",
  "doc_type": "case_presentation",
  "kommune": 5501,
  "tittel": "S\u00f8knad om st\u00f8tte - Team Troms\u00f8 for Ukraina ",
  "url": "https://innsyn.tromso.kommune.no/application/getMoteDokument?dokid=2001646312",
  "tekst": "Arkivsaksnr. 24/04249-1 Saksbehandler Jonas Torgersen Saksgang M\u00f8tedato Formannskapet 12.03.2024 S\u00f8knad om st\u00f8tte - Team Troms\u00f8 for Ukraina Kommunedirekt\u00f8rens innstilling til vedtak: Saken legges frem uten innstilling til vedtak. Mari Enoksen Hult Gry Dons Konstituert kommunedirekt\u00f8r Konstituert direkt\u00f8r for organisasjon 1 Hva saken gjelder Troms\u00f8 kommune har mottatt s\u00f8knad fra Team Troms\u00f8 for Ukraina om st\u00f8tte til transportutgifter p\u00e5lydende kr 80 000. Saksutredning Team Troms\u00f8 for Ukraina har s\u00f8kt om st\u00f8tte til transportutgifter i forbindelse med transport av biler som doneres til den Ukrainske h\u00e6r. S\u00f8ker oppgir at midlene skal benyttes til \u00e5 transportere fire biler med forsyninger (mat, kl\u00e6r, hjelpemidler, og medisinsk utstyr) til Ukraina. Formannskapets disposisjonskonto S\u00f8knadene er ikke rettet mot noen av kommunens etablerte tilskuddsordninger. Ut over de ordin\u00e6re tilskuddsordningene har det tidligere \u00e5r v\u00e6rt utbetalt tilskudd fra formannskapets disposisjonskonto i tilknytning til ulike s\u00f8knader. Kommunedirekt\u00f8ren har avklart med politisk ledelse at de vedlagte s\u00f8knadene fremmes for formannskapet slik at formannskapets medlemmer kan ta stilling til hvorvidt s\u00f8knadene skal innvilges med dekning fra disposisjonskontoen. Det er satt av kr 3 000 000 i \u00e5rsbudsjett 2024 til formannskapets disposisjonskonto, jf. punkt 11 i handlingsprogram 2024-2027. Det ble tildelt kr 175 000 i m\u00f8tet 20. februar, og det er gjenst\u00e5r f\u00f8lgelig kr 2 825 000 p\u00e5 formannskapets disposisjonskonto Konklusjon Kommunedirekt\u00f8ren har ingen innstilling i saken og lar det v\u00e6re opp til formannskapet \u00e5 selvstendig vurdere om det skal gis st\u00f8tte fra formannskapets disposisjonskonto. Vedtakskompetanse Formannskapet. Vedlegg Vedlegg: S\u00f8knad om st\u00f8tte - Team Troms\u00f8 for Ukraina 2 "
}