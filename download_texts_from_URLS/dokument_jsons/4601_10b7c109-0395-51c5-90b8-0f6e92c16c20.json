{
  "dokument_id": "10b7c109-0395-51c5-90b8-0f6e92c16c20",
  "doc_type": "case_attachment",
  "kommune": 4601,
  "tittel": "Forslag til revidert Reglement om arbeidsoppgaver, godtgj\u00f8relse og arbeidsvilk\u00e5r for politiske r\u00e5dgivere for byr\u00e5det",
  "url": "https://bergen.kommune.no/politikere-utvalg/api/fil/bk360/11003199/Forslag-til-revidert-Reglement-om-arbeidsoppgaver-godtgjorelse-og-arbeidsvilkar-for-politiske-radgivere-for-byradet",
  "tekst": " V\u00e5r referanse: 2023/222826-9 Dato: 5. februar 2025 Forslag til revidert Reglement om arbeidsoppgaver, godtgj\u00f8relse og arbeidsvilk\u00e5r for politiske r\u00e5dgivere for byr\u00e5det Vedtatt av byr\u00e5det i m\u00f8te 19. oktober 2023 i sak 1270/2023. Revidert av byr\u00e5det i m\u00f8te .... i sak .... 1. Form\u00e5l Reglementet skal gi n\u00e6rmere bestemmelser om ansettelsesforhold, arbeidsvilk\u00e5r og godtgj\u00f8relse, samt \u00f8vrige rettigheter og plikter for politiske r\u00e5dgivere for byr\u00e5det. 2. Ansettelsesforholdet Politisk r\u00e5dgiver er en politisk stilling etter kommuneloven \u00a7 10-6. Politisk r\u00e5dgiver er som hovedregel knyttet til ett medlem av byr\u00e5det, men kan ogs\u00e5 v\u00e6re knyttet direkte til byr\u00e5det. Det \u00e5 v\u00e6re politisk r\u00e5dgiver regnes som et verv. Politisk r\u00e5dgiver er dermed ikke \u00e5 regne som arbeidstaker i Bergen kommune og omfattes ikke av arbeidsmilj\u00f8loven. Byr\u00e5dsleders avdeling har ansvar for den administrative personalforvaltningen overfor politisk r\u00e5dgiver. \u00d8vrig personaloppf\u00f8lging ligger til det medlemmet av byr\u00e5det som politisk r\u00e5dgiver er tilknyttet. Dersom den politiske r\u00e5dgiveren er knyttet direkte til byr\u00e5det, m\u00e5 det i hvert enkelt tilfelle vurderes hvem som skal ha ansvar for \u00f8vrig personaloppf\u00f8lging. 3. Vervets varighet Byr\u00e5dsleder utnevner politiske r\u00e5dgivere og fastsetter tiltredelsesdato. Vervet opph\u00f8rer dersom - byr\u00e5det eller byr\u00e5den r\u00e5dgiveren er knyttet til fratrer (kommuneloven \u00a7 10-6, tredje ledd). - byr\u00e5dsleder beslutter det, eksempelvis hvis byr\u00e5den r\u00e5dgiveren er knyttet til \u00f8nsker det. - politisk r\u00e5dgiver selv \u00f8nsker \u00e5 fratre etter avtale med byr\u00e5dsleder. 4. Arbeidstid og ferie Vervet er ikke omfattet av regler om arbeidstid, men arbeidstid og arbeidsmilj\u00f8 skal v\u00e6re forsvarlig i tr\u00e5d med arbeidsmilj\u00f8lovens krav i kapittel 10 (arbeidsmilj\u00f8loven \u00a7 10-2 (1)). Politisk r\u00e5dgiver gis feriefritid tilsvarende Bergen kommunes ansatte. Arbeidstid og avvikling av ferie avtales med det medlemmet av byr\u00e5det som den politiske r\u00e5dgiveren er knyttet til. 5. Godtgj\u00f8relse og feriepenger Godtgj\u00f8relse for politisk r\u00e5dgiver fastsettes av byr\u00e5dsleder. Godtgj\u00f8relsen omfatter alt arbeid, og det utbetales ikke overtid. I juni m\u00e5ned utbetales opptjente feriepenger etter tilsvarende ordning som gjelder for Bergen kommunes ansatte. Det gjennomf\u00f8res samtidig trekk av godtgj\u00f8relse etter tilsvarende regler som gjelder for trekk i l\u00f8nn til dekning av ferie for Bergen kommunes ansatte. 6. Ettergodtgj\u00f8ring Politisk r\u00e5dgiver som fratrer, kan etter s\u00f8knad f\u00e5 ettergodtgj\u00f8ring i inntil - \u00e9n m\u00e5ned dersom vedkommende har v\u00e6rt politisk r\u00e5dgiver i mindre enn tre m\u00e5neder - tre m\u00e5neder dersom vedkommende har v\u00e6rt politisk r\u00e5dgiver i tre m\u00e5neder eller mer Ettergodtgj\u00f8ring tilsvarer godtgj\u00f8relsen vedkommende mottok som politisk r\u00e5dgiver. Ettergodtgj\u00f8ringen avkortes mot annen inntekt, som for eksempel studiel\u00e5n, l\u00f8nnsinntekt, n\u00e6ringsinntekt, honorarer, pensjonsinntekter og liknende, som opparbeides i perioden for ettergodtgj\u00f8ring. Ettergodtgj\u00f8ringen avkortes ogs\u00e5 mot inntekt som vedkommende frivillig avst\u00e5r fra, som for eksempel studiel\u00e5n. 7. Pensjonsordning Politisk r\u00e5dgiver meldes inn i kommunens ordin\u00e6re pensjonsordning. 8. Velferdsordninger Politisk r\u00e5dgiver har samme rettigheter som ansatte i Bergen kommune n\u00e5r det gjelder - frav\u00e6r p\u00e5 grunn av egen eller barns og barnepassers sykdom - svangerskapskontroll, svangerskapspermisjon, omsorgspermisjon, f\u00f8dselspermisjon, foreldrepermisjon og ammefri - omsorg for og pleie av n\u00e6rst\u00e5ende - milit\u00e6rtjeneste mv. - religi\u00f8se h\u00f8ytider - gruppelivs- og yrkesskadeforsikring - reiseforsikring p\u00e5 tjenestereiser i utlandet. I tillegg gjelder reiseforsikringen p\u00e5 tjenestereiser innenlands for politiske r\u00e5dgivere. Kommunen skal betale sykepenger tilsvarende full godtgj\u00f8ring i arbeidsgiverperioden fra den f\u00f8rste til den sekstende dagen, jf. folketrygdloven \u00a7 8-19. Har den politiske r\u00e5dgiveren krav p\u00e5 godtgj\u00f8relse utover seks ganger grunnbel\u00f8pet, jf. folketrygdloven \u00a7 8-10 andre ledd, skal kommunen betale forskjellen mellom det politisk r\u00e5dgiver har krav p\u00e5 \u00e5 f\u00e5 utbetalt av ytelser fra folketrygden og det politisk r\u00e5dgiver ville f\u00e5tt i godtgj\u00f8relse i den samme perioden. Utbetalingen forutsetter at politisk r\u00e5dgiver f\u00f8lger s\u00f8knadsprosedyre til NAV. Rettigheten til \u00e5 f\u00e5 utbetalt dette mellomlegget beholdes ogs\u00e5 i den perioden ettergodtgj\u00f8ring utbetales. S\u00f8knad om permisjoner fremmes skriftlig og avgj\u00f8res av byr\u00e5dsleder. 9. Politisk r\u00e5dgiver sine plikter Politisk r\u00e5dgiver er underlagt - taushetsplikt i henhold til forvaltningsloven \u00a7 13 - kommunens Etiske retningslinjer for folkevalgte i Bergen kommune - forvaltningslovens regler om habilitet tilsvarende som ansatte i kommunen - retningslinjer for folkevalgte for \u00e5 gi og ta imot gaver Side 2 av 3 - reglene om offentlighet, journal- og arkivplikt for oppgaver som politisk r\u00e5dgiver utf\u00f8rer p\u00e5 vegne av Bergen kommune. Arbeid som ledd i partipolitisk virksomhet omfattes ikke av dette. - Retningslinjer om informasjonsplikt, karantene og saksforbud for politikere og politiske r\u00e5dgivere ved overgang til stilling utenfor Bergen kommune - Kommuneloven \u00a7 10-6 andre ledd som sier at politiske r\u00e5dgivere skal fratre sine \u00f8vrige kommunale verv i Bergen kommune i den perioden de er politiske r\u00e5dgivere. I tillegg oppfordres politiske r\u00e5dgivere, p\u00e5 samme m\u00e5te som medlemmer av byr\u00e5det, \u00e5 registrere opplysninger om styreverv, \u00f8konomiske interesser og lignende i kommunens system for dette. 10. Oppgaver for politisk r\u00e5dgiver Det medlemmet av byr\u00e5det som den politiske r\u00e5dgiveren er knyttet til definerer oppgaver og oppdrag for politisk r\u00e5dgiver. Politisk r\u00e5dgiver kan - p\u00e5 oppdrag fra det medlemmet av byr\u00e5det som den politiske r\u00e5dgiveren er knyttet til, sette i bestilling byr\u00e5dsnotater og byr\u00e5dssaker til kommunaldirekt\u00f8r. - be kommunaldirekt\u00f8r skaffe informasjon og dokumentasjon som er n\u00f8dvendig for \u00e5 gjennomf\u00f8re de oppgaver som er p\u00e5lagt den politiske r\u00e5dgiveren. - m\u00f8te i det medlemmet av byr\u00e5det som den politiske r\u00e5dgiveren er knyttet til sitt sted, dersom hen er forhindret fra \u00e5 m\u00f8te i m\u00f8ter som er avtalt. Slike m\u00f8ter ledes da av kommunaldirekt\u00f8ren eller den hen delegerer til \u00e5 lede m\u00f8tet. - avtale og avholde m\u00f8ter p\u00e5 vegne av det medlemmet av byr\u00e5det som den politiske r\u00e5dgiveren er knyttet til. Slike m\u00f8ter ledes av kommunaldirekt\u00f8ren eller den hen delegerer til \u00e5 lede m\u00f8tet. - uttale seg p\u00e5 vegne av det medlemmet av byr\u00e5det som den politiske r\u00e5dgiveren er knyttet til, til presse og media i saker innenfor eget fagfelt n\u00e5r det er avklart med det aktuelle medlemmet av byr\u00e5det. Politisk r\u00e5dgiver har informasjonsplikt overfor det medlemmet av byr\u00e5det som den politiske r\u00e5dgiveren er knyttet til og til kommunaldirekt\u00f8r om saker som er satt i bestilling, m\u00f8ter som er avtalt og \u00f8vrige forhold som p\u00e5virker den daglige driften av byr\u00e5det og/eller byr\u00e5dsavdelingen. Politiske r\u00e5dgiver kan ikke - avgj\u00f8re saker eller beslutte at saker skal sendes frem til byr\u00e5det eller bystyrets organer. - foreta bestillinger eller ta avgj\u00f8relser som hefter kommunen \u00f8konomisk eller p\u00e5 annen m\u00e5te. - stille i det medlemmet av byr\u00e5det som den politiske r\u00e5dgiveren er knyttet sitt sted i folkevalgte organer (bystyret, utvalg osv.). Side 3 av 3 "
}