{
  "dokument_id": "1f25bf1f-942f-57a9-a840-e9ddedaf90b0",
  "doc_type": "case_attachment",
  "kommune": 5501,
  "tittel": "Vedlegg 5. Referat dr\u00f8ftingsm\u00f8te Veileder for barnehage-skole hjem samarbeidet",
  "url": "https://innsyn.tromso.kommune.no/application/getMoteDokument?dokid=2001574678",
  "tekst": "M\u00d8TEREFERAT Til stede: Tina Berntsen Hole (AOUK), Hildegunn Elvestad (AOUK), Camilla Ratama (UDF), Hege Beate Tveit (Fagforbundet), G\u00f8ril Nordmo (UDF), Linda Jorid Nilsen (UDF) Forfall: - Referent: Tina Berntsen Hole M\u00f8tedato: 05.01.24 Dr\u00f8ftingsm\u00f8te: Veileder for barnehage/skole-hjem samarbeidet. Troms\u00f8 kommune ved Avdeling for Oppvekst og Utdanning har i l\u00f8pet av september til desember 2024 utarbeidet prinsipper for barnehage/skole-hjem samarbeidet. Veileder retter seg til kommunal barnehagesektor. 1. Velkommen og innledning I \u00abDu og jeg og vi to\u00bb - VI VIL, Kvalitetsutviklingsplan for barnehage og skole 2021-2025, st\u00e5r det f\u00f8lgende under kvalitetsutviklingsomr\u00e5de 3 \u00abLaget rundt barnet\u00bb: \u00abUtarbeide og videreutvikle Troms\u00f8 kommune-standarder som beskriver kommunens like rutiner, slik at gjensidige forventninger og forpliktelser i samarbeid blir tydelig uttalt og beskrevet. Dette gjelder for samarbeidet mellom barnehage - hjem/skole \u2013 hjem og felles standarder for det formelle samarbeidet med foreldrekontakter.\u00bb 2. Gjennomgang av prosess M\u00e5l om \u00e5 ha en kort og konsis veileder med m\u00e5lgruppe foreldre, som kan passe alle typer barnehager og skoler. I utarbeidelse av veiledere for barnehage \u2013 hjem og skole \u2013 hjem samarbeidet har det v\u00e6rt to arbeids- og referansegrupper, en for barnehage og en for skole. I gruppene har det v\u00e6rt representanter fra administrasjon, sektor og HTV. Medvirkningsperspektivet fra barnehager, skoler, foreldre og elever har hatt prioritet i utarbeidelsesprosessen. Det har v\u00e6rt gjennomf\u00f8rt workshop for alle enhetsledere og fagledere i barnehage og skole. tromso.kommune.no Side 2 av 3 Foreldreperspektivet har v\u00e6rt ivaretatt ved at det er gjennomf\u00f8rt samarbeidsutvalgsm\u00f8ter (SU- m\u00f8ter) i barnehagene og foreldrer\u00e5dets arbeidsutvalgsm\u00f8ter (FAU-m\u00f8ter) i utvalgte skoler. SU i barnehagene har jobbet med f\u00f8lgende sp\u00f8rsm\u00e5l: 1. Hva trenger foreldre fra barnehagen i et godt barnehage-hjem samarbeid? 2. Hva tenker dere barnehagen trenger fra dere foreldre for \u00e5 skape et godt barnehage-hjem samarbeid? 3. Hvilke arenaer bidrar til et godt barnehage-hjem samarbeidet? Innspill fra foreldre er sendt inn til arbeidsgruppen og ivaretatt i veilederen. FAU i utvalgte skoler har jobbet med f\u00f8lgende sp\u00f8rsm\u00e5l: 1. Hvilke forventninger har dere til skolen i samarbeidet om barnet ditt? 2. Hva tenker dere skolen kan forvente av dere som foreldre? 3. Hvilken informasjon er det viktig at dere som foreldre f\u00e5r fra skolen? 4. Hva tenker dere er viktig at en veileder til foreldre om skole-hjem samarbeidet inneholder? Alle barnehager og skoler, samt skolenes FAU har hatt mulighet til \u00e5 gi h\u00f8ringsinnspill. Videre arbeid i sektorene Veiledere skal trykkes opp og deles ut til foreldre, implementeres i kommunale barnehager og skoler, publiseres p\u00e5 nettsidene til Troms\u00f8 kommune, deler av veilederne presenteres til foreldre p\u00e5 foreldrem\u00f8ter, i tillegg til at den skal danne grunnlag for samarbeid i SU/FAU-gruppem\u00f8ter. Varighet 2 \u00e5r. 3. Gjennomgang av h\u00f8ringsinnspill fra sektorene Gjennomgang av h\u00f8ringsinnspill, jf. dokumenter til saken. 3 enheter ga h\u00f8ringsinnspill til veileder fra barnehagen. 5 h\u00f8ringsinnspill fra FAU og 4 fra skoler. 4. Innspill fra HTV Det m\u00e5 v\u00e6re universelt utformet. Den m\u00e5 produseres p\u00e5 flere spr\u00e5k. Bra at den er tilpasset ny oppl\u00e6ringslov som trer i kraft 01.08.24 Hva inneb\u00e6rer \u00ablegge til rette\u00bb for svare p\u00e5 foreldreunders\u00f8kelsen? Spesifisere hva dette inneb\u00e6rer. Side 3 av 3 M\u00e5 v\u00e6re lik tittel og forord i begge planer. Med vennlig hilsen Hildegunn Elvestad og Tina Berntsen Hole "
}