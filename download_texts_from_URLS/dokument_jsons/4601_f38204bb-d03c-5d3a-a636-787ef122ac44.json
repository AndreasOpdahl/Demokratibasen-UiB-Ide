{
  "dokument_id": "f38204bb-d03c-5d3a-a636-787ef122ac44",
  "doc_type": "case_attachment",
  "kommune": 4601,
  "tittel": "Avslag datert 02.08.2024",
  "url": "https://bergen.kommune.no/politikere-utvalg/api/fil/bk360/12480673/Avslag-datert-02-08-2024",
  "tekst": " Plan- og bygningsetaten VESTLANDSHUS ARKITEKTER AS V\u00e5r referanse: BYGG-2024/11144-10 Lerstadvegen 517 Saksbehandler: Gerd Soldal Dato: 02.08.2024 6018 \u00c5LESUND AVSLAG P\u00c5 S\u00d8KNAD Eiendom : Gnr 38 Bnr 13 Adresse : S\u00f8vikmarka 19 Tiltakshaver : Robin Lal Shrestha Tiltaket : Nybygg bolig Kontaktperson: Kristoffer Stenseth Gustavsen Vi viser til s\u00f8knad mottatt 16.02.2024 og tilleggsdokumentasjon mottatt 13.05.2024. 1. S\u00f8knaden gjelder: \u2022 Nybygg enebolig med sekund\u00e6rleilighet. Boligen har et bruksareal p\u00e5 315 m2 og inneholder 2 boenheter. \u2022 Nybygg garasje. Garasjen har et bruksareal p\u00e5 43 m2. \u2022 Utomhusanlegg med tilkomst til bolig og garasje, parkeringsplass, terrengfylling og 2 stk. forst\u00f8tningsmurer. Murene har lengder p\u00e5 henholdsvis 20 og 26 meter og maksimalt h\u00f8yder p\u00e5 0,9 meter og 1,7 meter. Tilkomst til boligen er avhengig av dispensasjon fra regulert tilkomst. Det er s\u00f8kt dispensasjon. 2. VEDTAK S\u00f8knad om tillatelse til nybygg enebolig med sekund\u00e6rleilighet, garasje og utomhusanlegg avsl\u00e5s, jf. reguleringsplan nr.19000000 om avkj\u00f8rsel og tilkomst til boligen og plan- og bygningsloven \u00a7 29-2 Visuelle kvaliteter, jf. kommuneplanens bestemmelser \u00a7 8 Arkitektur og byform. 2.1. Dispensasjoner Det gis ikke dispensasjon fra reguleringsplan nummer 19000000 for tilkomst og avkj\u00f8rsel til ny bolig, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.2. Godkjenning av tiltaksklasser Tiltaksklasser godkjennes for de enkelte ansvarsomr\u00e5der i samsvar med gjennomf\u00f8ringsplan mottatt 16.02.2024. 3. BEGRUNNELSE FOR VEDTAKET 3.1. Planstatus Tiltakene ber\u00f8res av f\u00f8lgende arealplaner: Kommuneplan KOMMUNEPLANENSAREALDEL 2018, planID 65270000, i kraft 19.06.2019 Arealform\u00e5l: Bebyggelse og anlegg \u2013 ytre fortettingssone Reguleringsplan YTREBYGDA. GNR 38 BNR 268 MFL., S\u00d8VIKMARKA BOLIGOMR\u00c5DE, planID 19000000, i kraft 28.06.2010 Arealform\u00e5l: Frittliggende sm\u00e5husbebyggelse (B13) 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra eierne av g\u00e5rdsnummer 38 bruksnummer 4 ved Halvard S\u00f8vik Jensen, gnr. 38 bnr. 39 ved Morten og Ingrid Strid, gnr. 38 bnr. 663 ved Geir Magnesen, gnr. 38 bnr. 97 ved Porfirio A G, Esquivel, gnr. 38 bnr. 628 ved Jan S\u00f8vik og Sandsli Eiendomsutvikling. Verken Morten og Ingrid Strid, Geir Magnesen og Porfirio A G, Esquivel har negative merknader til tiltaket. Magnesen p\u00e5peker imidlertid at frisikt ikke kan dekke del av 38/663. Halvard S\u00f8vik Jensen bemerker at den regulerte avkj\u00f8rselen/tilkomstveien er eid av han og Ole-Magnus Jensen i fellesskap at det kun er eiendommene 39/39, 38/97 og 38/123 som har veirett til bruk av den regulerte avkj\u00f8rselen/tilkomstveien. Jan S\u00f8vik Jensen og Sandsli Eiendom er negativ til bruk av eksisterende avkj\u00f8rsel/tilkomst til den nye boligen. Reguleringsplanen legger til rette til utbygging p\u00e5 b\u00e5de 38/13 og 38/628 med avkj\u00f8rselspiler til hver av eiendommene. Bruk av den eksisterende veien vil begrense utbyggingsmulighetene p\u00e5 38/628 fordi den legger beslag p\u00e5 areal og medf\u00f8rer en uhensiktsmessig oppdeling av eiendommen. Det er avholdt skj\u00f8nn for \u00e5 f\u00e5 forskyve veien til 38/13 mot \u00f8st. Eier av 38/628 fikk medhold i at veien ble kunne flyttes mot \u00e5 bekoste l\u00f8sningen. L\u00f8sningen er ikke realisert fordi det ble vurdert som lite hensiktsmessig med to parallelle veier. Det er fors\u00f8kt ny dialog for \u00e5 komme frem til en l\u00f8sning med avkj\u00f8rsel fra regulert tilkomstvei, men det har ikke lykkes \u00e5 komme til enighet. Det er derfor krevd nytt skj\u00f8nn for atkomst til 38/13. Uenigheten dreier seg i hovedsak om kompensasjon for \u00e5 flytte veien til 38/13. Eier av 38/628 mener at vilk\u00e5rene for dispensasjon fra planen, ikke er oppfylt. Det vises til at planen har en viktig funksjon som premissgiver for et omr\u00e5de og skal blant annet sikre forutsigbarhet. Nabo mener at l\u00f8sningen som det s\u00f8kes om, er d\u00e5rligere enn den regulerte. Saksnummer BYGG-2024/11144 Side 2 av 9 Dagens l\u00f8sning med to avkj\u00f8rsler rett ved siden av hverandre fremst\u00e5r som en d\u00e5rligere trafikkmessig l\u00f8sning. Avkj\u00f8rselen er sv\u00e6rt utflytende og har ikke klart definert kj\u00f8rem\u00f8nster. Den regulerte avkj\u00f8rselen gir en langt mer oversiktlig og trafikksikker l\u00f8sning. Siden hovedveien forbi avkj\u00f8rselen ikke er etablert med fortau eller gang- og sykkelvei, er det ekstra viktig at avkj\u00f8rselen er trafikksikker og oversiktlig. Oms\u00f8kte l\u00f8sning er ogs\u00e5 lite arealeffektiv ettersom den medf\u00f8rer langt mer veieareal enn den regulerte. Nabo mener ogs\u00e5 at den regulerte avkj\u00f8rselen og tilkomsten vil gi bedre terrengtilpasning. Terrengprofiler viser en vesentlig oppfylling av terreng. Om en velger er mer terrengtilpasset bolig, vil det v\u00e6re mulig \u00e5 f\u00e5 et godt tilpasset prosjekt. Ansvarlig s\u00f8ker har kommentert merknadene slik: HALVARD S\u00d8VIK JENSEN (38/4): Merknad er kun til info, og omhandler kun privatrettslige forhold med tanke p\u00e5 veirett. Ikke n\u00f8dvendig med ytterligere utredning. MORTEN JONG STRID (38/39/0/3): Positiv tilbakemelding. Ikke n\u00f8dvendig med ytterligere utredning. GEIR MAGNESEN (38/663): Frisiktsone som er vist p\u00e5 situasjonsplanen vil ikke ha noen innvirkning p\u00e5 eiendommen deres. PORFIRIO A G ESQUIVEL (38/97): Positiv tilbakemelding. Ikke n\u00f8dvendig med ytterligere utredning. JAN S\u00d8VIK (38/628): F\u00f8rste delen av merknaden omhandler bakgrunn for merknad. Bakgrunnen er i hovedsak privatrettslige forhold som kommunen ikke skal ta stilling til. Vi anser derfor denne delen av merknad som ikke relevant og kan ogs\u00e5 stille sp\u00f8rsm\u00e5l om merknaden i sin helhet er relevant. Det fulgte med 3 vedlegg til nabomerknad, som ligger vedlagt i suppleringen. Alle vedleggene gjelder privatrettslige forhold og b\u00f8r fjernes fra byggesaken etter v\u00e5r mening. Videre s\u00e5 har de merknader p\u00e5 plasseringen til avkj\u00f8relen og v\u00e5r s\u00f8knad om dispensasjon. Vi st\u00e5r fast ved v\u00e5r dr\u00f8fting i vedlagt dispensasjons\u00f8knad men har noen kommetarer ut over dette. Eksisterende avkj\u00f8rsel er oversiktlig og trafikksikker s\u00e5nn den er idag. Stiller derfor sp\u00f8rsm\u00e5l ved klagers forklaring p\u00e5 at det mangler ett definert avkj\u00f8rselpunkt. Det er tydelig at klager \u00f8nsker \u00e5 fjerne veien og avkj\u00f8rselen som g\u00e5r over eiendommen deres og derfor kommer med utsagn for \u00e5 trenere byggesaken. Dette er problemstillinger som m\u00e5 tas hensyn til i jordskifteretten og ikke i denne byggesak. Vi finner det beklagelig at nabo som har en heftelse over sin eiendom tydeligvis ikke var klar over denne begrensningen p\u00e5 eiendommen n\u00e5r han gikk til anskaffelse av den. Heftelsen er fortsatt like gyldig. Det p\u00e5g\u00e5r som vi kjenner til en skj\u00f8nnsforretning rundt den nevnte servittutten, noe som er ok. Under forrige runde med namsfogden blir det konkludert med at det ikke ble funnet noen avgj\u00f8rende grunn som taler Saksnummer BYGG-2024/11144 Side 3 av 9 imot at veien her flyttes litt \u00f8stover, som skissert i kart. Vi tolker det likevel dithen at ny l\u00f8sning vil m\u00e5tte v\u00e6re minst like god som den forrige, noe en avkj\u00f8ring iht. reguleringsplanen ikke vil v\u00e6re. Uavhengig av dette vil eiendommen uansett kunne utbygges som planlagt dersom utfallet i skj\u00f8nnsforretningen blir den samme som i forrige runde. Legger videre merke til at det i nevnte kart er tegnet inn to avkj\u00f8rsler til 2m-boligen som ogs\u00e5 er i strid med avkj\u00f8ringspil. V\u00e5r vurdering av merknadene: I likhet med eier av 38/628, mener vi at den regulerte avkj\u00f8rselen og tilkomsten til 38/13 er den beste l\u00f8sningen for utbygging p\u00e5 eiendommen. Vi viser for \u00f8vrig til v\u00e5re kommentarer i vurdering av dispensasjon fra planen. Vi er ogs\u00e5 enig med nabo at det er mulig \u00e5 anlegge ny atkomst til eiendommen med en god estetisk utforming. 3.3. Ansvar og tiltaksklasser Vi viser til opplysninger om ansvar og tiltaksklasser slik det kommer frem av gjennomf\u00f8ringsplan mottatt 16.02.2024. I plan- og bygningsloven kapittel 23 og byggesaksforskriften kapittel 5 og 12 er det beskrevet hvilket ansvar som p\u00e5ligger tiltakshaver, ansvarlig s\u00f8ker, prosjekterende, utf\u00f8rende og kontrollerende. 3.4. Avl\u00f8p og vannforsyning Bergen Vann har gitt forh\u00e5ndsuttalelse/uttalelse datert 22.04.2024 med saksnummer 2024/3168. 3.5. Visuelle kvaliteter B\u00e5de plan- og bygningsloven, kommuneplanen og reguleringsplanen har krav til utforming av nye tiltak. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Kommuneplanen har blant annet f\u00f8lgende bestemmelser: Saksnummer BYGG-2024/11144 Side 4 av 9 8.2.1 Nye tiltak skal fremme opplevelsen av stedets egenart og tilf\u00f8re bymilj\u00f8et nye kvaliteter. 8.2.9 Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer Det s\u00f8kes om \u00e5 f\u00f8re opp ny bolig i to etasjer, garasje og forst\u00f8tningsmurer p\u00e5 eiendommen. Boligen s\u00f8kes med oppf\u00f8rt med fasadeplater av typen gr\u00e5 steniplater og \u00f8nskes plassert p\u00e5 eiendommens h\u00f8yeste del. Tiltaket inkluderer ogs\u00e5 terrengfylling og forst\u00f8tningsmurer. Etter v\u00e5r vurdering oppfyller ikke tiltaket kravene til visuelle kvaliteter. Vi mener b\u00e5de plassering av tiltakene og boligens utforming gj\u00f8r at tiltaket fremst\u00e5r som dominerende og fremmed i dette boligmilj\u00f8et. Tiltaket er ikke plassert med god terrengtilpasning. Boligen er plassert p\u00e5 h\u00f8yeste punkt p\u00e5 eiendommen og det er s\u00f8kt om heving av terreng og lange og h\u00f8ye forst\u00f8tningsmurer for \u00e5 flate ut terreng. Vi mener at en bedre terrengtilpasning gj\u00f8r at det iun\u00f8dvendig med heving av terreng og murer i et slikt omfang. Eksisterende bebyggelse p\u00e5 eiendommen ogs\u00e5 er plassert p\u00e5 h\u00f8yeste punkt. Denne boligen er imidlertid vesentlig mindre omfattende enn tiltaket som det n\u00e5 s\u00f8kes om. Vi mener ogs\u00e5 at boligen og garasjen mangler gode visuelle kvaliteter i utforming b\u00e5de i seg selv og i forhold til omkringliggende bebyggelse. Boligen har takform med flatt tak, men mangler takutstikk slik nabobebyggelsen har. Denne utformingen gj\u00f8r at boligen fremst\u00e5r som sv\u00e6rt h\u00f8y og enkel. Bruk av fasadeplater p\u00e5 hele boligen og garasjen er ikke forenelig med visuell kvalitet p\u00e5 eneboliger i dette omr\u00e5det. Selv om det er eneboliger i omr\u00e5det som har innslag av fasadeplater, s\u00e5 mener vi det er sv\u00e6rt uheldig \u00e5 benytte slike plater i hele fasader og alle fasadene. 3.6. Atkomst og avkj\u00f8rsel Det s\u00f8kes om \u00e5 benytte eksisterende tilkomst og avkj\u00f8rsel over 38/628 til den nye boligen. Atkomst og avkj\u00f8rsel strider mot reguleringsplanen og det s\u00f8kes om dispensasjon fra planen. If\u00f8lge reguleringsplanen skal eiendommene 38/13, 38/628, 38/123 g 38/39 ha felles tilkomst og avkj\u00f8rsel til felles vei som er en forlengelse av kommunal vei. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd, barn og unges oppvekstmilj\u00f8 og estetisk utforming av omgivelsene. S\u00f8ker begrunner dispensasjon fra reguleringsplanen slik: Vi vurderer at tomtens topografi og omr\u00e5dets veiforhold og trafikkforhold opp mot oms\u00f8kt vei og funnet at eksisterende vei ikke vil v\u00e6re til hinder for en sikker og oversiktlig trafikksituasjon slik hensynet er ment \u00e5 ivareta. Gnr 38 bnr 628 er skilt ut fra Gnr 38 bnr 13 tilbake i 2005 og det ble i den forbindelse ogs\u00e5 tinglyst en veirett over eiendommen (ref vedlgg nr 4). Tinglyst vei er Saksnummer BYGG-2024/11144 Side 5 av 9 dokumentert med flyfoto (ref vedlegg nr 3) tilbake til 1985 med tilsvarende plassering som i dag. Referer til vedlegg nr 1. som viser at tinglyst vei f\u00e5r avkj\u00f8ring mot en flat og oversiktlig vei med gode siktforhold. Avkj\u00f8rsel til regulert vei FV3 vil f\u00f8re til betydelig terrenginngrep p\u00e5 eiendommen samt den blir mindre oversiktlig med tanke p\u00e5 man\u00f8vrering av bil inn og ut fra eiendomen. Derfor mener vi at eksisterende tinglyst vei og avkj\u00f8rsel til kommunal vei (38/658) er en bedre og sikrere l\u00f8sning slik situasjonen er i dag Utklipp fra reguleringsplan og bilde av eksisterende avkj\u00f8rsel Vi har vurdert fordelene og ulempene opp imot hverandre om mener det er klar overvekt av fordeler ved \u00e5 gi dispensasjon. V\u00e5r vurdering: Hensynet bak den regulerte avkj\u00f8rselen/tilkomsten er \u00f8nske om oversiktlig, praktisk og trafikksikker l\u00f8sning for b\u00e5de g\u00e5ende og kj\u00f8rende. Den regulerte l\u00f8sningen legger ogs\u00e5 til rette for en bedre utnyttelse av 13/628 som boligeiendom. Avkj\u00f8rselen som s\u00f8kes benyttet inneb\u00e6rer en avkj\u00f8rsel som er ca 11 meter bred. Selv om avkj\u00f8rselen er flat, s\u00e5 er den etter v\u00e5rt skj\u00f8nn ikke oversiktlig eller trafikksikker. I dette tilfellet er det mange boliger som har tilkomst forbi dette omr\u00e5det og det er regulert og opparbeidet lekeplass for omr\u00e5det som ogs\u00e5 gj\u00f8r at mange mennesker passerer her. Dispensasjon fra reguleringsplanen f\u00f8rer til at 13/628 f\u00e5r et vesentlig mindre areal som kan bebygges. Etter v\u00e5r oppfatning kan ikke l\u00f8sningen som inng\u00e5r i s\u00f8knaden regnes som forutsigbar. Eier av 36/628 har merknader til plasseringen og har anbefalt at avkj\u00f8rselen leges til regulert l\u00f8sning. Vi mener at en dispensasjon i vesentlig grad vil tilsidesette hensynet bak reguleringsplanen og form\u00e5lsbestemmelsen i plan- og bygningsloven. Ansvarlig s\u00f8ker mener at eksisterende avkj\u00f8rsel er bedre estetisk enn den regulerte. Vi er ikke enig og mener at det er mulig \u00e5 f\u00e5 til en god estetisk l\u00f8sning ved \u00e5 etablere avkj\u00f8rsel i tr\u00e5d med den regulerte. Vi anbefaler ellers at tiltaket bearbeides slik at det bedre tilpasser Saksnummer BYGG-2024/11144 Side 6 av 9 seg b\u00e5de terreng og omkringliggende bebyggelse. Vi ser ikke at det er samfunnsmessige fordeler med en dispensjon. Ulempene ved \u00e5 dispensere fra reguleringsplanen er d\u00e5rligere trafikksikkerhet og arealdisponering. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Gerd Soldal saksbehandler Hanne Karin Broch seksjonsleder Dette dokumentet er godkjent elektronisk. Kopi til Sandsli Nordre Gommershaugen 46 5254 SANDSLI Eiendomsutvikling AS Robin Lal Shrestha Sandslibakken 39 5253 SANDSLI Ingrid Breivik 5251 S\u00d8REIDGREND S\u00f8vikmarka 9 Morten Jong Strid 5251 S\u00d8REIDGREND S\u00f8vikmarka 7 Porfirio Alfredo 5251 S\u00d8REIDGREND Gonzalez Esquivel Steinsvikvegen 97 Jan S\u00f8vik 5251 S\u00d8REIDGREND Steinsvikskaret 12 Geir Magnesen S\u00f8vikmarka 21 D 5251 S\u00d8REIDGREND Saksnummer BYGG-2024/11144 Side 7 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/11144 Side 8 av 9 Saksnummer BYGG-2024/11144 Side 9 av 9 "
}