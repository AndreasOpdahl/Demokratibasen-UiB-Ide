{
  "dokument_id": "ff5c34df-5e20-59fc-ac31-c27ee8457c00",
  "doc_type": "case_attachment",
  "kommune": 4601,
  "tittel": "Fagnotat datert 18.06.2024",
  "url": "https://bergen.kommune.no/politikere-utvalg/api/fil/bk360/10661982/Fagnotat-datert-18-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13636-3 (Arbeidssted) Saksbehandler: Daniel Holm\u00e5s Aalerud Dato: 18.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 106/226/0/0 Eikeneset 33. Klage p\u00e5 utvalgets vedtak. Omgj\u00f8ring av vilk\u00e5r i rammetillatelse. SANDS advokatfirma v/ adv. Alasker p\u00e5 vegne av naboer Britt-Hege og Hvem klager? Frode Karlsen v/ brev datert 19.04.2024. Nybygg bolig. Endring av vilk\u00e5r. Tiltaket Utvalget fattet den 21.03.2024 vedtak om omgj\u00f8ring av vilk\u00e5r for Vedtaket rammetillatelse jf. fvl. \u00a7 35(1) lit. a. Eiendommen er regulert i PlanID 31120000, og avsatt til bolig. I KPA2018 er eiendommen avsatt til \u00d8vrig byggesone, ber\u00f8rt av Planstatus hensynssone funksjonell strandsone. I KPA2010 var den avsatt til Bebyggelse og anlegg, funksjonell strandsone. Klager anf\u00f8rer at tiltaket er vurdert p\u00e5 uriktig plangrunnlag. Videre at det Klagegrunner opprinnelige vedtaket er beheftet med mangler og at endringen av vilk\u00e5ret ikke er egnet til \u00e5 ivareta hensynet bak de opprinnelige vilk\u00e5rene. Nei Behov for ytterligere saksbehandling ved eventuell omgj\u00f8ring Oversendes uten innstilling. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble gitt rammetillatelse i vedtak datert 20.06.2018 i sak 201800004 Ytrebygda gnr 106 bnr 226 Eikeneset 33. Nybygg bolig, gjeldende oppf\u00f8ring av enebolig. Dette vedtaket ble p\u00e5klaget av naboer. I forbindelse med den politiske behandlingen av klagen i kommunen, ble det fattet f\u00f8lgende vedtak av dav\u00e6rende Komit\u00e9 for byutvikling, n\u00e5 Utvalg for milj\u00f8 og byutvikling, i m\u00f8te 09.05.2019 sak 163/19: \u00ab1. Fagetaten sitt l\u00f8yve datert 20.06.2018 vert oppretthalde. 2. Det vert stilt vilk\u00e5r om at trea markert med svart i illustrasjonsplan datert 07.12.2017 skal bevarast. 2. Klagen vert ikkje teken til f\u00f8lgje.\u00bb Dette vedtaket ble stadfestet av Fylkesmannen i Vestland, n\u00e5 Statsforvalteren i Vestland, i vedtak datert 23.07.2019 i sak 2019/11182. Det er i ettertid gitt igangsettingstillatelse for deler av tiltaket, blant annet 07.01.2022 gjeldende grunnarbeider for r\u00f8r, plassering av tiltak og rivning garasje, 11.01.2022 for grunnarbeider og 18.05.2022 for betongarbeider inklusiv radontetting. Det ble den 17.03.2023 s\u00f8kt om endringer av tidligere tillatelse, gjeldende vilk\u00e5ret om at tr\u00e6rne som er markert i svart i illustrasjonsplan datert 07.12.2017 skal bevares. Denne s\u00f8knaden ble avvist i vedtak datert 09.06.2023, da endringen gjaldt gitte vilk\u00e5r. Dette kan ikke realitetsbehandles etter plan- og bygningsloven, men m\u00e5 i tilfelle vurderes etter forvaltningsloven \u00a7 35. Da det var Statsforvalteren som hadde fattet siste vedtak i saken, la Plan- og bygningsetaten til grunn at kommunen ikke kunne gj\u00f8re om klageinstansens vedtak. Det ble deretter sendt anmodning om omgj\u00f8ring til Statsforvalteren i Vestland. Statsforvalteren sa seg enig i fagetatens vurdering om at s\u00f8knaden ikke kunne realitetsbehandles som en endringss\u00f8knad i brev datert 19.07.2023, men i tilfelle m\u00e5 behandles som en begj\u00e6ring om omgj\u00f8ring. Statsforvalteren kom videre frem til at kommunen i denne konkrete saken var n\u00e6rmest til \u00e5 vurdere sp\u00f8rsm\u00e5let om omgj\u00f8ring, da grunnlaget er knyttet til nye opplysninger i saken og det s\u00e5ledes ikke er tale om en overpr\u00f8ving av klageinstansen vurdering. S\u00f8knaden ble behandlet som en begj\u00e6ring om omgj\u00f8ring i utvalgsm\u00f8tet den 21.03.2024, under sak 101/24. Utvalget fattet her f\u00f8lgende vedtak: 1. Vedtak datert 20.06.2018 omgj\u00f8res i medhold av forvaltningslovens \u00a7 35 f\u00f8rste ledd bokstav a. 2. Vedtaket endres til at det plantes seks tr\u00e6r som erstatning for de som m\u00e5 felles. Dette vedtaket er n\u00e5 p\u00e5klaget. 1.2. Opplysninger av vesentlig betydning for behandling av klagen Ved behandling av saken i UMBY den 21.03.2024 forel\u00e5 f\u00f8lgende opplysninger: Saksnummer KLAGE-2024/13636 Side 2 av 6 \u00abI forbindelse med endringss\u00f8knaden, som senere ble avvist, ble det foretatt nabovarsling. Det kom her merknader fra naboer. Eier av gnr. 106, bnr. 496, Frode Karlsen og Britt H. Danielsen Karlsen, hvor det er anf\u00f8rt at n\u00e5r vilk\u00e5rene ikke lar seg oppfylle, m\u00e5 tillatelsen anses som bortfalt. Videre m\u00e5 tiltaket vurderes utfra KPA2018. Det anf\u00f8res at det reelt sett s\u00f8kes om ny byggetillatelse/ny dispensasjon med andre vilk\u00e5r enn det som f\u00f8lger av tidligere tillatelse. Det er ikke s\u00f8kt om dispensasjon fra byggegrense mot sj\u00f8 eller rekkef\u00f8lgekrav i KPA2018 \u00a7 4.3.3.. Det er videre bedt om at de tr\u00e6rne som er skadet utgj\u00f8r en fare, og derfor blir fjernet. Det har ogs\u00e5 kommet en nabomerknad fra eier av gnr. 106, bnr. 226, Henning Madsen, hvor det fremg\u00e5r at det er \u00f8nskelig med tr\u00e6r/hekk langsmed grensen, og to tr\u00e6r de \u00f8nsker fjernet og forhold mellom tr\u00e6r og naboloven. Det vises til nabomerknadene i sin helhet, samt kommentarer til nabomerknadene fra Sweco. Det bemerkes at kommentarene til nabomerknadene fremg\u00e5r av f\u00f8lgeskriv til endringss\u00f8knaden, side 6. Denne inng\u00e5r som del av grunnlaget i anmodning om omgj\u00f8ring. P\u00e5 bakgrunn av henvendelse fra Sweco til Bymilj\u00f8etaten, s\u00e5 har Bymilj\u00f8etaten i brev datert 09.03.2023 uttalt: \u00abDet ble stilt et vilk\u00e5r for byggetillatelse av bolig, og Bymilj\u00f8etaten anser det som sv\u00e6rt uheldig at det da ikke har blitt gjort tilstrekkelige tiltak for \u00e5 sikre tr\u00e6rne. Begrunnelsen for gitt vilk\u00e5r var skjerming og \u00e5 redusere husets fjernvirkning fra sj\u00f8. S\u00e6rlig furutr\u00e6rne er store, og det vil ta lang tid \u00e5 erstatte den funksjonen disse tr\u00e6rne har hatt, b\u00e5de biologisk og landskapsmessig. Selv med planting av nye tr\u00e6r, vil det ta lang tid \u00e5 f\u00e5 tilbake funksjonene det var som hensikt \u00e5 bevare i gitt vilk\u00e5r. Slik tr\u00e6rne st\u00e5r n\u00e5 som f\u00f8lge av byggetiltak, utgj\u00f8r de en risiko pga ustabilitet og det er vurdert av arborist at de b\u00f8r fjernes. Bymilj\u00f8etaten har f\u00e5tt tilsendt rapport og bilder, og er enig i at tr\u00e6rne b\u00f8r fjernes av sikkerhetsmessige grunner. Det blir foresl\u00e5tt \u00e5 plante seks nye tr\u00e6r som et avb\u00f8tende tiltak, tre furutr\u00e6r og tre bj\u00f8rketr\u00e6r. Utklipp fra illustrasjonsplan til venstre viser tr\u00e6r som m\u00e5 fjernes (markert i gult). Utklipp fra illustrasjonsplan til h\u00f8yre viser planteplan for nye tr\u00e6r (r\u00f8de markeringer er bj\u00f8rk, gr\u00f8nne er furu). Bymilj\u00f8etaten vurderer at beplantning av nye tr\u00e6r vist i illustrasjonsplan er et tilstrekkelig avb\u00f8tende tiltak. Dette ettersom skaden allerede er skjedd p\u00e5 de eksisterende tr\u00e6rne og det ikke lar seg gj\u00f8re \u00e5 bevare disse. Bymilj\u00f8etaten vurderer at det m\u00e5 stilles nytt vilk\u00e5r om at de Saksnummer KLAGE-2024/13636 Side 3 av 6 nye tr\u00e6rne blir plantet slik som illustrert, og det m\u00e5 sikres at tr\u00e6rne har tilstrekkelig plass og gode levevilk\u00e5r. Det gjelder ogs\u00e5 de gjenv\u00e6rende tr\u00e6rne av de som skulle bevares.\u00bb\u00bb 2. Om klagen Klagen fremmer kort oppsummert at f\u00f8lgende mangler foreligger ved utvalgets vedtak av 21.03.2024: - Det anf\u00f8res at uriktig planstatus er lagt til grunn, da klager mener at omgj\u00f8ringen fordrer at tiltaket som omgj\u00f8ringen gjelder m\u00e5 forholde seg til gjeldende plangrunnlag per 21.03.2024, ikke til planen som gjaldt p\u00e5 vedtakstidspunktet i 20.06.2018. - Vedtaket kan ikke omgj\u00f8res da vedtaket som s\u00f8kes omgjort i seg selv er ugyldig. Dette da det opprinnelige vedtaket la til grunn at det gjaldt en byggegrense p\u00e5 25 meter jf. KPA2010, mens KDP Milde viste en byggegrense p\u00e5 50 meter som klager mener er grensen som tiltaket skulle blitt vurdert ut fra. - Det anf\u00f8res at endringen av vilk\u00e5rene gir en tilstand som ikke ivaretar hensynet bak de opprinnelige vilk\u00e5rene ved at beplantningen med erstatningstr\u00e6r ikke etter klager syn er l\u00f8st p\u00e5 en m\u00e5te som er egnet til \u00e5 veie opp for de tr\u00e6rne som har g\u00e5tt tapt. Tiltakshaver har gitt tilsvar v/ brev datert 14.06.2024. Klager fremsetter at klagens anf\u00f8rsler om byggegrenser mot sj\u00f8 bygger p\u00e5 et uriktig utgangspunkt da det framg\u00e5r av KPA2010 at kommuneplanen regler om byggegrense langs sj\u00f8 gjelder foran reglene i KDP Milde. Tiltakshaver er ogs\u00e5 av det syn at utvalgets vedtak av 21.03.2024 er lovlig fattet. Det vises her til NOU 2019:5 hvor forvaltningens omgj\u00f8ringsadgang etter fvl. \u00a7 35 beskrives, hvor det framst\u00e5r klart at forvaltningen kan endre deler av eller vilk\u00e5r for et vedtak uten at dette utgj\u00f8r noen ny behandling av saken som s\u00e5dan. Tiltakshaver gir ogs\u00e5 en redegj\u00f8relse for sitt syn p\u00e5 valgt l\u00f8sning for beplantning av arealet som erstatning for de tr\u00e6rne som g\u00e5r tapt. Det vises til klage og motsvar i sin helhet. 3. Vurdering av klagen Vedr\u00f8rende anf\u00f8rsel om planstatus som utvalgets omgj\u00f8ringsvedtak m\u00e5 forholde seg til viser vi til at saken her gjelder en omgj\u00f8ring, det vil si en endring av vilk\u00e5rene i en tidligere tillatelse, ikke en ny tillatelse. Tiltaket er behandlet etter plangrunnlaget som gjaldt p\u00e5 vedtakstidspunktet for rammetillatelsen. Den senere omgj\u00f8ringen av ett vilk\u00e5r i denne rammetillatelsen p\u00e5virker ikke dette forholdet. Som klagen viser til, kunne ikke s\u00f8knaden om endring av vilk\u00e5r for tillatelsen, behandles som en endringss\u00f8knad etter plan og bygningsloven. Dette da s\u00f8knaden gjaldt endring av vilk\u00e5r for tillatelsen, ikke endring av selve tiltaket. Til klagers merknad om at saken reelt omfatter en endring, og at denne da skulle blitt vurdert etter nytt plangrunnlag, viser vi til departementets uttalelser om at: \u00abN\u00e5r det gjelder sp\u00f8rsm\u00e5let om en ny reguleringsplan eventuelt gjelder for hele tiltaket, eller kun de forhold som endres ved s\u00f8knad om endring, vises det til at varigheten av en tillatelse er 3 \u00e5r, jf. pbl. \u00a7 21-9 f\u00f8rste ledd. N\u00e5r tillatelse er gitt, kan tiltaket i utgangspunktet gjennomf\u00f8res innen fristen selv om det i mellomtiden kommer ny arealplan. Dette betyr at ny reguleringsplan ikke f\u00e5r virkning for opprinnelig godkjent byggetillatelse dersom tiltaket er satt i gang senest Saksnummer KLAGE-2024/13636 Side 4 av 6 tre \u00e5r etter at tillatelsen er gitt, men at den nye planen vil f\u00e5 virkning for en eventuell endringss\u00f8knad.\u00bb1 Her er det gitt igangsettingstillatelse innenfor 3-\u00e5rsfristen. Forholdet som det er gitt tillatelse til har da rettsvern mot senere planendringer. Vi viser for \u00f8vrig til brev fra Statsforvalteren i Vestland av 19.07.2023. Anf\u00f8rselen om at det opprinnelige vedtaket er ugyldig bygger p\u00e5 en oppfatning av at vedtaket av 20.06.2018 har vurdert s\u00f8knaden med utgangspunkt i feil plangrunnlag. Det er lagt til grunn at byggegrensen mot sj\u00f8 er 25 meter, mens det av KDP Milde framgikk at byggegrensen var 50 meter. I KPA2010 var eiendommen avsatt til \u00abbebyggelse og anlegg \u2013 blandet\u00bb. Det fulgte da av bestemmelsen i KPA2010 \u00a7 4.1 at byggegrensen mot sj\u00f8 for dette form\u00e5let var \u00ab25 meter\u00bb. Det f\u00f8lger av motstridsbestemmelsen i pbl. \u00a7 1-5(2) at \u00abNy plan eller statlig eller regional planbestemmelse g\u00e5r ved eventuell motstrid foran eldre plan eller planbestemmelse med samme areal med mindre annet er fastsatt i den nye planen (...)\u00bb. Det forhold at det dreier seg om forskjellige planniv\u00e5er har ingen betydning her. Som det framg\u00e5r av forarbeidene at: \u00abDette ledd sl\u00e5r fast den naturlige, men viktige regel at ny plan g\u00e5r foran eldre plan, i den betydning at det er den nye planen, og ikke den eldre, som bestemmer framtidig arealbruk. Dette gjelder generelt for forholdet mellom alle de kommunale arealplanene.\u00bb2 KPA2010 tar s\u00e6regent stilling til sp\u00f8rsm\u00e5let om byggegrenser mot sj\u00f8 for omr\u00e5det Mildehalv\u00f8ya. Det framg\u00e5r av bestemmelsen i \u00a7 2 pkt. 8 at \u00abSpesielt for kommunedelplan Mildehalv\u00f8ya: kommuneplanens regler om byggegrenser langs sj\u00f8 (pkt 4.1 sammenholdt med kommuneplanens arealkategorier) gjelder foran tilsvarende regler i kommunedelplanen.\u00bb De to planene gjelder \u00absamme areal\u00bb og har forskjellige regler vedr\u00f8rende byggegrenser. KPA2010 gjelder da foran den 7 \u00e5r eldre kommunedelplanen p\u00e5 dette punkt. Dette f\u00f8lger b\u00e5de direkte av loven i pbl. \u00a7 1-5(2) og s\u00e6rskilt av bestemmelsen i KPA2010 \u00a7 2 pkt. 8. Anf\u00f8rselen om at KPA-vedtaket ikke endret byggegrensen mot sj\u00f8 fra eiendommen sml. tidligere vedtatt omr\u00e5deplan er da ikke riktig. Det anf\u00f8res at endringen ikke ivaretar de opprinnelige hensynene bak vilk\u00e5ret for tillatelsen. Vi har ikke kommentarer til dette synspunktet, men viser til vurderingene som fremg\u00e5r av utvalgets vedtak av 21.03.2024. 4. Konklusjon Saken oversendes uten innstilling. 1 I sak 14-5456-2, uttalelsen gjelder sp\u00f8rsm\u00e5l om hvilket plangrunnlag som skal legges til grunn ved vurdering av endringss\u00f8knader, hvor plangrunnlaget er endret mellom vedtakstidspunkt for tillatelsen og endringss\u00f8knaden. Uttalelsen har imidlertid ogs\u00e5 overf\u00f8ringsverdi til sp\u00f8rsm\u00e5let her da den poengterer byggetillatelsens rettsvirkning hva gjelder vern mot senere planendringer. 2 Ot.prp.nr. 32 (2007-2008) s. 174 Saksnummer KLAGE-2024/13636 Side 5 av 6 Vedlegg: 1. Oversiktskart 2. Oversiktsfoto 3. Situasjonsplan 4. Motsvar datert 14.06.2024 5. Klage datert 19.04.2024 6. Vedtak fra Utvalg for Milj\u00f8 og Byutvikling datert 21.03.2024 7. Byr\u00e5dets innstilling datert 13.02.2024 8. Fagnotat datert 17.11.2023 9. Anmodning om omgj\u00f8ring 10. Brev fra Statsforvalteren i Vestland datert 19.07.2023 11. Nabomerknader 12. Uttalelse fra Bymilj\u00f8etaten datert 09.03.2023 13. Vedtak, Statsforvalteren i Vestland datert 23.07.2019 14. Vedtak fra KMBY datert 09.05.2019 15. Byr\u00e5dens saksfremstilling datert 26.03.2019 16. Rammetillatelse datert 20.06.2018 Saksnummer KLAGE-2024/13636 Side 6 av 6 "
}