{
  "dokument_id": "80eaec15-57db-579e-a101-0091423882b0",
  "doc_type": "case_attachment",
  "kommune": 4601,
  "tittel": "Svar p\u00e5 skriftleg sp\u00f8rsm\u00e5l nr. 42 fra Even S\u00f8rland (A) om retten til \u00e5 velje l\u00e6remiddel p\u00e5 nynorsk - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/10528633/Svar-pa-skriftleg-sporsmal-nr-42-fra-Even-Sorland-A-om-retten-til-a-velje-laeremiddel-pa-nynorsk-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor v/ Tina Omdahl Hayes V\u00e5r referanse: 2024/84787-3 Saksbehandler: Elin Monstad Fra Dato: 4. juni 2024 Byr\u00e5d for barnehage og skole Svar p\u00e5 skriftleg sp\u00f8rsm\u00e5l nr. 42 fra Even S\u00f8rland (A) om retten til \u00e5 velje l\u00e6remiddel p\u00e5 nynorsk - Utvalg for barnehage, skole og idrett (Representanten Even S\u00f8rland (A) har 23.05.2024 sendt inn f\u00f8lgende skriftlige sp\u00f8rsm\u00e5l: Eg viser til Hordaland, Arna og Bergen m\u00e5llag sitt munnlege innlegg for Utval for barnehage, skole og idrett tidlegare i \u00e5r. Det har vore mykje fokus p\u00e5 arbeidet med \u00e5 f\u00e5 etablert ein nynorskklasse i Bergen, men elevane har \u00f2g andre spr\u00e5klege rettar som det er viktig at kommunen informerer aktivt om. Sp\u00f8rsm\u00e5l: Er det slik at foreldre og elevar faktisk f\u00e5r informasjon om retten til \u00e5 velja l\u00e6remiddel p\u00e5 nynorsk ved skulestart? Kor kjente er desse rettane, og kva gjer skulane/kommunen for \u00e5 f\u00e5 ut informasjon til foreldra? Kan byr\u00e5den seie noko om kva som er praksis i bergensskulen, og om kor mange som har nytta retten sin til l\u00e6remiddel p\u00e5 nynorsk dei siste \u00e5ra? Svar fr\u00e5 byr\u00e5den: I Klosterhagen erkl\u00e6ringen st\u00e5r det skildra at [det er] viktig at digitale og fysiske hjelpemidler er tilgjengelig p\u00e5 b\u00e5de nynorsk og bokm\u00e5l. Vidare visar dei til at Spr\u00e5k er en viktig del av identiteten v\u00e5r. som nynorsk-hovedstad er det viktig \u00e5 l\u00f8fte interessen for nynorsk litteratur samt eit \u00f8nske om \u00e5 \u00f8ke tilgangen p\u00e5 nynorsk litteratur i skolebibliotekene. 25.01.2023 vedtok Bergen bystyre planen \u00abOrdet fangar - spr\u00e5kpolitisk plan\u00bb. Planen har ulike vedtak, m\u00e5l, strategiar og tiltak, som er aktuelle for bergensskolen, og nokre s\u00e6rleg aktuelle for skulane med nynorsk som hovudm\u00e5l. Nokre av vedtaka, m\u00e5la, strategiane og tiltaka i planen er: \u2022 Bergen kommune skal fremje nynorsk \u2022 Det skal vera enkelt \u00e5 velja nynorsk i Bergen \u2022 Informasjon om spr\u00e5klege rettar skal vera lett tilgjengeleg. Alle skulestartarar skal f\u00e5 informasjon om retten til nynorskklasse \u2022 B\u00e5de i barnehagen og skulen skal det, uavhengig av oppl\u00e6ringsm\u00e5l, bli lagt til rette for at barna tidleg m\u00f8ter, f\u00e5r kunnskap om og kompetanse i b\u00e5de bokm\u00e5l og nynorsk \u2022 Bergen kommune tilbyr nynorskkurs for (norsk)l\u00e6rarar som \u00f8nskjer dette - Arbeida for at l\u00e6remiddel skal vera tilgjengelege p\u00e5 b\u00e5de bokm\u00e5l og nynorsk. Kvar einskild rektor s\u00f8rger i tr\u00e5d med Oppl\u00e6ringslova for at skulen oppfyller krava om l\u00e6remiddel p\u00e5 eige oppl\u00e6ringsm\u00e5l. \u2022 Ungdomsskular i Bergen som tek i mot nynorskelevar m\u00e5 leggja til rette for l\u00e6reb\u00f8ker, pr\u00f8var, testar og anna skriftleg materiale er tilgjengelege p\u00e5 nynorsk, samt s\u00e5 langt som r\u00e5d samla nynorskelevar i same klasse \u2022 Bystyret ber byr\u00e5det jobbe for at f\u00e6rre elevar skal byte hovudm\u00e5l fr\u00e5 nynorsk til bokm\u00e5l. Med dette er meint stille spr\u00e5kkrav, ha oppdaterte l\u00e6remiddel og nynorskklasser \u2022 Spr\u00e5klege minoritetar skal kjenna seg heime i Bergen Forskrift om m\u00e5lform i grunnskulen stadfester skulen og elevane sine pliktar n\u00e5r det gjeld bruk av vedteken m\u00e5lform. Bergen kommune si informasjonsside om M\u00e5lform i grunnskulen viser at dei fleste kommunale skulane har bokm\u00e5l som m\u00e5lform. F\u00f8lgjande skular i Bergen kommune har nynorsk som m\u00e5lform: Garnes skule, Garnes ungdomsskule, Lone skule, Salhus skule, Ytre Arna skule og \u00c5dnamarka skule. Foreldre som ynskjer at elevane skal f\u00e5 oppl\u00e6ring p\u00e5 ei anna hovudm\u00e5lform, sender melding til rektor ved skulen eleven h\u00f8yrer til, Krav om m\u00e5lform i l\u00e6reb\u00f8ker skal foreldre ta opp med rektor. Fr\u00e5 skule\u00e5ret 2024/2025 vel elevane sj\u00f8lv kva m\u00e5lform undervisninga skal skje p\u00e5 fr\u00e5 og med 8.trinn. I Bergen kommune er det for skole\u00e5ret 2023/2024 til saman 334 elever med nynorsk som m\u00e5lform. Dette er ei endring fr\u00e5 439, d\u00e5 sp\u00f8rsm\u00e5l 2019/100214 blei svart ut. Desse 334 er spreidd p\u00e5 ni forskjellige skuler, der Salhus skule har flest og Haukedalen skole har f\u00e6rrast. Det er ingen registrerte elever p\u00e5 privatskule som har nynorsk som m\u00e5lform. 1. Er det slik at foreldre og elevar faktisk f\u00e5r informasjon om retten til \u00e5 velja l\u00e6remiddel p\u00e5 nynorsk ved skulestart? Ved innskriving p\u00e5 1. trinn f\u00e5r foreldre sp\u00f8rsm\u00e5l om kva m\u00e5lform dei ynskjer eleven skal ha. Det vert lagt ut informasjon om m\u00e5lform p\u00e5 l\u00e6reb\u00f8ker i innbyggjarhjelpen \u00abM\u00e5lform i grunnskolen\u00bb. 2. Kor kjente er desse rettane, og kva gjer skulane/kommunen for \u00e5 f\u00e5 ut informasjon til foreldra? Alle foreldre f\u00e5r sp\u00f8rsm\u00e5l om kva m\u00e5lform eleven ynskjer ved skulestart i 1. trinn. I tillegg har vi innbyggarhjelpa om m\u00e5lform. 3. Kan byr\u00e5den seie noko om kva som er praksis i bergensskulen, og om kor mange som har nytta retten sin til l\u00e6remiddel p\u00e5 nynorsk dei siste \u00e5ra? Byr\u00e5dsavdeling for barnehage og skule har ikkje oversyn over dette. Det er den einskilde skule som f\u00f8lgjer opp elevane sine val om m\u00e5lform, og skulane har ikkje krav om rapportering om dette. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}