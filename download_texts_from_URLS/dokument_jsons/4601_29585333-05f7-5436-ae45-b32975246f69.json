{
  "dokument_id": "29585333-05f7-5436-ae45-b32975246f69",
  "doc_type": "case_attachment",
  "kommune": 4601,
  "tittel": "Tilbakerapportering forvaltningsrevisjon - Forvaltning av nedlagte kommunale avfallsdeponier",
  "url": "https://bergen.kommune.no/politikere-utvalg/api/fil/bk360/8122252/Tilbakerapportering-forvaltningsrevisjon-Forvaltning-av-nedlagte-kommunale-avfallsdeponier",
  "tekst": " Sekretariat for kontrollutvalget Saksframstilling V\u00e5r referanse: 2022/151545-15 Saksbehandler: Hilde Rasmussen Nilsen Tilbakerapportering forvaltningsrevisjon - Forvaltning av nedlagte kommunale avfallsdeponier Hva saken gjelder: Bystyret behandlet saken \u00abForvaltningsrevisjon \u2013 forvaltning av nedlagte kommunale avfallsdeponier\u00bb i m\u00f8te 23.11.2022 sak 330/22 og fattet f\u00f8lgende vedtak: 1. Bystyret tar Deloittes forvaltningsrevisjonsrapport \u00abForvaltning av nedlagte kommunale avfallsdeponier\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av april 2023. Tilbakerapportering til kontrollutvalget ble mottatt i brev datert 26. april 2023 fra byr\u00e5d for klima, milj\u00f8 og byutvikling Ingrid Nergaard Fjeldstad. Tilbakerapporteringen f\u00f8lger vedlagt. I brevet skriver byr\u00e5den innledningsvis at forvaltningsrevisjonsrapporten er godt kjent i organisasjonen og at revisors ni anbefalinger har hjulpet med \u00e5 tydeliggj\u00f8re en retning for videre forbedringsarbeid. Det kommer fram at anbefalingen er lagt inn i kommunens avviks- og forbedringsportal BkKvalitet, og f\u00f8lges opp der. Byr\u00e5den understreker at flere av tiltakene vil kreve tid f\u00f8r man kan evaluere effekten. Deretter presenteres hver av Deloittes ni anbefalinger med tiltak og status fra byr\u00e5dsavdelingen pr. 26. april 2023: 1 2 3 Sekretariatets vurdering: Tilbakerapporteringen er kort, men oversiktlig og konstruktiv. Den gir et tydelig bilde av status og viser en plan for strukturert forbedringsarbeid. N\u00e5r det gjelder Deloittes anbefalinger nr. 5 og 6 skriver byr\u00e5dsavdelingen at de avventer svar p\u00e5 anmodning om avklaring sendt Klima- og milj\u00f8departementet 17.02.2023. Anbefaling nr. 5 lyder: \u00abEtablerer retningslinjer og rutiner for beregning av fordeling av kostnader knyttet til nedlagte avfallsdeponier og dokumentasjon av disse, for \u00e5 sikre at finansering av tiltak ved nedlagte deponier er i tr\u00e5d med selvkostregelverket\u00bb. Om tiltak til anbefaling nr. 5 skriver byr\u00e5dsavdelingen at etablering av retningslinjer og rutiner vil bli utarbeidet etter at avklaring om finansieringsmodell er mottatt. Anbefaling nr. 6 lyder: \u00abAvklare om allerede gjennomf\u00f8rte tiltak ved de nedlagte avfallsdeponiene som er finansiert over renovasjonsgebyret, representerer feil i fastsettelse av renovasjonsgebyret for tidligere \u00e5r som m\u00e5 korrigeres ved fastsettelse av fremtidige gebyr\u00bb. Om tiltak til anbefaling nr. 6 skriver byr\u00e5dsavdelingen at en gjennomgang av allerede gjennomf\u00f8rte tiltak vil utf\u00f8res etter avklaring om finansieringsmodell er mottatt. Vi merker oss at Milj\u00f8direktoratet i sitt svarbrev til kommunen datert 11.02.23 har uttrykt st\u00f8tte til Deloittes forst\u00e5else av selvkostregelverket mht. generasjonsprinsippet. Byr\u00e5dsavdelingen har i brev datert 17.02.23 bedt Klima- og milj\u00f8departementet om en ny vurdering av dette sp\u00f8rsm\u00e5let. Svar fra departementet er s\u00e5 langt ikke mottatt. Vi kan for \u00f8vrig ikke se at kommunen har funnet dokumentasjon knyttet til fordelingen av husholdningsavfall og n\u00e6ringsavfall ved deponiene der det er iverksatt tiltak som dekkes over renovasjonsgebyret. Kommunen har tidligere begrunnet fordelingen ved \u00e5 vise til bystyresaken der finansiering av Slettebakken deponi ble vedtatt (148/13). Deloittes vurdering i revisjonsrapporten er at det ikke foreligger dokumentasjon knyttet til hvordan beregningene er gjennomf\u00f8rt. Etter revisjonens vurdering, er dette ikke i tr\u00e5d med selvkostforskriften \u00a7 9, der det g\u00e5r frem at det skal dokumenteres hvordan beregningen av selvkost er gjort. Dette er ogs\u00e5 grunnlag for anbefaling nr. 5, der revisor anbefaler at kommunen etablerer retningslinjer og rutiner for beregning av fordeling av kostnader knyttet til nedlagte avfallsdeponier og dokumentasjon av disse, for \u00e5 sikre at finansering av tiltak ved nedlagte deponier er i tr\u00e5d med selvkostregelverket. 4 Sekretariatet anbefaler at byr\u00e5dsavdelingen i den nye tilbakerapporteringen besvarer Deloittes vurdering som g\u00e5r ut p\u00e5 at det er tre forhold som tilsier at kommunens finansiering av tiltak ved nedlagte avfallsdeponier kan inneb\u00e6re brudd p\u00e5 selvkostregelverket for kommunale avfallstjenester: 1. Tidsaspektet (som byr\u00e5dsavdelingen har adressert i brev til Milj\u00f8direktoratet og Klima- og milj\u00f8departementet) 2. Indikasjoner p\u00e5 at ikke alle kostnader i forbindelse med saneringen av Slettebakken, er forbundet med avfallssektoren. Vi viser til kommunens investeringsplaner, der det fremg\u00e5r at fremtidig utvikling av omr\u00e5det er et viktig form\u00e5l med saneringen. 3. Mangel p\u00e5 dokumentasjon om hvordan kommunen har beregnet andelen som skal belastes husholdningene gjennom renovasjonsgebyret. Sekretariatet kan ikke se at punkt 2 og 3 adresseres i vedleggene. Vi ber derfor om at byr\u00e5den ved den nye tilbakerapporteringen kommenterer ogs\u00e5 pkt. 2; om form\u00e5let med saneringen kan medf\u00f8re begrensninger i adgangen til \u00e5 belaste renovasjonsgebyret, og pkt. 3; dokumentasjon for beregning av andelen som kan belastes husholdningene. Sekretariatet anser denne tilbakerapporteringen som forel\u00f8pig og forventer \u00e5 f\u00e5 tilsendt en oppdatert tilbakerapportering knyttet til anbefaling 5 og 6 n\u00e5r byr\u00e5dsavdelingen har f\u00e5tt svar fra departementet. Sekretariatet vil derfor anbefale at kontrollutvalget tar denne tilbakerapporteringen til forel\u00f8pig orientering, og avventer \u00e5 oversende saken til bystyret til svar fra departementet og en oppdatert tilbakerapportering fra byr\u00e5dsavdelingen foreligger. Forslag til vedtak: 1. Kontrollutvalget tar rapporteringen fra byr\u00e5d for klima, milj\u00f8 og byutvikling, om oppf\u00f8lging av rapport etter forvaltningsrevisjon av forvaltning av nedlagte, kommunale avfallsdeponi, til forel\u00f8pig orientering. 2. Kontrollutvalget ber byr\u00e5det om oppdatert tilbakerapportering n\u00e5r byr\u00e5dsavdelingen har mottatt svar p\u00e5 anmodning om avklaring fra Klima- og milj\u00f8departementet. Dato: 7. juni 2023 Eli Merete Velle - leder Hilde Rasmussen Nilsen - spesialr\u00e5dgiver Dokumentet er godkjent elektronisk. Vedlegg: - Oppf\u00f8lging av forvaltningsrevisjon av forvaltning av nedlagte, kommunale avfallsdeponi \u2013 byr\u00e5dets rapportering til kontrollutvalget av 26.04.2023 - Finansiering av etterdrift og sanering av nedlagte kommunale avfallsdeponier \u2013 byr\u00e5dsavdelingens brev til Milj\u00f8direktoratet av 18.11.2022 - Svar p\u00e5 sp\u00f8rsm\u00e5l om finansiering av etterdrift og sanering av nedlagte kommunale avfallsdeponier fra Milj\u00f8direktoratet, 11.02.2023 - Anmodning om avklaring fra Klima- og milj\u00f8departementet vedr\u00f8rende finansiering av etterdrift og sanering av nedlagte kommunale avfallsdeponier, 17.02.2023 5 "
}