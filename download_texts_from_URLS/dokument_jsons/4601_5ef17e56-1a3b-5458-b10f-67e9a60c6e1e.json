{
  "dokument_id": "5ef17e56-1a3b-5458-b10f-67e9a60c6e1e",
  "doc_type": "case_attachment",
  "kommune": 4601,
  "tittel": "Fagnotat datert 14.06.2024",
  "url": "https://bergen.kommune.no/politikere-utvalg/api/fil/bk360/10643750/Fagnotat-datert-14-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13502-3 (Arbeidssted) Saksbehandler: Daniel Holm\u00e5s Aalerud Dato: 14.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/1016/0/0 Falsens vei 59. Klage p\u00e5 avslag. Firemannsbolig Aliance Architecture studio p\u00e5 vegne av tiltakshaver Eiendom Vest utleie Hvem klager? AS v/ brev datert 16.05.2024. Tiltaket Boligblokk med 4 boenheter og tilh\u00f8rende utomhusanlegg. Vedtak datert 26.04.2024 avsl\u00e5r tiltaket jf. pbl. \u00a7\u00a7 29-1 utforming av tiltak, Vedtaket 29-2 visuelle kvaliteter, regulerte byggegrenser og planens bestemmelser om tilkomst. KPA2018 viser eiendommen som byfortettingssone, hensynssone kulturmilj\u00f8 Minde Nymark, konsesjonsomr\u00e5de fjernvarme. Planstatus PlanID 64960000 regulerer eiendommen til blokkbebyggelse. Klager er gjennomg\u00e5ende uenig i kommunens vurderinger av arkitektoniske og visuelle kvaliteter samt universell utforming og Klagegrunner dokumentasjonsbehov. Det fremmes at kommunen har brutt sin veiledningsplikt. Dispensasjon fra regulerte byggegrenser m\u00e5 oms\u00f8kes og innvilges. L\u00f8sning for tilkomst m\u00e5 avklares med vegmyndigheten jf. planens \u00a7 2.3.1 Det m\u00e5 avklares om valgt renovasjonsl\u00f8sning kan aksepteres jf. planens Behov for ytterligere \u00a72.4.1 saksbehandling ved Fjernvarmetilknytning m\u00e5 avklares jf. pbl. \u00a7 27-5. eventuell omgj\u00f8ring Kvalitetskrav for uteoppholdsarealer m\u00e5 dokumenteres jf. planens \u00a7 5.3.2.1. Dispensasjon fra reguleringsbestemmelsenes \u00a7 5.2.9.2 om HC-parkering m\u00e5 oms\u00f8kes og innvilges. Anbefalt vedtak Vedtak datert 26.04.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om tillatelse er avsl\u00e5tt den 26.04.2024. Vedtaket er p\u00e5klaget den 16.05.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra Gnr159/bnr392 (Jan Arild Netland), Gnr159/bnr1016 (Egil Hansen og Liv Hedda Kv\u00e5le Leknessund) og Gnr159/bnr397 (Helge Arild Leknessund). Merknadene fremmer at boligen er for ruvende og malplassert i forhold til eksisterende bebyggelse, at tiltaket vil gi \u00f8kt innsyn og at det framst\u00e5r uklart om tiltaket plasseres i tr\u00e5d med regulert byggegrense. Det anf\u00f8res ogs\u00e5 at omr\u00e5det ikke har kapasitet til trafikk\u00f8kningen som tiltaket gir. Ansvarlig s\u00f8ker er av den oppfatning at tiltaket forholder seg til den relativt nylig (2018) vedtatte planen hva gjelder antall boenheter, h\u00f8yder og utnyttelsesgrad og plassering. Plan- og bygningsetaten har vurdert merknadene og finner at forholdene som p\u00e5beropes av naboene i det vesentlige er avklart i plan sml. Pbl. \u00a7 1-9(2). Vi finner imidlertid at tiltaket ikke forholder seg til regulerte byggegrenser. Byantikvaren har gitt uttalelse datert 12.04.2024. Her fremkommer at \u00ab... Materialitet og fasadeuttrykk ikke im\u00f8tekommer kravet til kvalitet og tilpasning til kulturmilj\u00f8et fullt ut. Vi anbefaler at prosjektet revideres n\u00e5r det gjelder vagl av fasadematerial (pusset mur eller malt trekledning, i en lys farge), samt vindusutforming/plassering.\u00bb Det foreligger renovasjonsteknisk plan datert 20.04.2023. Denne beskriver en renovasjonsl\u00f8sning for 9 boenheter. BIR har gitt uttalelse for 3 boenheter den 25.10.2023. Bergen Vann har gitt uttalelse til s\u00f8knaden datert 17.10.2023. Her vises til avklaringene som er foretatt i plansaken. Det orienteres om at forh\u00e5ndsuttalelse m\u00e5 innhentes f\u00f8r tiltaket kan f\u00e5 igangsettingstillatelse. 2. Om klagen Klagen fremmer at: - Klager fremmer overordnet at kommunens veiledningsplikt ikke er overholdt. - Det vedg\u00e5s at utforming av avkj\u00f8rsel ikke er endelig avklart, men fremmes at dette skal avklares snarlig. - Det fremmes at forh\u00e5ndsuttalelse for vann- og avl\u00f8pstilknytningen skal leveres til IG. - BIR sin vurdering av antall boenheter ifb. godkjenning av RTP beror p\u00e5 en inkurie, da BIR oppgir lavere tall boenheter enn hva RTP tar for seg. - Det opplyses at tiltaket skal tilknyttes fjernvarme. - Det fremmes at l\u00f8sning for adkomst er universelt utformet og i tr\u00e5d med TEK. - Klager er uenig i kommunen vurdering av at halvplansl\u00f8sningen gir en d\u00e5rlig arkitektonisk tilrettelegging for familieboliger. - Det fremmes at visuelle kvaliteter kunne v\u00e6rt justert dersom det ble mottatt tilbakemeldinger om forholdet under saksbehandlingen. Saksnummer KLAGE-2024/13502 Side 2 av 9 - Klager mener at det er levert tilfredsstillende dokumentasjon for at st\u00f8ykrav p\u00e5 uteoppholdsarealer er oppfylt. Det vises til klagen i sin helhet. 3. Vurdering av klagen Vedr\u00f8rende anf\u00f8rsler om at kommunens veiledningsplikt ikke er overholdt, vises det f\u00f8rst til at s\u00f8knaden som her er avsl\u00e5tt er revidert etter at det f\u00f8rst ble gitt relativt omfattende veiledning. Vi forst\u00e5r denne anf\u00f8rselen slik at den retter seg mot forvaltningens alminnelige veiledningsplikt etter fvl. \u00a7 11. Det framg\u00e5r av bestemmelsen at veiledningsplikten er relativ og avpasset etter \u00abpartens behov for veiledning\u00bb jf. andre ledd. Dette inneb\u00e6rer at veiledningsplikten strekker seg lengre overfor alminnelige privatpersoner, enn for profesjonelle parter. Der mindre endringer eller justeringer vil f\u00f8re til at kravet til visuelle kvaliteter er oppfylt kan forvaltningen ha en oppfordring til \u00e5 veilede om forholdet1. Kommunen skal imidlertid ikke st\u00e5 for prosjektering av tiltak, og veiledningsplikten har i lys av dette en klar begrensning. N\u00e5r mer omfattende endringer m\u00e5 til for at tillatelse skal kunne innvilges. Det vises ogs\u00e5 til at det er ansvarlig s\u00f8ker, evt. tiltakshaver som b\u00e6rer ansvaret for at s\u00f8knaden inneholder de n\u00f8dvendige opplysninger jf. SAK10 \u00a7\u00a7 12-1 og 12-2. Tiltakshaver er her en profesjonell part, som i tillegg bist\u00e5s av en profesjonell s\u00f8ker. Forvaltningens veiledningsplikt er da noe lempet p\u00e5 plan- og bygningsrettens omr\u00e5de. Klager viser til at utformingen avkj\u00f8rsel ikke er endelig avklart, men fremmer at dette skal avklares snarlig. Dette forholdet er nevnt i vedtaket, men ikke opplistet som selvstendig avslagsgrunn. Kravet til fremleggelse av tekniske planer er her gitt etter pbl. \u00a7 12-7 nr. 12 om videre unders\u00f8kelser, da planforslaget omfatter utvidelse av veien med fortau. Det er stilt rekkef\u00f8lgekrav til framf\u00f8ring av fortauet i planens \u00a7 3.3.2.1. Det framg\u00e5r av fagnotat til annengangsbehandling av saken at \u00abForeliggende planforslag bygger videre p\u00e5 l\u00f8sningen i s\u00f8r og regulerer ytterligere ca.100 m nytt fortau p\u00e5 vestsiden av Falsens vei. Etablering av fortau/frisikt vil kreve inngrep i tilliggende eiendommer, jf. vedlegg P. I tillegg vil fjerning av kantparkering for deler av Falsens vei kunne f\u00f8re til en vanskeligere parkeringssituasjon for beboerne langs veien\u00bb. Det framg\u00e5r av planbeskrivelsen at \u00abDet er vist en skisse for mulig l\u00f8sning av fortau frem til krysset med Hjelms vei\u00bb, men det er ikke landet noen endelig og detaljert l\u00f8sning for opparbeidelsen i planarbeidet. For at rekkef\u00f8lgekravet faktisk skal kunne realiseres i samsvar med plan m\u00e5 l\u00f8sningen v\u00e6re i samsvar med gjeldende tekniske krav til kommunal vei. L\u00f8sningen m\u00e5 ogs\u00e5 gi eiendommen tilfredsstillende tilkomst jf. pbl. \u00a7 27-4. Da dette gjelder rent offentligrettslige krav for opparbeidelse av infrastruktur i samsvar med regulert form\u00e5l (offentlig vei/fortau) problematiseres ikke forholdet til bygningsmyndighetens adgang til \u00e5 stille vilk\u00e5r om detaljprosjekteringsunderlag. Det er her snakk om en bekreftelse p\u00e5 at den tekniske opparbeidelsen er i tr\u00e5d med gjeldende normaler jf. pbl. \u00a7 12-7 nr. 12 sml. ogs\u00e5 \u00a7 18-1 (1) f\u00f8rste setning, slik at den regulerte situasjonen beror p\u00e5 en tilstrekkelig adkomst i tr\u00e5d med plan. Vi viser for ordens skyld ogs\u00e5 til at avkj\u00f8rselen til tiltaket skal ha en utforming som vegmyndighetene godtar jf. vegl. \u00a7 43 jf. pbl. \u00a7 21-5. 1 Vi viser her bla til Sivlombudets \u00e5rsmelding av 1977, s. 108 Saksnummer KLAGE-2024/13502 Side 3 av 9 Det fremmes at forh\u00e5ndsuttalelse for vann- og avl\u00f8pstilknytningen skal leveres til IG. Dette i tr\u00e5d med opplysningene som framkommer av Bergen Vann sin uttalelse i saken. Vi forst\u00e5r uttalelsen slik at tiltaket kan p\u00e5regne en positiv forh\u00e5ndsuttalelse p\u00e5 n\u00e6rmere angitte vilk\u00e5r. Hva gjelder renovasjonsteknisk plan, fremmer klager at denne skal ta for seg 9 boenheter, ikke 3, og at dette beror p\u00e5 en feil. Vi ser at det er framlagt RTP for 9 boenheter, men det er imidlertid ogs\u00e5 framlagt uttalelse fra BIR som beskriver 3. Dersom \u00e5rsaken til denne forskjellen er en skrivefeil fra BIR sin side, er dette beklagelig, men ikke et forhold som har v\u00e6rt synlig for forvaltningen ved behandling av s\u00f8knaden. Det nevnes ogs\u00e5 at RTP som er vedlagt s\u00f8knaden, beskriver en helt annen situasjon enn den som beskrives i den vedlagte uttalelsen fra BIR. Uttalelsen fra BIR beskriver en l\u00f8sning med i alt 9stk 140l beholdere fordelt p\u00e5 de forskjellige avfallstypene. RTP beskriver en situasjon med 2x 660L papp/papirbeholdere, 1x 660L, og 1x240L restavfallsbeholder samt 2x240L matavfallsbeholdere i avfallsrom tilrettelagt for henting. Forskjellene her m\u00e5 alts\u00e5 skyldes mer enn bare en skrivefeil. Uttalelsen som er lagt ved saken og RTP for prosjektet beskriver helt forskjellige situasjoner. Vi knytter ogs\u00e5 en merknad til at RTP ikke inneholder noen faktisk bekrivelse av renovasjonsanleggets atkomst, avkj\u00f8rsel og oppstilling ut over at dette er \u00ablikt som i dag\u00bb. Dette kan ikke stemme. Dagens situasjon, regulert situasjon og oms\u00f8kt situasjon framg\u00e5r under: Regulert avkj\u00f8rsel til eiendommen ligger nord i planomr\u00e5det over o_SKF2. Dette samsvarer med dagens situasjon. I oms\u00f8kt situasjon planlegges det for tilkomst til fortau via trapp her, mens en rampe tar opp niv\u00e5forskjellen mellom avfallsrom og gateplan fra nord til s\u00f8r langs bygningskroppen: Det er da ikke klart om avkj\u00f8rselen er etablert p\u00e5 en m\u00e5te som kan aksepteres av vegmyndigheten. Se mer om dette over. Det framst\u00e5r i alle tilfeller som at tiltaket beror p\u00e5 en opparbeidelse av offentlig fortau som ville stride med forutsetningene i plankartet, og at renovasjonsl\u00f8sningen vil f\u00e5 hentepunkt i motsatt ende av BBB fra hvor tiltakets regulerte avkj\u00f8rsel skulle tilsi. Dispensasjon for dette forholdet er ikke oms\u00f8kt, dette er heller ikke et forhold som er avklart med Saksnummer KLAGE-2024/13502 Side 4 av 9 vegmyndigheten jf. overst\u00e5ende om tekniske planer. Dette problematiseres ikke videre da tilkomstveien ikke s\u00f8kes opparbeidet p\u00e5 dette tidspunkt. Det opplyses at tiltaket skal tilknyttes fjernvarme. Tiltaket ligger innenfor konsesjonsomr\u00e5de for fjernvarme, og utl\u00f8ser da tilknytningsplikt. Det framg\u00e5r av reguleringsplanens \u00a7 5.2.9 at \u00abNy bebyggelse skal knyttes til fjernvarmenettet ...\u00bb. Det f\u00f8lger av pbl. \u00a7 27-5 at \u00abHvis et byggverk skal oppf\u00f8res innenfor et konsesjonsomr\u00e5de for fjernvarme, og tilknytningsplikt for tiltaket er bestemt i plan, skal byggverket knyttes til fjernvarmeanlegget\u00bb. S\u00f8knad om tiltak skal da inneholde opplysninger om fjernvarmetilknytning jf. SAK10 \u00a7 5-4 (3) lit. j. Det er ikke redegjort for dette forholdet i s\u00f8knaden. Det fremmes at l\u00f8sning for adkomst er universelt utformet og i tr\u00e5d med TEK17. Dette tas til orientering. Fagetaten er ikke av den oppfatning at adkomsten krever unntak fra TEK17. Som det framg\u00e5r av vedtaket er det vurdert at l\u00f8sningen som er valgt, ikke vil tilfredsstille pbl. \u00a7 29-1 om at tiltaket skal ha \u00abgod arkitektonisk utforming i samsvar med sin funksjon etter reglene gitt i eller i medhold av denne lov\u00bb. Jf. pbl. \u00a7 29-1. Det f\u00f8lger av forarbeidene at2: \u00abMed \"arkitektonisk utforming\" menes ikke bare tiltakets utseende, men inneb\u00e6rer at alle krav som stilles til tiltaket skal innarbeides i den endelige utformingen. Kravene knyttes til byggverkets utseende, uterom mellom byggverk og opparbeidede utearealer. Ikke bare visuelle kvaliteter inng\u00e5r i vurderingen, men ogs\u00e5 universell utforming og forsvarlighet etter \u00a7 29-3 ...\u00bb Det er gitt veiledning til en slik vurdering gjennom planbestemmelsenes \u00a7 5.3.1.1 hvor det framg\u00e5r at \u00abUteoppholdsarealer og adkomst skal v\u00e6re felles for feltene BBB og BFS. Felles hageanlegg og hovedinngang til alle nye boenheter skal sikres universell tilkomst.\u00bb Hva gjelder trappeadkomsten til eiendommen er forholdet illustrert som f\u00f8lger i vedtak datert 26.04.2024: Det legges til rette for adkomst i to niv\u00e5er, med trapper for hovedadkomst til fots mot boligene. Utomhusplanen viser at trappen n\u00e6rmest veien som framg\u00e5r av illustrasjonen over skal tilrettelegges med trappeheis: 2 Ot.prp.nr.45 (2007-2008) s. 341 Saksnummer KLAGE-2024/13502 Side 5 av 9 Som det framg\u00e5r av fagnotatet3 i plansaken er det vurdert flere mulige l\u00f8sninger for tilkomst i planarbeidet, men det er likevel besluttet \u00e5 la dette punktet st\u00e5 \u00e5pent til prosjekteringsfasen. S\u00f8knaden her gjelder nye boenheter og vil da aktualisere kravet om universell tilkomst til alle nye boenheter. Som vi ser av de vedlagte illustrasjonene, vil den universelt utformede tilkomsten (trappeheis) kun gi tilkomst til plan 1, hvor brukeren deretter m\u00e5 bero p\u00e5 trapper for \u00e5 komme seg videre. Det er da ikke universelt utformet tilkomst til boenhetene. Det vises i denne sammenheng til at \u00abgangadkomst til bygninger med boenhet skal v\u00e6re (...) trinnfrie\u00bb jf. TEK17 \u00a7 8-5 lit a. S\u00f8ker viser til kravene som framg\u00e5r av TEK17, herunder at det ikke er krav om heis i bygninger hvor man kun m\u00e5 g\u00e5 en etasje p\u00e5 inntil 3,3 meter for \u00e5 komme fra inngangspartiet i bygningen til inngangsd\u00f8ren i boenheten. Det framg\u00e5r imidlertid av pbl. \u00a7 12-7 nr. 5 at det gjennom reguleringsplan kan stilles krav om bla. \u00abn\u00e6rmere krav til tilgjengelighet ...\u00bb. Det er avklart gjennom Milj\u00f8verndepartementets brev av 26.10.2010 at kommunen da kan stille \u00abstrengere krav om universell utforming til utearealer enn de krav som fremg\u00e5r av byggteknisk forskrift kapittel 8 (...) Milj\u00f8verndepartementet mener at det i medhold av denne bestemmelsen er adgang til \u00e5 stille krav til hvor stor andel av boligene i planomr\u00e5det som m\u00e5 ha alle hovedfunksjoner p\u00e5 inngangsplanet. (...) Hensikten er \u00e5 styrke reguleringsplanen som boligpolitisk styringsverkt\u00f8y knyttet til fordeling av boligtyper og leilighetsst\u00f8rrelser, sikring av minstest\u00f8rrelse og eventuelle krav om tilgjengelighet og standard\u00bb Rene henvisninger til kravene som framg\u00e5r av TEK17 er da ikke tilstrekkelig for \u00e5 tilfredsstille reguleringsplanens krav om at hovedinngang til alle de nye boenhetene i planomr\u00e5det skal ha universelt utformet tilkomst. Tiltakshaver fremmer at trapper kunne blitt plassert innenfor byggegrensen dersom de ble orientert tidligere om at byggegrensen var til hinder for \u00e5 oppf\u00f8re tiltaket. Det framg\u00e5r av reguleringsplanens \u00a7 5.2.5 at \u00abbebyggelsen skal plasseres innenfor byggegrensene angitt p\u00e5 plankartet\u00bb. Kommunen har da ikke anledning til \u00e5 gi tillatelse til \u00f8nsket plassering uten at n\u00f8dvendige dispensasjoner er oms\u00f8kt og innvilget. Klager er uenig i kommunen vurdering av at halvplansl\u00f8sningen gir en d\u00e5rlig arkitektonisk tilrettelegging for familieboliger. Illustrasjonen under viser nedre leilighet: 3 V\u00e5r ref. 201533931/58 side 6 Saksnummer KLAGE-2024/13502 Side 6 av 9 Klager fremmer her at l\u00f8sningene er gode og gir egnede familieboliger med ulike oppholdssoner og fleksible roml\u00f8sninger. Det er i vedtak datert 26.04.2024 vurdert at \u00abValgt halvplanl\u00f8sning medf\u00f8rer at man beveger seg vertikalt for \u00e5 n\u00e5 \u00f8nskelig funksjon. En familie med 2-3 sm\u00e5 barn m\u00e5 eksempelvis l\u00f8pe opp og ned 2 etasjer for \u00e5 komme seg fra soverom til bad, eller fra stue til bad. L\u00f8sningen er vurdert til \u00e5 v\u00e6re lite praktisk og hensiktsmessig for sm\u00e5barnsfamilier (...) Planl\u00f8sningene er preget av knappe areal i forhold til forventet dagens standard til romst\u00f8rrelser som familieboliger.\u00bb Klager fremmer da at boligene har halvplan, slik at man ikke m\u00e5 ta opp to hele etasjer i h\u00f8yden, men \u00e9n etasje til sammen. Dette tas til orientering. Tiltaket er vurdert med bakgrunn i reguleringsplanens bestemmelser som sier at \u00abMinimum 3 av boenhetene skal v\u00e6re familieleiligheter, 3-roms eller st\u00f8rre\u00bb jf \u00a7 5.2.2. Bestemmelsens materielle sider krever her kun 3-roms leiligheter, og legger s\u00e5dan ikke direkte hindring for valgt l\u00f8sning. Pbl. \u00a7 29-5 jf. TEK17 \u00a7 12-1 fordrer at \u00abByggverk skal ha planl\u00f8sning tilpasset byggets funksjon\u00bb. Det er fagetatens syn at bestemmelsene her \u00e5pner for \u00e5 foreta vurderinger av valgte l\u00f8sninger i bygget. Det f\u00f8lger av forarbeidene at \u00abDepartementet anbefaler for \u00f8vrig at kommunen ikke legger en for streng norm til grunn ved vurderingen av planl\u00f8sningen. Avslag b\u00f8r i f\u00f8rste rekke gis i de tilfeller der den foresl\u00e5tte planl\u00f8sning har \u00e5penbare svakheter med hensyn til lysforhold, utsyn og/eller r\u00f8mningsmulighet. Departementet anser ikke generell brukbarhet med hensyn til m\u00f8blering og romlighet som relevant avslagsgrunn.\u00bb4 Det er alts\u00e5 i utgangspunktet kun tilfeller hvor det er \u00ab\u00e5penbare\u00bb svakheter med planl\u00f8sningen, hvor dette forholdet kan hjemle avslag p\u00e5 en s\u00f8knad. I denne konkrete saken er det imidlertid inntatt bestemmelser i reguleringsplanen som etter fagetatens syn oppstiller enkelte kvalitetskrav til planl\u00f8sningene. For at en \u00abfamilieleilighet\u00bb skal ha tilstrekkelig god planl\u00f8sning sett ut fra byggets funksjon m\u00e5 de v\u00e6re tilrettelagt for bruk nettopp i familiesituasjonen. Dette gjelder rom st\u00f8rrelser som tilrettelegger for samtidig opphold, ganglinjer mellom boenhetens forskjellige funksjoner og rommenes st\u00f8rrelse med tanke p\u00e5 bruksform\u00e5let. Ogs\u00e5 pbl. \u00a7 29-1 legger opp til at kommunen foretar materielle vurderinger av de valgte arkitektoniske l\u00f8sningene. L\u00f8sningen med halvplan gir etter fagetatens syn et uheldig grep for 4 Ot.prp.nr.45 (2007-2008) s. 234 Saksnummer KLAGE-2024/13502 Side 7 av 9 boenheter av denne st\u00f8rrelsen. Som det framg\u00e5r av tegningene, f\u00e5r man brutte boenheter med sm\u00e5 plan for opphold. Som situasjonen over viser har man for eksempel et kjellerplan hvor det kun er bad og bod, mens WC, inngangsparti og to soverom ligger i et halvplan over. Tredje halvplan gir kj\u00f8kken og opphold. Her ser man at planl\u00f8sningen er for knapp i bredden til at man kan g\u00e5 rundt en vanlig seng p\u00e5 soverommet, man m\u00e5 da gjennom kj\u00f8kkenet for \u00e5 komme til den ene siden av soverommet til den andre. Det er ogs\u00e5 funnet at tiltaket mangler tilfredsstillende visuelle kvaliteter. Det vises her til at justeringen av vinduene enkelt kunne blitt gjort dersom man fikk tilbakemelding om dette. Det vises ogs\u00e5 til prosjektet i Kronstadvegen 20 som ble nominert til kommunens arkitektur- og byformingspris i 2019, som ligger 1,6 km unna og benytter et liknende grep. Det styrende for fagetatens vurdering av visuelle kvaliteter her, er tilpasningen til stedets identitet og s\u00e6rpreg. Prosjektet som s\u00f8ker viser til her ligger i et omr\u00e5de med noe annerledes arkitektur. Det er s\u00e6rlig det forhold at \u00abBebyggelsen preges av streng og rigid fasadeartikulering med horisontal og parallell inndeling av vinduer\u00bb som det framg\u00e5r av vedtaket, mens oms\u00f8kt tiltak beror p\u00e5 en vindusplassering med ujevne h\u00f8yder. Omr\u00e5det for \u00f8vrig b\u00e6rer preg av rette linjer og estetisk sammenhengende fasader. Det vises til illustrasjonene under. Det er ikke gitt veiledning om dette forholdet da dette kun er en av flere avslagsgrunner. Klager fremmer at tiltaket har tilfredsstillende st\u00f8y p\u00e5 uteoppholdsarealer. Videre at det er utarbeidet st\u00f8ykartlegging som viser dette. Denne har imidlertid ikke lagt ved s\u00f8knaden, det framg\u00e5r da ikke av s\u00f8knaden at reguleringsplanens forutsetning om at \u00abVeitrafikkst\u00f8y skal ikke overstige 55 dBA\u00bb for uteoppholdsarealer jf. \u00a7 5.3.1.4 er oppfylt. \u00d8vrige forhold - Parkering Det f\u00f8lger av planbestemmelsene at \u00abDet tillates maksimalt 1,0 parkeringsplass for bil per 100m2 BRA bolig, felles for feltene BBB og BFS\u00bb jf. \u00a7 5.2.9.1. Det er alts\u00e5 kun satt maksimumskrav for ordin\u00e6r parkering, ikke minimumskrav. Det f\u00f8lger imidlertid av bestemmelsen i \u00a7 5.2.9.2 at \u00ab\u00c9n plass skal v\u00e6re utformet for bevegelseshemmede\u00bb, videre av \u00a7 5.2.9.4 at \u00abParkeringsanlegget skal plasseres helteller delvis skjult under terreng (...)\u00bb. Dette utgj\u00f8r alts\u00e5 likevel et krav om at det m\u00e5 opparbeides en plass for bevegelseshemmede, videre at denne har konkrete kvalitetskrav knyttet til beliggenhet (helt eller delvis skjult av terreng). Dette ogs\u00e5 sett i sammenheng med at tiltaket skal v\u00e6re tilgjengelig for bevegelseshemmede jf. ogs\u00e5 kravet om universelt utformet tiltak i \u00a7 5.3.1.1. \u00d8vrige krav til parkeringsplasser for bevegelseshemmede framg\u00e5r av TEK17 \u00a7 8-8. Det er her ikke oms\u00f8kt parkering for HC i tiltaket, en tillatelse til tiltaket avhenger av at dette oms\u00f8kes og innvilges. Saksnummer KLAGE-2024/13502 Side 8 av 9 4. Konklusjon Vedtak datert 26.04.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 26.04.2024 5. Klage datert 16.05.2024 6. Uttalelse fra Bergen Vann datert 17.10.2023 7. Uttalelse fra BIR datert 25.10.2023 8. Uttalelse fra Byantikvaren datert 12.04.2024 9. RTP datert 20.04.2023 10. Illustrasjoner 11. Tegninger 12. Nabomerknader med ansvarlig s\u00f8kers kommentarer Saksnummer KLAGE-2024/13502 Side 9 av 9 "
}