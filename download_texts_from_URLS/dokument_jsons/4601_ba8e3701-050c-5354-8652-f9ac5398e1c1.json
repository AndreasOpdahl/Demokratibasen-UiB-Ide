{
  "dokument_id": "ba8e3701-050c-5354-8652-f9ac5398e1c1",
  "doc_type": "case_attachment",
  "kommune": 4601,
  "tittel": "Vedtak - Bergen 202160 - midlertidig deponering og mellomlagring.pdf",
  "url": "https://bergen.kommune.no/politikere-utvalg/api/fil/bk360/10095298/Vedtak-Bergen-202160-midlertidig-deponering-og-mellomlagring-pdf",
  "tekst": " V\u00e5r dato: V\u00e5r ref: 12.10.2023 2023/10294 Deres dato: Deres ref: ADVOKATFIRMAET SIMONSEN VOGT WIIG AS Saksbehandler, innvalgstelefon Postboks 2043 Vika Karen Elin Bakke, 5557 2126 0125 OSLO ved advokat Thor- Erik Lodtz Bergen kommune gnr. 202 bnr. 160. Midlertidig deponering og mellomlagring av masser Vi viser til deres klage av 04.08.2022, samt Bergen kommunes oversendelse av klagesaken hit den 23.06.2023. Vi beklager at saksbehandlingen hos oss har tatt tid. Vedtak Statsforvalteren i Vestland stadfester Bergen kommunes vedtak av 15.07.2022, sak 2022/20389, avslag p\u00e5 s\u00f8knad om midlertidig deponering og mellomlagring av masser. Sakens bakgrunn Det er opplyst i s\u00f8knad av 22.04.2022 at det har v\u00e6rt drevet virksomhet p\u00e5 eiendommen gnr. 202 bnr. 160 siden 1970 tallet, og da s\u00e6rlig steinknuseverk og bearbeidelser av steinmasser. Eiendommen har ogs\u00e5 blitt benyttet til deponering og mellomlagring av ulike l\u00f8smasser og ferdigprodukter, som singel, grus, bark og jord. Steinknuseverket er n\u00e5 fjernet. Det er s\u00f8kt om tillatelse til deponering og mellomlagring av ferdigvarer i to \u00e5r i form av pukk, natursand, fallsingel natur, varmebehandlet kompostjord og singel p\u00e5 eiendommen. Tiltakshaver er Steinsenteret \u00c5sane Sand og Singel AS, og grunneier er Ovnen Industrier AS. Bygningsmyndighetene avslo s\u00f8knaden administrativt den 15.07.2022. Avslaget er begrunnet med at tiltaket er i strid med kommuneplanens arealdel, og at vilk\u00e5rene for \u00e5 gi dispensasjon ikke er oppfylt, jf. plan- og bygningsloven (pbl.) \u00a7 19-2. Vedtaket ble p\u00e5klaget av advokatfirmaet Simonsen Vogt Wiig AS ved advokat Thor-Eirik Lodtz p\u00e5 vegne av tiltakshaver Steinsenteret \u00c5sane Sand og Singel AS i brev av 04.08.2022. Dere har anf\u00f8rt at tiltaket ikke tilsidesetter hensynene i reguleringsplanen og at fordelene ved \u00e5 gi dispensasjon er \u00abklart st\u00f8rre\u00bb enn ulempene. Det vises ogs\u00e5 til at det ikke kan etableres n\u00e6ringsvirksomhet p\u00e5 naboeiendommen ut fra et likhetsprinsipp. Utvalg for milj\u00f8 og utvikling behandlet klagen i m\u00f8te den 14.06.2023, sak 276/23. Klagen ble ikke tatt til f\u00f8lge. Vedtaket var enstemmig. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Saken ble deretter sendt oss for klagebehandling. Rettsregler Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven (pbl.), se pbl. \u00a7 1-9 og rundskriv T-2/09 fra Kommunal- og moderniserings- departementet. Statsforvalteren kan pr\u00f8ve alle sider av saken, herunder ogs\u00e5 nye omstendigheter, jf. fvl \u00a7 34. Ved pr\u00f8vingen av forvaltningens frie skj\u00f8nn skal Statsforvalteren legge stor vekt p\u00e5 hensynet til det kommunale selvstyret, jf. fvl \u00a7 34 andre ledd. Plangrunnlag Eiendommen er omfattet av reguleringsplan nummer 9630000 Eik\u00e5s motorsenter, stadfestet 15.05.1995, og er regulert til annet spesialomr\u00e5de. Kommuneplanens arealdel (KPA 2018) viser eiendommen som idrettsanlegg, og at den ligger innenfor hensynssonene gul/r\u00f8d veist\u00f8y og Eik\u00e5s motorsport. Det framg\u00e5r av pbl. \u00a7\u00a7 11-6 og 12-4 at planene er juridisk bindende for nye eller utvidelse av eksisterende tiltak. Dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Vilk\u00e5rene for \u00e5 gi dispensasjon f\u00f8lger av pbl \u00a7 19-2 andre ledd, som sier at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Planene har blitt til gjennom en omfattende beslutningsprosess og er vedtatt av bystyret som er kommunens \u00f8verste folkevalgte organ. Planene omhandler konkrete forhold knyttet til arealutnyttelse innenfor et bestemt omr\u00e5de. Det skal derfor ikke v\u00e6re en kurant sak \u00e5 fravike en gjeldende plan. Av lovens forarbeider fremg\u00e5r det videre at ut ifra hensynet til offentlighet, samr\u00e5d og medvirkning i prosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner, jf. Ot.prp. nr. 32 (2007-2008) s. 242. P\u00e5 denne bakgrunn er det h\u00f8y terskel for \u00e5 gi dispensasjon fra gjeldende planer. Illustrasjoner Illustrasjonen er hentet fra saksdokumentene. Bildet til venstre viser eiendommen markert med en tykk r\u00f8d strek. Aktuelt lageromr\u00e5de p\u00e5 eiendommen utgj\u00f8r ca. 6000 m2 og er markert p\u00e5 situasjonsplanen til h\u00f8yre. Side: 3/5 V\u00e5r vurdering Vi finner saken tilstrekkelig opplyst. Habilitet Vi vil innledningsvis knytte kommentarer til v\u00e5r habilitet. Vi anser oss habile til \u00e5 behandle saken, selv om vi tidligere har behandlet klagesak p\u00e5 gbnr. 202/1,2, og 3 i 2015 (Fylkesmannen i Sogn og Fjordane). Vi er heller ikke inhabile selv om en av fagavdelingene hos Fylkesmannen i Hordaland hadde en rolle i saken som forurensningsmyndighet. Videre har vi behandlet klage over kommunens ulovlighetsoppf\u00f8lging, v\u00e5r referanse 2021/14958. Verken tidligere befatning eller ulike roller hos et forvaltningsorgan er en generell inhabilitetsgrunn etter norsk rett.1 Vi har derfor ikke funnet grunn til \u00e5 be om settestatsforvalter i saken, jf. fvl. \u00a7 19. Vi g\u00e5r n\u00e5 over til \u00e5 behandle klagen over avslaget p\u00e5 s\u00f8knaden om dispensasjon. Dispensasjon S\u00f8knaden om midlertidig dispensasjon gjelder mellomlagring og deponering av ferdigvarer i to \u00e5r. Tiltaket er i strid med kommuneplanens arealdel pkt. 27.5 idrettsanlegg, og krever dispensasjon for \u00e5 kunne gjennomf\u00f8res. Pbl. \u00a7 19-2 stiller opp to vilk\u00e5r som begge m\u00e5 v\u00e6re oppfylt for at dispensasjon skal kunne gis. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene. Vi vil f\u00f8rst ta stilling til om en dispensasjon vil sette hensynene bak arealdisponeringen vesentlig til side. Vi legger til grunn at disponeringen til idrettsanlegg i KPA2018 er gjort nettopp av hensyn til idrettsinteresser. Dere har bl.a. anf\u00f8rt at det har v\u00e6rt ut\u00f8vd aktivitet p\u00e5 eiendommen uten at dette har kommet i konflikt med ut\u00f8velse av bilsport. Dere opplyser om at man har stilt omr\u00e5der til disposisjon for parkering og annen relevant aktivitet i forbindelse med motorsportstevner p\u00e5 naboeiendommen. Dere mener at hensynene i planen derfor ikke blir vesentlig tilsidesatt dersom dispensasjon gis. Fylkesmannen i Sogn og Fjordane (settefylkesmann) og Statsforvalteren i Vestland har i vedtak av henholdsvis 10.07.2015 og 09.02.2022 konkludert med at virksomheten p\u00e5 eiendommen ikke har v\u00e6rt ut\u00f8vd lovlig, selv om den har v\u00e6rt ut\u00f8vd kontinuerlig over tid. Anf\u00f8rselen om at virksomheten har v\u00e6rt ut\u00f8vd over lengre tid vil derfor ikke kunne tillegges vekt. Slik vi forst\u00e5r det er heller ikke den oms\u00f8kte dispensasjonen et ledd i avviklingen av virksomheten, men snarere en fortsettelse av denne. Vi viser ogs\u00e5 til at etterh\u00e5ndss\u00f8knader skal vurderes som om tiltaket ikke er gjennomf\u00f8rt.2 Vi vurderer det slik at fortsatt drift vil kunne sette interessene bak arealdisponeringen vesentlig til side dersom dispensasjon gis, selv om steinknusevirksomheten etter det opplyste er avsluttet. Det f\u00f8rste vilk\u00e5ret for \u00e5 kunne gi dispensasjon er derfor ikke oppfylt. Det er etter dette ikke n\u00f8dvendig \u00e5 ta stilling til om fordelene ved dispensasjonen er klart st\u00f8rre enn ulempene. Vi vil likevel knytte f\u00f8lgende kommentarer til dette: 1 Se bl.a. Eckhoff (2018) s. 220 om tidligere befatning med samme eller lignende saksforhold, og NOU 2019:5 kap. 16.5.4 om s\u00e5kalt organinhabilitet. 2 Se bl.a. Sivilombudets uttalelse av 01.10.2015 (sak 2015/1370). Side: 4/5 Dere viser til at ulempene i avslagsvedtaket ikke har s\u00e6rlig betydning, da det er tale om en s\u00f8knad om midlertidig dispensasjon. Det nevnes at arealet er gjort tilgjengelig for parkering i forbindelse med stevner p\u00e5 motorsportbanen, og at det s\u00f8rges for arbeidsplasser og leieinntekter. Vi viser til at fordelene som det vises til bygger p\u00e5 ulovligheter som har funnet sted over tid. I tillegg skal det ved dispensasjon legges s\u00e6rlig vekt p\u00e5 konsekvensene for \u00abhelse, milj\u00f8, jordvern, sikkerhet og tilgjengelighet\u00bb, se pbl. \u00a7 19-2 tredje ledd. Form\u00e5let med bestemmelsen er \u00e5 hindre at det gjennom dispensasjoner \u00e5pnes for l\u00f8sninger som er til nevneverdig skade for slike hensyn. Vi viser her til at tiltaksomr\u00e5det ligger \u00f8verst i Hauk\u00e5svassdraget, som er siste gjenv\u00e6rende leveomr\u00e5de for elvemusling i Bergen kommune. Det ligger etter det opplyste ogs\u00e5 to mindre bekker nedstr\u00f8ms tiltaksomr\u00e5det som er gytebekker for \u00f8rret. Fortsatt masseh\u00e5ndtering har et potensiale for \u00e5 p\u00e5virke Hauk\u00e5svassdraget. Dette er ogs\u00e5 et moment som m\u00e5 tillegges vekt i fordel/ulempesvurderingen. Vi er etter dette kommet til at fordelene ved en dispensasjon ikke er klart st\u00f8rre enn ulempene. Vilk\u00e5rene for \u00e5 kunne dispensere er ikke oppfylt, og dispensasjon kan ikke innvilges, jf. pbl. \u00a7 19-2. P\u00e5st\u00e5tt forskjellsbehandling Det er vist til at Mesta AS er i ferd med \u00e5 etablere virksomhet p\u00e5 naboeiendommen, gnr. 202 bnr. 3, uten at dette er oms\u00f8kt. Det anf\u00f8res at Mesta ikke kan etablere virksomhet i omr\u00e5det ut fra et likhetsprinsipp. Det f\u00f8lger av ulovfestet forvaltningspraksis at det bare er den usaklige forskjellsbehandlingen som kan medf\u00f8re ugyldighet. Saklig forskjellsbehandling er alts\u00e5 tillatt. Sakene m\u00e5 v\u00e6re like b\u00e5de i faktisk og rettslig henseende for \u00e5 kunne konstatere at det er usaklig forskjellsbehandling, se Sivilombuds- mannens \u00e5rsmelding for 2002 s. 320. Sivilombudsmannen har i sak 2017/1231 uttalt at: \u00abL\u00e6ren om myndighetsmisbruk, der forbudet mot usaklig forskjellsbehandling inng\u00e5r, retter seg ikke mot rettsanvendelsen, men er en begrensning i forvaltningens frie skj\u00f8nn. Skal man angripe en avgj\u00f8relse som faller under rettsbruken, m\u00e5 man anf\u00f8re at lovanvendelsen er feil. En p\u00e5stand om usaklig forskjellsbehandling vil i den forbindelse ikke ha noen plass.\u00bb Statsforvalteren viser til at vurderingen av om vilk\u00e5rene for \u00e5 gi dispensasjon er oppfylt er rettsanvendelsesskj\u00f8nn og ikke fritt skj\u00f8nn. Det er alts\u00e5 f\u00f8rst dersom vilk\u00e5rene for \u00e5 gi dispensasjon er oppfylt, og kommunen skal vurdere om en \u00abkan\u00bb gi dispensasjon, at forbudet mot usaklig forskjellsbehandling blir aktuelt. Det vil derfor ikke f\u00e5 betydning for vurderingen av dispensasjonss\u00f8knaden deres at Mesta har etablert seg p\u00e5 nabotomten uten \u00e5 ha s\u00f8kt om dette. Kommunen har for \u00f8vrig opplyst at en ikke kan finne aktive s\u00f8knader p\u00e5 gnr. 202 bnr. 3 som gjelder etablering av virksomhet3. Det ble for \u00f8vrig registrert en ulovlighetssak med saksnummer ULOV- 2023-10210 p\u00e5 gnr. 202 bnr. 3 den 10.01.2023. Oppsummering Vi har vurdert sakens faktiske og rettslige sider, og stadfester Bergen kommunes vedtak av 15.07.2022. Klagen har ikke f\u00f8rt frem. Vedtaket v\u00e5rt p\u00e5 side \u00e9n er endelig og kan ikke p\u00e5klages, jf. fvl. \u00a7 28 tredje ledd. 3 Fagnotat av 12.01.2023 Side: 5/5 Med hilsen Anne Kjersti Sande Karen Elin Bakke fagdirekt\u00f8r seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN OVNEN INDUSTRIER AS c/o Jonas Eik\u00e5s Kjel\u00e5n\u00e6 13C 5264 GARNES STEINSENTERET \u00c5SANE SAND OG SINGEL AS Salhusvegen 54 5131 NYBORG "
}