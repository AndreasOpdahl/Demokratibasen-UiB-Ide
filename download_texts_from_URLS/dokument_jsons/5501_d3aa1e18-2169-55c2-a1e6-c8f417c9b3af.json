{
  "dokument_id": "d3aa1e18-2169-55c2-a1e6-c8f417c9b3af",
  "doc_type": "case_attachment",
  "kommune": 5501,
  "tittel": "Statens vegvesen",
  "url": "https://innsyn.tromso.kommune.no/application/getMoteDokument?dokid=2001971182",
  "tekst": "Troms\u00f8 kommune Postboks 6900 9299 TROMS\u00d8 Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Mariann Lisbeth Larsen / 20/60858-9 PLAN-23/00530-68 21.01.2025 77617242 Uttalelse til varsel om endring etter forenklet prosess, plan 1926 - reguleringsplan Bergli Nord, Troms\u00f8 kommune Vi viser til brev datert 20.12.2024. F\u00f8rst vil vi p\u00e5peke at post til oss skal sendes til postadresse Statens vegvesen, Postboks 1010 Nordre \u00c5l, 2605 Lillehammer, eller til e-post firmapost@vegvesen.no. Saken gjelder Troms\u00f8 kommune oversender forslag til mindre endringer p\u00e5 plan 1926, Bergli Nord. Saken gjelder endring av plassering av snuplass, justering av byggegrenser til blokk og etablering av areal til turveg. Planen for Bergli Nord 1926 ble vedtatt i 2021. Under planarbeidet ble ikke de fysiske konsekvensene for plasseringen av snuplassen kartlagt. P\u00e5 bakgrunn av dette er det \u00f8nskelig \u00e5 justere plasseringen. Som f\u00f8lge av justering av snuplassen er det ogs\u00e5 n\u00f8dvendig \u00e5 justere plassering av blokkbebyggelse. For \u00e5 legge til rette for intensjon i plan 1560 om \u00e5 etablere turvei fra fj\u00e6ra til vei kreves endring, samt noe utvidelse, av arealform\u00e5l. Statens vegvesens rolle i planleggingen Statens vegvesen har ansvar for at f\u00f8ringer i Nasjonal transportplan (NTP), Statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Postadresse Telefon: 22 07 30 00 Kontoradresse Fakturaadresse Statens vegvesen Stakkevollvegen 35-37 Statens vegvesen Transport og samfunn firmapost@vegvesen.no 9010 TROMS\u00d8 Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Vi uttaler oss som forvalter av riksveg p\u00e5 vegne av staten, og som statlig fagmyndighet med sektoransvar innenfor vegtransport. V\u00e5rt sektoransvar for vegnettet betyr at vi har et overordnet ansvar for at trafikksikkerhet, framkommelighet, universell utforming, klima og milj\u00f8hensyn og helhetlig bypolitikk ivaretas i alle planforslag som ber\u00f8rer samferdsel. Gjennom v\u00e5rt sektoransvar skal vi bidra til samarbeid mellom aktuelle myndigheter, n\u00e6ringsliv og innbyggerne med m\u00e5l om en b\u00e6rekraftig utvikling. Statens vegvesens rolle i denne saken V\u00e5r rolle i denne saken er som statlig fagmyndighet med sektoransvar innenfor vegtransport. Statens vegvesens innspill Veger som er \u00e5pen for alminnelig ferdsel b\u00f8r dimensjoneres slik at alle typer kj\u00f8ret\u00f8y kan man\u00f8vrere p\u00e5 en sikker m\u00e5te. Snuplassen i reguleringsplanen er utformet med en ytre radius 12 meter. I Vegnormalen, N100, kap. 4.8.6, figur 4.8.6-1, er ytre diameter satt til 13 meter. Av hensyn til trafikksikkerheten b\u00f8r det tilstrebes \u00e5 utforme snuplasser som er s\u00e5 store at en unng\u00e5r rygging av store kj\u00f8ret\u00f8y. Vi anbefaler at m\u00e5lene i N100 brukes. Vegnormalen N100 Veg- og gateutforming er tilgjengelig p\u00e5 v\u00e5re nettsider: https://www.vegvesen.no/fag/publikasjoner/handboker. Utover dette har vi ingen merknader til endringen av reguleringsplanen. Transportforvaltning Troms og Finnmark Med hilsen \u00d8yvind Borch Mo Seksjonssjef Mariann Larsen Senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. Kopi STATSFORVALTEREN I TROMS OG FINNMARK, Postboks 700, 9815 VADS\u00d8 TROMS FYLKESKOMMUNE, Postboks 6600, 9296 TROMS\u00d8 "
}