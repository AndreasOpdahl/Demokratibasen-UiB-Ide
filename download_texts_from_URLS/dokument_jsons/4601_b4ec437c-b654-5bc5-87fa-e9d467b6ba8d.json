{
  "dokument_id": "b4ec437c-b654-5bc5-87fa-e9d467b6ba8d",
  "doc_type": "case_attachment",
  "kommune": 4601,
  "tittel": "Fagnotat, datert 19.07.2024.",
  "url": "https://bergen.kommune.no/politikere-utvalg/api/fil/bk360/10821339/Fagnotat-datert-19-07-2024-",
  "tekst": " Bymilj\u00f8etaten Til Fagnotat BBU - Seksjon \u00f8konomi (Arbeidssted) V\u00e5r referanse: 2024/112408-11 Saksbehandler: Marianne Dahl Fra Dato: 19. juli 2024 Bymilj\u00f8etaten Fagnotat - Justeringsavtale for CEV Land\u00e5s AS Hva saken gjelder: Saken gjelder inng\u00e5else av justeringsavtale mellom CEV Land\u00e5s AS og Bergen kommune. CEV Land\u00e5s AS har utbedret de kommunale veiene Rugdeveien og Erleveien og offentlig torg i forbindelse med sin utbygging, i henhold til reguleringsplan for Arstad. Gnr. 161 , bnr. 974 m.fl. Erleveien 20, planid. 62400000 (vedtatt av bystyret 20.04.2016). Eierskapet til vei og torg er overdratt til kommunen. Overdragelsen utl\u00f8ser plikt til \u00e5 justere merverdiavgift etter merverdiavgiftsloven kapittel 9. Gjennom justeringsavtalen overtar kommunen justeringsforpliktelser for merverdiavgiften for infrastrukturen. Tre utbyggingsselskaper \u2013 organisert under Vestbo BBL \u2013 har delt kostnadene til vei og torg. De tre selskapene er Land\u00e5storget Bolig AS, Land\u00e5storget Parkering AS og CEV Land\u00e5s AS. Det inng\u00e5s egen justeringsavtale for hvert av disse tre selskapene, og egne fagnotat. Anskaffelseskostnaden er allokert slik mellom de ulike selskapene: Generelt om justeringsavtaler - justeringsplikt Justeringsavtaler kan benyttes for alle infrastrukturtiltak hvor kommunen ville ha hatt fradragsrett eller kompensasjonsrett av merverdiavgift for byggekostnadene, dersom kommunen selv hadde v\u00e6rt oppdragsgiver ovenfor entrepren\u00f8r. Ved overf\u00f8ringen av infrastrukturen fra utbygger til kommunen, oppst\u00e5r en s\u00e5kalt justeringsrett eller justeringsplikt for merverdiavgift. Justeringspliktavtaler er aktuelle der utbyggere har fradragsrett for inng\u00e5ende merverdiavgift for oppf\u00f8ringskostnadene ved infrastrukturen, der infrastrukturen f\u00f8res opp som del av deres avgiftspliktige virksomhet. Ved overf\u00f8ringen av infrastrukturen til kommunen, n\u00e5r infrastrukturen ikke lengre inng\u00e5r i utbyggers avgiftspliktige virksomhet, oppst\u00e5r det en plikt for utbygger om \u00e5 betale tilbake til staten den tidligere fradragsf\u00f8rte merverdiavgiften. Dette kan unng\u00e5s ved at kommunen overtar justeringsforpliktelsene. Kommunes plikt til \u00e5 justere avgiften oppst\u00e5r hvis infrastrukturen i l\u00f8pet av den ti\u00e5rige justeringsperioden tas i bruk til andre form\u00e5l enn opprinnelig forutsatt, og dermed ikke skal benyttes videre i kommunens fradrags- eller kompensasjonsberettigede virksomhet. Justeringsavtalen inng\u00e5s med bakgrunn i byr\u00e5dssak 1279/13. Saken gir en generell redegj\u00f8relse for bruk av justeringsavtaler i Bergen kommune. Bakgrunnen for at byr\u00e5det stilte seg generelt positiv til inng\u00e5else av justeringsavtaler, var at slike avtaler vil redusere private utbyggere sin merverdiavgiftskostnad i utbyggingsprosjekter. I byr\u00e5dssaken ble det videre vektlagt at momsavtaler kan initiere til utvikling og vekst i kommunen, samt medvirke til at det er mulig \u00e5 gjennomf\u00f8re mer helhetlige utbygginger. Avhengig av hvilke tiltak/kapitalvarer justeringsavtalen gjelder, vil kommunen ogs\u00e5 f\u00e5 eiendomsrett til arealer regulert til offentlig bruk. Avtaler etter justeringsmodellen har ikke en forankring i plan- og bygningsloven. Regelverket om prosess og offentlighet som gjelder for utbyggingsavtaler gjelder f\u00f8lgelig ikke for avtaler etter justeringsmodellen. I byr\u00e5dssak 1279/13 \u00f8nsket imidlertid byr\u00e5den offentlighet ogs\u00e5 rundt avtaler etter justeringsmodellen. P\u00e5 denne bakgrunn fattet byr\u00e5det f\u00f8lgende vedtak i saken: \u00abByr\u00e5det vil generelt \u00e5pne for at Bergen kommune kan inng\u00e5 avtaler etter justeringsmodellen, der dette viser seg \u00e5 v\u00e6re hensiktsmessig. Avtalene inng\u00e5s av byr\u00e5det\u00bb Justeringsavtalen: Justeringsavtalen gjelder overdragelse av justeringsplikt til Bergen kommune i henhold til bestemmelsene i merverdiavgiftsloven kap. 9 og kompensasjonsloven. Kommunen har overtatt de ulike infrastrukturanleggene p\u00e5 f\u00f8lgende tidspunkt: - Rugdeveien og Erleveien, jfr. overtakelsesprotokoll 10. juni 2024 (vedlegg 2 til justeringsavtalen). - Offentlig torg, jfr. overtakelsesprotokoll 5. juni 2024 (vedlegg 3 til avtalen). Utbygger har sendt inn revisorgodkjent justeringsskjema for kapitalvarer for hvert av anleggene (vedlegg 1a og 1b og 6 til justeringsavtalen). Skjemaene inneholder detaljer om kapitalvarene i tillegg til annen informasjon som er n\u00f8dvendig for at kommunen skal kunne foreta justeringen. Kart over anleggene framg\u00e5r av vedlegg 4 og 5. Fagetatens anbefaling: 1. Byr\u00e5det godkjenner justeringsavtalen med CEV Land\u00e5s AS. 2. Byr\u00e5d for byutvikling delegeres fullmakt til \u00e5 signere justeringsavtalen p\u00e5 vegne av Bergen kommune. Med hilsen Bymilj\u00f8etaten Lise Reinertsen Gudrun S\u00f8reng for Geir Haveraaen Etatsleder Avdelingsleder Dokumentet er godkjent elektronisk. Vedlegg: Avtale om overdragelse av justeringsplikt for merverdiavgift. Datert 04.07.2024 Vedlegg til avtalen: 1. a. Justeringsoppstilling for kommunal vei, (for revisorbekreftelse, se vedlegg 6) b. Justeringsoppstilling for offentlig torg, (for revisorbekreftelse, se vedlegg 6) 2. Overtagelsesbekreftelse for vei 3. Overtagelsesbekreftelse for offentlig torg 4. Kommunal vei, kartvedlegg 5. Offentlig torg, kartvedlegg 6. Revisorbekreftelse "
}