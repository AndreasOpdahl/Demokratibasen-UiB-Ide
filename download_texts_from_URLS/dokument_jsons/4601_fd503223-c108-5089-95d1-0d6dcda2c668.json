{
  "dokument_id": "fd503223-c108-5089-95d1-0d6dcda2c668",
  "doc_type": "case_attachment",
  "kommune": 4601,
  "tittel": "Statsforvalteren opphever tillatelse til oppf\u00f8ring av tomannsbolig. 39_478 Klage p\u00e5 tillatelse til oppf\u00f8ring av tomannsbolig",
  "url": "https://bergen.kommune.no/politikere-utvalg/api/fil/bk360/12399181/Statsforvalteren-opphever-tillatelse-til-oppforing-av-tomannsbolig-39-478-Klage-pa-tillatelse-til-oppforing-av-tomannsbolig",
  "tekst": " V\u00e5r dato: V\u00e5r ref: 12.03.2025 2024/14747 Deres dato: Deres ref: Elin Solberg Saksbehandler, innvalgstelefon Steinsvikskrenten 5 Stine Ross Ids\u00f8, 5764 3148 5237 R\u00e5dal Bergen kommune gnr. 39 bnr. 478. Tomannsbolig. Vi viser til oversending av klagesak fra Bergen kommune den 04.10.2024, og klage datert 30.05.2024. Vi beklager lang saksbehandlingstid. Vedtak Statsforvalteren i Vestland opphever vedtaket fra Bergen kommune datert 16.05.2024, ref.nr.: 2024/11329-5. Sakens bakgrunn Bergen kommune gav den 16.05.2024, ref.nr.: 2024/11329-5, byggetillatelse til oppf\u00f8ring av tomannsbolig med tilh\u00f8rende terrengmurer p\u00e5 eiendom med gbnr. 39/478. Det ble innvilget dispensasjon fra pbl. \u00a7 29-4 for plassering av forst\u00f8tningsmurer inntil 0 meter fra nabogrense, og dispensasjon fra reguleringsplanbestemmelser. Dere har som eiere av naboeiendom med gbnr. 39/62 p\u00e5klaget vedtaket i brev datert 30.05.2024 med tilleggsmerknader den 06.06.2024. Dere ettersp\u00f8r hvilke fordeler og ulemper som er vurdert og oppveid mot hverandre i dispensasjonsvurderingen. Dere p\u00e5peker at tiltaket avviker for mye fra intensjonene i plan- og bygningsloven og gjeldende reguleringsplan ved at prosjektet ikke er E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 sm\u00e5husbebyggelse, at h\u00f8yde og takutforming ikke er tilpasset omgivelsene, utearealet er sv\u00e6rt knapt og at avstand til nabo krever dispensasjon. Ansvarlig s\u00f8ker, Link Arkitektur, inngav merknader til klagen i brev datert 12.06.2024. Bergen kommune v/Utvalg for milj\u00f8 og byutvikling behandlet klagen i m\u00f8te den 19.09.2024, sak 318/24. Klagen ble ikke tatt til f\u00f8lge. Saken er oversendt til Statsforvalteren for endelig behandling. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Regler om dispensasjon Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Krav til begrunnelse Forvaltningsloven \u00a7 24 f\u00f8rste avsnitt sl\u00e5r fast at \u00abenkeltvedtak skal grunngis\u00bb. De n\u00e6rmere kravene til innholdet i begrunnelsen f\u00f8lger av fvl. \u00a7 25. I f\u00f8rste avsnitt fremg\u00e5r det at begrunnelsen \u00abskal vise til de reglene vedtaket bygger p\u00e5\u00bb og \u00abgjengi innholdet av reglene vedtaket bygger p\u00e5\u00bb dersom det er n\u00f8dvendig for partene skal v\u00e6re i stand til \u00e5 forst\u00e5 vedtaket. Etter andre avsnitt er det sl\u00e5tt fast at \u00abbegrunnelsen skal dessuten nevne de faktiske forholdene som vedtaket bygger p\u00e5\u00bb. Planstatus Eiendommen er regulert til frittliggende sm\u00e5husbebyggelse i felt B4.1 Det f\u00f8lger av reguleringsplanbestemmelse \u00a7 3 bokstav a at: 1 PlanID. 8270000, YTREBYGDA. GNR 39 BNR 3, 27 MFL., STEINSVIK. I kraft fra 26.02.1990. Side: 3/5 Frittliggende bolighus skal oppf\u00f8res i 1 etasje. Underetasje kan, hvor terrenget etter bygningsr\u00e5dets skj\u00f8nn ligger til rette for det, innredes til beboelse innenfor rammen av bestemmelsene i byggeforskriftene. Bygningsr\u00e5det skal fastsette koteh\u00f8yde for topp grunnmur. Videre f\u00f8lger det av samme bestemmelse bokstav c at: Tomteutnyttelsen, d.v.s. boligens bruksareal i prosent av netto tomt, skal ikke overstige 15% for felt B 3, B4, B5, B 6, og B 7 og 15-20% for felt B 8. Boligens grunnflate inklusiv garasje m\u00e5 heller ikke overstige 25% av tomtens nettoareal. I kommuneplanen er eiendommen avsatt til bebyggelse og anlegg i ytre fortettingssone, og ligger innenfor hensynssonen konsesjonsomr\u00e5de fjernvarme Flesland- Sentrum.2 Statsforvalterens vurdering Dere har i klagen etterspurt en grundigere begrunnelse fra kommunens side for dispensasjonene som er innvilget i saken. Videre mener dere at vilk\u00e5rene for dispensasjon ikke er oppfylt for oms\u00f8kt tomannsbolig, og at tiltaket ogs\u00e5 avviker fra en rekke av plan- og bygningslovens intensjoner. Ut ifra kommunens vedtak, sammenholdt med fagnotatet i klagevurderingen, er det p\u00e5 det rene at oms\u00f8kt tiltak krever en rekke dispensasjoner, her b\u00e5de dispensasjon fra avstandskravet etter pbl. \u00a7 29-4 og dispensasjoner fra gjeldende reguleringsplan, n\u00e6rmere bestemt arealform\u00e5let sm\u00e5husbebyggelse og reguleringsplanbestemmelse \u00a7 3 bokstav a om etasjetall og bokstav c om maks %-BYA Kommunen har i tillatelsen vurdert det slik at tiltaket ikke setter hensynene bak bestemmelsene vesentlig til side, og at fordelene ved \u00e5 dispensere klart er st\u00f8rre enn ulempene. I kommunens dispensasjonsvurderinger er det, som dere p\u00e5peker i klagen, i sv\u00e6rt liten grad synliggjort hvordan tiltaket konkret p\u00e5virker hensynene bak bestemmelsene det s\u00f8kes om dispensasjon fra, og hvilke fordeler og ulemper det er ved dispensasjonene. Vi vil s\u00e6rlig her trekke frem kommunens vurdering av det andre dispensasjonsvilk\u00e5ret ved vurderingen gjeldende arealform\u00e5let, etasjetall og maks %-BYA hvor kommunen kun har vist til f\u00f8lgende: Fordelene ved \u00e5 dispensere fra etasjeh\u00f8yde, utnyttelsesgrad og form\u00e5l sm\u00e5husbebyggelse, er at eiendommen kan bebygges med oms\u00f8kt tomannsbolig som \u00f8nsket for tiltakshaver. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. Statsforvalteren viser til kravene til begrunnelse som f\u00f8lger av fvl. \u00a7\u00a7 24 og 25 hvor det blant annet fremg\u00e5r at \u00abbegrunnelsen skal dessuten nevne de faktiske forholdene som vedtaket bygger p\u00e5\u00bb. Slik vi leser kommunens vedtak kan vi ikke se at vurderingen i tilstrekkelig grad oppfylle de krav til begrunnelse som forvaltningsloven lister opp. Vi registrerer at begrunnelsene for dispensasjonene er noe mer utfyllende i kommunens klagevurdering i fagnotatet av 14.06.2024. Imidlertid ser vi her at kommunen i begrunnelsen for dispensasjonene fra reguleringsplanen i stor grad synes \u00e5 vektlegge at tiltaket ikke vil skille seg ut fra omkringliggende bebyggelse og at tiltaket i stor grad er i tr\u00e5d med de f\u00f8ringer som er lagt i overordnet kommuneplan. 2 PlanID. 65270000, BERGEN. KOMMUNEPLANENS AREALDEL 2018 \u2013 2030. I kraft fra 19.06.2019. Side: 4/5 Statsforvalteren vil p\u00e5peke at reguleringsplaner er bindene frem til de endres eller oppheves. Dersom kommunen mener at planen ikke lenger reflekterer dagens behov og situasjon, b\u00f8r kommunen i utgangspunktet endre planen. Vi viser i den forbindelse til Sivilombudsmannens sak 2017/27, som gjaldt dispensasjon fra reguleringsplanbestemmelse om etasjeantall, hvor det ble uttalt f\u00f8lgende: \u00abUt fra Fylkesmannens begrunnelse er det vanskelig \u00e5 vurdere om planen er fraveket i s\u00e5 stor grad at hensynene bak planens bestemmelse om etasjeantall er vanskelig eller umulig \u00e5 ivareta. Er det fortsatt mulig \u00e5 ivareta hensynene bak planen slik den ble vedtatt, er det i utgangspunktet av mindre betydning at den er gammel. Det er ut fra begrunnelsen i vedtaket vanskelig \u00e5 se om Fylkesmannen har foretatt en selvstendig og tilstrekkelig grundig vurdering av om hensynene bak planens bestemmelse om etasjeantall fremdeles kan ivaretas. Ut fra den begrunnelsen som er gitt, kan det likevel synes som at det er lagt for stor vekt p\u00e5 opplysninger om at andre boliger er bygget i strid med reguleringsplanen.\u00bb Sivilombudsmannen legger alts\u00e5 til grunn at det skal foretas en vurdering av hvorvidt planen er fraveket i s\u00e5 stor grad at hensynene bak planens bestemmelse om etasjeantall er vanskelig eller umulig \u00e5 ivareta. Vi kan ikke se at kommunen har vurdert hvorvidt hensynene bak planens krav om etasjeantall, arealform\u00e5l og utnyttingsgrad fremdeles kan ivaretas. Kommunen har i fagnotatet vist til at flyfoto viser at omkringliggende eiendommer er \u00abvesentlig fylt ut med en bebyggelse som volummessig samsvarer med s\u00f8knaden\u00bb og at det de senere \u00e5r er oppf\u00f8rt \u00abst\u00f8rre boligprosjekter\u00bb p\u00e5 de omkringliggende eiendommene. Foruten dette kan vi ikke se at det foreligger konkrete opplysninger om disse n\u00e6rmeste omkringliggende boligene. For eksempel hvor mange boliger som har hhv. en eller to etasjer i planomr\u00e5det, hvilke utnyttingsgrad boligene har, om det er eneboliger eller tomannsboliger og herunder om disse er innvilget ved dispensasjon eller tillatelse. Det er heller ikke utredet hvor mange boligeiendommer som eventuelt er oppf\u00f8rt i samsvar med planbestemmelsene om etasjetall, arealform\u00e5l og utnyttelsesgrad, og om hvordan dette p\u00e5virker str\u00f8kskarakteren. Dersom dispensasjon fra etasjetall, arealform\u00e5let og utnyttelsesgraden skal v\u00e6re aktuelt p\u00e5 tomten, eller andre saker i omr\u00e5det, krever dette at kommunen gir en grundigere og mer spesifisert vurdering av om bestemmelsene om dette er mulig \u00e5 ivareta, slik vurderingen kommer til uttrykk i SOM-2017-27 m.fl. Statsforvalteren er etter dette av den oppfatning at det foreligger feil ved kommunenes vedtak ved mangelfull begrunnelse. Vi kan ikke utelukke at feilen har virket inn p\u00e5 resultatet, jf. fvl. \u00a7 41. Vi finner derfor \u00e5 m\u00e5tte oppheve vedtaket, og sende saken tilbake til kommunen for ny behandling. Da vedtaket uansett m\u00e5 oppheves, tar ikke Statsforvalteren stilling til de andre rettslige sp\u00f8rsm\u00e5lene som saken reiser. Vi vil presisere at vi med v\u00e5rt opphevingsvedtak ikke har ment \u00e5 legge f\u00f8ringer for utfallet ved den nye behandlingen av saken. Statsforvalterens vedtak er endelig og kan ikke p\u00e5klages, jf. fvl \u00a7 28 tredje ledd. Klagen har f\u00f8rt frem. Vi gj\u00f8r oppmerksom p\u00e5 at klager kan kreve dekket vesentlige og n\u00f8dvendige sakskostnader i tr\u00e5d med fvl \u00a7 36 n\u00e5r et vedtak er endret til sin gunst. Partens eget arbeid med klagen dekkes ikke. Et eventuelt krav m\u00e5 sendes til Statsforvalteren innen tre uker. Side: 5/5 Med hilsen Anne-Kjersti Sande Karen Elin Bakke fung. seksjonsleder seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN STEINSVIKSKRENTEN 11 AS c/o Kristian Nilsen Fredlundveien 77 5073 BERGEN LINK ARKITEKTUR AS Postboks 383 Sentrum 0102 OSLO Mottakerliste: Elin Solberg Steinsvikskrenten 5 5237 R\u00e5dal Ole Rasmussen Steinsvikskrenten 5 5237 R\u00e5dal "
}