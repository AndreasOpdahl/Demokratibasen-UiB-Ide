{
  "dokument_id": "f5e5abfe-5ab7-5196-b6b4-3c768b9dc61c",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 11 fra Katrine N\u00f8dtvedt (MDG) til byutviklingsbyr\u00e5den om kollektivfelt p\u00e5 innfarts\u00e5rer til Bergen",
  "url": "https://bergen.kommune.no/politikere-utvalg/api/fil/bk360/12044227/Svar-pa-skriftlig-sporsmal-nr-11-fra-Katrine-Nodtvedt-MDG-til-byutviklingsbyraden-om-kollektivfelt-pa-innfartsarer-til-Bergen",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/62586-3 Saksbehandler: Malene Nesse Gr\u00f8nningen Fra Dato: 3. februar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 11 fra Katrine N\u00f8dtvedt (MDG) til byutviklingsbyr\u00e5den om kollektivfelt p\u00e5 innfarts\u00e5rer til Bergen - Utvalg for milj\u00f8 og byutvikling Et av de viktigste tiltakene for \u00e5 n\u00e5 nullvekstm\u00e5let er kollektivfelt p\u00e5 innfarts\u00e5rer til Bergen. Pt er det kun et sted et slikt kollektivfelt er vedtatt, og det er p\u00e5 Sotrasambandet. Vegvesenet og \u00d8ygarden kommune har s\u00e5dd tvil om at disse feltene vil realiseres. Byutviklingsbyr\u00e5den har sendt brev, men det virker ikke som kommunen f\u00e5r svar. I Milj\u00f8l\u00f8ftet diskuteres kollektivfelt p\u00e5 innfarts\u00e5rer jevnlig, og representanten h\u00e5per byutviklingsbyr\u00e5den kan ta opp sp\u00f8rsm\u00e5let der. Sp\u00f8rsm\u00e5l til byr\u00e5den: Vil byr\u00e5den l\u00f8fte sp\u00f8rsm\u00e5let i neste m\u00f8te i Milj\u00f8l\u00f8ftet, 7. februar? Svar fra byr\u00e5den: Som representanten skriver diskuteres det jevnlig etablering av kollektivfelt p\u00e5 innfarts\u00e5rer i Milj\u00f8l\u00f8ftet. Vegvesenet holder fast p\u00e5 at en eventuell etablering av kollektivfelt p\u00e5 Sotrasambandet m\u00e5 avgj\u00f8res som en sak etter vegloven. Det er ikke \u00e5 p\u00e5regne at SVV vil skifte mening om tidspunkt for \u00e5 fatte vedtak etter vegloven om man gjentar sp\u00f8rsm\u00e5let i Milj\u00f8l\u00f8ftet. For \u00f8vrig arbeides det aktivt b\u00e5de i arbeidet med byutredning, og i videref\u00f8ring av SVV sitt arbeid om kollektivfelt p\u00e5 innfarts\u00e5rer. Vegvesenet er godt kjent med Bergen sitt syn p\u00e5 saken, b\u00e5de gjennom bystyrevedtak og flere p\u00e5f\u00f8lgende henvendelser. Saken vil f\u00f8lges opp n\u00e5r saken skal behandles etter vegloven. Christine Kahrs \u2013 Byr\u00e5d for byutvikling Dokumentet er godkjent elektronisk. "
}