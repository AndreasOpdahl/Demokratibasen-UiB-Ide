{
  "dokument_id": "ba3a5263-bd96-57dd-a4cd-02c41613bcb1",
  "doc_type": "case_attachment",
  "kommune": 5501,
  "tittel": "13. kulturhistorisk vurdering ",
  "url": "https://innsyn.tromso.kommune.no/application/getMoteDokument?dokid=2001946203",
  "tekst": "Meierikvartalet Eiendom AS MEIERIKVARTALET KULTURHISTORISK VURDERING 13.06.2024 Troms\u00f8 kommune 1975 Reguleringsplan for Meierikvartalet Planforhold I kommuneplanens arealdel 2017-20126 ID 0142, er kvartalet avsatt til sentrumsform\u00e5l, med deler av kvartalet omfattet av hensynssone \u2018Bevaring av kulturmilj\u00f8 og Brannfare\u2019 \u2013 sammenfallende med omr\u00e5de avsatt i sentrumsplanen (ID 0225) / Fig 1 (h\u00f8yre). Gjeldende kommunedelplan (sentrumsplanen); Kommuneplan for Troms\u00f8 sentrum 2007-2018 ID 0225 (vedtatt 11.06.2008) er omr\u00e5det benevnt S2-6 og delvis definert som \u2018Bevaringsverdig bygningsmilj\u00f8\u2019, med markering av \u2018Bevaringsverdige bygninger\u2019 samsvarende med reguleringsplanen. I bestemmelsene pkt. 14 / (\u00a720-4, 2. ledd, b) er det satt maks BYA 50% for omr\u00e5det, med f\u00f8lgende ordlyd: Innenfor omr\u00e5der med bevaringsverdig bygningsmilj\u00f8 skal overgangen til verneverdige enkeltbygninger og verneverdig bygningsmilj\u00f8 utformes bevisst ved planlegging av nybygg i omr\u00e5det. Ved vedlikehold og opprustning skal fasadeutformingen mot gate vektlegges spesielt. Tiltak skal i volum, form, h\u00f8yde, materialbruk og farge tilpasses den eksisterende struktur. Bakg\u00e5rdsbebyggelsen skal ha et vesentlig mindre volum enn hovedbygg mot gaten. H\u00f8yden p\u00e5 bakg\u00e5rdsbebyggelsen skal v\u00e6re lavere enn hovedhuset. Fig. 1: viser utsnitt fra gjeldende kommunedelplan for Troms\u00f8 sentrum (venstre) og utsnitt fra vedlegg til planen som viser bevaringsverdig bygningsmilj\u00f8 og bygninger (h\u00f8yre). Gjeldende reguleringsplan; 1703 Meierikvartalet (vedtatt 28.04.2010), definerer eldre bebyggelse innenfor planomr\u00e5det som henholdsvis (A) \u2018Hensynsone i sentrumsbebyggelse\u2019 og (B) \u2018Hensynssone for bevaring ab bygninger i sentrumsbebyggelse\u2019 sammenfallende med markert \u2018Bebyggelse som skal bevares\u2019. Utnyttelsesgraden (III c) for kvartalet er angitt med f\u00f8lgende ordlyd: Utnyttingsgraden skal beregnes etter TEK kap. III. Maks T-BRA for de enkelte deler av kvartalet er angitt i plankartet. I plankartet er det angitt vesentlig fortettet bakg\u00e5rdsbebyggelse, og samlet for kvartalet er det angitt en BYA som langt overskrider 50% Planbeskrivelse, detaljregulering plan nr.1975 Side 2 av 11 13.06.2024 Fig. 2: viser gjeldende detaljregulering for kvartalet. Andre forhold Riksantikvaren Omr\u00e5det er delvis omfattet av Riksantikvarens NB-omr\u00e5de i \u2018Register for kulturmilj\u00f8 og nasjonal interesse i byer og tettsteder\u2019 med samme avgrensning som i sentrumsplanen. Statsforvalteren Statsforvalteren har innsigelse til forslag til ny sentrumsplan (ikke vedtatt) med begrunnelse i (ordlyd i brev av 25.10.2023): s\u00e6rlig utvida rammer for h\u00f8yder og utnyttelsesgrad for sentrum nord for Mack-kvartalet, hvor det \u00e5pnes for inntil 8 etasjer. [...] Vi har i v\u00e5r innsigelse vist til at de foresl\u00e5tte byggeh\u00f8ydene krever konsekvensutredning. Samtidig vil tydelige bestemmelser om byggeh\u00f8yder og utnyttelsesgrad gi st\u00f8rre forutsigbarhet og grunnlag for likebehandling i byggesaker. Kommunen m\u00e5\u030a p\u00e5se at f\u00f8ringene omsettes i rettslig bindende planbestemmelser. Vi vil derfor anbefale Troms\u00f8 kommune at f\u00f8rende prinsipp for utnyttelsesgrad, byggeh\u00f8yder og forhold mellom ny og gammel bebyggelse, avklares i overordnet plan ved \u00e5 sluttf\u00f8re p\u00e5g\u00e5ende prosess med kommunedelplan for sentrum. Planbeskrivelse, detaljregulering plan nr.1975 Side 3 av 11 13.06.2024 Fylkeskommunen Fylkeskommunen (i merknad til varsel om oppstart av planarbeid av 13.12.2023) er kritisk til; \u00e5 utfordre h\u00f8yder i sentrum, samt at det ikke er \u00f8nskelig med h\u00f8yhus i sentrumskjernen. Fylkeskommunen har innsigelse til sentrumsplanens forslag til fellesbestemmelse pkt. 5.5 om h\u00f8yhus. Videre p\u00e5pekes: Fylkeskommunen ber om at det i ny regulering tas st\u00f8rre hensyn til eksisterende bevart og bevaringsverdig bebyggelse innenfor planomr\u00e5det. [...] Det frar\u00e5des \u00e5 regulere for h\u00f8y bebyggelse tett opp mot bevaringsverdig kulturmilj\u00f8/enkeltbygninger og Storgata med nasjonale interesser i by. Videre kommenteres; Kommunen kan vurdere om [ogs\u00e5 60-tallsbebyggelsen i nr. 32 og 36] n\u00e5 skal anbefales til ombruk, som en del i en hensynsone for Bevaring bygningsmilj\u00f8. Fylkeskommunen mener at \u00abPlan 1703 [gjeldende] hensyntar bevaringsverdiene i Troms\u00f8 sentrum p\u00e5 en bedre m\u00e5te enn det foresl\u00e5tt ny regulering gj\u00f8r. Nytt forslag inneb\u00e6rer en helt ny struktur i det gamlekvartalet\u00bb. Fylkeskommunen foresl\u00e5r tatt inn f\u00f8lgende bestemmelser for bebyggelse som skal bevares (SOSI- kode 1210): Ny bebyggelse skal ha fasadematerialer og detaljl\u00f8sninger av god kvalitet, og v\u00e6re tilpasset kvartalets bevarte bebyggelse. a) Ved istandsetting skal det nyttes materialer av god kvalitet. Tidstypisk bygningsdetaljer og materialbruk skal videref\u00f8res. b) Storgata 30 skal beholdes med knekt hj\u00f8rne. c) Bygningene tillates ikke revet. d) Dersom bebyggelse skal erstattes, skal ny bebyggelse plasseres innenfor byggegrensene som vist p\u00e5 plankartet. Maks gesimsh\u00f8yde skal ikke overstige gesimsh\u00f8yden p\u00e5 dagens bebyggelse. e) Ved tilbakef\u00f8ring skal n\u00e5v\u00e6rende fasade dokumenteres. f) Bygninger regulert til bevaring avgrenses av eksisterende h\u00f8yde, volum, etasjeantall, konstruksjon og takform. g) Sammenkoblingen mellom ny og bevart bebyggelse skal skje med glasstak og plasseres under gesims. h) Fasadeendringer tillates kun ved tilbakef\u00f8ring til tidligere dokumenterbart uttrykk. i) Ved istandsetting skal opprinnelige bygningsdeler beholdes og repareres. j) Fargesetting skal v\u00e6re i samsvar med den opprinnelige eller tilpasses omkringliggende bygningers fargesetting. k) Istandsetting og reparasjon skal skje etter antikvariske prinsipper og godkjennes av Troms\u00f8 kommune. l) Krav til universell utforming kan tilsidesettes dersom det medf\u00f8rer inngrep som kommer i konflikt med bygningenes bevaringsverdi. Kulturhistorisk stedsanalyse av Meierikvartalet i Troms\u00f8 Rapport utarbeidet parallelt med planarbeidet for plan 1703; som en del av prosjektet Communication Heritage in Urban Development Processes (Co-Herit). Deler av analysen er inkludert i Riksantikvarens veileder i bruk av DIVE-analyse. Utf\u00f8rt av Pr\u00f8sch Arkitektkontor AS p\u00e5 oppdrag av Troms\u00f8 kommune med involvering av ulike ressurspersoner og bla. Troms fylkeskommune. Planbeskrivelse, detaljregulering plan nr.1975 Side 4 av 11 13.06.2024 Analysen er utarbeidet og r\u00e5dgitt av den antatt beste kompetanse p\u00e5 kulturhistorie i Troms\u00f8, og anses derfor fremdeles p\u00e5 v\u00e6re gyldig for omr\u00e5de. Rapporten fastsl\u00e5r (f\u00f8r etableringen av Comfort Express i st\u00f8rstedelen av omr\u00e5det i 2014) at kvartalet; omfatter byg\u00e5rder fra tidsrommet 1870-1970. Omdanningen av kvartalet fra en parsellstruktur med gatebebyggelse og bakg\u00e5rder startet allerede p\u00e5 slutten av 1800-tallet og hadde st\u00f8rst virkning i perioden 1960-2008 \u2013 i ettertid av analysen forsterket ved etablering av Comfort Express. Dagens (analysetidspunktet) situasjon beskrives som f\u00f8lger; N\u00e6ringsbygg fra etterkrigstiden preger deler av kvartalet. Felles for disse er gjenbygging av hele g\u00e5rdsrommet. I rapporten dr\u00f8ftes to alternativer som 1; \u00e5 forsterke den historiske g\u00e5rdsstrukturen eller 2; \u00e5 \u00e5pne for \u00e5 bebygge det indre av kvartalet og knytte historien til kvartalets ytre. I ettertid er st\u00f8rstedelen av kvartalet gjenbygget (Comfort Express). Vurdering av forhold som er vektlagt i tidligere planer og fra fylkesmyndighetene Overordnet er det viktig \u00e5 fastsl\u00e5 at forslagsstiller er positiv til \u00e5 ivareta historisk verneverdig bebyggelse, og har intensjoner om nennsom restaurering og ny bruk av det som i nytt prosjekt innbefatter Storgata 34, 38 og 40. P\u00e5 et generelt grunnlag er det ogs\u00e5 viktig \u00e5 fastsl\u00e5 at vurdering av historisk betydning utover verdien av den enkelte bygningen (som objekt) alltid vil v\u00e6re et skj\u00f8nnssp\u00f8rsm\u00e5l \u2013 noe som er spesielt utfordrende n\u00e5r omr\u00e5det i dagens situasjon er sterkt omdannet. Med andre ord vil det v\u00e6re et politisk sp\u00f8rsm\u00e5l hva som skal vektlegges i en fremtidig bearbeiding av omr\u00e5det. Som et eksempel p\u00e5 dette er at flere av de bygningene som i dag er i hensynssone for vern eller direkte vernet, er bygninger som er etablert etter at eldre trehusbebyggelse er revet \u2013 (som f.eks. selve meieribygningen som erstattet \u2018Smiths hotell\u2019 rundt 1907-08, og \u2018Baptistkirken\u2019 som erstattet \u2018Tabernaklet\u2019 i 1971). Struktur Et hovedpoeng for Fylkeskommunen og Statsforvalteren er den opprinnelige parsellstrukturen i kvartalet med gatebebyggelse og bakenforliggende bakg\u00e5rder. I dag er det bare Storgata 34, 38 og 40 som fremdeles har rester av gammel eiendomsstruktur med bakg\u00e5rder. Gr\u00f8nnegata 39 (meieriet) har ogs\u00e5 delvis bakg\u00e5rd, men denne er av nyere dato. Felles for dagens bakg\u00e5rder er at de er tomme for opprinnelige bakg\u00e5rdsbygg (sj\u00e5er) og funksjoner, og representerer et hygienisk og sikkerhetsmessig problem for eierne. Planbeskrivelse, detaljregulering plan nr.1975 Side 5 av 11 13.06.2024 Fig. 3: viser bakg\u00e5rd til Storgata 38 og 40 som viser uterommet og byggenes tilstand av sterkt forfall. Til venstre er veggen p\u00e5 Comfort Express. Fig. 4: viser bakg\u00e5rden til Storgata 32, som i dag er en asfaltert parkeringsplass uten spor av tidligere bruk. Comfort Express i enden av bakg\u00e5rden. H\u00f8yde Fylkeskommunen fremhever at de har innsigelse mot h\u00f8yhus og at det ikke kan tillates i dette prosjektet. Dagens bebyggelse i kvartalet \u2013 som er visuelt dominert av Comfort Express, har en h\u00f8yde p\u00e5 opptil 7 etasjer fra Gr\u00f8nnegata / 8 etasjer fra Storgata. Dette er i utgangspunktet ikke regnet som h\u00f8yhus, og nytt prosjektforslag g\u00e5r ingen steder over h\u00f8yden p\u00e5 bakenforliggende hotellbygning. Utnyttelsesgrad Fylkesmyndighetene fremholder at sentrumsplanen tillater maks 50% BYA i kvartalet. Gjeldende reguleringsplan 1703 tillater samlet en bebyggelse p\u00e5 ca. 89 % BYA \u2013 den faktisk bebyggelse i kvartalet i dag (avviker vesentlig fra planen) utgj\u00f8r en samlet BYA p\u00e5 81 %. I den anledning sier fylkeskommunen at plan 1703; hensyntar bevaringsverdiene i Troms\u00f8 sentrum p\u00e5 en bedre m\u00e5te enn det foresl\u00e5tt ny regulering gj\u00f8r. Da plan 1703 allerede tillater et betydelig utbyggingsvolum, og gjenbygging av bakg\u00e5rder, finner grunn til \u00e5 stille sp\u00f8rsm\u00e5l ved denne vurderingen. Sammenstilling av plan 1703 og reguleringsforslag er illustrert med volumer i Fig. 5. Planbeskrivelse, detaljregulering plan nr.1975 Side 6 av 11 13.06.2024 O2.$!+[! _$;[!g:424<-1-3?-!42</64H83 _$D[!PH-0?-3?-!1-./0-123.45063!\"*%#!L02006MB!?-1!U6:.C1?-1!L8.4C!;-?!>-2-12-<M!2!;-4-3<02.!.16?!-1! .H-3UE.?$ `$;[!V6>>-34<20023.!6;!5063!\"*%#!8.!3E<<!5063781406.$ `$D[!i184H-:<781406.!L81634H-M!48>!>232>-1-1!/<UE..23.4;80/>-<!8.!2!4<I11-!.16?!7124<200-1! UE.323.41-::6!063.4!V<81.6<6$ 9.'),'0$:*#4*;'&1<,2/= >*',:.\",'0$:1%&'1\"#: O81406.44<200-1!85576<<-1!?-<!402:!6<!OE0:-4>E3?2.D-<-3-!2!D8;-?46:!-1!:12<24:-!<20!UE..23.!2!:;61<60-<! >-?!U-.1/33-04-!2!6<!?-<!UE..-4!2!U6:.C1?-3-!<20!V<81.6<6!#(B!#T!8.!(%B!6<!3E!U-UE..-04-!:8>>-1!781! 3e1!8.!U021!DIE-1-!-33!;-13-;-1?2.!U-UE..-04-$ ,(*3$(3* A-<!-1!2!-3D;-1!UE/<;2:023.446>>-3D-3.!>63.-!/02:-!D-34E3!48>!>C!;-:<-4!K 8.!781406.44<200-1! 61./>-3<-1-1!781!6<!5184H-:<-<!>C!;/1?-1-4!2!423!D-0D-<B!8.!2::-!5C!-<!U-.1-34-<!.1/3306.!6;!<2?02.-1-! -2-3?8>44<1/:</1$!`C1!?244-!2!<200-..!D61!;e1<!2::-@7/3.-1-3?-!42?-3!\")&%@<600-<!UI1!?-3!D24<8124:-! 1-7-1634-3!:/33-!2;61-<64!5C!63?1-!8.!>-1!D-342:<4>-442.-!>C<-1$! A-<!-1!8.4C!23<-1-4463<!6<!2!781406.!<20!3E!4-3<1/>45063!'%''@'%#(!L;-14H83!1-;2?-1<!'%''M! U-4<->>-04-3-!5/3:<!+$#!-1!9-2-12:;61<60-<!71->4<20<!48>!L126'5,-&6-2 L2!>8<4-<323.!<20!C,-&6-2'(#*' )8#\"'+-5/)&*M$! !\"#$%&'()*+&\"'&,-.&/#\"0)&12\"&)*$1-3\"#$-$)45678 9*.&-7 #+-55 ---5;4<=4:<:> Fig. 6: viser Temakart Bebyggelsesstruktur fra bestemmelsene til forslag til sentrumsplan 2022-2026. Meierikvartalet er vist som Fylt kvartal (v\u00e5r markering av kvartalet). Det b\u00f8r ogs\u00e5 vektlegges at prosjektet m\u00e5 v\u00e6re funksjonelt og \u00f8konomisk gjennomf\u00f8rbart og at ivaretakelse av de tre verneverdige byggene avhenger av \u00f8konomien i resten av prosjektet. Forslagsstiller argumenterer; at den historiske referansen prim\u00e6rt ivaretas p\u00e5 kvartals- og bygningsniv\u00e5 (ref. alt 2 i analysen) og at spor etter tidligere eiendomsstrukturer (bakg\u00e5rder) ivaretas i bygningens nye interi\u00f8r. H\u00f8yde og avstand til verneverdig bebyggelse Ny bebyggelse f\u00f8lger eksisterende h\u00f8yder p\u00e5 bakenforliggende bebyggelse (Comfort Express). Nytt volum er gjort s\u00e5 smalt som det er mulig for \u00e5 kunne fylle sin funksjon som hotell, med ca. 6m dybde fra eksisterende hotellbygning \u2013 ogs\u00e5 for \u00e5 binde nytt bygg funksjonelt sammen med det eksisterende (ny felles resepsjon og ny felles heis). Avstand fra verneverdig bebyggelse (plan 2 og 3) blir ca. 4m. Sammenbinding mellom ny og eksisterende bebyggelse vil kunne skje i henhold til fylkeskommunens forslag (gjengitt som punkt g), med glasstak. Nye h\u00f8yder blir da to etasjer i tillegg til loft mot Storgata, og et bakenforliggende volum p\u00e5 5 og 8 etasjer som i dag. Det er f\u00f8lgelig ikke riktig \u00e5 beskrive prosjektforslaget som h\u00f8yhus i sin kontekst, og vil derfor heller ikke utfordre Statsforvalterens innsigelse til punkt 5.5 i forslag til ny sentrumsplan som definerer h\u00f8yhus over 8 etasjer. Forslagsstiller argumenterer; at nytt bygningsvolum vil avblende eksisterende fasade p\u00e5 hotellet, som i dag er en lukket fasade med simpel fasadekledning, p\u00e5 en positiv m\u00e5te og h\u00f8yere arkitektonisk kvalitet \u2013 uten at volumet vil bli mer dominerende i bybildet enn i dag. Videre er nytt volum minimert s\u00e5 mye som mulig og trukket unna verneverdig bebyggelse slik at denne blir mest mulig visuelt fremhevet. Ny gatebebyggelse legges i samme h\u00f8yde som verneverdig bebyggelse (ned fra dagens h\u00f8yde). Bevaring av Storgata 32 og 36 (1960-talbebyggelse) har v\u00e6rt vurdert, men vil medf\u00f8re vesentlige driftsmessige ulemper. Bevaring vil heller ikke gj\u00f8re det mulig \u00e5 forbedre publikumssituasjonen (romlig) mot Storgata. De to bygningene har i dag ogs\u00e5 fullt utnyttet bakg\u00e5rd, som vil bli \u00e5pnet i nytt prosjekt. Planbeskrivelse, detaljregulering plan nr.1975 Side 8 av 11 13.06.2024 Utnyttelsesgrad Kvartalet ligger midt i Troms\u00f8 sentrum og det er p\u00e5 alle m\u00e5ter i tr\u00e5d med politiske strategier at sentrum skal ha en hensiktsmessig h\u00f8y arealutnyttelse. Det er ogs\u00e5 et m\u00e5l om \u00f8kt turistvirksomhet som forutsetter ytterligere utbygging av hotellkapasitet. Da de st\u00f8rste utviklingskonfliktene er knytte til h\u00f8yde p\u00e5 nye hotellbygg, samt bygging rundt havnebassenget, vil dette prosjektforslaget ikke ber\u00f8re noen av disse konfliktpunktene, men fremst\u00e5 mer som en \u2018byreparasjon\u2019 i et nedslitt omr\u00e5de av sentrum. N\u00e5r dagens situasjon har en BYA p\u00e5 ca. 81 % er det \u00e5penbart at et krav om 50% BYA ikke er gjennomf\u00f8rbart, og heller ikke hensiktsmessig sett i forhold til ander funksjons- og milj\u00f8m\u00e5l for sentrum. Forslagsstiller argumenterer; at det \u00e5pne 1. etasjeplanet med offentlig tilgjengelige byfunksjoner kan betraktes som et bygulv, og at det derfor i prosjektet tilf\u00f8res mer \u00e5pent bakkeareal enn i dag. Bestemmelser i planen De forslag til bestemmelser som er fremsatt av fylkeskommunen er for det meste akseptable og i tr\u00e5d med forslagsstillers intensjoner. Det p\u00e5pekes like fullt at det generelle punktet om at ny bebyggelse skal ha fasadematerialer og detaljl\u00f8sninger av god kvalitet, og v\u00e6re tilpasset kvartalets bevarte bebyggelse, vil v\u00e6re et vurderingssp\u00f8rsm\u00e5l og man m\u00e5 forutsette at nye bygningers visuelle uttrykk ogs\u00e5 vurderes i forhold til seg selv og omgivelsene i byggesaken. Videre mener vi at punkt l) Krav til universell utforming kan tilsidesettes dersom det medf\u00f8rer inngrep som kommer i konflikt med bygningenes bevaringsverdi er i strid med r\u00e5dende holdning til likestilling av brukergrupper med ulike funksjonsnedsettelser, ogs\u00e5 i saker som ang\u00e5r kulturminner. Vi kan heller ikke se at det er forhold i prosjektet som skal gj\u00f8re det spesielt vanskelig \u00e5 oppfylle krav til universell tilgjengelighet. Planbeskrivelse, detaljregulering plan nr.1975 Side 9 av 11 13.06.2024 Fig. 7: Plan av kvartalet som viser ny og eksisterende bebyggelse. Planbeskrivelse, detaljregulering plan nr.1975 Side 10 av 11 13.06.2024 Fig. 8: Snitt gjennom ny og eksisterende bebyggelse Planbeskrivelse, detaljregulering plan nr.1975 Side 11 av 11 13.06.2024 "
}