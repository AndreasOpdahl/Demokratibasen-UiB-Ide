{
  "dokument_id": "700a6c34-2ebb-5185-8aa6-5f156a12bd5e",
  "doc_type": "case_presentation",
  "kommune": 4601,
  "tittel": "Uttale fr\u00e5 kontrollutvalet til \u00e5rsrekneskap og \u00e5rsmelding for Bergen kommune 2023",
  "url": "https://bergen.kommune.no/politikere-utvalg/api/fil/bk360/10257230/Framstilling-Uttale-fra-kontrollutvalet-til-arsrekneskap-og-arsmelding-2023-for-Bergen-kommune",
  "tekst": " Kontrollutvalget Saksframstilling V\u00e5r referanse: 2024/63251-1 Saksbehandler: Lillian Kristin Bolstad Uttale fr\u00e5 kontrollutvalet til \u00e5rsrekneskap og \u00e5rsmelding for Bergen kommune 2023 Kva saka gjeld: Kontrollutvalet skal gi uttale om \u00e5rsrekneskapen og \u00e5rsmeldinga f\u00f8r byr\u00e5det innstiller til vedtak i bystyret, jf. kommunelova \u00a7 14-3 tredje ledd. Uttalen skal sendast til bystyret med kopi til byr\u00e5det. I tillegg har kontrollutvalet ansvar for \u00e5 sj\u00e5 til at rekneskapen til kommunen blir revidert p\u00e5 ein forsvarleg m\u00e5te, jf. kommunelova \u00a7 23-2 f\u00f8rste ledd bokstav a. Grunnlaget for kontrollutvalet si behandling av \u00e5rsrekneskapen for Bergen kommune for 2023 er: \u2022 Uavhengig beretning fr\u00e5 revisor 2023 (vedlegg) \u2022 \u00c5rsmelding 2023 \u2022 \u00c5rsrekneskap 2023 \u2022 Revisjonsrapport for rekneskaps\u00e5ret 2023 \u2013 nummerert brev nr. 4 (vedlegg) Rekneskapsrevisor Deloitte AS leverte \u00abUavhengig revisors beretning\u00bb, datert 12. april 2024 med f\u00f8lgande konklusjon: \u00abBasert p\u00e5 de utf\u00f8rte handlingene og innhentede bevis er vi ikke blitt kjent med forhold som gir grunn til \u00e5 tro at \u00e5rsberetningen ikke gir dekkende opplysninger om vesentlige budsjettavvik.\u00bb \u00c5rsrekneskapen for 2023 I 2023 fekk Bergen kommune eit positivt netto driftsresultat p\u00e5 171 mill. kr, noko som er 782 mill. kr l\u00e5gare enn i 2022. Driftsresultatet er p\u00e5 0,6 % av driftsinntektene, mot 3,6 % i 2022. Bergen kommune har vedtatt eit m\u00e5l om eit netto driftsresultat p\u00e5 minimum 1,7 %. Det tekniske berekningsutvalet for kommunal og fylkeskommunal \u00f8konomi si anbefalte norm for netto driftsresultat for kommunar er p\u00e5 1,75 %. Inntektene fr\u00e5 inntektsskatt, formuesskatt og rammetilskot (frie inntekter) blei 207 mill. kr l\u00e5gare i 2023 enn i 2022. Fr\u00e5 2022 har inntekts- og formueskatten g\u00e5tt ned med 5,7 %, medan rammetilskota har auka med 13,7 %. Veksten i frie inntekter fr\u00e5 2022 til 2023 var p\u00e5 om lag 1,1 % (vel 200 mill. kroner nominelt). Dette er betydeleg l\u00e5gare enn l\u00f8nns- og prisveksten. Veksten i inntekter fr\u00e5 eigedomsskatt var p\u00e5 6,6 % fr\u00e5 2022 til 2023. Andre sentrale inntekter n\u00e6r dobla seg til 651 mill. kroner. I all hovudsak er dei knytt til auka integreringstilskot som f\u00f8lge av den ukrainske flyktningsituasjonen. Dei kommunale tenestene har i 2023 hatt et samla meirforbruk p\u00e5 217 mill. kroner samanlikna med justert budsjett. 1 Tenester til eldre og skule er to tenesteomr\u00e5de som har vesentlege negative avvik i 2023. Dei har hatt ein betydeleg vekst samanlikna med 2022. Dette er dei st\u00f8rste tenesteomr\u00e5da til kommunen og utgjorde over 40 % av vedtatt budsjett for tenesteomr\u00e5da. B\u00e5de i skulen, heimetenesta og i sjukeheim er avvika knytt til bemanning. Skulane melder om behov for auka n\u00e6rv\u00e6r for elever med store hjelpebehov. For tenester til eldre er det vikarbruk som f\u00f8lge av rekrutteringsutfordringar og h\u00f8gt sjukefr\u00e5v\u00e6r som utgjer store deler av avviket. Utgifter til spesialpedagogiske tenester har hatt ein kraftig vekst i 2023. I 2016 ble det gjort endringar i barnehagelova. I etterkant har antal barn som f\u00e5r spesialpedagogisk hjelp og antal tildelte timer auka betydeleg. I 2023 vaks utgiftene nominelt med om lag 15 % samanlikna med 2022. Det har ogs\u00e5 vore ein sterk vekst i utgiftene til ordninga brukarstyrt personleg assistanse i 2023, og budsjettet har blitt styrka gjennom \u00e5ret. Nominelt utgjorde veksten 19 % samanlikna med 2022. Utgifter til sosialhjelp og andre sosiale tenester auka med 19 % samanlikna med 2022. Auken er relatert til b\u00e5de antal sosialhjelpsmottakarar og utgifter til midlertidig butilbod. Kvalifiseringsordninga hadde 566 deltakarar per m\u00e5nad i 2023, som er ein auke p\u00e5 28% fr\u00e5 2022. Utgiftene m\u00e5 sj\u00e5ast i samanheng med mottak av flyktningar fr\u00e5 Ukraina. Introduksjons- og tolketenester har hatt ein betydeleg vekst dei siste \u00e5ra. Dette er ein direkte konsekvens av krigen i Ukraina. Det er ansl\u00e5tt at utgiftene i stor grad blir kompensert av tilskot fr\u00e5 staten i den perioden kommunen mottar tilskot (3-5 \u00e5r etter tilkomst). For tenesteomr\u00e5det administrasjon kan avviket i hovudsak knytast fordeling av internkj\u00f8p og -sal til korrekt teneste. Dette er ein teknisk korreksjon som f\u00f8lge av at internkj\u00f8p og -sal ikkje n\u00f8dvendigvis blir rekneskapsf\u00f8rt p\u00e5 same tenesteomr\u00e5de. I sum for kommunen balanserer desse elementa. P\u00e5 sentrale postar er det avvik knytt til ikkje igangsette eller forsinka tiltak. Totalt utgjer det 71,2 mill. kroner. Av desse er 13,7 mill. kroner knytt til at straumprisen blei l\u00e5gare enn budsjettert. Avviket er fordelt p\u00e5 dei ulike tenesteomr\u00e5da. I 2023 er det brukt 247 mill. kroner av bundne driftsfond, som utgjer eit meirforbruk p\u00e5 6 mill. kroner i forhold til justert budsjett. Revisjon av \u00e5rsrekneskapen Revisors konklusjon inneheld ingen merknadar. Uttalen fr\u00e5 revisor om byr\u00e5det sitt ansvar for \u00e5 gjere greie for vesentlege budsjettavvik konkluderer med at det ikkje er grunn til \u00e5 tru at \u00e5rsberetninga ikkje gir dekkande opplysningar om vesentlege budsjettavvik. Nummerert brev nr. 4 Revisor har kome med nokre kommentarar til Bergen kommune sitt \u00e5rsregnskap for 2023 i \u00abrevisjonsrapport [nummerert brev] nr. 4\u00bb. I tr\u00e5d med anbefaling fr\u00e5 NKRF blir det nummererte brevet behandla i eiga sak1. I det nummererte brevet har ikkje revisor funne vesentlege feil i rekneskapen. Brevet har ikkje konsekvensar for kontrollutvalet si behandling av \u00e5rsrekneskapen og \u00e5rsberetninga til kommunen. 1 Kontrollutvalgets uttalelse om \u00e5rsregnskapet og \u00e5rsberetningen \u2013 NKRF 2 \u00c5rsmeldinga Revisor har ingen kommentarar til \u00e5rsmeldinga til Bergen kommune for 2023. \u00c5rsmeldinga er oppfyller dei formelle krava til \u00e5rsberetning, jf. kommunelova \u00a7 14-7. Det er mykje interessant lesing i \u00e5rsmeldinga. Under kapittelet om internkontroll og etikk rapporterer byr\u00e5det blant anna om internkontroll og resultat fr\u00e5 statlege tilsyn, i samsvar med krava i kommunelova \u00a7 25-2. For kontrollutvalet kan det vere s\u00e6rleg interessant \u00e5 f\u00f8lge med p\u00e5 utviklinga av omr\u00e5de det er gjennomf\u00f8rt forvaltningsrevisjon, men ogs\u00e5 om funn i andre tilsyn, og byr\u00e5dsavdelingane si oppf\u00f8lging av desse. Finansielle m\u00e5ltal I \u00e5rsberetninga skal kommunen gjere greie for forhold som er viktige for \u00e5 bed\u00f8mme den \u00f8konomiske utviklinga og stillinga, og om den \u00f8konomiske utviklinga og stillinga tek hand om den \u00f8konomiske handleevna over tid, jf. kommunelova \u00a7 14-7 andre ledd bokstav a. Kommunelova stiller krav til at den \u00f8konomiforvaltning og berekrafta til kommunen. \u00d8konomisk handleevne m\u00e5 ivaretakast over tid, og planer for eiga verksemd og \u00f8konomi skal vere realistiske. Dette kallast kommunal \u00f8konomisk berekraft (K\u00d8B). For \u00e5 sikre at kommunen tek vare p\u00e5 ansvaret sitt stiller kommunelova blant annet krav om at kommunestyret sj\u00f8lv vedtar finansielle m\u00e5ltal eller \u00abhandlingsregler\u00bb for utviklinga av \u00f8konomien til kommunen. Bystyret har sj\u00f8lv vedtatt \u00f8konomiplanen og \u00e5rsbudsjettet, \u00e5rsrekneskapane og \u00e5rsberetningane, finansielle m\u00e5ltal for utviklinga av \u00f8konomien til kommunen, reglar for \u00f8konomiforvaltninga (\u00f8konomireglement) og regler for finans- og gjeldsforvaltning (finansreglement), jf. kommunelova \u00a7\u00a7 14-1 og 14-2. Dei vedtekne finansielle m\u00e5ltala til Bergen kommune er: \u2022 Netto driftsresultat p\u00e5 minimum 1,7 % av driftsinntektene \u2022 Gjeldsgrad p\u00e5 innanfor 70 % av driftsinntektene for ikkje-avgiftsfinansiert gjeld \u2022 Disposisjonsfond p\u00e5 minimum 10% av driftsinntektene \u2022 Verdibevarande vedlikehaldsniv\u00e5, etter Holtestandard, p\u00e5 bygg. Rekneskapen for 2023 viser at Bergen kommune oppfyller dei talfesta m\u00e5la for gjeld og disposisjonsfond, men bryt m\u00e5ltalet for netto driftsresultat: \u2022 Netto driftsresultat 2023: 0,6 % (3,6 % i 2022) \u2022 Disposisjonsfond 2023: 14,6 % (15 % i 2022) \u2022 Gjeldsgrad 2023: 60 % (58 % i 2022) Svekkinga av driftsresultatet er i hovudsak knytt til auken i driftsutgifter, b\u00e5de n\u00e5r det gjelder l\u00f8nnsutgifter (7,8 %) og kj\u00f8p av varer og tenester (6,0 %). Gjelda auka med 1 880 mill. kr til 26 226 mill. kr i 2023. Auken skuldast generelt h\u00f8g investeringsaktivitet. Den ikkje-avgiftsfinansierte delen av gjelda auka med 893 mill. kr til 16 415 mill. kr, som er 60 % av driftsinntektene. I 2023 utgjorde betalingar av renter og avdrag 6,2 % av totale inntekter, opp fr\u00e5 4,8 % i 2022. Sekretariatet si vurdering: Lovverket stiller ingen konkrete krav til kva uttalen til kontrollutvalet skal innehalde, utover at den skal vere knytt til forhold i \u00e5rsrekneskapen, \u00e5rsberetninga og tilh\u00f8yrande revisjonsberetning. Vi har i hovudsak valt \u00e5 f\u00f8lge Norges kommunerevisorforbund (NKRF) 3 sine anbefalingar2. Vi er ikkje kjende med andre forhold som kunne hatt betydning for kontrollutvalet sin uttale. Den framlagte revisjonsberetninga tilseier at bystyret kan godkjenne \u00e5rsregnskapet og \u00e5rsberetninga for 2023. Byr\u00e5d for finans, Eivind N\u00e6vdal-Bolstad, er invitert til m\u00f8tet i kontrollutvalet for \u00e5 gi ein presentasjon av \u00e5rsrekneskapen og \u00e5rsmeldinga, og for \u00e5 svare p\u00e5 eventuelle sp\u00f8rsm\u00e5l. Forslag til vedtak: 1. Kontrollutvalet tar revisjonsberetning, \u00e5rsregnskap og \u00e5rsmelding for Bergen kommune 2023 til orientering. 2. Kontrollutvalet har ingen kommentarar til rekneskapen ut over det som g\u00e5r fram av \u00e5rsrekneskapen og \u00e5rsmeldinga til byr\u00e5det og beretninga til revisor. 3. Kontrollutvalet gir f\u00f8lgande uttale om \u00e5rsrekneskapen og \u00e5rsmeldinga Bergen kommune 2023: Til bystyret i Bergen Uttale fr\u00e5 kontrollutvalet til \u00e5rsregnskap og \u00e5rsmelding for Bergen kommune 2023 Kontrollutvalet har i m\u00f8te 23. april 2024 behandla \u00e5rsregnskap og \u00e5rsmelding for Bergen kommune 2023. Grunnlaget for behandlinga er en gjennomgang av f\u00f8lgande dokumenter: \u2022 Uavhengig beretning fr\u00e5 revisor 2023 (vedlegg) \u2022 \u00c5rsmelding 2023 \u2022 \u00c5rsrekneskap 2023: \u2022 Revisjonsrapport for rekneskaps\u00e5ret 2023 \u2013 nummerert brev nr. 4 Kontrollutvalet har ikkje kommentarar til \u00e5rsrekneskapen og \u00e5rsmeldinga for Bergen kommune 2023 ut over det som g\u00e5r fram av \u00e5rsrekneskapen, \u00e5rsmeldinga og revisjonsberetninga fr\u00e5 Deloitte AS. Kontrollutvalet merkar seg likevel spesielt at for 2023 er netto driftsresultat p\u00e5 0,6 % av driftsinntektene, medan vedteke m\u00e5ltal er 1,7 %. Dette medf\u00f8rer at overf\u00f8ring til eigenfinansiering av investeringar blir betydeleg redusert samanlikna med 2022. Samtidig ser vi ein auke i investeringar p\u00e5 300 millionar fr\u00e5 \u00e5ret f\u00f8r, men dette skuldast f\u00f8rst og fremst stor auke i avgiftsfinansierte investeringar, medan ikkje- avgiftsfinansierte investeringar har ein svak nedgang. Dei andre bystyrevedtekne m\u00e5ltala blir n\u00e5dd, med eit disposisjonsfond p\u00e5 over 10 prosent av driftsinntektene og ein gjeldsgrad p\u00e5 under 70 prosent. Det er avgjerande at ein ser desse m\u00e5ltala i samanheng. Eit m\u00e5ltal p\u00e5 driftsinntekter p\u00e5 1,7 er ikkje eit sj\u00f8lvstendig m\u00e5l, men m\u00e5 forst\u00e5ast som eit verkemiddel for ein berekraftig \u00f8konomi saman med dei andre m\u00e5ltala. Det er difor bekymringsverdig at ein ikkje n\u00e5r m\u00e5ltalet p\u00e5 1,7 samtidig som gjeldsgraden aukar fr\u00e5 58 prosent til 60 prosent og disposisjonsfondet for f\u00f8rste gang sidan 2016 blir redusert. Den \u00f8konomiske situasjonen er framleis i endring i negativ retning, med auka konfliktniv\u00e5 globalt og framleis h\u00f8g inflasjon og h\u00f8gt renteniv\u00e5 nasjonalt. Kontrollutvalet anbefaler kommunen \u00e5 ta h\u00f8gde for dette i si langsiktige \u00f8konomiske planlegging, i tr\u00e5d med krava til kommunal \u00f8konomisk berekraft. Kontrollutvalet er ikkje kjent med andre forhold, som kunne hatt betydning for uttalen. Kontrollutvalet anbefaler at bystyret godkjenner \u00e5rsrekneskapen og \u00e5rsberetninga 2 NKRF \u2013 Kontroll og revisjon i kommunene og Forum for kontroll og tilsyn (FKT) ga i 2021 ut rettleiarar til kontrollutvalet sin uttale til \u00e5rsrekneskap og \u00e5rsberetning. Anbefalingane medf\u00f8rer blant anna at nummererte brev skal behandlast som eiga sak, og at ogs\u00e5 nokre andre tema som tidlegare har omtalt i kontrollutvalet sin uttale no er tatt ut av denne. 4 Dato: 18. april 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: 1. Uavhengig revisors beretning 2. Revisjonsrapport nr. 4 5 "
}