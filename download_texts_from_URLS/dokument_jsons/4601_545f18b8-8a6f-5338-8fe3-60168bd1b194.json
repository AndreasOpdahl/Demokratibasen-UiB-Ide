{
  "dokument_id": "545f18b8-8a6f-5338-8fe3-60168bd1b194",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 198/24, Fastsettelse av retningslinjer og kriterier for ny tilskuddsordning: Folkefest p\u00e5 Bryggen og gjenbruksmarked i \u00d8vregaten.",
  "url": "https://bergen.kommune.no/politikere-utvalg/api/fil/bk360/10720279/Innstilling-vedtak-Fastsettelse-av-retningslinjer-og-kriterier-for-ny-tilskuddsordning-Folkefest-pa-Bryggen-og-gjenbruksmarked-i-Ovregaten-",
  "tekst": "Fastsettelse av retningslinjer og kriterier for ny tilskuddsordning: Folkefest p\u00e5 Bryggen og gjenbruksmarked i \u00d8vregaten. Bergen bystyre behandlet saken i m\u00f8tet 19.06.2024 sak 198/24 og fattet f\u00f8lgende vedtak: 1. Bystyret vedtar \u00e5 sl\u00e5 sammen ordningen Bilfri gjenbruksmarked \u00d8vregaten med ordningen Bilfri folkefest bryggen. Budsjettmidlene p\u00e5 kr 300 000,- og kr 500 000,- legges inn i \u00e9n ordning, og det forvaltes kr 800 000,- over den ene ordningen. 2. Det \u00e5pnes for at s\u00f8kere som s\u00f8ker om prosjekter som ikke er avhengige av \u00e5 stenge omr\u00e5dene for biltrafikk, ogs\u00e5 kan motta tilskudd fra ordningen. 3. Bystyret vedtar retningslinjer og kriterier for tilskuddsordninger Folkefest p\u00e5 Bryggen og gjenbruksmarked i \u00d8vregaten, slik disse fremkommer i saken. 4. Bystyret vedtar s\u00f8knadsfristen for ordningen slik den fremkommer i saken. 5. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningen. Bergen bystyres behandling F\u00f8lgende representanter tok ordet: Andreas Madsen Berg (SV), Eline Aresdatter Haakestad (MDG), Trond Tystad (BL) Forslag fremsatt i bystyret: Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: F\u00f8lgende kriterium legges til: \u201cPlan for \u00e5 gj\u00f8re \u00d8vregaten bilfri i arrangementsperioden, samt gj\u00f8re Bryggen bilfri dersom arrangementet skal gjennomf\u00f8res i 2025.\u201d Merknader fremsatt i bystyret: Eline Aresdatter Haakestad (MDG) fremsatte p\u00e5 vegne av MDG f\u00f8lgende merknad: Bystyret viser til at det vil v\u00e6re krevende \u00e5 stenge Bryggen for biltrafikk i perioden det p\u00e5g\u00e5r anleggsarbeid i \u00d8vregaten. Etter at l\u00f8yve for ferdigstilling for arbeidet g\u00e5r ut, skal prosjektene som f\u00e5r st\u00f8tte bidra til bilfritt byliv p\u00e5 Bryggen. Votering: Innstillingen punkt 1 og 3-5 ble vedtatt med 54 stemmer (H, FrP, SV, MDG, BL, V, INP, R, KrF, Sp, PP). Innstillingen punkt 2 ble vedtatt med 37 stemmer (H, FrP, BL, INP, KrF, Sp, PP). Tilleggsforslag fra MDG fremsatt av Eline Aresdatter Haakestad (MDG), fikk 17 stemmer (SV, MDG, V, R), og var dermed falt. Merknad fra MDG fremsatt av Eline Aresdatter Haakestad (MDG), fikk 10 stemmer (MDG, V, R), og var dermed falt. Utvalg for finans, kultur og n\u00e6ring behandlet saken i m\u00f8tet 05.06.2024 sak 83/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 16.05.2024 sak 135/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}