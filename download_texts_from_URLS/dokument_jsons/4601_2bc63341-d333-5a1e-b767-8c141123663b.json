{
  "dokument_id": "2bc63341-d333-5a1e-b767-8c141123663b",
  "doc_type": "case_minutes",
  "kommune": 4601,
  "tittel": "Saksprotokoll UNGR, 07052025, Sak 51/25, Representantforslag fra Linn Kristin Eng\u00f8 (A), Diane Berbain (SV), Ann Kristin Ramstr\u00f8m (SV), Thor Haakon Bakke (MDG), Mailiss Solheim-\u00c5kerblom (R) om et Bergen for alle barn \u2013 uansett funksjonsevne",
  "url": "https://bergen.kommune.no/politikere-utvalg/api/fil/bk360/12623818/Innstilling-vedtak-Representantforslag-fra-Linn-Kristin-Engo-A-Diane-Berbain-SV-Ann-Kristin-Ramstrom-SV-Thor-Haakon-Bakke-MDG-Mailiss-Solheim-Akerblom-R-om-et-Bergen-for-alle-barn-uansett-funksjonsevne",
  "tekst": "Representantforslag fra Linn Kristin Eng\u00f8 (A), Diane Berbain (SV), Ann Kristin Ramstr\u00f8m (SV), Thor Haakon Bakke (MDG), Mailiss Solheim-\u00c5kerblom (R) om et Bergen for alle barn \u2013 uansett funksjonsevne Ungdomsr\u00e5det behandlet saken i m\u00f8tet 07.05.2025 sak 51/25 og fattet f\u00f8lgende vedtak: Uttalelse og merknad i fire punkt Ungdomsr\u00e5det st\u00f8tter representantforslaget og understreker viktigheten av at barn og ungdom med nedsatt funksjonsevne f\u00e5r reell mulighet til \u00e5 delta i fritidstilbud p\u00e5 lik linje med andre barn. Ungdomsr\u00e5det mener at tallene fra Redd Barna er sv\u00e6rt problematiske ber om at Bergen kommune; 1. oppfyller Fritidserkl\u00e6ringen og Barnekonvensjonen artikkel 31. 2. iverksetter tiltak for \u00e5 gj\u00f8re offentlige fritidstilbud tilgjengelige for barn og unge med b\u00e5de psykiske og fysiske funksjonsnedsettelser. Her mener vi b\u00e5de aktivitetstilbudet og de fysiske rammene rundt. 3. utarbeider rutiner for tilsyn p\u00e5 blant annet heiser (eks. spillhuset), rullestolramper m.m. 4. iverksetter tiltak som hever kompetansen hos ansatte rundt hvordan inkludere barn og unge med psykiske og fysiske funksjonsnedsettelser. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Merknadene er et produkt av diskusjon i r\u00e5det. Forslag til vedtak: 1. Bystyret ber om en utredning som ser p\u00e5 hvordan Bergen kommune i dag oppfyller artikkel 23 i Barnekonvensjonen, samt en vurdering av om og hvordan organisasjonen Press sine innspill er ivaretatt i Bergen kommune i dag. 2. Bystyret ber byr\u00e5det legge frem en sak om hvordan barn med nedsatt funksjonsevne kan f\u00e5 oppfylt sin rett til \u00e5 delta i fritidstilbud. "
}