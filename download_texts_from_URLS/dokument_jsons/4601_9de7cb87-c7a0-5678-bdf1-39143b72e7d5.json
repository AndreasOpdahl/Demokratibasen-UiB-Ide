{
  "dokument_id": "9de7cb87-c7a0-5678-bdf1-39143b72e7d5",
  "doc_type": "case_attachment",
  "kommune": 4601,
  "tittel": "Tilsyn - vedtak om p\u00e5legg.pdf",
  "url": "https://bergen.kommune.no/politikere-utvalg/api/fil/bk360/9626468/Tilsyn-vedtak-om-palegg-pdf",
  "tekst": " 1 av 10 V\u00c5R DATO V\u00c5R REFERANSE 20.10.2023 2023/42632 DERES REFERANSE V\u00c5R SAKSBEHANDLER Lena Westjord, tlf. 95249791 BERGEN KOMMUNE Postboks 7700 5020 BERGEN Orgnr 964338531 Oppf\u00f8lging av tilsyn - BERGEN KOMMUNE org.nr. 964338531 Vi viser til tilsyn med VESTLUNDTOPPEN BOFELLESSKAP org.nr. 895814482 (underenhet) I tilsynet fant vi forhold som ikke er i samsvar med regelverket. Her er en oversikt over Arbeidstilsynets reaksjoner i saken. # Reaksjon Status Frist 1 P\u00e5legg - Psykiske plager - kartlegging og risikovurdering Vedtatt 17.01.2024 2 P\u00e5legg - Psykiske plager - plan og tiltak Vedtatt 17.01.2024 3 P\u00e5legg - Arbeidsplasser og arbeidslokaler - toalett Vedtatt 17.01.2024 4 P\u00e5legg - Arbeidsplasser og arbeidslokaler - garderober Vedtatt 17.01.2024 5 P\u00e5legg - Inneklima - tiltak og plan Vedtatt 17.01.2024 6 P\u00e5legg - St\u00f8y - tiltak og plan Vedtatt 17.01.2024 7 P\u00e5legg - Bedriftshelsetjeneste - plan for bistand Vedtatt 17.01.2024 Forklaring til kolonnen \u00abstatus\u00bb Vedtatt: Betyr at vi har besluttet \u00e5 gi p\u00e5legg, tvangsmulkt, stans eller overtredelsesgebyr. En ev. frist finner dere i tabellen over og lenger nede i brevet. Vedtak kan p\u00e5klages. Vedtak om p\u00e5legg POSTADRESSE EDIALOG TELEFON ORGANISASJONSNR Postboks 4720 Torgarden www.arbeidstilsynet.no/post 73 19 97 00 974761211 7468 Trondheim INTERNETT Norge www.arbeidstilsynet.no V\u00c5R REFERANSE 2 av 10 2023/42632 I brev med varsel om p\u00e5legg av 05.10.2023 fikk dere frist til 17.10.2023 for \u00e5 komme med kommentarer. Vi har mottatt kommentarer fra dere. Vi viser til brev av 12.1.2023. Kommentarer til p\u00e5legg #1 Psykiske plager - kartlegging og risikovurdering Dette p\u00e5legget handler om arbeidsgivers plikt til \u00e5 gjennomf\u00f8re en kartlegging av fare og problemer som kan gi risiko for psykiske plager, samt gjennomf\u00f8re en risikovurdering av de aktuelle farene. Vi skiver i varslingsbrevet at kartlegging deres ikke er tilstrekkelig. Vi har gjennomg\u00e5tt den reviderte risikovurderingen deres, og mener fremdeles at den ikke i tilstrekkelig grad tar for seg relevante faktorer og innholdet i dem. Av deres tilbakemelding fremst\u00e5r det som at dere ikke har tatt informasjon fra tilsynet eller veiledning/lenkene som vi har lagt ved rapporten til etterretning. I tilsynet ble det opplyst at det arbeidsoppgavene til arbeidstakerne hovedsaklig omfatter er samtale, veileding, hjelp til selvhjelp, som er en av flere risikofaktorer som Arbeidstilsynet mener ikke er synliggjort godt nok. Det samme gjelder vold og trusler. Arbeidstilsynet viser til telefonsamtale 19.10.2023 med enhetsleder Nina G\u00e5sv\u00e6r, der dette ble forklart ytterligere. Ta kontakt med saksbehandler dersom dere trenger mer forklaring knyttet til de ulike vilk\u00e5rene. Arbeidstilsynet har hjemmel i arbeidsmilj\u00f8lovens \u00a7 18-6 til \u00e5 gi p\u00e5legg og sette vilk\u00e5r. Vi gir f\u00f8lgende p\u00e5legg: #1 P\u00e5legg - Psykiske plager - kartlegging og risikovurdering Arbeidsgiver skal kartlegge faktorer i arbeidsmilj\u00f8et som kan gi risiko for psykiske plager hos arbeidstakerne. P\u00e5 bakgrunn av kartleggingen skal arbeidsgiver vurdere risikoen for at arbeidstakerne f\u00e5r psykiske plager. Dette skal gj\u00f8res i samarbeid med arbeidstakerne, verneombud og tillitsvalgte. Innen 17.01.2024 m\u00e5 dere sende oss: \uf0b7 Kopi av kartlegging og risikovurdering av faktorer i arbeidsmilj\u00f8et som kan gi risiko for psykiske plager \uf0b7 M\u00e5 omfatte relevante risikofaktorer i arbeidet, herunder: o h\u00f8ye emosjonelle krav/emosjonell dissonans o vold og trusler, for mer se Vold og trusler p\u00e5 arbeidsplassen o seksuell trakassering o jobbusikkerhet \uf0b7 Beskrivelse av hvordan arbeidstakerne, verneombud og tillitsvalgte har medvirket Dette st\u00e5r i regelverket: For \u00e5 sikre at hensynet til arbeidstakers helse, milj\u00f8 og sikkerhet blir ivaretatt, skal arbeidsgiver s\u00f8rge for at det utf\u00f8res systematisk helse-, milj\u00f8- og sikkerhetsarbeid p\u00e5 alle plan i virksomheten. Dette skal gj\u00f8res i samarbeid med arbeidstakerne og deres tillitsvalgte. V\u00c5R REFERANSE 3 av 10 2023/42632 Systematisk helse-, milj\u00f8- og sikkerhetsarbeid inneb\u00e6rer at arbeidsgiver skal kartlegge farer og problemer og p\u00e5 denne bakgrunn vurdere risikoforholdene i virksomheten, utarbeide planer og iverksette tiltak for \u00e5 redusere risikoen. Arbeidsmilj\u00f8et i virksomheten skal v\u00e6re fullt forsvarlig ut fra en enkeltvis og samlet vurdering av faktorer i arbeidsmilj\u00f8et som kan innvirke p\u00e5 arbeidstakernes fysiske og psykiske helse og velferd. Standarden for sikkerhet, helse og arbeidsmilj\u00f8 skal til enhver tid utvikles og forbedres i samsvar med utviklingen i samfunnet. Den som forskriften retter seg mot, jf. \u00a7 1-3, skal s\u00f8rge for at arbeidsmilj\u00f8et i virksomheten blir vurdert ved planleggingen, tilrettelegging og gjennomf\u00f8ringen av arbeidet. Faktorer som kan p\u00e5virke arbeidstakernes fysiske eller psykiske helse og sikkerhet, herunder arbeidstid, skal kartlegges og om n\u00f8dvendig m\u00e5les. Det skal tas s\u00e6rskilt hensyn til om arbeidstakere under 18 \u00e5r skal benyttes i arbeidet, jf. kapittel 12. P\u00e5 grunnlag av kartleggingen skal risikoen for skade p\u00e5 eller fare for arbeidstakernes helse og sikkerhet vurderes. Risikovurdering skal gjentas regelmessig, ved endringer som kan ha betydning for risikoforholdene og ved innkj\u00f8p av maskiner og utstyr, som kan ha betydning for helse, arbeidsmilj\u00f8et og sikkerheten i virksomheten. Risikovurdering skal foretas i samarbeid med arbeidstakerne og deres representanter. Kartlegging og risikovurdering, samt planer og tiltak som utl\u00f8ses av risikovurderinger, skal dokumenteres i den form og det omfang som er n\u00f8dvendig p\u00e5 bakgrunn av virksomhetens art, aktiviteter, risikoforhold og st\u00f8rrelse og oppbevares slik at opplysningene kan anvendes p\u00e5 et senere tidspunkt. Dette har vi funnet hos dere: I meldingsbrevet ba vi om \u00e5 f\u00e5 tilsendt siste gjennomf\u00f8rte kartlegging og risikovurdering av forhold som kan gi psykiske plager med tilh\u00f8rende tiltaksplan. Vi fikk tilsendt hva avdelingen hadde utarbeidet av risikovurderinger h\u00f8sten 2022, vedlegg 4, med tiltak vedlegg 5. I tilsynet ble det opplyst at arbeidsoppgavene for det meste omhandler motivasjon, st\u00f8tte samtaler og veiledning; hjelp til selvhjelp. Ansatte m\u00f8ter ofte ustabile, sinte beboere. Det kan v\u00e6re vanskelig, er emosjonelt belastende, og ansatte m\u00e5 avlaste hverandre. For Beboere kan v\u00e6re voldelig/utagerende og har g\u00e5tt \"berserk\" i felles stuen og ut\u00f8vde materiell skade/vold. Ansatte m\u00e5tte l\u00e5se seg inn p\u00e5 kontor i tilknytning til stuen i p\u00e5vente at ambulanse- og politiutrykning. Ansatte har v\u00e6rt utsatt for (verbal) seksuell trakassering. Dessuten ble uttrykt jobbusikkerhet i forhold til arbeidslokalet, da det skal pusses opp og de antageligvis m\u00e5 ut av arbeidslokalet. Arbeidstilsynet veiledet i tilsynet om arbeidsmilj\u00f8forhold som kan gi risiko for arbeidsrelaterte psykiske plager. Innsendt dokumentasjon og opplysninger i tilsynet viser at dere har arbeidsoppgaver som inneb\u00e6rer risiko for \u00e5 utvikle psykiske plager. Dere utf\u00f8rer arbeidsoppgaver med direkte kontakt med beboere. Vi mener at kartleggingen deres ikke er tilstrekkelig, da flere relevante faktorer burde v\u00e6rt kartlagt, se vilk\u00e5rene/kulepunktene i p\u00e5legg #1 i den gr\u00e5 boksen. Dette er brudd p\u00e5 arbeidsmilj\u00f8loven \u00a7\u00a7 3-1 f\u00f8rste ledd og andre ledd bokstav c og 4-1 f\u00f8rste ledd og forskrift om organisering, ledelse og medvirkning \u00a7 7-1. V\u00c5R REFERANSE 4 av 10 2023/42632 #2 P\u00e5legg - Psykiske plager - plan og tiltak Arbeidsgiver skal iverksette tiltak og/eller utarbeide plan for \u00e5 redusere risikofaktorer i arbeidet som kan gi psykiske plager hos arbeidstakerne. Tiltakene skal bygge p\u00e5 en gjennomf\u00f8rt kartlegging og risikovurdering. Arbeidstakerne, verneombud og tillitsvalgte skal medvirke i utarbeidelsen av tiltak og/eller plan. Innen 17.01.2024 m\u00e5 dere sende oss: \uf0b7 Oversikt over gjennomf\u00f8rte og planlagte tiltak for \u00e5 redusere risiko for psykiske plager \uf0b7 Alle tiltak skal oppgis med ansvarlig og frist for gjennomf\u00f8ring \uf0b7 Beskrivelse av hvordan arbeidstakerne, verneombud og tillitsvalgte har medvirket \uf0b7 Beskrivelse av n\u00e5r og hvordan tiltakene skal evalueres Dette st\u00e5r i regelverket: For \u00e5 sikre at hensynet til arbeidstakers helse, milj\u00f8 og sikkerhet blir ivaretatt, skal arbeidsgiver s\u00f8rge for at det utf\u00f8res systematisk helse-, milj\u00f8- og sikkerhetsarbeid p\u00e5 alle plan i virksomheten. Dette skal gj\u00f8res i samarbeid med arbeidstakerne og deres tillitsvalgte. Systematisk helse-, milj\u00f8- og sikkerhetsarbeid inneb\u00e6rer at arbeidsgiver skal kartlegge farer og problemer og p\u00e5 denne bakgrunn vurdere risikoforholdene i virksomheten, utarbeide planer og iverksette tiltak for \u00e5 redusere risikoen. Arbeidsmilj\u00f8et i virksomheten skal v\u00e6re fullt forsvarlig ut fra en enkeltvis og samlet vurdering av faktorer i arbeidsmilj\u00f8et som kan innvirke p\u00e5 arbeidstakernes fysiske og psykiske helse og velferd. Standarden for sikkerhet, helse og arbeidsmilj\u00f8 skal til enhver tid utvikles og forbedres i samsvar med utviklingen i samfunnet. Den som forskriften retter seg mot, jf. \u00a7 1-3, skal s\u00f8rge for at arbeidsmilj\u00f8et i virksomheten blir vurdert ved planleggingen, tilrettelegging og gjennomf\u00f8ringen av arbeidet. Faktorer som kan p\u00e5virke arbeidstakernes fysiske eller psykiske helse og sikkerhet, herunder arbeidstid, skal kartlegges og om n\u00f8dvendig m\u00e5les. Det skal tas s\u00e6rskilt hensyn til om arbeidstakere under 18 \u00e5r skal benyttes i arbeidet, jf. kapittel 12. P\u00e5 grunnlag av kartleggingen skal risikoen for skade p\u00e5 eller fare for arbeidstakernes helse og sikkerhet vurderes. Risikovurdering skal gjentas regelmessig, ved endringer som kan ha betydning for risikoforholdene og ved innkj\u00f8p av maskiner og utstyr, som kan ha betydning for helse, arbeidsmilj\u00f8et og sikkerheten i virksomheten. Risikovurdering skal foretas i samarbeid med arbeidstakerne og deres representanter. Kartlegging og risikovurdering, samt planer og tiltak som utl\u00f8ses av risikovurderinger, skal dokumenteres i den form og det omfang som er n\u00f8dvendig p\u00e5 bakgrunn av virksomhetens art, aktiviteter, risikoforhold og st\u00f8rrelse og oppbevares slik at opplysningene kan anvendes p\u00e5 et senere tidspunkt. Dette har vi funnet hos dere: Bruddet m\u00e5 ses i sammenheng med p\u00e5legg #1 om \u00e5 kartlegge og risikovurdere psykiske plager. V\u00c5R REFERANSE 5 av 10 2023/42632 Tiltaksplaner skal utarbeides p\u00e5 bakgrunn av aktuell risiko i arbeidet. Dermed m\u00e5 behovet for tiltak vurderes n\u00e5r kartlegging og risikovurdering er gjennomf\u00f8rt, jf p\u00e5legg #1. Dette er brudd p\u00e5 arbeidsmilj\u00f8loven \u00a7\u00a7 3-1 f\u00f8rste ledd og andre ledd bokstav c og 4-1 f\u00f8rste ledd og forskrift om organisering, ledelse og medvirkning \u00a7 7-1. #3 P\u00e5legg - Arbeidsplasser og arbeidslokaler - toalett Arbeidsgiver skal s\u00f8rge for at antall toaletter for kvinner og menn er tilpasset virksomhetens st\u00f8rrelse. Verneombud/ansattes representant skal medvirke. Innen 17.01.2024 m\u00e5 dere sende oss: \uf0b7 Beskrivelse, bilde, plan og snittegninger som viser at det er etablert separate personal toalett for kvinner og menn \uf0b7 Beskrivelse av hvordan verneombud har medvirket Dette st\u00e5r i regelverket: Arbeidsgiver skal s\u00f8rge for at det fysiske arbeidsmilj\u00f8et er fullt forsvarlig. Virksomheter skal ha passende antall toaletter for kvinner og menn. Arbeidstakerne og deres tillitsvalgte skal medvirke i planleggingen. Dette har vi funnet hos dere: Vestlundtoppen Bofellesskap har ett toalett for arbeidstakerne, 7 personer. For Arbeidstilsynet fremsto det som om at \"alle\" beboere, p\u00e5r\u00f8rende og/eller bes\u00f8kende kan benytte personal toalettet; det st\u00e5r ul\u00e5st med inngangsd\u00f8r fra fellesareal. Arbeidslokaler skal ha tilstrekkelig antall toaletter. Hovedregelen er at alle arbeidsplasser skal ha atskilte toaletter for kvinner og menn. Toalettene skal v\u00e6re forbeholdt arbeidstakerne. I hovedregel akseptere vi ikke at toaletter deles med andre brukergrupper, som kunder eller beboere. Se Krav til toaletter p\u00e5 arbeidsplassen. Vestlundtoppen Bofellesskap har ikke separate toalett for kvinner og menn. Det er heller ikke tilstrekkelig med toaletter. Dette er brudd p\u00e5 arbeidsmilj\u00f8loven \u00a7\u00a7 3-1 f\u00f8rste ledd og 4-4 f\u00f8rste ledd og forskrift om utforming og innretning av arbeidsplasser og arbeidslokaler (arbeidsplassforskriften) \u00a7 3-7. #4 P\u00e5legg - Arbeidsplasser og arbeidslokaler - garderober Arbeidsgiver skal s\u00f8rge for tilfredsstillende garderober for kvinner og menn. Verneombud/ansattes representant skal medvirke. Innen 17.01.2024 m\u00e5 dere sende oss: \uf0b7 Beskrivelse , bilder, plan og snittegninger p\u00e5 separate garderober for kvinner og menn i arbeidslokalet V\u00c5R REFERANSE 6 av 10 2023/42632 \uf0b7 Beskrivelse av hvordan verneombud har medvirket Dette st\u00e5r i regelverket: Arbeidsgiver skal s\u00f8rge for at det fysiske arbeidsmilj\u00f8et er fullt forsvarlig. Arbeidsplasser skal normalt ha atskilte garderober for kvinner og menn. Hver arbeidstaker skal ha tilstrekkelig plass for opphengning av t\u00f8y o.l og tilstrekkelig plass for \u00e5 skifte. Arbeidstakerne og deres tillitsvalgte skal medvirke i planleggingen. Dette har vi funnet hos dere: I tilsynet ble det opplyst at arbeidslokalet ikke har garderobe. Ansatte bruker toalett for \u00e5 skifte til arbeidst\u00f8y og privat t\u00f8y. Det er heller ikke skille mellom ren og uren sone p\u00e5 toalettet. Skittent t\u00f8y og ret t\u00f8y blandes p\u00e5 toalettet, arbeidst\u00f8yet ligger i \u00e5pne hyller. Det ble fortalt at ansatte kan eksponert for biologisk smitte som blods\u00f8l, urin, avf\u00f8ring og hepatitt i arbeidet. N\u00e5r ansatte har skiftet til arbeidst\u00f8y m\u00e5 ta med seg privat t\u00f8y fra toalett ut i fellesomr\u00e5det (til beboerleilighetene) for \u00e5 l\u00e5se t\u00f8yet inn i skap. Hovedregelen er at det skal innredes garderobe for begge kj\u00f8nn. Garderobene m\u00e5 v\u00e6re s\u00e5 store at arbeidstakerne har tilstrekkelig plass til \u00e5 henge opp kl\u00e6rne. Den n\u00e6rmere dimensjoneringen av garderoben vil avhenge av det st\u00f8rste antall arbeidstakere som normalt skal bruke rommet samtidig. Garderobene skal ogs\u00e5 gi arbeidstakerne mulighet for \u00e5 l\u00e5se inn egne kl\u00e6r/verdisaker, ha speil, n\u00f8dvendig antall sitteplasser for skifte av kl\u00e6r og sko, samt tilfredsstillende ventilasjon. For mer se Krav til garderober p\u00e5 arbeidsplassen Det er ikke s\u00f8rget for garderober for kvinner og menn. Dette er brudd p\u00e5 arbeidsmilj\u00f8loven \u00a7\u00a7 3-1 f\u00f8rste ledd og 4-4 f\u00f8rste ledd og forskrift om utforming og innretning av arbeidsplasser og arbeidslokaler (arbeidsplassforskriften) \u00a7 3-4. #5 P\u00e5legg - Inneklima - tiltak og plan Arbeidsgiver skal iverksette tiltak og/eller utarbeide plan for \u00e5 fjerne eller redusere forhold som kan f\u00f8re til helseproblemer p\u00e5 grunn av d\u00e5rlig inneklima. Tiltak og/eller plan skal utarbeides i samarbeid med verneombudet/ansattes representant. Innen 17.01.2024 m\u00e5 dere sende oss: \uf0b7 Oversikt over gjennomf\u00f8rte tiltak og planlagte tiltak for \u00e5 redusere risiko forbundet med inneklima og luftkvalitet p\u00e5 den enkelte arbeidsplass \uf0b7 Alle tiltak skal oppgis med ansvarlig og frist for gjennomf\u00f8ring \uf0b7 Kopi av innreguleringsrapport og/eller funksjonskontroll \uf0b7 Beskrivelse av hvordan verneombud har medvirket For mer informasjon se Inneklima og luftkvalitet p\u00e5 arbeidsplassen Dette st\u00e5r i regelverket: V\u00c5R REFERANSE 7 av 10 2023/42632 Arbeidsgiver skal utarbeide planer og iverksette tiltak for \u00e5 fjerne eller redusere forhold som kan f\u00f8re til helseproblemer p\u00e5 grunn av ikke tilfredsstillende inneklima. Tiltakene skal bygge p\u00e5 en gjennomf\u00f8rt kartlegging og risikovurdering. Arbeidsgiver skal utarbeide tiltak/og eller plan i samarbeid med arbeidstakerne og deres tillitsvalgte. Arbeidslokaler skal v\u00e6re utformet og innredet slik at de enkelte arbeidsplasser, personalrom m.v. f\u00e5r tilfredstillende klima med hensyn til temperatur, fuktighet, trekk, luftkvalitet og sjenerende lukt, og beskyttelse mot giftige eller helsefarlige stoffer m.v. Ved vurdering av klima og luftkvalitet skal det om n\u00f8dvendig tas hensyn til den fysiske belastningen som arbeidstakeren utsettes for. Dette har vi funnet hos dere: I tilsynet ble det opplyst at yrkeshygieniker fra BHT har gjennomf\u00f8rt m\u00e5linger av inneklima - og at resultatene er over \"gyldige verdier\". Det ble fortalt at de har meldt mange avvik til Etat for boligforvaltning og huseier, samt at de har hatt mange m\u00f8ter om inneklima og st\u00f8y, men det har ikke resultert i noe. Ventilasjonsanlegget har bare utluft, ikke inntaksluft. Det meldes om d\u00e5rlig inneklima. Ansatte fortalte at de f\u00e5r vondt i hodet n\u00e5r de er p\u00e5 jobb, m\u00e5 bruke Paracet og \u00f8yedr\u00e5per pga d\u00e5rlig luft i arbeidslokalet. Arbeidstakerne eksponeres for passiv r\u00f8yking da mange av beboerne r\u00f8yker i leilighetene sine. Arbeidstilsynet kunne ikke unng\u00e5 \u00e5 kjenne r\u00f8yklukt i fellesomr\u00e5det, selv om vindu sto p\u00e5 vidt gap. If\u00f8lge lov om vern mot tobakksskade skal luften v\u00e6re r\u00f8ykfri der allmennheten har adgang, deriblant arbeidslokaler. Likevel har loven noen unntak, f.eks p\u00e5 institusjoner og i dette tilfellet et bofellesskap. Da er det fremdeles viktig \u00e5 v\u00e6re klar over at tobakksr\u00f8yk er en dominerende forurensningskilde i rom der det r\u00f8ykes. Beboerne kan ikke p\u00e5legges r\u00f8yke avholdenhet, men arbeidstakerne har krav p\u00e5 et arbeidsmilj\u00f8 uten sjenerende forurensing ved arbeid i leilighetene. Arbeidstilsynet vurderer at det er d\u00e5rlig inneklima, ventilasjon og luftkvalitet i arbeidslokalet. Det er d\u00e5rlig luftkvalitet (sjenerende lukt) for arbeidstakerne n\u00e5r de jobber i beboernes leiligheter. Arbeidsgiver er ansvarlig for \u00e5 tilrettelegge forholdene slik at arbeidstaker ikke plages/minske eksponering av r\u00f8yk for et tilfredsstillende inneklima. Vestlundtoppen Bofellesskap kunne ikke vise til gjennomf\u00f8rte tiltak og/eller utarbeidet plan p\u00e5 bakgrunn av kartleggingen av inneklima og luftkvalitet, etter BHTs utf\u00f8rte m\u00e5linger. Dette er brudd p\u00e5 arbeidsmilj\u00f8loven \u00a7 3-1 f\u00f8rste ledd og andre ledd bokstav c, forskrift om utforming og innretning av arbeidsplasser og arbeidslokaler (arbeidsplassforskriften) \u00a7 2-14 og forskrift om systematisk helse-, milj\u00f8- og sikkerhetsarbeid i virksomheter (internkontrollforskriften) \u00a7 5 andre ledd nr. 6. #6 P\u00e5legg - St\u00f8y - tiltak og plan Arbeidsgiver skal gjennomf\u00f8re tiltak og/eller utarbeide plan for \u00e5 fjerne eller redusere eksponeringen for st\u00f8y. Verneombud/ansattes representant skal medvirke. Innen 17.01.2024 m\u00e5 dere sende oss: \uf0b7 Oversikt over gjennomf\u00f8rte tiltak og planlagte tiltak for \u00e5 redusere eksponering av st\u00f8y for V\u00c5R REFERANSE 8 av 10 2023/42632 den enkelte arbeidsplass \uf0b7 Alle tiltak skal oppgis med ansvarlig og frist for gjennomf\u00f8ring \uf0b7 Kopi av innreguleringsrapport og/eller funksjonskontroll \uf0b7 Beskrivelse av hvordan verneombud har medvirket For mer informasjon se v\u00e5re nettsider om St\u00f8y Dette st\u00e5r i regelverket: Arbeidsgiver skal utarbeide planer og iverksette tiltak for \u00e5 s\u00f8rge for at arbeidstakerne ikke blir utsatt for un\u00f8dig eller helseskadelig st\u00f8y. Arbeidsgiver skal s\u00f8rge for at risiko som er for\u00e5rsaket av st\u00f8y, fjernes eller reduseres til lavest mulig niv\u00e5. Aktuelle tiltak fremg\u00e5r av forskrift om utf\u00f8relse av arbeid \u00a7 14-5. Tiltakene m\u00e5 bygge p\u00e5 en gjennomf\u00f8rt kartlegging og risikovurdering. Arbeidsgiver skal utarbeide tiltak og/eller plan i samarbeid med arbeidstakerne og deres tillitsvalgte. Dette har vi funnet hos dere: I tilsynet ble det opplyst at yrkeshygieniker fra BHT har gjennomf\u00f8rt m\u00e5linger av st\u00f8y - og at resultatene er over \"gyldige verdier\". Avdelingsleder har brukt papir p\u00e5 ventilasjonsanlegget p\u00e5 kontoret/m\u00f8terommet for \u00e5 dempe st\u00f8y. St\u00f8yniv\u00e5et er h\u00f8yere p\u00e5 m\u00f8terommet enn ellers i arbeidslokalet. Ansatte fortalte at de ofte f\u00e5r vondt i hodet n\u00e5r de er p\u00e5 jobb, m\u00e5 bruke Paracet grunnet b\u00e5de st\u00f8y og d\u00e5rlig luft/inneklima. Det ble fortalt at de har meldt mange avvik til Etat for boligforvaltning og huseier, de har hatt mange m\u00f8ter om inneklima og st\u00f8y, men det har ikke resultert i noe. Beboere har ogs\u00e5 meldt i fra om st\u00f8y. Vestlundtoppen Bofellesskap kunne ikke vise til gjennomf\u00f8rte tiltak og/eller utarbeidet plan p\u00e5 bakgrunn av kartleggingen av st\u00f8y, etter BHTs utf\u00f8rte m\u00e5linger. Dette er brudd p\u00e5 arbeidsmilj\u00f8loven \u00a7 3-1 f\u00f8rste ledd og andre ledd bokstav c, forskrift om utf\u00f8relse av arbeid, bruk av arbeidsutstyr og tilh\u00f8rende tekniske krav (forskrift om utf\u00f8relse av arbeid) \u00a7 14-5 og forskrift om systematisk helse-, milj\u00f8- og sikkerhetsarbeid i virksomheter (internkontrollforskriften) \u00a7 5 andre ledd nr. 6. #7 P\u00e5legg - Bedriftshelsetjeneste - plan for bistand Arbeidsgiver skal i samarbeid med bedriftshelsetjenesten utarbeide en plan for bedriftshelsetjenestens bistand i virksomheten. Innen 17.01.2024 m\u00e5 dere sende oss: \uf0b7 Kopi av planen for bedriftshelsetjenestens bistand ved Vestlundtoppen Bofellesskap \uf0b7 Beskrivelse av hvordan verneombud og leder i virksomheten har medvirket ved utarbeidelse av planen V\u00c5R REFERANSE 9 av 10 2023/42632 \uf0b7 Planen m\u00e5 omfatte konkrete og tidfestede aktiviteter der bedriftshelsetjenesten skal bist\u00e5 Vestlundtoppen Bofellesskap Dette st\u00e5r i regelverket: Bedriftshelsetjenesten skal bist\u00e5 arbeidsgiver, arbeidstakerne, arbeidsmilj\u00f8utvalg og verneombud med \u00e5 skape sunne og trygge arbeidsforhold. Arbeidsgiver skal i samarbeid med bedriftshelsetjenesten utarbeide planer for bedriftshelsetjenestens bistand i virksomheten. Dette har vi funnet hos dere: Arbeidstilsynet har ikke mottatt kopi avplan for bedriftshelsetjenesten (BHT) bistand for Vestlundtoppen Bofellesskap. I tilsynet veiledet Arbeidstilsynet om at planen skal utformes slik at den f\u00f8rer til konkrete handlinger for \u00e5 forebygge helseskader - dette p\u00e5 bakgrunn av en reell kartlegging av risikoforholdene og behovene til Vestlundtoppen Bofellesskap. I tilsynet ble det bekreftet at det ikke er utarbeidet plan for bistand fra BHT ved Vestlundtoppen Bofellesskap. Dette er brudd p\u00e5 arbeidsmilj\u00f8loven \u00a7 3-3 andre ledd og forskrift om organisering, ledelse og medvirkning \u00a7 13-3 bokstav a. Dere kan klage Dere kan klage p\u00e5 vedtak jf. forvaltningsloven \u00a7 28. Fristen for \u00e5 klage er tre uker fra dere mottar vedtaket. Dere kan ikke reise s\u00f8ksm\u00e5l f\u00f8r retten til \u00e5 klage er pr\u00f8vd, jf. forvaltningsloven \u00a7 27b. For n\u00e6rmere informasjon om klageinstans, fremgangsm\u00e5te ved klage og retten til \u00e5 se sakens dokumenter, se www.arbeidstilsynet.no/klage. Send dokumenter eller kommentarer via eDialog Bruk eDialog hvis dere skal sende oss dokumentasjon eller for \u00e5 svare p\u00e5 dette brevet. Husk \u00e5 oppgi referansenummer 2023/42632. Les mer om eDialog p\u00e5 www.arbeidstilsynet.no/kontakt-oss/post/. Gi informasjonen videre til verneombudet Verneombudet skal gj\u00f8res kjent med vedtak fra Arbeidstilsynet (arbeidsmilj\u00f8loven \u00a7 18-6 (8)). Vi ber derfor om at du som arbeidsgiver gir en kopi av dette brevet til verneombudet. Mer informasjon? Dere finner informasjon om gangen i et tilsyn og reaksjonene vi kan gi, p\u00e5 arbeidstilsynet.no/om- oss/tilsyn/. V\u00c5R REFERANSE 10 av 10 2023/42632 Med hilsen Arbeidstilsynet Guro Fykse seksjonsleder Lena Westjord seniorinspekt\u00f8r Dette brevet er elektronisk signert. Kopi til: VESTLUNDTOPPEN BOFELLESSKAP, Vestlundveien 23A, 5145 FYLLINGSDALEN "
}