{
  "dokument_id": "7858444d-39a9-5a53-a287-129b41927fb1",
  "doc_type": "case_attachment",
  "kommune": 4601,
  "tittel": "Innlegg til sak 2023-267048-16 for behandling i m\u00f8te 23.03.24 Utvalg for milj\u00f8 og byutvikling (UMBY).docx",
  "url": "https://bergen.kommune.no/politikere-utvalg/api/fil/bk360/9964361/Innlegg-til-sak-2023-267048-16-for-behandling-i-mote-23-03-24-Utvalg-for-miljo-og-byutvikling-UMBY-docx",
  "tekst": "Innlegg til sak 2023/267048-16 for behandling i m\u00f8te 23.03.24 Utvalg for milj\u00f8 og byutvikling (UMBY) Mitt \u00f8nske med dette innlegget er: Endelig behandling av sak 2023/267048-10 utsettes til det foreligger en revidert forh\u00e5ndsuttalelse fra Bergen Vann med oppdaterte vilk\u00e5r. Sak returneres til Plan og bygningsetaten for innhenting av revidert forh\u00e5ndsuttalelse fra Bergen Vann. Bakgrunn for mitt \u00f8nske: Bakgrunnen for at denne saken b\u00f8r returneres for revidering av vilk\u00e5rene i forh\u00e5ndsuttalelse f\u00f8r endelig behandling i UMBY er todelt. - Feil og mangler i eksisterende vilk\u00e5r - Ny informasjon mottatt fra Bergen Kommune etter at forh\u00e5ndsuttalelse var gitt Feil og mangler i vilk\u00e5r: Vilk\u00e5ret i forh\u00e5ndsuttalelse gir s\u00f8ker anledning til \u00e5 vurdere om privat vannledning b\u00f8r \u00f8ke i diameter fra 32mm til 40mm. Det er for oss som er tilknyttet denne private r\u00f8rlinje ikke akseptabelt at tiltakshaver skal vurdere en \u00f8kning av r\u00f8rdiameter. Det er lavt vanntrykk i det aktuelle omr\u00e5de som rammetillatelsen omhandler og vi sliter allerede i dag med d\u00e5rlig trykk og leveringsmengde. Dette skyldes liten diameter p\u00e5 r\u00f8rlinje 32 mm, lang r\u00f8rf\u00f8ring 75-100m samt at det allerede er 3 husstander tilknyttet eksisterende private r\u00f8rlinje. Det er uakseptabelt at vi som 3dje part skal p\u00e5f\u00f8res en betydelig ulempe som f\u00f8lge av s\u00f8kers bruk av v\u00e5r private vannledning. Bergen Vann sin generelle retningslinje med tanke p\u00e5 dimensjonering er at 32mm vannledning er akseptabelt for 1 til 3 boenheter avhengig av vanntrykk og lengde p\u00e5 vannledning. Endring i vilk\u00e5r b\u00f8r v\u00e6re, vannledning skal oppgraderes til en dimensjon p\u00e5 40mm. Alle kostnader knyttet til oppgradering dekkes av tiltakshaver. Ny informasjon: Viser til sak 2022/190563-7 Orientering om overf\u00f8ring av eierskap til avl\u00f8psledning fra Bergen Kommune. Avl\u00f8pslinjen til oss i Furubotn er n\u00e5 privat, ikke offentlig slik som tidligere antatt i forh\u00e5ndsuttalelse fra Bergen Vann. S\u00f8ker har ikke tillatelse til \u00e5 koble seg til eller bruke denne private avl\u00f8pslinjen. Nytt vilk\u00e5r m\u00e5 p\u00e5f\u00f8res forh\u00e5ndsuttalelse fra Bergen Vann. Det forutsettes at tiltakshaver har sikret seg n\u00f8dvendige rettigheter/erkl\u00e6ringer forledningsgrunn over annen eiendom, og for tilknytning og vedlikehold av privat avl\u00f8psledning. Med Vennlig Hilsen Frank Thomsen Furubotn 46 Tlf 90667352 "
}