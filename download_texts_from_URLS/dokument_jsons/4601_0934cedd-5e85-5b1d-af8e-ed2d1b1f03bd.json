{
  "dokument_id": "0934cedd-5e85-5b1d-af8e-ed2d1b1f03bd",
  "doc_type": "case_minutes",
  "kommune": 4601,
  "tittel": "Saksprotokoll UMBY, 10042025, Sak 93/25, Representantforslag fra Jeron Joseph (A) og Kathrine Dahle (A) om opprettelse av soner og faste parkeringsplasser for el-sparkesykler i hele Bergen kommune",
  "url": "https://bergen.kommune.no/politikere-utvalg/api/fil/bk360/12526849/Innstilling-vedtak-Representantforslag-fra-Jeron-Joseph-A-og-Kathrine-Dahle-A-om-opprettelse-av-soner-og-faste-parkeringsplasser-for-el-sparkesykler-i-hele-Bergen-kommune",
  "tekst": "Representantforslag fra Jeron Joseph (A) og Kathrine Dahle (A) om opprettelse av soner og faste parkeringsplasser for el-sparkesykler i hele Bergen kommune Utvalg for milj\u00f8 og byutvikling behandlet saken i m\u00f8tet 10.04.2025 sak 93/25 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Kathrine Algr\u00f8y Dahle (A), Rebekka Helle Stensb\u00f8 (H), Andreas Madsen Berg (SV), Katrine Berg N\u00f8dtvedt (MDG), Chris J\u00f8rgen Knudsen R\u00f8dland (H). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av Eldrer\u00e5det f\u00f8lgende alternative forslag: Bystyret viser til representantforslaget, byr\u00e5dets vurdering og er einig i intensjonen bak forslaget. Samtidig meiner bystyret at forslaget ikkje utan vidare let seg realisera, jf ogs\u00e5 innspel fr\u00e5 eldrer\u00e5det, og ber byr\u00e5det om forslag til gjennomf\u00f8ring og praktisk oppf\u00f8lging. Rebekka Helle Stensb\u00f8 (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Merknader fremsatt i utvalget: Andreas Madsen Berg (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det g\u00e5 i dialog med politiet for \u00e5 gjennomf\u00f8re en kampanje mot farlig el- sparkehjul kj\u00f8ring. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknad: I slike saker b\u00f8r kommunen ogs\u00e5 h\u00f8re meningene til innbyggere i byen, ikke bare snakke med representanter for bransjen. Chris J\u00f8rgen Knudsen R\u00f8dland (H) fremsatte p\u00e5 vegne av Ungdomsr\u00e5det f\u00f8lgende merknad: Ungdomsr\u00e5det st\u00f8tter byr\u00e5dets vurdering og er enig i at det ikke b\u00f8r innf\u00f8res flere obligatoriske parkeringssoner. R\u00e5det vil belyse at ungdom er forn\u00f8yd med dagens ordning i Bergen sentrum hvor det er parkeringssoner og fartsbegrensning. Samtidig kan r\u00e5det se nytte av at lignende parkeringssoner utvides til de andre bydelene, men at det da ikke er obligatorisk parkering. Heller kan det v\u00e6re rabatert priser p\u00e5 turen om man parker her. Det vil oppfordre brukere til bedre oppf\u00f8rsel, og bidra til mer inkluderende gangveier, uten \u00e5 fjerne hensikten med tjenesten. Votering: Alternativt forslag fra H, FrP, BL, INP og Sp, fremsatt av Rebekka Helle Stensb\u00f8 (H), ble tiltr\u00e5dt med 12 stemmer (H, FrP, SV, BL, V, INP, Sp). Alternativt forslag fra Eldrer\u00e5det, fremsatt av Chris J\u00f8rgen Knudsen R\u00f8dland (H), fikk 0 stemmer. Merknad fra SV, fremsatt av Andreas Madsen Berg (SV), fikk 8 stemmer (A, SV, MDG, BL, R). Merknad fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H), fikk 5 stemmer (SV, MDG, BL, R). Merknad fra Ungdomsr\u00e5det, fremsatt av Chris J\u00f8rgen Knudsen R\u00f8dland (H), fikk 3 stemmer (SV, BL). Forslagsstillers forslag til vedtak: 1. Bergen kommune innf\u00f8rer et system for soner og faste parkeringsplasser for el- sparkesykler i hele Bergen, i samarbeid med utleieselskapene for el-sparkesykler. 2. Utleieselskaper for el-sparkesykler p\u00e5legges \u00e5 informere brukerne om de nye parkeringsreglene gjennom sine apper og digitale l\u00f8sninger. 3. Det legges til rette for dialog med ber\u00f8rte interessegrupper for funksjonshemmede, el- sparkesykkelselskaper, samt innbyggere for \u00e5 sikre bred st\u00f8tte og en hensiktsmessig gjennomf\u00f8ring av tiltaket. 2 "
}