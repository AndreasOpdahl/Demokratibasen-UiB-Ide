{
  "dokument_id": "92128329-e309-5848-9cad-9b5d8594393e",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25042024, Sak 125/24, H\u00f8ringsuttalelse til forslag til endringer i skiltforskriften",
  "url": "https://bergen.kommune.no/politikere-utvalg/api/fil/bk360/10353828/Innstilling-vedtak-Horingsuttalelse-til-forslag-til-endringer-i-skiltforskriften",
  "tekst": "H\u00f8ringsuttalelse til forslag til endringer i skiltforskriften Utvalg for milj\u00f8 og byutvikling behandlet saken i m\u00f8tet 25.04.2024 sak 125/24 og avga f\u00f8lgende innstilling: Bergen kommune avgir h\u00f8ringsuttalelse til \u00abH\u00f8ring av forslag til endringer i skiltforskriften\u00bb slik den fremkommer av byr\u00e5dets forslag. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Chris J\u00f8rgen Knudsen R\u00f8dland (H). Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av A, SV, MDG, V og R f\u00f8lgende tilleggsforslag: 1. Endre fem til syv i f\u00f8rste avsnitt. 2. Nytt punkt som nytt avsnitt etter dagens f\u00f8rste avsnitt. Bergen kommune \u00f8nsker \u00e5 vise at vi er en kommune for alle og syns at det er sv\u00e6rt positivt at det er rom for \u00e5 regnbuegangfelt i byen v\u00e5r. Bergen kommune har kun positive erfaringer med regnbuegangfelt og er \u00e5pne for \u00e5 etablere flere slike. 3. Nytt punkt som nytt avsnitt etter dagens andre avsnitt Bergen kommune vil p\u00e5peke at h\u00f8ringsnotatet peker p\u00e5 at det er noe usikkerhet om det \u00e5 etablere flerfarget dekke mellom gangfeltstripene er i strid med gjeldende bestemmelser eller ikke. Konsekvensen av forslaget er under administrative konsekvenser omtalt til at gangfelt med flerfarget dekke m\u00e5 endres. Bergen har etablert slike flerfarget overgangsfelt, og vil understreke at vi synes det er meget uheldig at etablerte overgangsfelt m\u00e5 fjernes som f\u00f8lge av forslaget. Det vil v\u00e6re en veldig uheldig symboleffekt om vi m\u00e5 ta vekk regnbuegangfelt som allerede er etablert. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende tilleggsforslag: I tillegg til endringene som er foresl\u00e5tt i notatene b\u00f8r det vurderes en endring som gj\u00f8r det mulig \u00e5 gi dispensasjon for personer med HC bevis \u00e5 kj\u00f8re inn i gater som ellers er stengt for privatbiler. Merknader fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av A, SV, MDG, V og R f\u00f8lgende merknad: Bergen bystyret ber byr\u00e5det ta initiativ til \u00e5 f\u00e5 p\u00e5 plass en regnbuemarkering p\u00e5 sykkelfeltet som kommer ut av Fyllingsdalstunnelen p\u00e5 Kristianborg. Det understrekes i h\u00f8ringsnotatet til skiltforskriften at det fortsatt vil v\u00e6re tillatt \u00e5 benytte farget dekke i forbindelse med sykkelfelt. Votering: Innstillingen ble tiltr\u00e5dt enstemmig. Tilleggsforslag fra A, SV, MDG, V og R, fremsatt av Katrine Berg N\u00f8dtvedt (MDG), fikk 7 stemmer (A, SV, MDG, R). Tilleggsforslag fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H) fikk 0 stemmer. Merknad fra A, SV, MDG, V og R, fremsatt av Katrine Berg N\u00f8dtvedt (MDG) fikk 8 stemmer (A, SV, MDG, V, R). Byr\u00e5det behandlet saken i m\u00f8tet 04.04.2024 sak 88/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}