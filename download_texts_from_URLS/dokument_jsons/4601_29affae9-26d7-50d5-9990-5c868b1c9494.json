{
  "dokument_id": "29affae9-26d7-50d5-9990-5c868b1c9494",
  "doc_type": "case_attachment",
  "kommune": 4601,
  "tittel": "Rapport Kulturminnedokumentasjon datert 04.01.2022",
  "url": "https://bergen.kommune.no/politikere-utvalg/api/fil/bk360/11895187/Rapport-Kulturminnedokumentasjon-datert-04-01-2022",
  "tekst": " BERGEN KOMMUNE Kulturminnedokumentasjon reguleringsplan Garnes renseanlegg Skriv inn undertittel Dato: 04.01.2022 asplanviak.no Versjon: 01 Dokumentinformasjon Oppdragsgiver: Bergen kommune Tittel p\u00e5 rapport: Kulturminnedokumentasjon reguleringsplan Garnes renseanlegg Oppdragsnavn: Bergen kommune Rammeavtale VA Garnes RA - reguleringsplan Oppdragsnummer: 615086-04 Utarbeidet av: Astrid Stor\u00f8y Oppdragsleder: Anja Vik Tilgjengelighet: \u00c5pen Forsidebilde: Oversiktsbilde Garnestangen. Foto: Wider\u00f8es Flyveselskap A/S. Bildet er tatt mellom 1935 og 1939. Kilde: Marcus, spesialsamlingene ved Universitetsbiblioteket i Bergen. 01 4. jan. 2022 Nytt dokument AS KIV Ver Dato Beskrivelse Utarb. av KS Rapport \u2013 Kulturminnedokumentasjon reguleringsplan Garnes renseanlegg 1 Forord Denne kulturminnedokumentasjonen er utarbeidet som grunnlag for planarbeidet som skal legge til rette for at Garnes renseanlegg skal kunne oppgraderes. Tiltakshaver er Bergen kommune ved Bergen Vann. B\u00e5de Vestland fylkeskommune og Byantikvaren i Bergen har gitt uttalelser som blir ivaretatt i reguleringsplanen. Kulturminnedokumentasjonen er utarbeidet etter Byantikvaren i Bergen sin veileder Kulturminnedokumentasjon (2015), og beskriver omr\u00e5dets historie, bygninger og elementer som ber\u00f8res samt en oppsummering med vernestatus og konsekvensvurdering. Form\u00e5l er \u00e5 skaffe kunnskap om viktige kulturhistoriske bygninger og elementer innenfor planomr\u00e5det, slik at dette kan legges til grunn ved utvikling og i planforslaget. Planomr\u00e5det er befart. Kulturminnedokumentasjonen er utf\u00f8rt av Asplan Viak AS ved sivilarkitekt Astrid Stor\u00f8y med arkeolog Kjersti Ingolvsdotter Vevatne som kvalitetssikrer. Bergen, 04.01.2022 Anja Vik Kjersti I. Vevatne Oppdragsleder Kvalitetssikrer Rapport \u2013 Kulturminnedokumentasjon reguleringsplan Garnes renseanlegg 2 Innholdsfortegnelse 1. Innledning 4 1.1. Bakgrunn 4 1.2. M\u00e5l og metode 5 1.3. Beliggenhet og avgrensing 5 1.4. Stedets karakter 6 1.5. Planer i omr\u00e5det 6 2. Kulturminner og kulturmilj\u00f8 i planomr\u00e5det 8 2.1. Kjente kulturminner i databaser og register 8 2.2. Omr\u00e5dets kulturhistorie 8 2.3. Bygninger og elementer med kulturhistorisk verdi 14 3. Oppsummering 27 3.1. Verdi/ s\u00e5rbarhet og konsekvens 27 4. Litteratur og kilder 29 Rapport \u2013 Kulturminnedokumentasjon reguleringsplan Garnes renseanlegg 3 1. Innledning 1.1. Bakgrunn Statsforvalteren i Vestland har gitt p\u00e5legg om \u00e5 utbedre/modernisere dagens renseanlegg p\u00e5 Garnes. Omr\u00e5det er uregulert og ligger i strandsonen ved S\u00f8rfjorden mellom Oster\u00f8y og Arna. Omr\u00e5det er i hovedsak avsatt til LNF-omr\u00e5de og funksjonell strandsone i kommuneplanens arealdel. Tiltaket er i strid med overordnet plan, og det er derfor n\u00f8dvendig med en detaljregulering. Hensikten med planarbeidet er \u00e5 legge til rette for et nytt avl\u00f8psrenseanlegg som tilfredsstiller sekund\u00e6rrensekravet. For \u00e5 oppn\u00e5 dette m\u00e5 dagens renseanlegg p\u00e5 eiendommen gnr. 284 bnr. 363 erstattes med et nytt. Det legges opp til et nytt renseanlegg i dagen. Eksisterende anlegg planlegges revet n\u00e5r nytt anlegg er etablert. Utvidelse av anlegget vil kreve en eiendomsutvidelse. Behovet for arealerverv vil avklares gjennom reguleringsplanprosessen. Det legges ogs\u00e5 til rette for en ny tilkomstvei som sikrer fremkommelighet for store kj\u00f8ret\u00f8y. Eksisterende mekanisk renseanlegg, Garnes renseanlegg, ble if\u00f8lge matrikkelen oppf\u00f8rt ca. 1985. Bygget har et fotavtrykk p\u00e5 i underkant av 400 m2, og byggets h\u00f8yde er omtrent fem meter over terreng. Bygget har kjeller- og bassengareal under terreng. Det er tunnel fra renseanlegget til pumpestasjonen med en portal s\u00f8r for renseanlegget. Figur 1: Dagens renseanlegg (gnr. 284 bnr. 363). Bildet under viser tunnelportalen. Rapport \u2013 Kulturminnedokumentasjon reguleringsplan Garnes renseanlegg 4 Vestland fylkeskommune har v\u00e5ren/sommeren 2021 gjennomf\u00f8rt arkeologiske registreringer i planomr\u00e5det, og det ble p\u00e5vist tre automatisk fredete kulturminner og fire ikke-fredete funnsteder. Lokalitetene er lagt inn i nasjonal database for kulturminner, Askeladden. 1.2. M\u00e5l og metode Innenfor planomr\u00e5det er det registrerte kulturminneverdier som ber\u00f8res av tiltaket. Kulturminnedokumentasjonens form\u00e5l er \u00e5 skaffe kunnskap om kulturhistoriske verdier i plan- og influensomr\u00e5det, slik at dette kan legges til grunn ved utforming av planen. Denne utredningen omfatter en sammenfatning av de opplysninger det er offentlig tilgang p\u00e5. Kartleggingen av kulturminner er basert p\u00e5 registreringer i Askeladden og bygningsregisteret SEFRAK, samt bevaring og annen dokumentasjon i offentlige kilder. Tiltaksomr\u00e5det er omr\u00e5der som blir direkte p\u00e5virket av arealbeslag ved den planlagte utbyggingen, for eksempel anleggsveger, linjenett, kabler og riggomr\u00e5de som er kjente p\u00e5 dette tidspunktet. Omr\u00e5der der en venter at kulturminner og kulturhistoriske verdier kan bli p\u00e5virket av tiltakene, er definert som influensomr\u00e5der. Influensomr\u00e5det blir p\u00e5virket blant annet av lokalisering og utforming av tiltaket, visuelle sammenhenger, vegetasjon og landskap. For \u00e5 kunne se helheten i den kulturhistoriske utviklingen og i bevarte kulturmilj\u00f8, er disse forholdene beskrevet. Planomr\u00e5det er vurdert til \u00e5 omfatte det omr\u00e5det som blir ber\u00f8rt direkte og visuelt av tiltak. 1.3. Beliggenhet og avgrensing Planomr\u00e5det ligger p\u00e5 Garnes i Arna, p\u00e5 \u00f8stsiden av neset som vender ut mot S\u00f8rfjorden. Figur 2: Planens lokalisering til venstre, og plangrensen til h\u00f8yre. N\u00e6rmeste tettsted er Indre Arna, som ligger omtrent fire kilometer unna. Omr\u00e5det omfatter dagens renseanlegg, som ligger langs veien Garnestangen, samt areal for fremtidig Rapport \u2013 Kulturminnedokumentasjon reguleringsplan Garnes renseanlegg 5 renseanlegg og planlagt vegadkomst som skal knytte seg til det nye renseanlegget fra s\u00f8r\u00f8st fra kommunal vei Garnesvegen og over jernbanesporet for Gamle Vossebanen. S\u00f8r for jernbanesporet, og like utenfor plangrensen, knytter den kommunale veien seg til fylkesveg 5354 Garnesvegen, som er samleveien rundt Garnes. Utenfor Garnesvegen g\u00e5r den gamle Vossebanen, som er et kulturminne. 1.4. Stedets karakter Garneset er en karakteristisk landskapsform med Garnestangen helt ytterst mot S\u00f8rfjorden, omkranset av Arnav\u00e5gen i vest og S\u00f8rfjorden i nord og \u00f8st. Terrenget og kollene er orientert i retning nord-s\u00f8r. Selve Garneset framst\u00e5r som en sm\u00e5kuppert flate som stiger fra fylkesvegen og opp mot Nonhaugen, via Litle\u00e5sen og H\u00f8g\u00e5sen og videre opp mot \u00c5dnanipa (456 m.o.h.). I planomr\u00e5det er det \u00e5pent jordbrukskulturlandskap med gressmark og beiter i sammenheng med g\u00e5rdstun og annen bebyggelse, med innslag av mindre skogkledde koller. Det er for det meste lauvskog med deler av granskog. Figur 3: Oversiktsbilde av planomr\u00e5det 1.5. Planer i omr\u00e5det Gjeldede kommuneplan i Bergen kommune er \u00abKommuneplanens arealdel 2018-2030\u00bb (KPA 2018) (planID 65270000), som ble vedtatt 19.06.2019. Planomr\u00e5det er i KPA 2018 i hovedsak avsatt til n\u00e5v\u00e6rende LNF-omr\u00e5de. Et mindre areal, s\u00f8rvest for jernbanelinjen, er avsatt til n\u00e5v\u00e6rende \u00f8vrig byggesone. Sj\u00f8areal er avsatt til n\u00e5v\u00e6rende bruk og vern av sj\u00f8 og vassdrag. Rapport \u2013 Kulturminnedokumentasjon reguleringsplan Garnes renseanlegg 6 Hoveddelen av planomr\u00e5det, arealet mellom sj\u00f8kant og jernbanespor, ligger innenfor hensynssone for landskap \u2013 funksjonell strandsone (H550_1). Omtrent 50 meter fra sj\u00f8kant og videre ut i S\u00f8rfjorden ligget hensynssone for naturmilj\u00f8 \u2013 gytefelt torsk (H560_149). Jernbanesporet for Gamle Vossebanen er omfattet av hensynssone for kulturmilj\u00f8 \u2013 historiske jernbanetras\u00e9er. (H570_4). Omtrent 90 meter s\u00f8r for planomr\u00e5det, i fylkesveg 5354 Tunesvegen, g\u00e5r det en hensynssone for kulturmilj\u00f8 \u2013 historisk veifar (H570_4). Tiltaket er i strid med overordnet plan, og det er derfor n\u00f8dvendig med detaljregulering. Det er \u00e5pnet for planarbeid ettersom eksisterende anlegg allerede er etablert i omr\u00e5det og tiltaket er av samfunnsmessig viktig betydning. Figur 4: Utsnitt av PKA 2018. Kilde: Bergenskart. Bergen kommune, Byantikvaren: Kulturminneplan for Bergen. Del 1 ble vedtatt 19.06.2021, og del 2 og 3 ble vedtatt 15.12.2019. Kommunedelplan for kulturminner for Bergen er kommunens viktigste kulturminnepolitiske dokument. Kulturminneplanen best\u00e5r av f\u00f8lgende tre deler: \u2022 en overordnet strategi som peker ut kommunens kulturminnepolitikk \u2022 en kunnskapsdel som beskriver kulturlandskap, omr\u00e5der, strukturer, utvalgte eksempler og tematiske analyser \u2022 en handlingsdel som skal f\u00f8lge opp utfordringer, visjoner, ambisjoner og m\u00e5l med konkrete tiltak. Kulturminneplanens tre deler skal samlet: \u2022 bidra til fortetting med kvalitet \u2022 styrke Bergens s\u00e6rpreg \u2022 fungere som en tydelig og forutsigbar plattform for by- og stedsutvikling \u2022 v\u00e6re et utfyllende verkt\u00f8y til \u00a7 8 byforming og arkitektur i Kommuneplanens arealdel \u2022 gi grunnlag for videre veiledning om prioritering, bevaring, ny bruk og arkitektonisk tilpasning i plan- og byggesaksbehandling \u2022 gi grunnlag for \u00e5 s\u00f8ke tilskudd, blant annet fra fylkeskommunen \u2022 styrke forvaltningen av kommunale bygg og anlegg som kan bidra til identitet, s\u00e6rpreg og gi tidsdybde til sin bydel eller nabolag. Rapport \u2013 Kulturminnedokumentasjon reguleringsplan Garnes renseanlegg 7 2. Kulturminner og kulturmilj\u00f8 i planomr\u00e5det 2.1. Kjente kulturminner i databaser og register Innenfor plangrensen er det kjent flere kulturminner i offentlige databaser. Det er flere funnlokaliteter og l\u00f8sfunn fra steinalder og bronsealder p\u00e5 den nordre delen av Garnes- halv\u00f8ya. Den gamle Vossebanen med Garnes stasjon er forskriftsfredet. Det er ikke kjente bygninger registrert i SEFRAK i planomr\u00e5det, men det er eldre boligbebyggelse oppf\u00f8rt f\u00f8r og etter 1900. Her er ogs\u00e5 et st\u00f8rre omfang av krigsminner fordelt p\u00e5 flere lokaliteter nord og s\u00f8r for planomr\u00e5det. Figur 5: Kulturminner i Riksantikvarens database Askeladden. 2.2. Omr\u00e5dets kulturhistorie Topografien i Arnadalen ble dannet i l\u00f8pet av den siste istiden, som tok slutt for ca. 10 000 \u00e5r siden. Da isen trakk seg tilbake, etterlot den seg et landskap preget av en dyp nord-s\u00f8rg\u00e5ende dal. Med sitt gode jordsmonn og kontakt med sj\u00f8en har omr\u00e5det gitt grunnlag for gode Rapport \u2013 Kulturminnedokumentasjon reguleringsplan Garnes renseanlegg 8 levevilk\u00e5r langt tilbake i tid. I denne perioden levde menneskene som jegere og sankere. De benyttet redskaper og utstyr av stein, bein, horn, l\u00e6r og tre. De eldste sporene i Arna er p\u00e5vist p\u00e5 Garnes og Tunes. Her er det funnet slipte stein\u00f8kser (trinn\u00f8kser) fra slutten av eldre steinalder. Ytterst p\u00e5 Garnes er det p\u00e5vist flere funnrike lokaliteter fra yngre steinalder. Boplassene ligger i dag 13-14 moh., men i samtiden l\u00e5 de like ved sj\u00f8kanten. Her er det funnet pilspisser, \u00f8kser, slipesteiner og avslag samt kulturlagsavsetninger og ildsteder. Figur 6: Kartet viser omr\u00e5der under vann 9800 \u00e5r f\u00f8r n\u00e5tid ved innledningen til eldre steinalder (bl\u00e5 omr\u00e5der). Stiplet linje indikerer niv\u00e5et for mange strandbundne boplasser fra slutten av eldre steinalder (ca.6300-4000 \u00e5r siden ). De r\u00f8de punktene indikerer arkeologiske lokaliteter fra f\u00f8rhistorisk tid. Kilde: Bergenskart. Rapport \u2013 Kulturminnedokumentasjon reguleringsplan Garnes renseanlegg 9 Figur 7: Tidstabell med perioder og dateringer (etter Indrelid, 2009). 9000 - 4000 f.Kr. ELDRE STEINALDER (MESOLITICUM \u2013 MESOLITTISK TID) 9000 - 8200 f.Kr. Tidligmesolitikum (TM) 8200 - 6300 f.Kr. Mellommesolitikum (MM) 6300 - 4000 f.Kr. Senmesolitikum (SM) 4000 - 1750 f.Kr. YNGRE STEINALDER (NEOLOTICUM \u2013 NEOLITTISK TID) 4000 -3400 f.Kr. Tidligneolitikum (TN) 3400 - 2700 f.Kr. Mellomneolitikum A (MN A) 2700 - 2400 f.Kr. Mellomneolitikum B (MN B) 2400 - 1750 f.Kr. Senneolitikum (SN) 1750 - 500 f.Kr. BRONSEALDER (BRA) 1750 - 1100 f.Kr. Eldre bronsealder (EBRA) 1100 - 500 f.Kr. Yngre bronsealder (YBRA) 500 f.Kr. - 1000 e.Kr. JERNALDER (JA) 500 f.Kr. - 550 e.Kr. Eldre jernalder (EJA) 500 f.Kr. - Kr.f. F\u00f8rromersk jernalder (Keltertid) Kr.f. - 400 e.Kr. Romersk jernalder (Romertid) Kr.f - 200 e.Kr. Eldre romertid 200 - 400 e.Kr. Yngre romertid 400 - 550 e.Kr. Folkevandringstid 550 - 1000 e.Kr. Yngre jernalder (YJA) 550 - 800 e.Kr. Merovingertid 800 - 1000 e.Kr. Vikingtid 1000 - 1537 e.Kr. MIDDELALDER (MA) 1537 e.Kr. \u2013 NYERE TID (ETTERREFORMATORISK TID) I slutten av steinalderen og utover i bronsealderen endret bosetningsm\u00f8nsteret seg. Klimaet ble gunstigere ved at det ble t\u00f8rrere og varmere. Bosetningsomr\u00e5dene ble utvidet, og nye redskap og arbeidsm\u00e5ter kom inn og f\u00f8rte til endringer i dagliglivet. Fra \u00e5 v\u00e6re en hovedn\u00e6ringskilde ble jakt og fangst etter hvert mer og mer et tillegg til jordbruksn\u00e6ringen. Overgangen til jordbruket f\u00f8rte til at folk ble mer bofaste. Landskapet endret seg etter hvert som menneskene ble bofaste og tok til \u00e5 dyrke jorda. Skog ble ryddet for \u00e5 gi plass til husdyr og beiteland, g\u00e5rdsanlegg med flere og st\u00f8rre bygninger ble lagt til lettdrevet jord, og redskapsinventar, gravskikk og sosial organisering endret seg. Ved g\u00e5rden \u00c5sheim, som ligger p\u00e5 en h\u00f8yde omtrent midt p\u00e5 Garneset, er det registrert graver, kokegroper og dyrkingsspor som viser kontinuitet fra overgangen mellom yngre steinalder og bronsealder til like opptil vikingtid (ID 129960, ID 129961,ID 129962). Med bronsealderen (1800-500 f.Kr.) endret gravskikken seg da folkene ble bofaste, og de f\u00f8rste gravmonumentene ble konstruert. Gravene besto av hauger av stein, gravr\u00f8yser, plassert p\u00e5 toppen av nes, holmer og bergrydder, godt synlige over store avstander. I jernalderen ble gravene rikere, og det oppsto en n\u00e6r sammenheng mellom fast g\u00e5rdsbosetning og Rapport \u2013 Kulturminnedokumentasjon reguleringsplan Garnes renseanlegg 10 gravhauger. De g\u00e5rdene som hadde flest gravhauger tilh\u00f8rte som regel de eldste g\u00e5rdene. Mange ble gravlagt n\u00e6r husene. Gravhauger i utmarka eller langt borte fra tunene p\u00e5 g\u00e5rden vitner om forsvunne g\u00e5rder, eller g\u00e5rder som har blitt lagt under andre. De mange gravfunnene, sammen med kunnskap om g\u00e5rdsnavn, gir holdepunkt om fast bosetning og g\u00e5rdsdrift i Indre Arna i alle fall tilbake til 500 f.Kr., trolig ogs\u00e5 lenger tilbake. I vikingtid og i middelalder fram til svartedauden p\u00e5 midten av 1300-tallet, var det folke\u00f8kning og nyrydning over hele Vestlandet. Svartedauden f\u00f8rte til en \u00f8konomisk katastrofe for jordeierne. Hele grender og bygder ble helt eller delvis lagt \u00f8de. En del av \u00f8deg\u00e5rdene ble tatt opp igjen etter hvert, i tillegg til at nye g\u00e5rder ble tatt opp og etablering av husmannsplasser gav livsgrunnlag for en stadig \u00f8kende befolking. Det var de st\u00f8rste og mest sentrale g\u00e5rdene som t\u00e5lte krisen best, og de folkene som var igjen tok de beste g\u00e5rdene. I middelalderen var Garnes bebygd av flere g\u00e5rdsbruk, med Garnes (matrikkelnr. 84, n\u00e5 284) lengst i nord. P\u00e5 Garnes mener man at det har v\u00e6rt fast bosetting siden folkevandringstiden. G\u00e5rden var en del av den store jordsamlingen kongen ga til det kongelige kapellet Allehelgenskirken. Det finnes ikke spor etter mer enn ett tun p\u00e5 Garnes. G\u00e5rden hadde \u00e9n husmannsplass registrert i 1825-1845. Reformasjonen i 1536 f\u00f8rte til at en flere hundre \u00e5r gammel katolsk tradisjon ble brutt. Den norske kirken mistet selvstendigheten, og fordanskningen tok til. Frem til 1590 var det oppryddingen av \u00f8deg\u00e5rdene som ga den store \u00f8kningen i tallet p\u00e5 brukere. Nye sm\u00e5, avsidesliggende og skrinne marginalg\u00e5rder (1600-tallsrydningene) tyder p\u00e5 at det var et hardt befolkningspress, og de gamle g\u00e5rdene ble delt opp i flere bruk. Figur 8: Rektangelkart 1873 viser utsnitt over deler av Garnes. Kilde: Kartverket. Etter hvert ble den tidligste teigblandingen en hindring for god drift av g\u00e5rdene. Dette resulterte i at det sentrale Utskiftningsvesenet ble opprettet i 1859 for \u00e5 lede arbeidet med \u00e5 skape et mer effektivt jordbruk. P\u00e5 Vestlandet foregikk det meste av utskiftningen i Rapport \u2013 Kulturminnedokumentasjon reguleringsplan Garnes renseanlegg 11 tidsrommet 1880-1920. Ved en utskiftningsforretning over en matrikkelg\u00e5rd best\u00e5ende av flere bruk ble de enkelte delene av den samlede innmarken og utmarken vurdert og taksert og deretter fordelt mellom partene. Slik fikk hvert bruk f\u00e6rre, men st\u00f8rre teiger til erstatning for de mange spredte sm\u00e5teigene. P\u00e5 steder der husene l\u00e5 som klyngetun ble ofte tunene splittet opp ved at brukene flyttet husene til sin nye teig. Utskiftingen og oppl\u00f8sningen av klyngetunene ble ansett som det viktigste framskrittet i jordbrukets nyere historie. Dagens g\u00e5rdsstrukturer i Arna inneholder elementer fra b\u00e5de f\u00f8r og etter utskiftningen p\u00e5 slutten av 1800-tallet. Stortinget vedtok utbyggingen av banestrekningen Bergen - Voss i 1874, og banen ble \u00e5pnet i 1883. Vossebanen utgjorde den eldste delen av Bergensbanen som f\u00f8rst ble vedtatt i 1894. I 1904 ble Vossebanen ombygd til normalspor. Bergensbanen ble \u00e5pnet i 1909. Figur 9: Garnes stasjon i front og Garnes g\u00e5rd (gnr. 284 bnr. 5) i 1965. Foto: Wider\u00f8es Flyveselskap. Kilde: Marcus https://marcus.uib.no/ Tida fra 1900 til 1950 var preget av store samfunnsendringer. En rekke nye teknologiske landevinninger som bilen, telefonen og elektrisiteten ble tatt i bruk. Etableringen av jernbanen med stasjon p\u00e5 Garnes f\u00f8rte med seg en utvikling som genererte behov for nye funksjoner som meieri, landhandel og bakeri, noe som b\u00e5de ga nye arbeidsplasser rundt 1900. Vossebanen markerte ogs\u00e5 et bygningsmessig skille. Det var en utvikling som resulterte i Rapport \u2013 Kulturminnedokumentasjon reguleringsplan Garnes renseanlegg 12 behov for flere boliger som ikke har v\u00e6rt knyttet opp til driften av g\u00e5rdene. Befolkningsveksten og den videre utbyggingen \u00f8kte etter andre verdenskrig. Fra 1930-\u00e5rene har det kommet til flere boliger, som fra 1960-\u00e5rene ble tettere og mer planmessig utf\u00f8rt. Figur 10: Flyfoto fra 1951 viser den bebygde strukturen da. Kilde: 1881 kart. Garnes er et gammelt skolested. Den f\u00f8rste skolen var \u00abGarnes Folkeh\u00f8iskole\u00bb etablert p\u00e5 Garnes g\u00e5rd fra 1887-1899. Etter hvert har Garnes vokst frem til et skolesenter med barneskole, ungdomsskole, yrkesskole, gymnas og husflidskole. Figur 11: Bertha Garn\u00e6s handarbeidsskule ble grunnlagt i 1888, Garnes Handarbeidsskule 1930 og Garnes Husflidskule 1970, utgj\u00f8r i dag Arna Videreg\u00e5ende skole. I l\u00f8pet av okkupasjons\u00e5rene (1940-1945) oppf\u00f8rte de tyske milit\u00e6re myndighetene en rekke milit\u00e6re anlegg i Norge. Anleggene ble bygget av krigsfanger og tvangsutskrevne arbeidere hvor hver enkelt lokalitet var en del av et n\u00f8ye planlagt system for befestningen av landet. Arna spilte en viktig rolle i den tyske taktikken. Kort tid etter 9. april 1940 hadde tyskerne et tungt Rapport \u2013 Kulturminnedokumentasjon reguleringsplan Garnes renseanlegg 13 n\u00e6rv\u00e6r p\u00e5 Garnes. Okkupasjonsmakten bygde en marineleir p\u00e5 Garnes som i l\u00f8pet av krigen ble ett av de sentrale ammunisjonslagrene i Bergensomr\u00e5det. Etter krigen ble de fleste brakkene av t\u00f8mmer demontert, og materialene ble benyttet til boligbygging. Krigen la grunnlag for en ny tid. Fra krigens slutt i 1945 og frem til omkring 1970 opplevde Norge en sterk vekst p\u00e5 nesten alle omr\u00e5der av samfunnslivet. Samtidig fikk man betydelige sosiale og geografiske strukturendringer. Den store folke\u00f8kningen etter andre verdenskrig medf\u00f8rte et enormt behov for nye boliger. Den f\u00f8rst omfattende utbyggingen p\u00e5 Garnes fant sted i 1950 og 60-\u00e5rene, lengst nord p\u00e5 Seim. Etablering av nye bolig-, n\u00e6ring- og industriomr\u00e5der samt vegutbygging har medf\u00f8rt at mye av den stedegne eldre bebyggelsen har forsvunnet. Ogs\u00e5 i g\u00e5rdstunene har eldre bygninger m\u00e5ttet vike for moderne erstatninger, og bygningsmilj\u00f8ene har blitt endret. Garnes tilh\u00f8rte Haus kommune fram til 1964 (Oster\u00f8y), Arna kommune fra 1964 til 1971 og Bergen kommune fra 1972. 2.3. Bygninger og elementer med kulturhistorisk verdi Det er et stort omfang av registrerte steinalderfunn p\u00e5 hele Garneset. Innenfor planomr\u00e5det er det p\u00e5vist arkeologiske lokaliteter som omfatter funn fra steinalder, men ogs\u00e5 flere l\u00f8sfunn fra f\u00f8rreformatorisk tid, som i dag er fjernet. Kun funn i plan- og influensomr\u00e5de er beskrevet her. Beskrivelsen for lokalitetene er hentet fra Askeladden. Figur 12: nye registreringer 2021. V\u00e5r og sommer 2021 ble det gjennomf\u00f8rt arkeologiske registreringer som resulterte i funn av tre automatisk freda kulturminne og fire ikke fredete funnsteder (se figur 12.). Det ble p\u00e5vist tre Rapport \u2013 Kulturminnedokumentasjon reguleringsplan Garnes renseanlegg 14 automatisk fredete bosetnings-aktivitetsomr\u00e5der, to fra yngre steinalder og en fra steinalder Det ble ogs\u00e5 p\u00e5vist fire ikke fredete funnsteder. F\u00f8lgende lokaliteter innenfor planomr\u00e5det er registrert i Askeladden: ID 279085 Garnesvegen nord, l\u00f8sfunn datert f\u00f8rreformatorisk tid. Ikke fredet. Endeskraper av flint. ID 280690 Garnesvegen, skogholtet. L\u00f8sfunn datert steinalder. Ikke fredet. funn av et avslag av bergkrystall i BL1. Funnet har museumsnummer B18677/. ID 279087 Garnesvegen, skogholtet. L\u00f8sfunn datert steinalder. Ikke fredet. Funn av et avslag av bergkrystall og to flintavslag i to pr\u00f8vestikk som ligger i en v-a g\u00e5ende linje ut fra en bergrygg, i et \"s\u00f8kk\". Funnene ligger p\u00e5 om lag 17 moh og er dels avgrenset av berg og bratt terreng. ID 279086 Garnesvegen nord, Bosetning-aktivitetsomr\u00e5de datert steinalder. Automatisk fredet. Funnsteder ligger p\u00e5 mellom 18-19 moh, i randsona av dyrka mark og delvis p\u00e5 en hyttetomt. ID 278202-0: Garnesvegen Bosetning-aktivitetsomr\u00e5de datert eldre steinalder. Automatisk fredet. B-A strukturer. Lokaliteten ligger p\u00e5 dyrket mark ca 15-17 moh. Den er sterkt forstyrret av jordbruksaktivitet og gr\u00f8fting, men har stedvise lommer av et m\u00f8rkt kullholdig og funnf\u00f8rende lag. I en av de funnf\u00f8rende sjaktene var det p\u00e5vist to staurhull. ID 278201-0: Klubbavika. Aktivitetsomr\u00e5de datert yngre steinalder. Automatisk fredet. Lokaliteten ligger p\u00e5 om lag 12-13 moh i Klubbavika. Omr\u00e5det er oppdyrka og jordmassene er sterkt omrotet. ID 279084 Klubbavika, l\u00f8sfunn datert f\u00f8rreformatorisk tid. Ikke fredet. Funn av ildflint. ID 279086-0: Garnesvegen nord. Funn av strukturer fra steinalder. Automatisk fredet. Lokaliteten/funnstaden ligg p\u00e5 mellom 18-19 moh, i randsona av dyrka mark og delvis p\u00e5 en hyttetomt. I influensomr\u00e5det er f\u00f8lgende lokaliteter registrert: ID 60468 Garnes \u2013 Fetts fk. 3. Gravminne datert bronsealder \u2013 jernalder. Automatisk fredet. ID 6706: Garnes - Fetts fk. 1/1-3. Tre boplasser fra steinalder. Automatisk fredet. ID 6707: Garnes - Fetts fk. 1/4, Seljehaugen. To boplasser fra eldre steinalder. Automatisk fredet. ID 25777-1: Garnes - Fetts fk. 1/5, Notvoll. Bosetning-aktivitetsomr\u00e5de fra eldre steinalder. Automatisk fredet. G\u00e5rdsbebyggelse Historisk har g\u00e5rdsdrift v\u00e6rt hovedn\u00e6ringsvei i omr\u00e5det, og bebyggelsesstrukturen har v\u00e6rt konsentrert rundt g\u00e5rdstunene. Blant de eldste g\u00e5rdene p\u00e5 Garneset er matrikkelg\u00e5rdene Indre Arna, Seim. \u00c5sheim, Tunes og Garnes. G\u00e5rdene er markert p\u00e5 kart fra 1813 (figur 13). G\u00e5rdstrukturen i Bergen var fram til andre halvdel av 1800-tallet forholdsvis statisk. De opprinnelige matrikkelg\u00e5rdene bestod av mange bygninger som skulle huse bestemte aktiviteter eller ulik form for buskap s\u00e5 som v\u00e5ningshus, l\u00f8er, uthus samt steingarder og alleer i n\u00e6r tilknytning. Bebyggelsen var spredt rundt p\u00e5 de forskjellige g\u00e5rdene, der bygningene stort sett var samlet i form av st\u00f8rre eller mindre fellestun. Tunene var helst plassert p\u00e5 Rapport \u2013 Kulturminnedokumentasjon reguleringsplan Garnes renseanlegg 15 h\u00f8ydedrag og knauser og/eller i skr\u00e5ninger. Dette gav utsyn, det var effektivt i forhold til drenering og man sparte mest mulig av den dyrbare innmarken. Eiendomsforholdene i jordbruket har utviklet seg ved at de opprinnelige g\u00e5rdene er utvidet gradvis. Kun to familier kunne leve av en g\u00e5rd, deretter ble bruket delt. De nye husene ble gjerne st\u00e5ende tett sammen med de gamle, og til slutt ble det et tettbygd tun med teigblanding, og ofte sameie i et fellestun. Kartet under viser matrikkelg\u00e5rdene tidlig p\u00e5 1800- tallet. Figur 13: Kartet viser g\u00e5rdstrukturene slik de var i 1813, nedtegnet av Aas Gjelle. Kartet viser ogs\u00e5 postveien over Garneset. Kilde: Bergen kommune/Byantikvaren) Figur 14: Rektangelkart 1880 Kilde: Kartverket.no, historiske kart. Utskiftningene i andre halvdel av 1800-tallet og p\u00e5 begynnelsen av 1900-tallet endret den gamle bebyggelsesstrukturen ved at brukene ble mer adskilte og egne tun ble etablert for hvert g\u00e5rdsbruk. Slik var det ogs\u00e5 p\u00e5 Garnes da den store klyngetunet her ble delt. P\u00e5 denne m\u00e5ten fikk de enkelte g\u00e5rdsbrukene sammenhengende innmark og etter hvert Rapport \u2013 Kulturminnedokumentasjon reguleringsplan Garnes renseanlegg 16 sammenhengende utmark. Likevel kan man p\u00e5 enkelte g\u00e5rder se eksempel p\u00e5 at noe av strukturen fra de gamle fellestunene er bevart. Figur 15: Rektangelkart 1912 Kilde: Kartverket.no, historiske kart. Ut fra kjente kilder vet man at i middelalderen var Garneset bebygd av g\u00e5rdsbruk, som Indre Arna (matrikkelnr. 87), Seim (matrikkelnr. 286), Garnes (matrikkelnr. 84), store og lille Tunes matrikkelnr. 82 og 283 og Takvam indre og ytre (matrikkelnr. 79 og 80). Garnes (gnr. 284) er ett gammelt kulturlandskap med flere eldre tun. G\u00e5rden ble utskiftet i 1893-94. Tunet som omfatter bnr.5 og bnr.12 kan delvis f\u00f8res tilbake til f\u00f8r utskiftningen. Garnes, matrikkelnr. 84 (i dag gnr. 284): G\u00e5rdsbebyggelsen i omr\u00e5det best\u00e5r i dag av i hovedsak nyere bygninger ispedd eldre v\u00e5ningshus og uthus. Ingen av bygningene er registrert i SEFRAK. Det er ingen g\u00e5rdstun lokalisert innenfor planomr\u00e5det, men ber\u00f8rt inn- og utmark er skilt ut fra den opprinnelige matrikkelg\u00e5rden Garnes. G\u00e5rdsnavnet stammer trolig fra en sammensetning av det norr\u00f8ne ordet for gjerde (gard) og ordet for landformasjonen nes - et innegjerdet jordbruksomr\u00e5de p\u00e5 et nes \u2013 Garnes. Den eldste traseen av den Christianske postveien gikk via \u00c5sheim, mens den yngre traseen gikk via g\u00e5rdstunet p\u00e5 Garnes. Veien gikk den gang rett gjennom tunet. Dagens vei ligger helt opp i husveggen p\u00e5 det gamle k\u00e5rhuset tilh\u00f8rende bnr. 12. Figur 16: \u00abLemstove\u00bb, Garnesvegen 130. Kilde: Google Maps. Rapport \u2013 Kulturminnedokumentasjon reguleringsplan Garnes renseanlegg 17 I influensomr\u00e5det er det som trolig var k\u00e5rhuset p\u00e5 gnr. 284, bnr. 12 Garnesvegen 130, et klassisk eksempel p\u00e5 en lav \u00ablemstove\u00bb som er en gammel vestnorsk bygningstype, tidligere vanlig som v\u00e5ningshus i store deler av Hordaland fra f\u00f8rste halvdel av 1800-tallet. Like utenfor plangrensen i s\u00f8r ligger det to g\u00e5rdsbruk med eldre bebyggelse. P\u00e5 Garnes, gnr. 284, bnr. 5 Garnesvegen 140, er det et v\u00e5ningshus og et uthus av ukjent bygge\u00e5r. Eiendommen (gnr. 5) ble utskilt i 1880, og deler av bebyggelsen kan v\u00e6re oppf\u00f8rt f\u00f8r 1800- tallet. Den nyeste bebyggelsen er trolig oppf\u00f8rt sist p\u00e5 1960-tallet. Figur 17: Garnes gnr. 284 bnr. 5 med gammelt og nytt tun. Ogs\u00e5 v\u00e5ningshuset p\u00e5 Garnes gnr. 184 bnr. 3 Garnesvegen 150, er av eldre opprinnelse. Denne eiendommen ble utskilt i 1918 fra bnr. 3 til bnr. 36, men ble i 1943 igjen sammensl\u00e5tt med bnr. 3. Figur 18: Garnes gnr. 284, bnr. 3. Gamle vegfar De eldste offisielle veifarene \u2013 postveiene \u2013 i Norge ble etablert i 1647, og det var stort sett de gamle allmannaveiene som ble benyttet. Allmannaveiene, omtalt som tjodvegane i Gulatingloven, eksisterte allerede f\u00f8r 1000-tallet, og fungerte som sambandsveier mellom de ulike landsdelene. Den Christianske postveien fra Bergen til Christiania gikk via Indre Arna. Tunes var postg\u00e5rd i 1811. Postveien herfra gikk den gang langs den samme leien som p\u00e5 1600-tallet, og kan v\u00e6re eldre. Rapport \u2013 Kulturminnedokumentasjon reguleringsplan Garnes renseanlegg 18 Figur 19: Rektangelkart fra 1856-60 som b\u00e5de viser to genererasjoner postveier, den s\u00f8rlige til Tunes og den nordligste til Garnes. (Utsnitt av illustrasjon: Byantikvaren, Bergen kommune 2015). Den eldste traseen av den Christianske postveien gikk via \u00c5sheim, mens den yngre traseen gikk via g\u00e5rdstunet p\u00e5 Garnes. Rektangelkart fra 1856-60 viser at veien da var lagt om Garnes, samme tras\u00e9 som FV 5354 delvis f\u00f8lger i dag (figur 19), omleggingen skal ha skjedd i 1830- \u00e5rene. Figur 20: Garnesvegen mot Garnes stasjon. KK-postkortsamlingen. Kilde: Marcus Spesialsamlingene ved Universitetsbiblioteket i Bergen Rapport \u2013 Kulturminnedokumentasjon reguleringsplan Garnes renseanlegg 19 Garnesvegen ble betydelig utbedret da tyskerne bygde ut veien fra Lone til Garnes under krigen i 1940-45. Deler av den gamle traseen kan fortsatt sees som korte veistrekninger langs dagens Garnesvegen. Figur 21: Historiske ferdsels\u00e5rer, rekonstruerte av Byantikvaren med utgangspunkt i historiske kart, eldre flyfoto og skriftlige kilder. M\u00f8rker\u00f8d heltrukken linje viser postveier fra perioden 1650-1900 og tjente som hovedpostruter mellom landets byer og kj\u00f8psteder, men fulgte ofte eldre ferdselsveier og stier. Stiplet r\u00f8d linje viser andre historiske veifar, eldre, alternative postruter, byveier og drifteveier i form av etablerte stier, etter hvert kjerreveier, grusete bygdeveier og hovedveier. De inng\u00e5r i dag i noen grad som en del kj\u00f8reveinettet. Gul linje viser traseen til den gamle Vossebanen. Kilde: Bergenskart. Garnes stasjon ID 229139 Vossebanen. Forskriftsfredet. Anleggelsen av Bergensbanen i 1883 og overgangen til normalspor i 1904 f\u00f8rte til store endringer, og flere stasjoner ble ombygd eller nybygd under ledelse av jernbanens dav\u00e6rende hovedarkitekt Paul Armin Due. Da Garnes stasjon ble opprettet i 1883 var det som Garn\u00e6s stoppested, fra 1894 ble dagens skrivem\u00e5te tatt i brukt, og rundt 1910 ble den oppgradert til mellomstasjon. Garnes var viktig da den ogs\u00e5 var Rapport \u2013 Kulturminnedokumentasjon reguleringsplan Garnes renseanlegg 20 endestasjon for lokalbanen, og stasjonen er derfor bygd med lokomotivstall, vognhall, dreieskive og godshus. Etter en brann i 1918 fikk arkitektene Gerhard Fischer og G. Hoel fra NSB\u2019 arkitektkontor (opprettet i 1913) i oppdrag \u00e5 tegne et nytt stasjonsbygg preget av lokale stiltradisjoner, spesielt av rokokko og den s\u00e5kalte bergensklassismen. Det nye bygget sto ferdig i 1919. Figur 22: Garnes stasjon i 1901. Foto: Einar Riege, Einar. Kilde: Norsk jernbanemuseum. Da banen gjennom Ulriken stod ferdig i 1964 ble strekningen Bergen - Nesttun - Garnes - Tunestveit nedlagt for alminnelig person- og godstrafikk og stasjonene p\u00e5 denne strekningen ble overfl\u00f8dige og nedlagt, deriblant Garnes. En ny stasjon ble bygd p\u00e5 Arna. Lokal godstrafikk ble imidlertid opprettholdt p\u00e5 strekningen Tunestveit - Garnes - Seimsmark. Stasjonen er i dag del av Museet gamle Vossebanen. Stasjonsanlegget ligger fortsatt i landlige omgivelser. Tre av bygningene ligger etter hverandre langs vestsiden av sporet, med lokomotivstallen p\u00e5 \u00f8stsiden. Rundt stasjonsbygningen finnes rester etter et hageanlegg med plen, busker og et prydtre. Vest for lokstallen ligger en svingskivegrav. Garnes stasjon med stasjonsbygning, godshus, lokstall og vognremisse ble vedtaksfredet etter kulturminnelovens (kml) \u00a7 15 i 2002. Fredningen omfatter det opprinnelige stasjonsomr\u00e5det som er fredet etter kml \u00a7 19. ID 87657-1 Stasjonsbygning: Fredet etter kml \u00a7 15. Ny stasjonsbygning ble bygget i 1919, etter at den f\u00f8rste stasjonsbygningen brann. Den nye stasjonen, tegnet av arkitekten Gerhard Fischer, er preget av lokale stiltradisjoner, blant annet den s\u00e5kalte bergensklassisismen. Rapport \u2013 Kulturminnedokumentasjon reguleringsplan Garnes renseanlegg 21 Bygningskroppen er en sluttet blokk p\u00e5 en og halv etasje med kvadratisk grunnplan. Bygningen er oppf\u00f8rt i reisverk, kledd med liggende panel, og taket er tekket med vosseskifer. Det h\u00f8ye saltaket har svai, og det er arker p\u00e5 begge sider. Hj\u00f8rnene, b\u00e5de p\u00e5 hovedkropp og arker, er fremhevet med pilastre. Vinduene har sm\u00e5rutet inndeling og profilerte gerikter. Dekoren er konsentrert omkring d\u00f8rene som har fyllinger inspirert av rokokkoen. Bygningen har klare forbilder i lokal byggeskikk - s\u00e6rlig i den s\u00e5kalte bergensklassisismen. I f\u00f8rste etasje vendte ekspedisjon og venterom mot sporet med hver sin inngang. P\u00e5 den andre siden var det rom for ilgods og telegraf. Mellom disse l\u00e5 den sentrale trappegangen med inngang fra s\u00f8r og med trapp opp til stasjonsmesterboligen i 2. etasje. Innvendig er opprinnelig interi\u00f8r bevart i ekspedisjon og venterom. ID 87657-2 Uthus: Fredet etter kml \u00a7 15. Var opprinnelig lokomotivskuret fra 1882, tegnet av V. Sch\u00f6nheyder. Ble fra 1919 brukt som priv\u00e9t og skur. Er i dag lager. Oppf\u00f8rt som trehus med saltak og kledd med liggende trepanel. ID 87657-3 Vognremisse fra 1882, tegnet av C. Nicolaysen , fredet etter kml \u00a7 15. Oppf\u00f8rt som trehus med saltak og kledd med liggende trepanel. Vognremissen er en sjelden bygningstype, og meget f\u00e5 st\u00e5r tilbake av denne typen, som opprinnelig var bygd for smalsporet drift. ID 87657-4 Vognhall-lokomotivstall: Fredet etter kml \u00a7 15. Vognhallen ble opprinnelig oppf\u00f8rt i 1881 etter Balthazar Langes tegninger. Lokomotivstallen ble bygd i 1904 av naturstein og med saltak. Den har h\u00f8ye, rundbuete vinduer. ID 87657-5 Omr\u00e5defredning etter kml \u00a719 omfatter utomhusomr\u00e5dene med det opprinnelige stasjonsomr\u00e5det inkludert stasjonshagen, perronger, spor, ramper, svingskive og tekniske installasjoner. Figur 23: Vognremissen i dag. Rapport \u2013 Kulturminnedokumentasjon reguleringsplan Garnes renseanlegg 22 Figur 24: Stasjonsbygningen i dag. Figur 25: Svingskive og lokstall ved Garnes stasjon. Kilde: Flickr/ https://no.geoview.info/. Eldre bolighus Det er lokalisert to eldre bolighus i sveitserstil tett inntil planomr\u00e5det i s\u00f8r og \u00f8st. Ingen av disse er registrert i SEFRAK, men begge er oppf\u00f8rt omtrent samtidig som stoppestedet p\u00e5 Garnes ble etablert (1883). Garnes gnr. 284 bnr. 14, Garnesvegen 170 : Eiendommen ble skilt ut i 1890 fra bnr. 5, og er trolig oppf\u00f8rt en gang i overgangen mellom 1800- og 1900-tallet i sveitserstil. Bygningen er godt bevart med opprinnelig form og detaljer bevart. Bygningen er i bruk som bolig og atelier for en kunstner. Rapport \u2013 Kulturminnedokumentasjon reguleringsplan Garnes renseanlegg 23 Figur 26: Sveitservilla fra slutten av 1800-tallet. Garnes gnr. 284 bnr. 4, Garnesvegen 166: Opprinnelig bolighus. Eiendommen ble utskilt i 1880 fra gnr. 284 bnr. 3. Bygningen er trolig oppf\u00f8rt p\u00e5 1880-tallet. I 1970 ble eiendommen solgt til stiftelsen Rostadheimen i 1970 som tilbyr et bo- og aktivitetstilbud til mennesker med funksjonshemming. P\u00e5 slutten av 1970-tallet og tidlig p\u00e5 1980-tallet ble det tilf\u00f8rt to nye bygninger, en p\u00e5 hver side av det opprinnelige bygget. Det eldre bygget har hovedformen og fasadeuttrykket i behold, men har mistet det opprinnelige sveitserstilpreget og -detaljene. Figur 27: Rostadheimen Garnes, hytteeiendom Ekely Innenfor planomr\u00e5det ligger hytteeiendommen Garnes, Ekely, i Garnesvegen 160 (gnr. 184/68), ble skilt ut fra Garnes gnr. 284 bnr. 3 i 1943. Hytta ligger i planomr\u00e5det. Det var s\u00f8nn av dav\u00e6rende eier som bygde hytta. Et flyfoto fra 1951 viser at det da var oppf\u00f8rt en liten hytte/ koie i en og en halv etasje med saltak. Trolig sto den ferdig rundt midten av 1940-tallet. Flyfoto fra 1970 viser at koia p\u00e5 et tidspunkt mellom 1951 og 1970 er p\u00e5bygget b\u00e5de mot s\u00f8r Rapport \u2013 Kulturminnedokumentasjon reguleringsplan Garnes renseanlegg 24 og nord, til slik hytta fremst\u00e5r i dag. Hytta b\u00e6rer preg av \u00e5 v\u00e6re oppf\u00f8rt i gjenreisningstiden (1940-1955) med liggende panel, tofagsvinduer med sprosser slik de f\u00f8rste Husbanktypene ble tegnet, samt d\u00f8rblad i fiskebeinsm\u00f8nster med vindu. Dette er typiske trekk for perioden. Taket er tekket med teglstein. P\u00e5 baksiden er det tofagsvindu uten sprosser. Hytta er ikke oppgradert siden bygge\u00e5r, men ser ut til \u00e5 v\u00e6re i god stand og \u00e5 v\u00e6re i bruk. Til hytta h\u00f8rer et uthus med en garasje og en utedo til. Disse er i d\u00e5rligere forfatning. Figur 28: Den f\u00f8rste koia som ble oppf\u00f8rt midt p\u00e5 1940-tallet ligger i utkanten av gnr. 284 bnr. 3, mot omr\u00e5de hvor Rostadheimen ligger i dag. Flyfoto fra 1951. Kilde: 1881 kart. Figur 29: Hytta i dag. Rapport \u2013 Kulturminnedokumentasjon reguleringsplan Garnes renseanlegg 25 Garnes gutteskole Fra 1905 drev Bergen kommune et guttehjem med egen skole p\u00e5 Garnes g\u00e5rd gnr. 284 bnr. 2. Guttehjemmet var etablert p\u00e5 et eget tun like s\u00f8r for g\u00e5rden, og var i drift i perioden fra 1905- 1973. Bergens Guttehjem ble opprettet i 1878 for foreldrel\u00f8se gutter og s\u00f8nner av uskikkede foreldre. I 1905 fikk institusjonen kj\u00f8pe eiendommen Garnestangen 60 p\u00e5 114 m\u00e5l utmark av Garnes g\u00e5rd gnr. 284 bnr. 2. Byggearbeidet tok til i 1904 og i september 1905 flyttet gutte- hjemmet til Garnes. Bygningskomplekset ble tegnet av arkitekt Schak Bull. Driften ved Bergen guttehjem ble innstilt fra januar 1973. Bygningene brant ned i 1983, og eiendommen ble overtatt av Garnestangen Ungdomshjem. Alle bygningene etter guttehjemmet er i dag revet. Garnes g\u00e5rd til venstre i bildet nedenfor er fortsatt i drift som 4H-g\u00e5rd. Figur 30: Bergens guttehjem, Garnes 1963. Wider\u00f8e-samlingen. Kilde: Marcus. Krigsminner ID 212722 Feltartilleribatteri Garnestangen. Kommunalt listef\u00f8rt. P\u00e5 Garnestangen, i planens influensomr\u00e5de, ligger det et feltartilleribatteri bygd i forbindelse med n\u00e6rforsvaret av Munition Anstalt Garnes, og de \u00f8vrige tyske installasjonene og anleggene i Arna. Trolig hadde batteriet, i lag med et tilsvarende batteri p\u00e5 Espeland, de samme oppgavene som st\u00f8ttepunktet p\u00e5 Hylkje og Tellevik kystfort, dvs. bl.a. kontroll/sperring av S\u00f8rfjorden. Anlegget best\u00e5r av to skytestillinger i betong og naturstein, to forlegningsbunkere, tre kanonplattformer, en l\u00f8pegrav for skytestilling og et minnesmerke over falne fra Garnes. Antas \u00e5 v\u00e6re bygd i forbindelse med n\u00e6rforsvaret av Munition Anstalt Garnes (ID 212720), og de \u00f8vrige tyske installasjonene og anleggene i Arna. Rapport \u2013 Kulturminnedokumentasjon reguleringsplan Garnes renseanlegg 26 3. Oppsummering 3.1. Verdi/ s\u00e5rbarhet og konsekvens Tiltaket omfatter bygging av et nytt renseanlegg med et prosessbygg og et personalbygg. Det eksisterende renseanlegget skal rives n\u00e5r nytt renseanlegg er i drift. Adkomsten til anlegget skal omlegges via Garnesvegen med p\u00e5kobling over jernbanesporet nord for stasjonen. Det vil ikke v\u00e6re snakk om mye trafikk inn til renseanlegget. Renseanlegget fra 1985 er av Byantikvaren ansett \u00e5 v\u00e6re et teknisk kulturminne fra nyere tid. Bygningen har et s\u00e6regent uttrykk, men anses ut fra alder, byggem\u00e5te og arkitektonisk uttrykk \u00e5 ha lav verneverdi. Reguleringsplanen legger opp til at de nye bygningene gis en god terrengtilpassing med plassering langs etter kotene. Byggene plasseres slik at takflaten vil ligge omtrent i samme h\u00f8yde som eksisterende terreng. Frontfasaden vil bli synlig fra sj\u00f8en, men bygget vil bli lite synlig for omkringliggende bebyggelse fra vest og s\u00f8r. De relativt omfattende terrengmessige inngrepene vil ivaretas gjennom en god bearbeiding. Utformingen av bygningene sikres i reguleringsbestemmelsene gjennom at fasadeuttrykk, materialbruk og fargesetting skal harmonere med omgivelsene. Planomr\u00e5det inng\u00e5r i et sv\u00e6rt gammelt kulturhistorisk jordbrukslandskap med registrerte bosetnings- og aktivitetsomr\u00e5der fra steinalder som viser stor tidsdybde. Omr\u00e5det regnes som et s\u00e5rbart kulturlandskap for st\u00f8rre terrenginngrep. S\u00e5rbarheten gjelder spesielt inngrep i tilknytning til g\u00e5rdstun og i strandsonen, men ogs\u00e5 i forhold til andre menneskeskapte konstruksjoner knyttet til jordbruksdriften som veier og steingjerder. G\u00e5rdstrukturen i omr\u00e5det er i hovedsak fra etter utskiftningen p\u00e5 slutten av 1800- tallet. De f\u00e5 gjenv\u00e6rende eldre g\u00e5rdsbyggene og tunene i sammenheng med Garnesvegen, som et opprinnelig vegfar, er viktige kulturhistoriske faktorer for \u00e5 forst\u00e5 omr\u00e5dets tradisjonsrike jordbrukshistorie. I f\u00f8lge gjeldende kommuneplan skal jordbrukets bygninger, ogs\u00e5 de som ikke lenger er i opprinnelig drift, s\u00f8kes bevart som historiefortellende strukturer med tilh\u00f8rende kulturlandskap i den utstrekningen det er mulig. Den nye adkomstveien legges i kanten mellom jordbruksmark og skog forbi \u00abEkely\u00bb, som er en hytte oppf\u00f8rt under andre verdenskrig og p\u00e5bygd kort tid etter. Hytta har typiske trekk for sin tid, og er i dag lite endret etter siste utvidelse. Hytta har en liten lokal verdi ut fra autentisitet. Fra kommunal eksisterende vei og frem til hytta vil ny vei ligge nede i terrenget, noe som er positivt. I siste del vil veien gi st\u00f8rre p\u00e5virkning gjennom at det gradvis blir st\u00f8rre skj\u00e6ringer gjennom skogen frem til renseanlegget, og en del vegetasjon m\u00e5 fjernes. Ny adkomstvei vil medf\u00f8re et brudd i kulturlandskapets kulturhistoriske kontekst og med det redusere landskapets opplevelsesverdi. Det er viktig at ny adkomstvei gis en god tilpassing i terrenget ved \u00e5 legges helt ned p\u00e5 dagens terrengniv\u00e5 for \u00e5 redusere visuell virkning mot omgivelsene fra n\u00e6r og fjern. Det anbefales at det fortrinnsvis velges et grusdekke. Dagens h\u00f8ye vegetasjon i tomtegrensen til hytta vil fungere som en buffer/skjerm mellom hytta og veien. Rapport \u2013 Kulturminnedokumentasjon reguleringsplan Garnes renseanlegg 27 Selve renseanlegget skal anlegges i et omr\u00e5der der det ikke er registrerte kulturminneverdier. Veien medf\u00f8rer direkte konflikt med to bosetnings- og aktivitetsomr\u00e5der fra steinalder Askeladden (ID 279086 og 278202). De arkeologiske lokalitetene er automatisk fredet og har h\u00f8y alder. Som f\u00f8lge av dette har de klar kulturhistorisk verdi, men kunnskapsverdien er likevel redusert fordi jordbruksaktivitet har gitt forstyrrelser. Pedagogisk verdi vurderes som liten siden funnene ligger under dyrket mark og er ikke synlig p\u00e5 overflaten. Samlet verdi for lokalitetene vurderes til liten-middels. Vestland fylkeskommune har varslet at de vil tilr\u00e5 dispensasjon for at kulturminnene (ID 278202 og 279086) blir frigitt slik at veien kan legges som den er planlagt. Innenfor planomr\u00e5det har den fredete Vossebanen og Garnes stasjon st\u00f8rst verdi som et kulturminne av nasjonal betydning. Verdien er basert p\u00e5 autentisitet og de ulike og sv\u00e6rt lesbare landskaps- og bebyggelsesstrukturer den g\u00e5r gjennom. Traseen til Vossebanen er ogs\u00e5 vernet i kommuneplanen med hensynssone for kulturmilj\u00f8, der hensynssonen ligger som en 10-meters buffer rundt den historiske jernbanetraseen, ogs\u00e5 gjennom Garnes. Garnes stasjon har h\u00f8y kulturhistorisk betydning som et representativt eksempel p\u00e5 hvordan jernbanen bygde for \u00e5 im\u00f8tekomme sine funksjonelle behov og for \u00e5 gi status til sin virksomhet. Garnes stasjon er et viktig eksempel p\u00e5 en mellomstasjon ved Vossebanen med bygninger som spenner over en tidsperiode fra Vossebanens \u00e5pning i 1883 til 1919. Garnesvegen krysser Vossebanens spor. Det er avklart i planprosessen at fredningen ikke vil v\u00e6re til hinder for n\u00f8dvendig oppgradering av veien i krysningspunktet n\u00e5r veien til renseanlegget legges om, under forutsetning av at selve jernbanesporet blir liggende som i dag (jf. Vestland fylkeskommunes uttalelse til varsel om oppstart av 03.09.2020). Det b\u00f8r gj\u00f8res tiltak som ikke svekker skinnene - spesielt i anleggsfasen. Norsk jernbaneklubb foresl\u00e5r i sin uttalelse datert 28.09.2020 \u00e5 erstatte skinnene i planovergangen med en kraftigere skinnedimensjon samt legge inn betongsviller for \u00e5 motvirke anleggstrafikkens nedbryting av sporet. Tiltak m\u00e5 avklares med Vestland fylkeskommune som rette kulturminnemyndighet. To bolighus i sveitserstil fra siste del av 1800-tallet har aldersverdi. Det ene er noe endret, men begge er lesbare for sin tid og har lokal verneverdi. Det er interessant at de er oppf\u00f8rt samtidig med etableringen av Garnes stasjon. Boligene blir ikke direkte ber\u00f8rt av tiltaket. \u00d8vrige bebyggelse ligger i influensomr\u00e5det og blir heller ikke direkte ber\u00f8rt av tiltaket. Rapport \u2013 Kulturminnedokumentasjon reguleringsplan Garnes renseanlegg 28 4. Litteratur og kilder Plandokumenter: Bergen kommune: Kulturminner i Bergen. Bergen kommune - Kulturminnestrategien Kulturminneplan for Bergen, del 2: identitet og s\u00e6rpreg. H\u00f8ringsforslag. Sider fra KMP_Forslag_til_Kulturminneplan_for_Bergen_Identitet_med_s\u00e6rpreg_BYDEL_ARNA.pdf Opus Bergen as / p04006: Mulighetsanalyse Garnes leir. Skifte Eiendom 2004. Mulighetsanalyse Garnes 7.indd (windows.net) Byantikvaren i Bergen. Kulturminnegrunnlag, Arnesvegen, Bommande \u2013 Garnes stasjon. Bergen kommune, Byantikvarens Skriftserienr. 2015-4. Garnesvegen_Indre_A_346479a.pdf Veiledere: Bergen kommune, Byantikvaren: veileder for kulturminnedokumentasjon, revidert 2015. Utgivelser: Haus i soga og segn. 17 4 : \u00c6tt og \u00e6le: (\u00e6ttarbok) Fabrikkstaden Ytre Arna. Haus sogenemd, 1967. Rygh, Oluf: Norske Gaardsnavne: Opplysninger samlede til brug ved Matrikkelens Revisjon. 11: S\u00f8ndre Bergenhus Amt. Norske Gaardnavne : Oplysninger samlede til brug ved Matrikelens Revision. 11 : S\u00f8ndre Bergenhus Amt - Nasjonalbiblioteket (nb.no) Rygh, Oluf: Norske gardsbruk: Hordaland fylke II, Mid- og Nordhordaland bind I, 1964:50. Norske gardsbruk : Hordaland fylke. 2 1 : Mid- og Nordhordland - Nasjonalbiblioteket (nb.no) Rygh, Oluf, Norske Gaardsnavne: http://www.arkeoland.uib.no Nettsider: Arkivverket Vestland fylke, Bergen, Grunnboksblad (1935-1993), Grunnboksblad S\u00f8k etter skanna arkiver - Skanna arkiver - Arkivverket (digitalarkivet.no) Kart, veibeskrivelse og kj\u00f8rerute - map/maps | 1881 Norsk Jernbanemuseum \u2013 Norges nasjonale jernbanemuseum | Hamar (jernbanemuseet.no) www.askeladden.no www.bergenskart.no www.digitaltmuseum.no www.finn.no www.kartverket.no www.marcus.uib.no Rapport \u2013 Kulturminnedokumentasjon reguleringsplan Garnes renseanlegg 29 Rapport \u2013 Kulturminnedokumentasjon reguleringsplan Garnes renseanlegg 30 "
}