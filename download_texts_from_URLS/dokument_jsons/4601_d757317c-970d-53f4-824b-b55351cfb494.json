{
  "dokument_id": "d757317c-970d-53f4-824b-b55351cfb494",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses forslag til Rullering av plan for tjenester til personer med utviklingshemming 2018-2018",
  "url": "https://bergen.kommune.no/politikere-utvalg/api/fil/bk360/9301888/Kommunalt-rad-for-personer-med-funksjonsnedsettelses-forslag-til-Rullering-av-plan-for-tjenester-til-personer-med-utviklingshemming-2018-2018",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for helse og sosial/Bystyret V\u00e5r referanse: 2023/01953-154 Saksbehandler: Ragnhild Hvoslef Kr\u00fcger Fra Dato: 2. november 2023 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses forslag til Rullering av plan for tjenester til personer med utviklingshemming 2018-2018 KRPF fattet i m\u00f8te 31. oktober vedtak i sak 181/23 Rullering av temaplan Et helt liv med mening, vekst og utvikling \u2013 plan for tjenester til personer med utviklingshemming. I henhold til pkt. 6 i r\u00e5dets reglement 1, samt pkt. 6.5 i Reglement for Bergen bystyre og bystyreutvalgene, bes [utvalg] votere over f\u00f8lgende merknad: Merknad: Bofelleskap b\u00f8r ikke bli st\u00f8rre enn seks boenheter. Dersom man \u00f8nsker flere boenheter b\u00f8r det organiseres som separate bofelleskap med egne bygg og eget personale. Begrunnelse for merknad: R\u00e5det takker for et grundig og godt arbeid med rullering av temaplan: Et helt liv med mening, vekst og utvikling \u2013 plan for tjenester til personer med utviklingshemming 2018-2028. R\u00e5det har ikke motforestillinger i forhold til nevnte tiltak i planen utover at tiltak 37 i planen fra 2019 (garantert fritidstilbud p\u00e5 3 ukentlige timer) er fjernet i rullert plan. En mulig grunn kan v\u00e6re at det n\u00e5 kun er ganske f\u00e5 som st\u00e5r p\u00e5 venteliste til dagsenterplass. Om det er forklaringen, er bortfallet i s\u00e5 fall forst\u00e5elig. R\u00e5det \u00f8nsker ogs\u00e5 \u00e5 gi positiv tilbakemelding p\u00e5 alle tiltak for \u00e5 komme i m\u00e5l med nullstilling av boligk\u00f8en i 2026. Med en boligk\u00f8 p\u00e5 68 personer er en s\u00e5 n\u00e6r m\u00e5let som aldri f\u00f8r. Derimot bekymrer det r\u00e5det \u00e5 lese byr\u00e5dens fremtidsintensjon (se saksfremstillingen s. 5) om \u00e5 \u00f8ke antall boliger i bofellesskap for \u00e5 skape st\u00f8rre og mer robuste fagmilj\u00f8er: \u00abLokalisering n\u00e6r kollektivtilbud, butikk og aktiviteter er viktig b\u00e5de for beboerne og ansatte. Slik byr\u00e5det vurderer det, er det i fremtiden n\u00f8dvendig \u00e5 redusere antall bofellesskap og etablere st\u00f8rre og mer robuste enheter med flere beboere i hvert bygg. Dette er en forutsetning for \u00e5 sikre fremtidsrettede og b\u00e6rekraftige tjenester gjennom hele livsl\u00f8pet til personer med utviklingshemming. Det vil ogs\u00e5 fremme gode fagmilj\u00f8 for ansatte, kvalitetssikrede tjenester og et sosialt fellesskap for beboerne.\u00bb For r\u00e5det er det viktig \u00e5 advare imot tilbakef\u00f8ring til institusjonslignende milj\u00f8 fra f\u00f8r HVPU- reformen i 1991 med mange personer med utviklingshemning innen samme lokalisering. Den kampen ble vunnet p\u00e5 90-tallet. For dagens interesseorganisasjoner er det en prioritert 1 Pkt. 6 i reglementene til de tre r\u00e5dene er likelydende. oppgave \u00e5 sikre m\u00e5lgruppen utviklingshemmede imot en reversering til tiden f\u00f8r HVPU- reformen ble vedtatt av Stortinget. R\u00e5det vil ogs\u00e5 nevne at en er gjort kjent med at selv en samlokalisering p\u00e5 \u00e5tte boliger med rundt 100 ansatte i et av kommunens bofellesskap for sv\u00e6rt ressurskrevende brukere og f\u00f8lgelig et st\u00f8rre og mer robust fagmilj\u00f8, oppleves alt for stort og uoversiktlig av ansatte i gjeldende bofellesskap. R\u00e5det viser til NOU 2023: 13 P\u00e5 h\u00f8y tid Realisering av funksjonshindredes rettigheter. Utvalget bak NOU \u0301en anbefaler over for regjeringen f\u00f8lgende: \u00abDet b\u00f8r innf\u00f8res et makstak p\u00e5 fem samlokaliserte boliger. Kommunen skal ikke kunne samlokalisere tjenester, for eksempel ikke samlokalisere boliger med avlastning eller kommunale dagsenter.\u00bb (NOU 2023: 13 s 247) Med tanke p\u00e5 et framtidsscenarium med st\u00f8rre samlokaliseringer tillater r\u00e5det seg ogs\u00e5 \u00e5 vise til utvalgets bekymring s. 205: \u00abUtvalget ser med stor bekymring p\u00e5 at det ikke er tjenestemottakernes behov og rettigheter som prioriteres, men at det er kommunenes hensyn til tjenesteproduksjon som er driveren for utbyggingen av kommunale omsorgsboliger \u2013 og at det derfor stadig blir st\u00f8rre samlokalisering av tjenester. Dette er stikk i strid med faglige r\u00e5d og anbefalinger.\u00bb R\u00e5det im\u00f8teser en fortsatt god og konstruktiv dialog mellom Bergen kommune, interesseorganisasjoner og KRPF om en god boligpolitikk for personer med utviklingshemning. Begrunnelsen skal det ikke voteres over i utvalget eller bystyret. Med hilsen Kommunalt r\u00e5d for personer med funksjonsnedsettelse Harald Berge Breistein - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Kopi: "
}