{
  "dokument_id": "282a4b23-50fb-5884-9846-405cf90e9777",
  "doc_type": "case_attachment",
  "kommune": 4601,
  "tittel": "4-2 JOY - Bergen lokallag, Eldre og unge - SAMMEN",
  "url": "https://bergen.kommune.no/politikere-utvalg/api/fil/bk360/11636601/4-2-JOY-Bergen-lokallag-Eldre-og-unge-SAMMEN",
  "tekst": "#732403 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 732403 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 26.10.2024 Innsendt 30.10.2024 Innsendt av ANITA M\u00dcLLER S\u00f8kerorganisasjon JOY - BERGEN LOKALLAG Organisasjonsnummer 918 493 352 Informasjon om prosjektet Kort beskrivelse av dere som s\u00f8kerorganisasjon. JOY er en frivillig organisasjon som ble etablert i 2005, og som i dag har et nasjonalt og et internasjonalt form\u00e5l. Internasjonalt jobber JOY for \u00e5 forbedre livsvilk\u00e5rene for barn med nedsatt funksjonsevne i Aserbajdsjan. Nasjonalt er JOY sitt arbeid forankret i JOY-Bergen lokallag. Form\u00e5let er \u00e5 engasjere barn og ungdom til \u00e5 gj\u00f8re meningsfulle aktiviteter for andre gjennom prosjektet \"Eldre og unge - SAMMEN\", heretter kalt SAMMEN-prosjektet. JOY-Bergen lokallag ble stiftet i 2017. JOY-Bergen lokallag er en frivillig organisasjon, hvor styret og aktive medlemmer gj\u00f8r all arbeidsinnsats frivillig. I SAMMEN- prosjektet er det en kombinasjon av frivillig innsats og betalt arbeid. Navn p\u00e5 prosjektet. \"Eldre og unge - SAMMEN\" Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-2 Jobbtilbud og veiledning Beskrivelse av prosjektet Fyll ut informasjon om aktivitetstypen dere har valgt. \u00a74-2 Jobbtilbud og veiledning S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby barn og unge deltidsjobb, sommerjobb, jobbforberedende aktiviteter, eller en annen form for veiledning eller kurs, i deltakernes fritid. Dere skal prioritere m\u00e5lgruppen i rekruttering av deltakere. Dere skal ha en plan for oppf\u00f8lging av deltakere og eventuelle arbeidsgivere i perioden aktiviteten p\u00e5g\u00e5r. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Ett eller flere delprosjekter under denne aktivitetstypen? Hvilke av f\u00f8lgende aktiviteter skal dere tilby? Deltidsjobb Utskriftsdato: 11.11.2024 Skjemaid: 481709918 Side 1 av 9 Gi en konkret beskrivelse av innholdet i tilbudet i dette prosjektet og hvordan prosjektet skal gjennomf\u00f8res. I 2022 fikk JOY- Bergen lokallag st\u00f8tte fra Grieg Foundation til \u00e5 gjennomf\u00f8re et forprosjekt til, \u201cEldre og unge - SAMMEN\u201d. Form\u00e5let var \u00e5 skape meningsfulle generasjonstreff p\u00e5 sykehjem og i omsorgsboliger. Dette skulle bidra til aktivitet og fellesskap b\u00e5de for ungdom og eldre. Forprosjektet ble en stor suksess og h\u00f8sten 2023 fikk JOY avtale med Grieg Foundation om tre\u00e5rig st\u00f8tte for \u00e5 utvide og eskalere prosjektet. JOY-Bergen lokallag s\u00f8ker her om st\u00f8tte til ytterligere utvidelse og utvikling av \"Eldre og unge - SAMMEN\". SAMMEN-prosjektet er et tilbud fra 7. klasse og til 24 \u00e5r. Ungdommene i 7. klasse deltar som frivillige, og n\u00e5r de begynner p\u00e5 ungdomsskolen f\u00e5r de betalt for 1,5 time i uken. Hvert team best\u00e5r av seks ungdommer og to ungdomsledere. Alle kan s\u00f8ke om \u00e5 v\u00e6re ungdomsleder n\u00e5r en begynner p\u00e5 videreg\u00e5ende skole, disse f\u00e5r da betalt for 2 timer i uken. I dag har SAMMEN-prosjektet 56 ansatte ungdommer, en daglig leder i 50% stilling og en bydelsleder i 60% stilling. SAMMEN-prosjektet \u00f8nsker \u00e5 engasjere n\u00e6rmilj\u00f8ene i prosjektet p\u00e5 ulike m\u00e5ter. Vi inviterer blant annet inn ungdommer fra \"Innsats for andre\" faget p\u00e5 ungdomsskolen og fra konfirmanter som kan f\u00e5 pr\u00f8ve seg i aktivitet med eldre. Prosjektet har ogs\u00e5 fem voksne ressurspersoner som er frivillige i prosjektet for \u00e5 gi st\u00f8tte til ungdom som trenger mer trygghet i aktivitetene. Aktivitetene som tilbys er variert og tilpasset det enkelte sykehjemmet /omsorgsbolig. Teamene tilbringer en time sammen med beboerne, fra kl. 17:00 til 18:00. Det gjennomf\u00f8res ulike aktiviteter som basar, bingo, allsang, temasamtaler, quiz, trim, konkurranser mm. Ungdommene m\u00f8tes en gang i m\u00e5neden for \u00e5 \u00f8ve p\u00e5 aktivitetene, og tre ganger i m\u00e5neden bes\u00f8ker de sykehjem/ omsorgsboliger. Det er viktig \u00e5 skape trygghet, mestring og samhold i gruppene, derfor er den ene dagen pr m\u00e5ned viktig \u00e5 benytte til \u00f8ving. Arbeidstiden disse dagene er fra kl. 16:30 til 18:00. SAMMEN-prosjektet er n\u00e5 etablert i 2 bydeler i Bergen Kommune. Den overordnede ambisjonen med SAMMEN satsingen er \u00e5 utvide til alle de \u00e5tte bydelene i Bergen (4 byomr\u00e5der): * Etablere SAMMEN-prosjektet i alle bydeler i Bergen i l\u00f8pet av tre \u00e5r. M\u00e5lsetningen er \u00e5 \u00f8ke med to bydeler hvert \u00e5r, med ca 80 ungdommer. * Sysselsette ca 300 ungdommer i en l\u00f8nnet deltidsjobb en ettermiddag i uken * Inkludere ca 50 sykehjem og omsorgsboliger med bes\u00f8k to ganger i m\u00e5neden. * Aktivisere ca 3000 eldre \u00e5rlig. SAMMEN-prosjektet er et nyskapende prosjekt som kobler jobbtilbud for ungdom med aktivisering for eldre. Ved at ungdommene f\u00e5r en betalt jobb med ordnede forhold, sikrer vi langsiktighet, h\u00f8y innsats og solid gjennomf\u00f8ring av aktivitetene. Det sikrer i tillegg stabilitet for b\u00e5de de eldre og ungdommene. Ungdommene legger i tillegg ned en betydelig ubetalt innsats i prosjektet. Vi kombinerer betalt arbeid med frivillig innsats for \u00e5 sikre engasjement, tillit, inkludering og stabilitet. For ungdommene kan SAMMEN-prosjektet bidra til: * Mestringsf\u00f8lelse og en opplevelse av \u00e5 v\u00e6re betydningsfull for andre * Tilh\u00f8righet i et fellesskap med jevnaldrende med ulik bakgrunn * Respekt for mangfold * Bredere perspektiv og forst\u00e5else for andre mennesker, ogs\u00e5 p\u00e5 tvers av generasjoner * \u00d8kt samfunnsengasjement og styrking av sosiale ferdigheter * Verdifull arbeidserfaring og mulighet til \u00e5 bygge egen CV P\u00e5 samfunnsniv\u00e5 kan SAMMEN- prosjektet bidra til: * Forebygge utenforskap blant ungdom * Fremme utvikling av toleranse, \u00e5penhet og forst\u00e5else blant ungdom * Bidra til et inkluderende samfunn * Forebygge ungdomskriminalitet * Forebygge \u00f8konomisk ulikhet blant ungdom, fattigdomsbekjempelse * Bidra til \u00e5 \u00f8ke respekten for eldre; ungdom l\u00e6rer og erfarer at eldre er mennesker med ressurser og levde liv. * Rekruttere til arbeid innenfor helse- og omsorgsyrker SAMMEN-prosjektet treffer dagens utfordringsbilde, og kan forankres i flere nasjonale og lokale planer. I innsatspakken \u201cFelles innsats mot ungdomskriminalitet\u201d som ble vedtatt i bystyret i Bergen 4. september 2024, er arbeid til unge trukket fram som et forebyggende tiltak. Utdrag fra saksframstillingen: \u201cBergen kommune har fleire gode tiltak knytt til arbeid og aktivitet for unge. Samtidig er det ein mangel p\u00e5 tilbod til barn under 15 /16 \u00e5r\u201d \u201c Det er viktig \u00e5 kome i kontakt med barn tidleg, slik at dei f\u00e5r m\u00e5tar \u00e5 tene pengar p\u00e5 som reduserer risikoen for \u00e5 til d\u00f8mes tene pengar p\u00e5 sal av illegale rusmidlar\u201d. \u201c Fleire barn og unge har trekt fram behovet for \u00e5 vere betydningsfull for andre og sett p\u00e5 som ein ressurs.\u201d I forhold til psykiske helse er det godt dokumentert i teori fra aktivitetsvitenskap og positiv psykologi at god psykisk helse er relatert til muligheter for deltakelse i meningsfylte aktiviteter, som igjen har betydning for utvikling av ferdigheter, positiv identitet og opplevelse av tilh\u00f8righet (Fredrickson, 1998, 2001; Schueller & Seligman, 2010; Tugade & Fredrickson, 2004; Wilcock, 1993; Wilcock & Hocking, 2015b). Utskriftsdato: 11.11.2024 Skjemaid: 481709918 Side 2 av 9 Hvor skal deltakerne jobbe og hvordan vil dere skaffe arbeidsplasser? Deltakerne i SAMMEN-prosjektet skal jobbe p\u00e5 sykehjem og omsorgsboliger i sin bydel. JOY-Bergen lokallag har etablert et samarbeid med 13 sykehjem og omsorgsboliger s\u00e5 langt og tilbakemeldingene er utelukkende positive. Det er kun ett av 14 hjem som har f\u00e5tt tilbud om \u00e5 starte disse aktivitetene som har takket nei. Bakgrunnen var et annet prosjekt som skulle implementeres, og de \u00f8nsket \u00e5 invitere oss inn p\u00e5 et senere tidspunkt. SAMMEN-prosjektet f\u00e5r foresp\u00f8rsler fra andre sykehjem og omsorgsboliger b\u00e5de i og utenfor Bergen Kommune som \u00f8nsker prosjektet hos seg. SAMMEN-prosjektet jobber tett med aktivitets-og frivillighetskoordinatorene p\u00e5 de ulike sykehjemmene og i omsorgsboligene. De legger til rette for et best mulig opplegg for det enkelte hjemmet. P\u00e5 noen sykehjem bes\u00f8ker ungdommene avdelinger og gjennomf\u00f8rer aktiviteter, mens andre ganger samles beboerne i en stue eller i et fellesareal. P\u00e5 enkelte arrangement inviteres ogs\u00e5 p\u00e5r\u00f8rende inn til \u00e5 delta, feks julebasar og p\u00e5skebasar. I omsorgsboligene blir felles arealene brukt. Generasjonstreff er m\u00e5lsatt i flere offentlige planer som tiltak for aktivitet, gode opplevelser og livsglede. Dette fremkommer i Stortingsmelding 15, Lev hele Livet, og Bergen Kommune sin plan for held\u00f8gnsinstitusjoner, Omsorg med Kunnskap. Enhetsleder ved et av sykehjemmene beskriver generasjons treffene slik: \u201cUngdommene formidler ekte energi, glede og de eldre speiler seg i dette. Vi ser uttrykk for ekte livsglede i samspillet med ungdommene, smil, latter, gledest\u00e5rer, beboere som responderer ved \u00e5 reise seg for \u00e5 delta i dansen, de blir overrasket og overveldet. Ungdommene har kommet med mange overraskelser som fremkaller de gode \u00f8yeblikkene\u201d. Beboere p\u00e5 sykehjem og omsorgsboliger uttaler stor takknemlighet og glede for \u00e5 v\u00e6re sammen med ungdommene. Vi har skrevet ned noen av deres utsagn: \"N\u00e5r dere kommer forsvinner alt som er vondt, tusen takk\" Dame 104 \u00e5r \"Dere gj\u00f8r meg gladere enn jeg har v\u00e6rt p\u00e5 lenge\" Dame 92 \u00e5r \"Det betyr s\u00e5 mye at ungdom \u00f8nsker \u00e5 v\u00e6re sammen med oss eldre\" Dame 86 \u00e5r For de eldre kan SAMMEN prosjektet bidra til: * Forebygge ensomhet * Fremme psykisk og fysisk helse * Gi livsglede * \u00d8ke livskvaliteten * Gj\u00f8re livet meningsfullt og gi f\u00f8lelse av \u00e5 bidra: de eldre blir fortalt at dette prosjektet betyr mye for ungdommene og gir dem verdifulle erfaringer og kunnskap. For de eldre kan dette gi en f\u00f8lelse av \u00e5 v\u00e6re meningsfull og bidra i en livsfase der mange kan f\u00f8le seg som en belastning. For sykehjem og omsorgsboliger kan SAMMEN -prosjektet bidra til: * \u00d8kt aktivisering av de eldre uten at dette krever noe ekstra av de ansatte p\u00e5 hjemmene. Dette vil igjen frigi tid til andre oppgaver som krever mer av deres kompetanse. Utskriftsdato: 11.11.2024 Skjemaid: 481709918 Side 3 av 9 Hvordan skal deltakerne og eventuelle arbeidsgivere f\u00f8lges opp i perioden aktiviteten p\u00e5g\u00e5r? SAMMEN-prosjektet best\u00e5r i dag av en daglig leder i 50% stilling og en bydelskoordinator i 60% stilling i tillegg til ungdommer og ungdomsledere. Daglig leder og bydelsleder har ansvar for \u00e5 f\u00f8lge opp ungdommer, sykehjem og omsorgsboliger. Verdighetssenteret har bist\u00e5tt JOY-Bergen lokallag med \u00e5 utarbeide et oppl\u00e6ringsmateriale som ungdommene skal gjennom f\u00f8r de begynner \u00e5 jobbe p\u00e5 sykehjem og i omsorgsboliger. Oppl\u00e6ringen er en kombinasjon av teori, refleksjon og praktiske oppgaver. Temaene det jobbes med er demens, aldring, sykehjem og omsorgsboliger som hjem for eldre, respekt og kommunikative ferdigheter. Oppl\u00e6ringene gjennomf\u00f8res av daglig leder i SAMMEN-prosjektet med en aktivitets og frivillighetskoordinator fra Bergen Kommune tilstede for \u00e5 fylle p\u00e5 med eksempler fra feltet og for \u00e5 svare p\u00e5 sp\u00f8rsm\u00e5l. I tillegg til denne faglige oppl\u00e6ringen gjennomg\u00e5s arbeidskontrakt og taushetsplikt. Dette blir ogs\u00e5 gjentatt p\u00e5 foreldrem\u00f8te som arrangeres ved oppstart av nye grupper. Hver \u00f8ving starter med at ungdomslederne gjennomg\u00e5r en faglig p\u00e5fylls oppgave sammen med ungdommene. Dette for \u00e5 vedlikeholde kunnskap og opprettholde respekt og gode holdninger. Ungdomslederne har egen oppl\u00e6ring som i tillegg til overnevnt opplegg ogs\u00e5 inneholder rutiner for politiattest som alle m\u00e5 levere f\u00f8r oppstart, hvordan v\u00e6re gode ledere for ungdommer, oppl\u00e6ring i beredskapsplan, oppl\u00e6ring i faglig p\u00e5fylls oppgaver samt oppl\u00e6ring i de ulike aktivitetene. De ungdomslederne som ikke har deltatt i SAMMEN-prosjektet som ungdommer, starter med \u00e5 hospitere i ulike team. Alle ungdomslederne f\u00e5r minimum en individuell samtale med bydelsleder i l\u00f8pet av et \u00e5r, og flere gruppesamtaler med de andre lederne for \u00e5 snakke om rollen som leder. SAMMEN-prosjektet har utarbeidet en beredskapsplan som ungdomslederne har tilgjengelige p\u00e5 hvert sykehjem og omsorgsbolig med stegvis forklaring p\u00e5 hva de skal gj\u00f8re om det skjer uforutsette hendelser, som feks at beboer f\u00e5r et illebefinnende. I den daglige driften av SAMMEN-prosjektet m\u00f8tes ungdommene 10-15 minutter f\u00f8r oppstart og gjennomg\u00e5r hvordan de skal opptre i aktivitet med de eldre samt hvilken aktivitet som skal gjennomf\u00f8res. Etter at aktiviteten er ferdig samles teamet igjen til en kort oppsummering av hvordan aktiviteten har g\u00e5tt. Ungdomslederne sender etter hver gang en kort oppsummering fra aktiviteten til bydelsleder slik at hun har kontroll p\u00e5 aktiviteter og team. Bydelsleder og daglig leder roterer p\u00e5 \u00e5 v\u00e6re med teamene i aktivitet p\u00e5 hjemmene. Ved behov settes voksne ressurspersoner (frivillige) inn i team som trenger ekstra st\u00f8tte. SAMMEN-prosjektet har valgt \u00e5 bruke Spond i sin kommunikasjon med deltakerne og oppfordrer foreldrene til ogs\u00e5 \u00e5 melde seg inn i her. Bydelsleder har tett kontakt med aktivitets- og frivillighetskoordinatorene og sender etter hver gang en kort oppsummering av hvordan aktiviteten har g\u00e5tt, hvor mange eldre som deltok og eventuelt annen aktuell informasjon. I samarbeid utvikler daglig leder og bydelsleder halv\u00e5rsplaner for hvert sykehjem og omsorgsbolig i samarbeid med aktivitets- og frivillighetskoordinatorene og s\u00f8rger for at alt utstyr er p\u00e5 plass p\u00e5 hvert hjem ved oppstart. F\u00f8r jul har bydelsleder individuelle evalueringsm\u00f8ter med aktivitets og frivillighetskoordinator p\u00e5 hvert hjem og f\u00f8r sommeren inviterer vi til felles m\u00f8te for alle aktivitets- og firivlligehtskoordinatorene for \u00e5 dele erfaringer og dele forslag til hvordan aktivitetene kan gj\u00f8res enda bedre. Gode rutiner er lagt for oppf\u00f8lging av ungdommene og sykehjemmene / omsorgsboligene. N\u00e5r prosjektet skal ytterligere utvides blir det avgj\u00f8rende \u00e5 ha en kjerneorganisasjon p\u00e5 plass best\u00e5ende av HR, \u00f8konomi, og fagansvarlig i tillegg til daglig leder og bydelsledere. Med et \u00f8kende antall ungdommer og sykehjem / omsorgsboliger er det n\u00f8dvendig med et team som kan ivareta alle forpliktelser og oppgaver dette medf\u00f8rer. Det er viktig at SAMMEN-prosjektet driftes av en stabil, b\u00e6rekraftig og solid organisasjon som kan sikre forsvarlig drift og samtidig utvikle prosjektet videre. Utskriftsdato: 11.11.2024 Skjemaid: 481709918 Side 4 av 9 Hvor mange ganger skal dere tilby aktiviteten til hvert enkelt barn/ungdom i m\u00e5lgruppen? SAMMEN-prosjektet f\u00f8lger skole\u00e5ret, ungdommene har fri i skolens ferier og helligdager. Ungdommene f\u00e5r jobb en dag i uken a 1,5 time, fra de begynner p\u00e5 ungdomsskolen. Det er estimert at ungdommene f\u00e5r ca 19 arbeidsdager om v\u00e5ren og 16 arbeidsdager om h\u00f8sten, totalt ca 35 arbeidsdager i l\u00f8pet av et \u00e5r. Oppl\u00e6ring og sosiale aktiviteter er frivillig innsats i prosjektet. Ungdomslederne f\u00e5r jobb en dag i uken a 2 timer, som ogs\u00e5 skal inkludere \u00e5 forberede seg til aktivitetene. Ungdomslederne jobber ca 20 dager om v\u00e5ren og 17 dager om h\u00f8sten. De starter en uke tidligere enn ungdommene for forberedelser sammen med bydelsleder, og avslutter en uke senere for \u00e5 evaluere. Ungdomslederne f\u00e5r betalt for oppl\u00e6ring, men deltar p\u00e5 sosiale arrangement p\u00e5 frivillig basis. Ungdommer fra \"Innsats for andre\" og konfirmanter m\u00e5 gjennom den samme oppl\u00e6ringen i forkant og signere taushetsplikt. De deltar i prosjektet i et halvt \u00e5r og bes\u00f8ker beboere p\u00e5 sykehjem og i omsorgsboliger mellom 3 til 5 ganger hver. En naturlig og \u00f8nskelig utvidelse av \"Eldre og unge - SAMMEN\" vil v\u00e6re \u00e5 tilby sommerjobber til ungdommene. JOY - Bergen lokallag har vurdert det som n\u00f8dvendig \u00e5 f\u00f8rst etablere en kjerneorganisasjon rundt SAMMEN-prosjektet f\u00f8r vi kan gjennomf\u00f8re denne utvidelsen. Hvis aktiviteten skal gjennomf\u00f8res i noen av skolens ferier, kryss av for hvilke. Skal dere tilby deltakerne Ja l\u00f8nnet arbeid? Vi ber om at dere gj\u00f8r dere kjent med bestemmelsene om arbeid og barn i arbeidsmilj\u00f8loven kapittel 11, hvor dere blant annet finner hvilke bestemmelser som gjelder for barn i ulike aldersgrupper. Eventuelle sp\u00f8rsm\u00e5l om dette m\u00e5 rettes til Arbeidstilsynet, som er rette instans. Hvilke aldersgrupper retter tilbudet deres seg spesielt 20-24 \u00e5r mot? 17-19 \u00e5r 10-16 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 60 Antall gutter i m\u00e5lgruppen. 30 Antall barn/unge utenfor 70 m\u00e5lgruppen. Utskriftsdato: 11.11.2024 Skjemaid: 481709918 Side 5 av 9 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. \u00c5 v\u00e6re ungdom i SAMMEN-prosjektet krever ingen forkunnskaper eller individuelle ferdigheter. Prosjektet handler om \u00e5 gjennomf\u00f8re meningsfulle aktiviteter for eldre i fellesskap med andre. Kombinasjon av l\u00f8nnet arbeid og frivillig innsats ser ut til \u00e5 gj\u00f8re deltakelse attraktivt for et bredt mangfold av ungdommer. SAMMEN-prosjektet best\u00e5r i dag av ungdommer med ulik bakgrunn, kj\u00f8nn, funksjonsevne og etnisitet. Erfaring s\u00e5 langt viser at ungdommer \u00f8nsker \u00e5 delta i SAMMEN-prosjektet. Det er kun 1 av 80 som har sluttet f\u00f8r vedkommende gikk ut av ungdomsskolen. Prosjektet har venteliste av ungdommer som \u00f8nsker \u00e5 delta. JOY - Bergen lokallag har gjennomf\u00f8rt en anonym sp\u00f8rreunders\u00f8kelse blant ungdommene. De er gjennomg\u00e5ende sv\u00e6rt forn\u00f8yde. Her er noen av deres refleksjoner over hva de liker med prosjektet: \u201cM\u00f8te de eldre og se at de blir glad og koser seg n\u00e5r vi kommer\u201d. \u201cJeg liker ogs\u00e5 fellesskapet veldig godt, alle er snille mot hverandre\u201d \u201cSamholdet i gjengen og gleden man f\u00e5r ved \u00e5 spre glede\u201d \u00abSAMMEN-prosjektet er et veldig trygt sted for meg \u00e5 v\u00e6re\" Med bakgrunn i kunnskapen og erfaringene over har SAMMEN-prosjektet valgt \u00e5 i hovedsak rekruttere ungdom fra 7. klasse. Prosjektet treffer b\u00e5de gutter og jenter i denne aldersgruppen, og erfaring viser at de fortsetter videre inn i ungdomsskolen. JOY- Bergen lokallag \u00f8nsker \u00e5 informere om prosjektet via skolene, fortrinnsvis ved \u00e5 snakke om prosjektet p\u00e5 det aktuelle trinnet. Denne m\u00e5ten \u00e5 rekruttere p\u00e5 er pr\u00f8vd ut p\u00e5 en barneskole, og vi fikk da respons fra flere ungdommer enn det var plass til i prosjektet. Samtale med trinnets l\u00e6rere gav oss mulighet til \u00e5 prioritere noen ungdom i m\u00e5lgruppen, uten \u00e5 bryte taushetsplikt. N\u00e5r prosjektet starter opp i nye bydeler m\u00e5 det rekrutteres fra flere aldersgrupper for ikke \u00e5 m\u00e5tte rekruttere 40 nye ungdommer hvert tredje \u00e5r, men heller f\u00e5r rekrutteringen fordelt over flere \u00e5r. SAMMEN-prosjektet \u00f8nsker da p\u00e5 samme m\u00e5te som over \u00e5 rekruttere fra ungdomsskoler. For \u00e5 unng\u00e5 stigmatisering \u00f8nsker SAMMEN-prosjektet \u00e5 g\u00e5 bredt ut og invitere ALLE ungdommer med i prosjektet. Vi etterstreber en naturlig blanding av ungdommer med ulike utfordringer, styrker og bakgrunn. En viktig del av prosjektet er \u00e5 \u00f8ve p\u00e5 samarbeid, toleranse for hverandre, forst\u00e5else for hverandre og hjelpe hverandre. SAMMEN-prosjektet \u00f8nsker ikke intervju eller s\u00f8knad fra ungdommene der de skal f\u00e5 en f\u00f8lelse av at de \"velges ut\", i prosjektet skal alle v\u00e6re velkommen. Foreldre tar kontakt og melder p\u00e5 sitt barn pr. epost, og ved en eventuell venteliste etterstreber bydelsleder \u00e5 f\u00e5 til en samtale med l\u00e6rer slik at m\u00e5lgruppen kan prioriteres. I utvelgelsen av ungdomsledere gjennomf\u00f8res f\u00f8rst gruppeintervju for de som er interessert der forventninger og oppgaver blir presentert. Bydelsleder vurderer om det er behov for ytterligere intervju, det avhenger av om ungdommene har deltatt i prosjektet tidligere eller om de er helt ny. Det er st\u00f8rre krav til \u00e5 v\u00e6re ungdomsledere, s\u00e5 her m\u00e5 personlig egnethet vurderes. SAMMEN- prosjektet etterstreber ogs\u00e5 et mangfold i denne gruppen, og opplever at vi i dag har ca 50% av ungdomslederne i m\u00e5lgruppen for st\u00f8tteordningen. Beskriv hvem dere eventuelt skal samarbeide med for \u00e5 rekruttere m\u00e5lgruppen. SAMMEN-prosjektet har etablert kontakt med en barneskole og en ungdomsskole i Ytrebygda bydel og pr\u00f8ver ut hvordan vi p\u00e5 best mulig m\u00e5te kan rekruttere ungdommer fra m\u00e5lgruppen. Erfaringer s\u00e5 langt viser at skolen er riktig instans for prosjektet \u00e5 samarbeide med for \u00e5 n\u00e5 ut til alle ungdommer, og skolene har s\u00e5 langt vist seg positive til et slikt samarbeid. Styret i JOY-Bergen lokallag har v\u00e6rt i m\u00f8te med byr\u00e5d for eldre, helse og omsorg, Marte Joan Monstad den 22.02.2024 og byr\u00e5d for barnevern, sosiale tjenester og mangfold, Charlotte Spurkeland den 13.08.2024. De st\u00f8tter SAMMEN-prosjektets \u00f8nske om \u00e5 rekruttere fra skolene for \u00e5 n\u00e5 ut til et mangfold av ungdommer. Beskriv hvem prosjektet retter seg spesielt mot. SAMMEN-prosjektet retter seg inn mot alle ungdommer, b\u00e5de i og utenfor m\u00e5lgruppen. Erfaring viser s\u00e5 langt at av de 80 ungdommene vi har hatt i prosjektet s\u00e5 er 60-70% i m\u00e5lgruppen, og at det ikke utpeker seg en spesiell gruppe innen m\u00e5lgruppen. Ungdommer har hatt nedsatt funksjonsevne, kroniske sykdommer, v\u00e6rt fra lav inntektsfamilier, ikke deltatt i andre fritidsaktiviteter, psykiske utfordringer og st\u00e5tt i utfordrende situasjoner hjemme med skilsmisse, vold (ikke p\u00e5g\u00e5ende) etc. Ettersp\u00f8rselen er stor for \u00e5 delta i SAMMEN-prosjektet og det ser ut til at ungdommene som \u00f8nsker \u00e5 v\u00e6re med helt naturlig fordeler seg i og utenfor m\u00e5lgruppen. Utskriftsdato: 11.11.2024 Skjemaid: 481709918 Side 6 av 9 \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. L\u00f8nn til deltakere: Utgifter til l\u00f8nn til tilskuddsordningens m\u00e5lgruppe knyttet til \u00a74-2 Jobbtilbud- og veiledning skal fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 7 av 9 Budsjett FINANSIERING 2025 2026 2027 Total St\u00f8tte fra Bufdir 2 100 000 2 900 000 4 000 000 9 000 000 Egenfinansiering 130 000 530 000 570 000 1 230 000 Inntekter fra prosjektet (spesifiser under) 100 000 200 000 400 000 700 000 Prosjekttilskudd fra andre (spesifiser under) 1 800 000 1 800 000 2 000 000 5 600 000 Delsum 4 130 000 5 430 000 6 970 000 16 530 000 UTGIFTER 2025 2026 2027 Total L\u00f8nn til ansatte 2 630 000 3 000 000 3 900 000 9 530 000 L\u00f8nn til deltakere 900 000 1 560 000 1 850 000 4 310 000 Husleie/str\u00f8m/renhold 60 000 90 000 120 000 270 000 Utgifter til inngangsbilletter/deltakelse 0 0 0 0 Reise/transport og opphold 0 0 0 0 Innkj\u00f8p av utstyr 180 000 240 000 360 000 780 000 Andre kostnader (spesifiser under) 360 000 540 000 740 000 1 640 000 Delsum 4 130 000 5 430 000 6 970 000 16 530 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. \u00abEldre og unge \u2013 SAMMEN\u00bb legger opp til en tredelt finansieringsplan for \u00e5 diversifisere finansieringskildene og sikre planlagt vekst: Del 1: Offentlig finansiering av alle kostnader direkte knyttet til jobbtilbudet til ungdommene. Prim\u00e6rt l\u00f8nn til ungdommene og noe utstyr til aktiviteter. Estimert til 2,1 MNOK i 2025 og med en gradvis \u00f8kning p\u00e5f\u00f8lgende \u00e5r etter plan om utvidelse av SAMMEN- prosjektet til flere bydeler. Del 2: Avtale om fler\u00e5rig st\u00f8tte (tre \u00e5r) fra hovedpartner(e) for \u00e5 st\u00f8tte oppbygging av organisasjon / kjerneteam, etablering av nye bydeler samt utvikling av SAMMEN konseptet. Estimert til 1,8 - 2 MNOK per \u00e5r. SAMMEN prosjektet har sikret finansiell st\u00f8tte fra Grieg Foundation med 1.000.000,- per \u00e5r i tre \u00e5r fra 2023 (andre halv\u00e5r) til 2026 (f\u00f8rste halv\u00e5r). Vi har f\u00e5tt signaler om at Grieg Foundation er villig til \u00e5 \u00f8ke finansieringen dersom offentlig finansiering ogs\u00e5 bidrar \u00f8konomisk inn i prosjektet. Del 3: JOY fundraising for \u00e5 sikre flere private og ideelle finansieringskilder. Fokus p\u00e5 lokale sponsorer og skape engasjement i bydelene. Forsiktig estimert til ca 150.000 kr pr bydel, med muligheter for h\u00f8yere bel\u00f8p. Det vil bli lagt ned betydelig arbeid i \u00e5 engasjere n\u00e6rmilj\u00f8ene inn i SAMMEN-prosjektet med b\u00e5de finansiell st\u00f8tte, frivillig innsats, fundraising, aktiviteter, lokaler og andre typer samarbeid. Inntekter fra prosjektet er i hovedsak fra en til to \u00e5rlige aktiviteter pr. sykehjem /omsorgsbolig der beboere og p\u00e5r\u00f8rende betaler for aktiviteten. Julebasar og p\u00e5skebasar er pr\u00f8vd ut og sv\u00e6rt godt motatt av beboere og p\u00e5r\u00f8rende. Det er ogs\u00e5 planlagt andre aktiviteter som kan genere noe inntekt; familiemiddag p\u00e5 sykehjem, handlevogner p\u00e5 sykehjem og pant. Ungdommene vil ogs\u00e5 ha inntektsgivende dugnad hvert \u00e5r. Utskriftsdato: 11.11.2024 Skjemaid: 481709918 Side 8 av 9 Spesifiser eventuelle andre kostnader. 2025 eventuelle kostnader: Oppl\u00e6ring: 105.000 kr Honorar til artister til spesielle arrangement: 10.000 kr Mat / snack: 65.000 kr Regnskap, revisjon, it-tjenester, datautstyr: 160.000 kr Markedsf\u00f8ring: 20.000 2026 eventuelle kostnader: Oppl\u00e6ring: 140.000 kr Honorar til artister til spesielle arrangement: 30.000 kr Mat / snack: 100.000 kr Regnskap, revisjon, it-tjenester, datautstyr: 210.000 kr Markedsf\u00f8ring: 60.000 2027 eventuelle kostnader: Oppl\u00e6ring: 210.000 kr Honorar til artister til spesielle arrangement: 40.000 kr Mat / snack: 130.000 kr Regnskap, revisjon, it-tjenester, datautstyr: 280.000 kr Markedsf\u00f8ring: 80.000 Oppsummering og bekreftelser Kort oppsummering av prosjektet. \"Eldre og unge - SAMMEN\" er et nyskapende prosjekt som kobler jobbtilbud for ungdom med aktivisering for eldre p\u00e5 sykehjem og i omsorgsboliger . Ungdommer fra \u00e5ttende klasse f\u00e5r mulighet til \u00e5 tjene lommepenger gjennom en meningsfull jobb, og eldre f\u00e5r ytterligere aktivitet i hverdagen. For ungdommene kan prosjektet bidra til mestringsf\u00f8lelse, opplevelse av \u00e5 v\u00e6re betydningsfull for andre og tilh\u00f8righet. \"Eldre og unge - SAMMEN\" forebygger utenforskap og bidrar til et inkluderende samfunn. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 9 av 9 "
}