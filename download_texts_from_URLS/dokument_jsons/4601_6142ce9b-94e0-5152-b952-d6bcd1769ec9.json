{
  "dokument_id": "6142ce9b-94e0-5152-b952-d6bcd1769ec9",
  "doc_type": "case_attachment",
  "kommune": 4601,
  "tittel": "Fagnotat datert 03.12.2024",
  "url": "https://bergen.kommune.no/politikere-utvalg/api/fil/bk360/11663012/Fagnotat-datert-03-12-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18093-3 (Arbeidssted) Saksbehandler: Daniel Holm\u00e5s Aalerud Dato: 03.12.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 11/28/0/0 Nattlandsfjellet 13. Klage p\u00e5 avslag. Bruksendring Harris Advokatfirma v/ adv. Bentzen p\u00e5 vegne av tiltakshaver Wilton Hvem klager? Trading Company AS v/ brev datert 28.11.2024. Bruksendring fra tilleggsdel til hoveddel. Tiltaket Vedtak datert 08.11.2024 avsl\u00e5r tiltaket jf. KPA2018 \u00a7 6.3.1 mht. Vedtaket byggegrense mot vei. KPA2018 viser eiendommen som ytre fortettingssone, veist\u00f8y r\u00f8d sone. KDP Land\u00e5s viser eiendommen som boligomr\u00e5de, eiendommen ligger i et Planstatus omr\u00e5de unntatt for rettsvirkning. PlanID9850000 regulerer eiendommen til bolig. Klager er uenig i kommunens vurdering vedr\u00f8rende grunnlaget for dispensasjon fra KPA2018 \u00a7 6.3.1. Klagegrunner Behov for ytterligere Nei saksbehandling ved eventuell omgj\u00f8ring Vedtak datert 08.11.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om tillatelse til bruksendring av kjeller fra tilleggsdel til hoveddel er avsl\u00e5tt den 08.11.2024. Vedtaket er p\u00e5klaget den 28.11.2024. 1.2. Opplysninger av vesentlig betydning for behandling av klagen Ansvarlig s\u00f8ker har opplyst at de har unnlatt \u00e5 varsle naboer, fordi deres interesser i liten grad ber\u00f8res av tiltaket, jf. plan- og bygningsloven \u00a7 21-3 andre ledd. Vestland Fylkeskommune v/ avd. INV har gitt uttalelse datert 23.10.2024. Det pekes her til at det nylig er startet opp en planprosess for oppregulering og utbedring av nattlandsveien, s\u00e6rlig for \u00e5 bedre tilbudet for g\u00e5ende og syklende langs veien. Det vises til at eiendommen ligger innenfor plangrensen. Det vises til problemer med arealknapphet langs nattlandsveien. Dispensasjonen frar\u00e5des av hensyn til veimyndighetenes arealbehov. 2. Om klagen Klagen fremmer at det hefter mangler ved vedtakets begrunnelse, det fremmes da at begrunnelsen ikke i tilstrekkelig grad redegj\u00f8r for hvordan tiltaket vil vanskeliggj\u00f8re den p\u00e5g\u00e5ende planprosessen. Det fremmes ogs\u00e5 at vedtaket ikke begrunner hvordan tiltaket kan v\u00e6re til hinder for en framtidig oppgradering av fylkesveien. Det fremmes ogs\u00e5 at vilk\u00e5rene for \u00e5 innvilge dispensasjon fra KPA 2018 \u00a7 6.3.1 er oppfylt. Det fremmes at veien kan etableres uten \u00e5 bli ber\u00f8rt av tiltaket da det alt er tilstrekkelig areal i fylkesveien til \u00e5 etablere oppgraderingen. Det fremmes ogs\u00e5 at tiltaket gir en bedre utnyttelse av eiendommen slik at fordelene m\u00e5 anses st\u00f8rre enn bakdelene. 3. Vurdering av klagen Tiltaket avhenger av dispensasjon fra KPA2018 \u00a7 6.3.1 vedr. byggegrense mot fylkesvei. Det framg\u00e5r av bestemmelsen at byggegrense mot fylkesvei er 18 meter. Byggegrensen skal trygge planlegging, bygging og drift av veien, samt bidra til en trygg trafikkavvikling. Dispensasjon kan ikke innvilges dersom hensynene bak bestemmelsen det dispenseres fra tilsidesettes i vesentlig grad. Videre m\u00e5 det foreligge en kvalifisert overvekt av fordeler ved \u00e5 dispensere jf. pbl. \u00a7 19-2. Utsnittet til h\u00f8yre viser tiltakseiendommen markert med r\u00f8d prikk, planavgrensning for den p\u00e5g\u00e5ende planprosessen er markert med sort stiplet linje. Det er p\u00e5 n\u00e5v\u00e6rende tidspunkt vedtatt oppstart av planarbeidet, det er imidlertid ikke enda framlagt noe detaljert planforslag. Klager fremmer at veitiltaket lar seg realisere uavhengig av bruksendringen, slik at denne ikke vil komme i konflikt med hensynene bak bestemmelsen. Fagetaten har lagt avgj\u00f8rende vekt p\u00e5 vegmyndighetens egen vurdering av arealbehovet i forbindelse med p\u00e5g\u00e5ende planarbeid. Som klager viser til, er det flere mulige l\u00f8sninger for Saksnummer KLAGE-2024/18093 Side 2 av 4 veisystemet, hvorav en n\u00e5 framst\u00e5r som mest sannsynlig. Plangrepet er imidlertid ikke endelig avgjort p\u00e5 dette tidspunktet. Vegmyndigheten selv ser det som tilstrekkelig sannsynlig at tiltaket kommer i konflikt med veitiltaket til at en dispensasjon frar\u00e5des nettopp av hensyn til arealbehovet som Fylkeskommunen har n\u00e5r veien skal reguleres. Tiltaket utf\u00f8res innenfor eksisterende bygningskropp, og vil ikke utvide bygningsmassen p\u00e5 eiendommen. Det framst\u00e5r likevel som at en godkjenning av et verdifor\u00f8kende tiltak p\u00e5 eiendommen kan komme i konflikt med vegmyndighetens interesser dersom utfallet av planarbeidet blir at eiendommen m\u00e5 omarbeides vesentlig eller innl\u00f8ses. Et av byggegrensens sentrale form\u00e5l er \u00e5 sikre arealer for vegmyndighetens planlegging, utvidelser og vedlikehold av veien. I denne saken har vegmyndigheten helt utvetydig meddelt at de \u00f8nsker at eiendommen holdes fri for nye tiltak fram til arealbehovet er avklart i forbindelse med den p\u00e5g\u00e5ende planprosessen. Det framst\u00e5r da tydelig at hensynet til \u00e5 trygge planleggingen av veien tilsidesettes i vesentlig grad ved en dispensasjon, slik at kommunen ikke kan innvilge en dispensasjon som oms\u00f8kt jf. pbl. \u00a7 19-2. Klager fremmer at tiltaket vil ha en rekke relevante fordeler for areal- og ressursdisponeringen ved eiendommen. Fagetaten tilslutter seg for s\u00e5 vidt dette. En \u00f8kt og bedret utnyttelse av det tilgjengelige arealet i det eksisterende bygget framst\u00e5r som en fordel for eiendommen. Denne framst\u00e5r imidlertid ikke som tilstrekkelig stor til \u00e5 overveie den mer allmenne interessen i en forutsigbar og kostnadseffektiv oppgradering av offentlig infrastruktur. Hva gjelder klagers merknader til vedtakets begrunnelse, vises det til fvl. \u00a7 25 hvor det framg\u00e5r at \u00abI begrunnelsen skal vises til de regler vedtaket bygger p\u00e5, med mindre parten kjenner reglene. I den utstrekning det er n\u00f8dvendig for \u00e5 sette parten i stand til \u00e5 forst\u00e5 vedtaket, skal begrunnelsen ogs\u00e5 gjengi innholdet av reglene eller den problemstilling vedtaket bygger p\u00e5\u00bb. Videre skal vedtaket nevne \u00abde faktiske forhold som vedtaket bygger p\u00e5\u00bb og \u00abDe hovedhensyn som har v\u00e6rt avgj\u00f8rende ved ut\u00f8ving av forvaltningsmessig skj\u00f8nn b\u00f8r nevnes\u00bb. Slik vi forst\u00e5r klagen fremmes det at vedtaket ikke tilstrekkelig redegj\u00f8r for de hovedhensynene som er vektlagt ved kommunens vurdering av dispensasjonss\u00f8knaden. Det rettes ogs\u00e5 en del merknader til innholdet i uttalelsen fra Vestland Fylkeskommune. Det framg\u00e5r av vedtak datert 08.11.2024 at \u00abM\u00e5let med den nylig oppstartet reguleringsplanen er \u00e5 forbedre tilbudet til syklende, g\u00e5ende og kollektivreisende, samt forbedre trafikksikkerheten i omr\u00e5det. Vi er enig med Vestland fylkeskommune i at tiltaket kan f\u00e5 konsekvenser for prosjektet p\u00e5 strekninga langs 585 Nattlandsveien og vanskeliggj\u00f8re dette arbeidet. Tiltaket vurderes til \u00e5 vesentlig tilsidesette de hensyn bestemmelsene skal ivareta.\u00bb Vi har alts\u00e5 forst\u00e5else for at begrunnelsen framst\u00e5r lite detaljert for klagersiden. Vi er imidlertid ikke enig i at begrunnelsen er i strid med forvaltningslovens regler om begrunnelse. Denne gjengir klart reglene som den bygger p\u00e5 og de vesentlige momentene som har f\u00e5tt utslag i skj\u00f8nnsut\u00f8velsen. Det at klagersiden kunne ha \u00f8nsket seg en annen og mer utf\u00f8rlig redegj\u00f8relse, inneb\u00e6rer ikke at begrunnelsen er utilstrekkelig. Som det framg\u00e5r av vedtaket bygger avslaget p\u00e5 den sentrale vurdering at tiltaket kan vanskeliggj\u00f8re planleggingsarbeidet Saksnummer KLAGE-2024/18093 Side 3 av 4 ved \u00e5 legge til rette for en annen arealutnyttelse enn hva man kan \u00f8nske \u00e5 regulere gjennom planprosessen. I dette tilfellet er det avklart ved vedtak om oppstart av planarbeidet at fylkeskommunen beh\u00f8ver arealet tilgjengelig for regulering av veien, endelig plangrep er enda ikke fastsatt. Det er da helt klart i strid med hensynet bak byggegrensen \u00e5 tillate tiltak som gir en alternativ arealutnyttelse til det som man \u00f8nsker \u00e5 oppn\u00e5 gjennom det nevnte planarbeidet. Klagersiden fremmer her en forst\u00e5else av at man m\u00e5 ha konkret kunnskap om at tiltaket rent faktisk vil komme i konflikt med den mest hensiktsmessige m\u00e5ten \u00e5 regulere dette veitiltaket p\u00e5, for at man skal kunne si at hensynene bak bestemmelsen tilsidesettes i vesentlig grad. Dette er ikke riktig. Byggegrensen er der nettopp for at vegmyndighetene skal ha tilgjengelige arealer for blant annet planlegging og gjennomf\u00f8ring av vegutvidelser. Det er hensynet til vegmyndighetenes planlegging, og derigjennom muligheten til \u00e5 vurdere form\u00e5lstjenlige alternativer for veien som tilsidesettes her. 4. Konklusjon Vedtak datert 08.11.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 08.11.2024 5. Klage datert 28.11.2024 6. Bilag til klage, vurdering av nett for g\u00e5ende og syklende, Vestland Fylkeskommune, 18.08.2021 7. Uttale fra Vestland Fylkeskommune datert 23.10.2024 8. Dispensasjonss\u00f8knad 9. Tegninger Saksnummer KLAGE-2024/18093 Side 4 av 4 "
}