{
  "dokument_id": "01577b92-9a08-54c4-8fcb-52a957288ccc",
  "doc_type": "case_attachment",
  "kommune": 4601,
  "tittel": "Vurdering av overvannsh\u00e5ndtering og skredfare",
  "url": "https://bergen.kommune.no/politikere-utvalg/api/fil/bk360/9286813/Vurdering-av-overvannshandtering-og-skredfare",
  "tekst": " Kollstien gnr./bnr.161/1315, 1316, 1317, i Bergen Kommune Vurdering av overvannsh\u00e5ndtering i byggeprosjekt. R\u00e5dgivende notat for tiltak knyttet til h\u00e5ndtering av overvann. Tiltakshaver: Arne Skag, og Stein Trengereid Rekvirent: En til En Arkitekter AS Vaskerelven 8 5014 Bergen Utarbeidet 17.06.22. I forbindelse med s\u00f8knad om forh\u00e5ndstilsagn ved etablering av nytt boligbygg p\u00e5 gnr/bnr. 161/1317, i Bergen kommune, skal plan for h\u00e5ndtering av overvann dokumenteres. I det tiltaket inng\u00e5r som en av totalt tre fradelte tomter som skal oms\u00f8kes, omhandler dette overvannsnotat ogs\u00e5 eiendommene Gnr 161 Bnr 1315, og 1316. I tr\u00e5d med pbl \u00a727-2 stilles det krav om at overvannsh\u00e5ndteringen i byggesaker skal dokumenteres. Det vises ogs\u00e5 til kommunedelplan for overvann som ble vedtatt i Bergen bystyre 25.09.2019. I denne kommunedelplanen er det under punkt 8.4 listet opp f\u00f8lgende punkter p\u00e5 hva som skal dokumenteres ved vurdering av overvann i den enkelte byggesak: A. F\u00f8ringer i overordnede planer. Dette vil da v\u00e6re VA-rammeplan til reguleringsplan eller kommunedelplan for overvann B. Nedb\u00f8rsfelt f\u00f8r. og etter utbygging. C. Avrenningsm\u00f8nster f\u00f8r, og etter utbygging. D. Flomveier f\u00f8r, og etter utbygging. E. Overvann i bl\u00e5gr\u00f8nne l\u00f8sninger. F. Grunnlag for beregning av overvannsmengder. G. Areal avsatt til infiltrasjon. H. Fordr\u00f8yning. I. Vurdering av forurensningsniv\u00e5, og resipient. J. Eksisterende overvannsnett i tomten, eller i rimelig n\u00e6rhet.. K. Anlegg som s\u00f8kes overtatt til offentlig drift, og vedlikehold. L. Overvannsberegning. I v\u00e5r vurdering har et tatt utgangspunkt i listen over og vurdert disse for det oms\u00f8kte tiltaket. Tiltaket og dagens situasjon er beskrevet under del 1 i dette notatet og en vurdering av tiltaket opp mot punktene i listen over er gjort under del 2 i notatet. Tiltaket, og dagens situasjon. Kommune Adresse Bergen Kollstien Eiendom Areal Status Regulerings, - og VA F\u00f8ringer i overordnede planer bebyggelsesplan Rammeplan er da 161 / 1315 693 m2 Ubebygd Plan ID 10750000 Ingen Kommunedelplan for overvann 161 / 1316 727 m2 Ubebygd Plan ID 10750000 Ingen Kommunedelplan for overvann 161 / 1317 1 074 m2 Ubebygd Plan ID 10750000 Ingen Kommunedelplan for overvann Vedtatt kommunedelplan for overvann blir dermed den overordnede planen som vi m\u00e5 forholde oss til og denne danner da grunnlaget for vurdering av tiltak knyttet til h\u00e5ndtering av overvann. Tiltaket Kollstient, ligger s\u00f8r for Bergen sentrum i etablert boligomr\u00e5de. Tiltaket er presentert for oss som tre fradelte boligtomter, hvorav en tomt vil bli oms\u00f8kt bebygget i denne omgang. Det er allikevel \u00f8nskelig \u00e5 f\u00e5 vurdert overvanns situasjonen for alle tre tomtene samlet i en rapport. Tomtene ligger i skr\u00e5nende terreng, tett opp til bratt fjellskr\u00e5ning til Land\u00e5sfjellet. N\u00e6rmeste navngitte omr\u00e5de ovenfor er Ramsdalen som ligger omtrent p\u00e5 kote +320 moh. I bakkant av tomtene, mot fjellet, er det etablert en rassikringsvoll, utrustet med en overvannskum som er tilkoblet kommunalt overvannsnett, via en privat overvannsledning som g\u00e5r gjennom tiltaket. Det er allikevel overvann som renner over tiltaket, og ned til bebyggelsen nedenfor. Det later til at det er utf\u00f8rt noen grunnarbeider i tiltaket. Blant annet er det allerede f\u00f8rt frem private vann og spillvannsledninger til tomtegrensene. Dagens nedb\u00f8rsfelt, og avrenningsm\u00f8nster f\u00f8r utbygging er markert i vedlagt tegning H1 Eiendommer som grenser til tiltaket. Det oms\u00f8kte tiltak, ligger like ovenfor eksisterende bebyggelse. Vi har v\u00e6rt i kontakt med huseiere her for \u00e5 danne oss et bilde av dagens overvannssituasjon p\u00e5 disse eiendommer: Kollstien 33: Huseier opplyser at man har hatt problemer med overvann i tomten ved store nedb\u00f8rs mengder, men at de har etablert overvannsnett lokalt i tomten som fungerer godt i normale nedb\u00f8rsperioder. Kollstien 35: Huseier opplyser at de har problemer med overvann p\u00e5 s\u00f8rsiden av tomten ved store nedb\u00f8rsmengder, men at de har etablert overvannsnett lokalt i tomten som fungerer delvis i normale nedb\u00f8rsperioder. Kollstien 37: Huseier opplyser at de har hatt problemer med overvann i tomten, etter at anleggsarbeider p\u00e5 Gnr 161 Bnr 1315, og 1316, ble igangsatt, men ikke sluttf\u00f8rt. Kollstien 39a : Huseier opplyser at de ikke har problemer med overvann i tomten. De aktuelle eiendommer ligger ogs\u00e5 i skr\u00e5nende terreng, og grenser til kommunal vei. Tiltaket slik det vil bli oms\u00f8kt. A. F\u00f8ringer i overordnete planer. Tiltaket ligger i et ikke regulert omr\u00e5de. Vedtatt kommunedelplan for overvann blir dermed den overordnede planen som man m\u00e5 forholde seg til, og denne danner da grunnlaget for vurdering av tiltak knyttet til h\u00e5ndtering av overvann. B. Nedb\u00f8rsfelt f\u00f8r, og etter utbygging. Vedlagt f\u00f8lger: Situasjonskart H1. - Nedb\u00f8rsfelt, og avrenningslinjer f\u00f8r utbygging. Situasjonskart H2. - Nedb\u00f8rsfelt, og avrenningslinjer etter utbygging. Kartgrunnlag er hentet fra Bergenskart KDP Overvann. C. Avrenningsm\u00f8nster f\u00f8r, og etter utbygging: Vedlagt f\u00f8lger: Situasjonskart H1. - Avrenningsm\u00f8nster f\u00f8r utbygging. Situasjonskart H2. - Avrenningsm\u00f8nster etter utbygging. Kartgrunnlag er hentet fra Bergenskart KDP Overvann. D. Flomveier f\u00f8r, og etter utbygging. Flom er i denne sammenheng unormalt h\u00f8y avrenning som kan skyldes ekstrem nedb\u00f8r, tette ledningssystem e.l. Og som kan f\u00f8re til oversv\u00f8mmelser med p\u00e5f\u00f8lgende skade p\u00e5 bygninger og andre konstruksjoner. Dette notat omhandler kun overvann som renner av p\u00e5 overflater som f\u00f8lge av regn og smeltevann, der det skal redegj\u00f8re for situasjonen f\u00f8r, og etter utbygging. Vedlagt f\u00f8lger: Situasjonskart H3. - Flomveier f\u00f8r, og etter utbygging. Flomveier vil her v\u00e6re registrerte avrenningslinjer som kommer frem av kommunens KDP kart, og beskrives som avrenningslinjer som viser vannets vei p\u00e5 overflaten ved ekstreme avrenningshendelser der det normale avrenningssystemet (r\u00f8r, bekkel\u00f8p, mm.) ikke har tilstrekkelig kapasitet. Linjene sier ikke noe om utbredelsen i terrenget eller sannsynlighet/gjentaksintervall. Det oms\u00f8kte tiltak vil ikke endre dagens flomveier, men en avrenningslinje som i dag f\u00f8rer over eiendommen Gnr 161 Bnr 1316 m\u00e5 legges n\u00e6rmere nabogrense mot nord. Eksisterende 300 mm overvannsledning p\u00e5 Gnr 161 Bnr 1315 er ikke tenkt flyttet. En situasjon med unormalt h\u00f8y avrenning som f\u00f8lge av ekstrem nedb\u00f8r i kombinasjon med tette ledningssystem kan medf\u00f8re skade p\u00e5 bygninger, og andre konstruksjoner om ikke rassikringsvoll med overvannsl\u00f8sning i bakkant av tomtene forlenges slik at den ogs\u00e5 dekker Gnr 161 Bnr 1317. Vollens bakkant m\u00e5 sikres med et n\u00f8doverl\u00f8p i den s\u00f8rlige enden. Se vedlagt tegning H5 E. Overvann i bl\u00e5gr\u00f8nne l\u00f8sninger. Det er ikke foresl\u00e5tt \u00e5 etablere bl\u00e5gr\u00f8nne l\u00f8sninger i dette tiltaket. F. Beregning av overvannsmengder Den rasjonelle metoden er benyttet for \u00e5 beregne dimensjonerende mengde overvann fra tomtene f\u00f8r og etter utbyggingen. I tillegg er det benyttet en klimafaktor p\u00e5 1,4 (40 %) i tr\u00e5d med anbefalingene fra Norsk klimaservicesenter. Beregningene er gjort for hele tomten. I beregningene er det benyttet f\u00f8lgende parametere: - Areal til tomt: 0,3 hektar - Tilrenningstid f\u00f8r utbygging: 5 minutter - Tilrenningstid etter utbygging: 5 minutter - Arealkoeffisient f\u00f8r utbygging: 0,4 - Arealkoeffisient etter utbygging: 0,65 - Klimafaktor: 1,4 - Gjenntaksintervall: 20 \u00e5r for \u00e5pent boligomr\u00e5de - IVF kurve for Bergen Sandsli uten korreksjoner (fra Norsk Klimaservicesenter) for 20 \u00e5rs gjenntaksintervall. For vurdering av avrenningsfaktorer (Avrenningskoeffisient) er Norsk Vann rapport 193 lagt til grunn sammen med h\u00e5ndbok N200. Det er satt f\u00f8lgende avrenninger: - Takflater: 0,8 0,9, - Asfalterte flater: 0,7 0,8 - Grusveger: 0,4 0,6 - Plen/hage: 0,4 Som hovedregel skal ikke avrenning fra tomten \u00f8kes etter utbygging. Men i tillegg b\u00f8r en se p\u00e5 om det er problemer med h\u00e5ndtering av dagens overvannsmengder nedstr\u00f8ms utbyggingsomr\u00e5det. For dette tiltaket mener vi at avrenningen ikke kan \u00f8kes. Da tiltaket i sin helhet ligger i en skr\u00e5ning, med bebyggelse p\u00e5 nedsiden av tiltaket. Se beregning p\u00e5 neste side. Beregningene viser da at i dagens situasjon \u00abproduserer\u00bb tomten en overvannsmengde (avrenning fra tomtene) p\u00e5 om lag 30 l/s, ved et dimensjonerende nedb\u00f8rstilfelle p\u00e5 5 minutter og med et gjenntaksintervall p\u00e5 20 \u00e5r. Resten av nedb\u00f8ren infiltreres til grunnen og renner av som grunnvann. Det er benyttet regnenvelope metoden for \u00e5 beregne behov for fordr\u00f8yningsvolum. Som tabellen over viser, vil det ved nedb\u00f8r p\u00e5 5 minutter v\u00e6re st\u00f8rst behov for fordr\u00f8yning. Fordr\u00f8yningsbehovet vil v\u00e6re p\u00e5 11,5 kubikk totalt. Dette fordeles slik: Ett anlegg for hver tomt , hvert p\u00e5 4m3 Alle taknedl\u00f8p skal kobles til sandfangskummer som st\u00e5r i forbindelse med fordr\u00f8yningsanlegget. G. Areal avsatt til infiltrasjon Effektivt areal for infiltrasjon blir i tomtenes vestlige del. Omr\u00e5det best\u00e5r av permeable flater som mark, og gressplen, Etter utbygging ansl\u00e5s relevante permeable flater til ca 900 m2. Av dette arealet vil ca. 400m2 utgj\u00f8re omr\u00e5de for fordr\u00f8yning. Arealet er markert p\u00e5 tegning H2 H. Fordr\u00f8yning Under forutsetning at det ikke tillates \u00e5 f\u00f8re overvann til kommunalt nett, via lukket system, m\u00e5 det etableres fordr\u00f8yning, med infiltrasjon i grunn i tiltaket. Tiltaket ligger i skr\u00e5nende terreng og grenser til eksisterende bebyggelse mot nord, og vest. L\u00f8smassetykkelsen i tiltaket, og omr\u00e5det rundt antas \u00e5 v\u00e6re moderat. Befaring p\u00e5 stedet, kombinasjon med studie av kart, og foto gir klare indikasjoner p\u00e5 at omr\u00e5det for fordr\u00f8yning m\u00e5 etableres i sprengsteinsfylling som vist p\u00e5 tegning H3. Se beregningsgrunnlag i eget vedlegg Fyllingens infiltrasjonsevnte m\u00e5 kontrolleres under p\u00e5g\u00e5ende grunnarbeider. Forslag til fordr\u00f8yningsanlegg: Basal betong kum: Prinsippet med et fordr\u00f8yningsanlegg, er \u00e5 beholde vann fra tette flater, for s\u00e5 \u00e5 slippe det tilbake i terrenget gradvis. Ved bruk av fordr\u00f8yning betyr dette at overvann slippes i moderate mengder tilbake i terrenget. I. Vurdering av forurensningsniv\u00e5, og resipient. Tiltaket omfatter etablering av 3 eneboliger, som ligger i enden av en blindvei. Bruken av boligene, og omr\u00e5det utenfor skal ikke medf\u00f8re aktivitet som medf\u00f8rer forurensning av overvann, eller resipient. Det er derfor ikke planlagt noe anlegg for rensing av overvann. J. Eksisterende overvannsnett i tomten, eller i rimelig n\u00e6rhet. Innhentet kartgrunnlag fra Bergen Vann, viser at det ligger en privat 300 / 315 overvannsledning gjennom tomten. Denne h\u00e5ndterer en OV. Kum i voll / fangmur p\u00e5 nabo eiendommen Gnr. 161 Bnr. 1203, samt en sandfangskum i eksisterende adkomstvei til tiltaket. Den private overvannsledningen er tilkoblet kommunal overvannsledning i kum med Unik ID 666333 Dimensjon: 315 K. Anlegg som s\u00f8kes overtatt til offentlig drift, og vedlikehold. Det s\u00f8kes ikke om overlevering av overvannsanlegg til offentlig drift, og vedlikehold. L. Beregninger Se eget vedlegg Eikelandsosen Tore Rokkones Gnr 161 Bnr 1317 41G 32 41F 43F 41E 30 41D 43D 41C 41B 41A 43C 39A BK: 133,66 TK: 135,10 ID 675147 N\u00e5v\u00e6rende situasjon 37 Bakkekran SK1 Ny kum 22C BK: 134,10 TK: 135,60 35 22B 22A 18J 33 18H 18G 18F 18E 18D 18C 18B 29 Vann- og avl\u00f8psledning Vannledning Vann- og avl\u00f8pspunkt 1:500 Overvann Sluk Vann- og avl\u00f8psledning Vann- og avl\u00f8psledning Hydrant 0 0.01 0.01 0.02 mi Flate Avl\u00f8p felles Avl\u00f8p felles Bekkeinntak Eiendomsflater 0 0.01 0.01 0.03 km Spillvannledning Overvann Kum Eiendomsgrenser Vannledning Vann- og avl\u00f8psledning Sandfangskum Sikker grense Vannledning Gatesluk Eiendomstekster Tittel 41E 41D 43D 41C 41B 41A 43C 39A Eksisterende OV Kum koblet til 300 mm OV ledning 37 35 Sikringsvoll med renne p\u00e5 baksiden 18J 33 18H 18G 18F N\u00f8d overl\u00f8p frem til eksisterende avrenningslinje 29 18.6.2022, 18:16:43 Eiendomsflater 1:500 Eiendomsgrenser 0 0.01 0.01 0.02 mi Sikker grense 0 0.01 0.01 0.03 km Eiendomstekster Avrenningslinjer sm\u00e5 Avrenninglinjer store Kartdata er beskyttet gjennom Lov om opphavsrett til \u00e5ndsverk mv.(\u00e5ndsverksloven) av 15. juni 2018, og kartbilder kan ikke gjengis i trykte publikasjoner eller gjengis som digital informasjon uten innhenting av tillatelse NOTAT OPPDRAG Kolstien gnr. 161 bnr. 1315-1317 DOKUMENTKODE 10225018-02-RIGberg-NOT-001 EMNE Skredfarevurdering TILGJENGELIGHET \u00c5pen OPPDRAGSGIVER Arne Skag og Stein Trengereid OPPDRAGSLEDER Astrid Lemme KONTAKTPERSON Arne Skag SAKSBEHANDLER Astrid Lemme KOPI Harald Vaardal-Lunde ANSVARLIG ENHET 10233013 Bergteknikk Vest SAMMENDRAG Multiconsult er engasjert av Arne Skag og Stein Trengereid for \u00e5 vurdere skredfare ved Kolstien, gnr. 161 bnr. 1315 - 1317, i Bergen kommune. Skredfaren er vurdert iht. Plan- og bygningsloven og TEK17 \u00a7 7.3. Det planlegges \u00e5 f\u00f8re opp boliger p\u00e5 de aktuelle tomtene. Planlagte tiltak vil inng\u00e5 i sikkerhetsklasse S2 iht. TEK17 (inntil 10 boenheter), og \u00e5rlig nominell sannsynlighet for skred m\u00e5 derfor v\u00e6re mindre enn 1/1000. Sannsynligheten for steinsprang og mindre jordskred vurderes \u00e5 v\u00e6re st\u00f8rre enn 1/1000. De aktuelle tomtene kan oppn\u00e5 tilstrekkelig sikkerhet mot skred ved \u00e5 utf\u00f8re sikringstiltak i form av installering av bolter og etablering av forenklet fanggjerde. Skisserte sikringstiltak vil ogs\u00e5 redusere skredfaren for bebyggelsen som ligger nedenfor de vurderte tomtene. 1 Innledning Plan- og bygningsloven (pbl) og byggteknisk forskrift (TEK17) stiller krav til sikkerhet mot naturfare (Direktoratet for byggkvalitet, 2017). For reguleringsplan og byggesak/-tiltak, s\u00f8knadspliktig eller ikke, m\u00e5 det derfor dokumenteres at tilstrekkelig sikkerhet mot skredfare vil bli oppn\u00e5dd i henhold til disse sikkerhetskravene. Med bakgrunn i dette, er Multiconsult engasjert av Arne Skag og Stein Trengereid for \u00e5 vurdere skredfare for gnr. 161 bnr. 1315, 1316 og 1317 i Bergen kommune. P\u00e5 tomtene planlegges det i utgangspunktet \u00e5 f\u00f8re opp boliger. Planlagte tiltak vil inng\u00e5 i sikkerhetsklasse S2 iht. TEK17 (inntil 10 boenheter), og \u00e5rlig nominell sannsynlighet for skred m\u00e5 derfor v\u00e6re mindre enn 1/1000 for \u00e5 innfri krav til sikkerhet mot skred. Unders\u00f8kelsene og analysen omfatter vurdering av skredfare fra naturlig terreng. Vurderingen tar ikke hensyn til annen type risiko som tomtene eventuelt m\u00e5tte v\u00e6re utsatt for. Det presiseres at vurderingen er basert p\u00e5 dagens terreng-, skogs- og klimaforhold. Vurderingen er basert p\u00e5 veileder for sikkerhet mot skred i bratt terreng (NVE, 2020). Det er foretatt to befaringer i omr\u00e5det. Den f\u00f8rste befaringen ble foretatt p\u00e5 tomteomr\u00e5det 21. april 2021. Til stede p\u00e5 befaringen var geologene Unni Hagen og Astrid Lemme fra Multiconsult, samt tiltakshaver Arne Skag og arkitekt Harald Vaardal-Lunde. 2. juni 2021 ble det utf\u00f8rt en mer detaljert befaring av ovenforliggende terreng opp til ca. kote 300. Hovedform\u00e5let med befaringen var \u00e5 lokalisere reelle l\u00f8sneomr\u00e5der for steinsprang. Befaringen ble utf\u00f8rt av geologene Asbj\u00f8rn \u00d8ystese og Astrid Lemme. 00 28.06.2021 Til utsendelse Astrid Lemme Asbj\u00f8rn \u00d8ystese Astrid Lemme REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 918 836 519 MVA Kolstien gnr. 161 bnr. 1315-1317 multiconsult.no Skredfarevurdering 1.1 Omr\u00e5debeskrivelse og eksisterende sikringstiltak Kartleggingsomr\u00e5det ligger i den vestvendte fjellsiden mellom Mannsverk og ryggen av Land\u00e5sfjellet, i \u00f8vre del av et boligomr\u00e5de, ca. 140-155 moh. Figur 1 viser lokasjonen til kartleggingsomr\u00e5det. P\u00e5virkningsomr\u00e5det, det vil si omr\u00e5det som kan generere skred inn mot kartleggingsomr\u00e5det, er ogs\u00e5 vist i figuren. Figur 1. Oversiktskart som viser kartleggings- og p\u00e5virkningsomr\u00e5det, vist med henholdsvis heltrukken og stiplet linje. Figur 2. Helningskart. 10225018-02-RIGberg-NOT-001 28. juni 2021 / Revisjon 00 Side 2 av 12 Kolstien gnr. 161 bnr. 1315-1317 multiconsult.no Skredfarevurdering \u00d8st for kartleggingsomr\u00e5det stiger terrenget bratt opp mot ryggen av Land\u00e5sfjellet. Store deler av skr\u00e5ningen er brattere enn 30\u00b0, og det er flere bergskrenter med helning opp mot 60-90\u00b0. Gjennomsnitthelningen i fjellsiden er ca. 40-45\u00b0. Ryggen av Land\u00e5sfjellet ligger ca. 350 moh. ovenfor det aktuelle kartleggingsomr\u00e5det. Figur 2 viser terrenghelningen i omr\u00e5det. 1.2 Eksisterende sikringstiltak I \u00f8vre del av kartleggingsomr\u00e5det er det satt opp en st\u00f8ttekonstruksjon mot en graveskr\u00e5ning mot fjellsiden. Denne er kombinert med en steinsprangvoll best\u00e5ende av gabioner med inntil 2 m overh\u00f8yde p\u00e5 motst\u00e5ende side. 1.3 Tidligere utf\u00f8rte unders\u00f8kelser Multiconsult har tidligere gjort en omfattende vurdering av skredfare fra Land\u00e5sfjellet (Multiconsult, 2006). Vurderingen ble gjort i forbindelse med ROS-analyse, og er utf\u00f8rt f\u00f8r gjeldende TEK17 tr\u00e5dte i kraft. I forhold til inndelingen i rapporten fra 2006 ligger gnr. 161 bnr. 1315-1317 nedenfor skredkildeomr\u00e5de C (Figur 3). Innenfor p\u00e5virkningsomr\u00e5det viser rapporten fra 2006 at jordskred og steinsprang er aktuelle skredtyper. Vi stiller oss fortsatt bak disse vurderingene. Figur 3. Utklipp fra fotobilag 4 i Multiconsult (2006) viser fjellsiden og aktuelle skredtyper. Kartleggingsomr\u00e5det er markert med gulstiplet polygon. Oransje rektangel viser omtrentlig p\u00e5virkningsomr\u00e5de, dvs. omr\u00e5de der potensielle skred vil ha retning mot de aktuelle tomtene. Bildet er tatt mot \u00f8st. Sn\u00f8- og s\u00f8rpeskred vurderes ikke \u00e5 v\u00e6re en aktuell skredprosess i fjellsiden, men siden sn\u00f8skred ikke spesifikt er beskrevet i rapporten fra 2006, er det gitt en vurdering av sn\u00f8- og s\u00f8rpeskred i henholdsvis kapittel 5.4 og 5.5 i dette notatet. 10225018-02-RIGberg-NOT-001 28. juni 2021 / Revisjon 00 Side 3 av 12 Kolstien gnr. 161 bnr. 1315-1317 multiconsult.no Skredfarevurdering Vedlegg G i Multiconsult (2006) viser sannsynlighets- og konsekvenskategori for de ulike skredkildeomr\u00e5dene. Tabell 1 viser en gjengivelse av sannsynlighet og konsekvens for de aktuelle skredtypene innenfor p\u00e5virkningsomr\u00e5det. Tabell 1. Gjengivelse av konsekvens og sannsynlighet for aktuelle skredtyper innenfor p\u00e5virkningsomr\u00e5det til gnr. 161 bnr. 1315-1317. Skredtype (kode) Konsekvens Sannsynlighet Steinsprang (C2.2) K2 Liten F\u00e5 og sm\u00e5 Mellom \u00e9n hendelse pr 100 \u00e5r og \u00e9n hendelse pr 1000 \u00e5r Steinsprang (C4.3) K1 Ubetydelig Mer enn \u00e9n hendelse pr ett \u00e5r Jordskred (C5.1) K2 Liten F\u00e5 og sm\u00e5 Mindre enn \u00e9n hendelse pr 1000 \u00e5r R\u00f8dmerkede rader i Tabell 1 viser skredprosesser der \u00e5rlig nominell sannsynlighet for skred er st\u00f8rre enn kravene til sikkerhetsklasse S2 (>1/1000). Siden sannsynligheten for utl\u00f8sning av steinsprang er >1/1000, er utl\u00f8pslengder vurdert i kapittel 5. Det presiseres at konsekvensen av eventuelle steinsprang fra omr\u00e5de \u00abSteinsprang C4.3\u00bb vurderes \u00e5 v\u00e6re st\u00f8rre enn slik konsekvensene ble vurdert i 2006, men at steinsprang med stor konsekvens vil inntreffe sjeldnere enn \u00e9n gang pr ett \u00e5r. Mer om dette i kapittel 5. I rapporten kommer det ogs\u00e5 fram at det er et vedlikeholdsbehov for eksisterende skredvoll. N\u00f8dvendig vedlikehold er beskrevet i kapittel 7. 2 Grunnlagsmateriale Som nevnt i forrige kapittel er det tidligere gjort en omfattende vurdering av skredfare fra Land\u00e5sfjellet (Multiconsult, 2006). Det vises til rapporten for beskrivelse av blant annet aktuelle skredprosesser, samt informasjon om geologi, klima, vannveier, vegetasjon og skredhistorikk. 2.1 Digital terrengmodell Som grunnlag ble det lastet ned en terrengmodell med oppl\u00f8sning 1x1 m, tilgjengelig fra www.hoydedata.no. Terrengmodellen er brukt for GIS-analyser, blant annet terrenghelning og skyggerelieff. Det er ogs\u00e5 tatt ut grunnlag for bruk i modellering. 2.2 Aktsomhetskart If\u00f8lge NVE Atlas faller kartleggingsomr\u00e5det innenfor aktsomhetsomr\u00e5de for steinsprang og sn\u00f8skred. Disse aktsomhetskartene er basert p\u00e5 relativt grove terrengmodeller, og tar kun hensyn til terrengets helning n\u00e5r det defineres l\u00f8sneomr\u00e5der. L\u00f8sneomr\u00e5dene brukes videre som input i empiriske formler som beregner teoretisk utl\u00f8pslengde. Metoden tar ikke h\u00f8yde for klima, vegetasjon, befaringsobservasjoner eller eksisterende sikringstiltak. V\u00e5re vurderinger vil derfor overpr\u00f8ve aktsomhetskartene for det aktuelle kartleggingsomr\u00e5det. 3 Modellering Det er utf\u00f8rt simulering av steinsprang i to ulike simuleringsprogram; RocFall og RockyFor3D. Resultater fra simulering er vist og kommentert i kapittel 5.2. 10225018-02-RIGberg-NOT-001 28. juni 2021 / Revisjon 00 Side 4 av 12 Kolstien gnr. 161 bnr. 1315-1317 multiconsult.no Skredfarevurdering 3.1 RocFall Steinsprangsimuleringsprogrammet RocFall 8.0, utviklet av RocScience Inc., er et 2D statistisk analyse-program der blant annet energien, hastigheten og distribusjonen av fallende steinblokker blir kalkulert langs utvalgte skr\u00e5ningsprofiler. I dette prosjektet ble det innledningsvis modellert steinsprang langs fire utvalgte profiler. L\u00f8snepunktene ble f\u00f8rst satt til de \u00f8verste teoretiske l\u00f8sneomr\u00e5dene, fordi steinsprang som l\u00f8sner herfra vil ha st\u00f8rre potensiell energi enn steinsprang som l\u00f8sner lenger nede i fjellsiden. Etter den mer detaljerte befaringen ble det utf\u00f8rt nye modelleringer, denne gangen var l\u00f8sneomr\u00e5dene lenger nede i fjellsiden, der det ble observert reelle l\u00f8sneomr\u00e5der for steinsprang. Innstillinger brukt i modellering er vist i Tabell 2. Tabell 2. Innstillinger for modellering i RocFall. Oppl\u00f8sning terrengmodell 1mx1m Antall simuleringer pr. l\u00f8sneomr\u00e5de 50 Bergtetthet 2700 kg/m3 Blokkst\u00f8rrelse 0,5 m3 Blokkform Super Ellipse^6 (1:2) 3.2 RockyFor3D Rockyfor3D er et 3D-simuleringsprogram for steinsprang utviklet av EcorisQ i Sveits. I likhet med RocFall bruker RockyFor3D en digital terrengmodell for \u00e5 simulere sannsynlige bevegelsesm\u00f8nstre langs underlaget i skredbanen. I dette prosjektet er det kun utf\u00f8rt en rask, automatisk simulering i Rockyfor3D. Innstillinger er vist i Tabell 3. Tabell 3. Innstillinger for rask, automatisk modellering i RockyFor3D. Oppl\u00f8sning terrengmodell 1mx1m Antall simuleringer pr. l\u00f8sneomr\u00e5de 50 Bergtetthet 2700 kg/m3 Blokkst\u00f8rrelse 1 m3 (\u00b1 50 %) Blokkform Rektangul\u00e6r Blokkdimensjon 1mx1mx1m L\u00f8sneomr\u00e5dene og underlagsparametere blir automatisk definert av programmet ut fra helningen i terrenget. Slik modellen er benyttet i dette prosjektet vil den gi utslag for steinsprang i alt terreng som er bratt nok for utl\u00f8sning av steinsprang (>45\u00b0) uten at det n\u00f8dvendigvis er reelle l\u00f8sneomr\u00e5der. Programmet karakteriserer ogs\u00e5 terrengtype p\u00e5 bakgrunn av terrenghelning. Resultater fra simuleringen er vist og beskrevet i kapittel 5.2. Det er l\u00f8snet 50 steiner fra hver av cellene som programmet har definert som et l\u00f8sneomr\u00e5de. Det er ikke tatt h\u00f8yde for skog i simuleringen. 10225018-02-RIGberg-NOT-001 28. juni 2021 / Revisjon 00 Side 5 av 12 Kolstien gnr. 161 bnr. 1315-1317 multiconsult.no Skredfarevurdering 4 Registreringskart P\u00e5 bakgrunn av GIS-analyser, historiske kilder og observasjoner i felt er det utarbeidet et registreringskart, se Figur 4. Registreringskartet viser teoretiske l\u00f8sneomr\u00e5der for steinsprang, samt urmasser som er observert i felt. Turkise polygoner viser omr\u00e5der der det er observert skredmateriale p\u00e5 historiske flyfoto. Eksisterende skredvoll er ogs\u00e5 tegnet inn. Videre viser kartet plasseringen av tre historiske hendelser (infopunkt). N\u00e6rmere informasjon om hendelsene er gitt i Tabell 4. Figur 4. Registreringskart. Tabell 4. Registrert informasjon om skredhendelsene vist i registreringskartet. Infopunkt Hendelse 1 Steinsprang, 14. jan 1978. Har tidligere g\u00e5tt jordskred her. (fra NVE Atlas) 2 50 m3 steinsprang, 25. desember 1998 3 Steinsprang. Steiner p\u00e5 inntil et tonn, vilk\u00e5rlig plassert (fra NVE Atlas), 4. april 1979 4 Utglidning av jordmasser og steinblokk. Massene har stoppet i skredvollen 10225018-02-RIGberg-NOT-001 28. juni 2021 / Revisjon 00 Side 6 av 12 Kolstien gnr. 161 bnr. 1315-1317 multiconsult.no Skredfarevurdering 5 Skredfarevurdering 5.1 Jordskred Observasjoner p\u00e5 befaring og studier av skyggerelieff viser at berg i dagen opptrer med jevne mellomrom innenfor p\u00e5virkningsomr\u00e5det. Dette indikerer at utbredelsen av l\u00f8smasser er begrenset (b\u00e5de horisontalt og vertikalt). Det har tidligere v\u00e6rt en mindre utglidning av jord og stein (hendelse nr. 4 i Figur 4). Liten utstrekning p\u00e5 l\u00f8smassene gj\u00f8r at eventuelle utglidninger av jord vurderes \u00e5 v\u00e6re av begrenset st\u00f8rrelse. Dette gir et begrenset volum av masser som kan l\u00f8sne i \u00e9n hendelse. Sannsynligheten for at et jordskred (jordutglidning) vil n\u00e5 eksisterende skredvoll vurderes \u00e5 v\u00e6re >1/1000. Sannsynligheten for at et jordskred vil g\u00e5 forbi eksisterende skredvoll vurderes \u00e5 v\u00e6re <1/1000. 5.2 Steinsprang Observasjoner p\u00e5 befaring viser flere steinsprangblokker som er avsatt etter at skredvollen ble etablert (Figur 5). Blokkene er forholdsvis sm\u00e5, med volum opp mot 0,25 m3. Det er ogs\u00e5 registrert urmasser, b\u00e5de i s\u00f8rlig del av gnr./bnr. 161/1317 og \u00f8st for gnr./bnr. 161/1105, se registreringskart i Figur 4. P\u00e5 historiske flyfoto er det observert blokker og avsetninger som vurderes \u00e5 stamme ifra eldre steinsprang. Det har alts\u00e5 forekommet steinsprang i omr\u00e5det tidligere og observasjonene bekrefter dermed at steinsprang er en aktuell skredtype i omr\u00e5det. Bergmassen over ca. 200 moh. er massiv og lite oppsprukket, se eksempel i Figur 7. Det er registrert f\u00e5 avl\u00f8ste blokker. Nedenfor de bratteste bergpartiene er det urmasser som tyder p\u00e5 at tidligere steinsprang har stoppet her (Figur 8). Det er ikke registrert ferske steinsprangavsetninger i urmassene. Sannsynligheten for at steinsprang fra \u00f8vre del av fjellsiden vil l\u00f8sne og n\u00e5 kartleggingsomr\u00e5det vurderes \u00e5 v\u00e6re <1/1000. I nedre del av fjellsiden, mellom ca. kote 150-180, er det derimot observert flere store, avl\u00f8ste og overhengende bergblokker. Sannsynligheten for at det vil forekomme steinsprang fra dette omr\u00e5det, og at de vil ha utl\u00f8p ned til kartleggingsomr\u00e5det, vurderes \u00e5 v\u00e6re >1/1000. Eksisterende skredvoll vurderes \u00e5 kunne ta imot enkelte av de mindre steinsprangblokkene, men dersom de st\u00f8rste l\u00f8sner vurderes disse \u00e5 rulle over vollen. Ovenfor bnr. 1317 er blokkene s\u00e5 store, og eksisterende voll s\u00e5 liten, at eventuelle steinsprang vurderes ogs\u00e5 \u00e5 kunne n\u00e5 bebyggelsen nedenfor tomten. Vi vurderer derfor at det er behov for \u00e5 gj\u00f8re supplerende sikringstiltak mot steinsprang. Simuleringene fra RockyFor3D er brukt for \u00e5 se p\u00e5 str\u00f8mningsm\u00f8nster for eventuelle steinsprang. Resultater fra simuleringen kan sees i Figur 9. Resultatene viser at eventuelle steinsprang spres relativt jevnt utover fjellsiden, og det er ikke noen utpregede terrengformer hvor mesteparten av blokkene vil ledes/samles. Videre viser resultatene at mange steinsprang har utl\u00f8p til fangvollen, men at enkelte steinsprang fortsetter videre nedover i kartleggingsomr\u00e5det og boligfeltet. I tillegg til \u00e5 simulere steinsprang i RockyFor3D er det ogs\u00e5 utf\u00f8rt simulering langs fire utvalgte profiler i RocFall. En oppsummering av resultatene er vist i Figur 9. I likhet med RockyFor3D viser resultatene fra RocFall at de fleste steinsprangene som evt. utl\u00f8ses ovenfor bnr. 1316 og 1317 vil stoppe i fangvollen, men at enkelte blokker har lengre utl\u00f8p. Modellerte steinsprang har lengre utl\u00f8p ved bnr. 1317 enn ved tomtene lenger nord. Selv om simuleringsresultatene som er utf\u00f8rt vurderes \u00e5 v\u00e6re konservative, underbygger de v\u00e5r vurdering om at det m\u00e5 gj\u00f8res supplerende sikringstiltak mot steinsprang for \u00e5 innfri krav til sikkerhet mot skred. Aktuelle tiltak er skissert i kapittel 7. 10225018-02-RIGberg-NOT-001 28. juni 2021 / Revisjon 00 Side 7 av 12 Kolstien gnr. 161 bnr. 1315-1317 multiconsult.no Skredfarevurdering Figur 5. Steinsprangblokker avsatt etter etablering av fangvoll. Bildet er tatt ovenfor gnr. 161 bnr. 1105, mot s\u00f8r. Figur 6. Uravsetninger i s\u00f8rlig del av gnr. 161 bnr. 1317. 10225018-02-RIGberg-NOT-001 28. juni 2021 / Revisjon 00 Side 8 av 12 Kolstien gnr. 161 bnr. 1315-1317 multiconsult.no Skredfarevurdering Figur 7. Massivt berg i \u00f8vre del av fjellsiden. Bildet er tatt ca. 230 moh., mot s\u00f8r. Figur 8. Uravsetninger nedenfor brattskrentene i \u00f8vre del av fjellsiden. Bildet er tatt ca. 210 moh, mot \u00f8st. 10225018-02-RIGberg-NOT-001 28. juni 2021 / Revisjon 00 Side 9 av 12 Kolstien gnr. 161 bnr. 1315-1317 multiconsult.no Skredfarevurdering Figur 9. Resultater fra steinsprangsimulering i RocFall og RockyFor3D. NB! Programvaren RockyFor3D har automatisk generert l\u00f8sneomr\u00e5der for steinsprang og viser dermed l\u00f8sneomr\u00e5der (r\u00f8dlig farge) og utl\u00f8p som ikke n\u00f8dvendigvis er reelle. 5.3 Steinskred Det er ikke registrert strukturer/bergpartier som kan generere steinskred innenfor p\u00e5virkningsomr\u00e5det. Steinskred vurderes ikke som en aktuell skredtype for kartleggingsomr\u00e5det. 5.4 Sn\u00f8skred If\u00f8lge NVE (2020) er alle fjellsider og skrenter brattere enn 25 grader regnet for \u00e5 kunne gi fare for sn\u00f8skred - s\u00e5 fremt sn\u00f8mengden i \u00e5ret kan overstige 0,2 meter, og det ikke er tilstrekkelig skogdekning i omr\u00e5det. Teoretisk sett har deler av skr\u00e5ningen helning slik at sn\u00f8skred kan utl\u00f8ses. For det aktuelle omr\u00e5det er det sjeldent at sn\u00f8mengden overskrider 0,2 meter. Typisk for regionen er at eventuell sn\u00f8 kun blir liggende kort tid (timer til et f\u00e5tall dager). Dette, kombinert med noks\u00e5 tett vegetasjon (h\u00f8y kronedekning) i omr\u00e5det, gj\u00f8r at det vurderes lite sannsynlig at det vil utvikles svake lag i sn\u00f8dekket. I tillegg danner langsg\u00e5ende bergstrukturer ruhet langs underlaget som vil redusere sannsynligheten for sn\u00f8skred ytterligere. Med bakgrunn i dette vurderes \u00e5rlig nominell sannsynlighet for at sn\u00f8skred skal n\u00e5 kartleggingsomr\u00e5det \u00e5 v\u00e6re <1/1000. 5.5 S\u00f8rpeskred Det er ikke observert s\u00f8rpeskred i omr\u00e5det, ei heller forsenkninger eller bekkel\u00f8p som kan samle vann i sn\u00f8dekket. S\u00f8rpeskred vurderes derfor ikke \u00e5 v\u00e6re en aktuell skredtype i omr\u00e5det. 10225018-02-RIGberg-NOT-001 28. juni 2021 / Revisjon 00 Side 10 av 12 Kolstien gnr. 161 bnr. 1315-1317 multiconsult.no Skredfarevurdering 5.6 Flomskred Det er ikke tydelige forsenkninger eller bekkel\u00f8p som er brattere enn 15\u00b0 i omr\u00e5det. Flomskred vurderes derfor ikke \u00e5 v\u00e6re en aktuell skredtype i omr\u00e5det. 6 Samlet vurdering av skredfare Skredfarevurderingen viser at steinsprang og mindre jordskred kan n\u00e5 tomtene. Den samlede nominelle \u00e5rlige sannsynligheten for at skred skal n\u00e5 tomtene vurderes \u00e5 v\u00e6re st\u00f8rre enn 1/1000. Det m\u00e5 derfor gj\u00f8res avb\u00f8tende tiltak for \u00e5 oppfylle krav til sikkerhet mot skred, se kap. 7. 7 Tiltak For \u00e5 tilfredsstille krav til sikkerhet mot skred iht. TEK 17 for de byggbare delene av tomtene skisseres f\u00f8lgende tiltak: Boltesikring i nederste del av skr\u00e5ningen (oransjestiplede polygonger i Figur 10). Boltesikringen vil v\u00e6re mest omfattende ovenfor den s\u00f8rligste tomten. Boltesikringen kan utf\u00f8res fra sele og tau. Rensk frar\u00e5des da det kan utgj\u00f8re en risiko for eksisterende bebyggelse. Vedlikehold av eksisterende skredvoll. Dette inneb\u00e6rer rensk av s\u00f8ppel, vegetasjon og steinblokker. Rensk m\u00e5 foretas b\u00e5de nede i fanggropen, p\u00e5 gabioner og p\u00e5 st\u00f8ttekonstruksjonen mot graveskr\u00e5ningen inn mot fjellsiden. Vedlikeholdsarbeidet m\u00e5 gjennomf\u00f8res med jevne mellomrom slik at vollen ikke fylles opp eller blir overgrodd. Sikring mot mindre jordutglidninger der det har sklidd ut jord ovenfor den s\u00f8rligste tomten, f.eks. i form av plastring/steinforbygning p\u00e5 eksisterende voll. Det b\u00f8r ogs\u00e5 vurderes \u00e5 grave ut en del jordmasser som ligger i vollen for \u00e5 f\u00e5 st\u00f8rre fangeffekt. P\u00e5 topp av eksisterende voll og videre mot s\u00f8r installeres et 1,5-2 m h\u00f8yt enklere fanggjerde (gr\u00f8nn strek i Figur 10). Figur 10. Skisse av aktuelle skredsikringstiltak. 10225018-02-RIGberg-NOT-001 28. juni 2021 / Revisjon 00 Side 11 av 12 Kolstien gnr. 161 bnr. 1315-1317 multiconsult.no Skredfarevurdering Anbefalte sikringstiltak skal detaljprosjekteres av geolog og skal utf\u00f8res f\u00f8r betongarbeider og helst ogs\u00e5 f\u00f8r grunnarbeider p\u00e5 tomtene. Geolog skal ogs\u00e5 f\u00f8lge opp sikringstiltakene i felt slik at det blir utf\u00f8rt som prosjektert. Sikringstiltakene skal utf\u00f8res av en bergkyndig sikringsentrepren\u00f8r. Sikringsarbeidet vil/kan skje ved hjelp av taulag. Disse sikringstiltakene ses p\u00e5 som relativt enkle tiltak og vi vurderer at det kostnadsmessig er gjennomf\u00f8rbart innenfor de rammer en har for et slikt prosjekt. Fordelen med installering av bolter og etablering av forenklet fanggjerde er at slike sikringstiltak er lite plasskrevende og det trengs ikke ryddes noe s\u00e6rlig med skog, is\u00e6r om sikringstiltakene kan utf\u00f8res fra tau og sele. Et alternativ til bolter og bergb\u00e5nd er eksempelvis \u00e5 etablere en voll og/eller forh\u00f8ye/-lenge eksisterende voll nedenfor skr\u00e5ningen som kan fange evt. steinsprang og mindre jordskred. Det kan benyttes sprengsteinsmasser og til dels eksisterende masser (jord og stein) for \u00e5 bygge opp denne vollen. Det er ikke gjort en n\u00e6rmere vurdering p\u00e5 plassering av en ny voll, men dersom det er liten plass mellom bygningsmasse og skr\u00e5ningen s\u00e5 kan det v\u00e6re aktuelt \u00e5 sprenge ut bergmasse for \u00e5 gi plass til vollen. En av ulempene med voll er at den er meget plasskrevende og kan v\u00e6re noks\u00e5 kostnadsdrivende, s\u00e6rlig om man ikke har masser tilgjengelig i umiddelbar n\u00e6rhet. Et annet alternativ er \u00e5 etablere et 1500-3000 kJ fanggjerde. Fordelen med et slikt gjerde er at det ikke er s\u00e5 plasskrevende som en voll, men kostnaden er noks\u00e5 h\u00f8y (25-35 000 kr. pr. m). I tillegg vil ikke et slikt fanggjerde alene kunne sikre mot de st\u00f8rste observerte bergblokkene oppe i skr\u00e5ningen. Et fanggjerde krever ogs\u00e5 en del vedlikehold s\u00e6rlig dersom det blir truffet av steinsprang. V\u00e5r anbefaling er oppsummert \u00e5 sikre skr\u00e5ningen som skissert i kulepunktene ovenfor (boltesikring kombinert med et enklere fanggjerde). 8 Konklusjon I forbindelse med oppf\u00f8ring av boliger ved gnr. 161 bnr. 1315, 1316 og 1317 i Bergen kommune har Multiconsult foretatt en skredfarevurdering iht. TEK17. P\u00e5 tomtene planlegges det i utgangspunktet \u00e5 f\u00f8re opp boliger. Planlagte tiltak inng\u00e5r i sikkerhetsklasse S2 (inntil 10 boenheter), og \u00e5rlig nominell sannsynlighet for skred m\u00e5 derfor v\u00e6re mindre enn 1/1000 for \u00e5 innfri krav til sikkerhet mot skred. Sannsynligheten for steinsprang og mindre jordskred vurderes \u00e5 v\u00e6re st\u00f8rre enn 1/1000. De aktuelle tomtene kan oppn\u00e5 tilstrekkelig sikkerhet mot skred ved \u00e5 utf\u00f8re sikringstiltak i form av installering av bolter og etablering av forenklet fanggjerde. Skisserte sikringstiltak vil ogs\u00e5 redusere skredfaren for bebyggelsen som ligger nedenfor de vurderte tomtene. Det tilr\u00e5s at de anbefalte sikringstiltakene for de tre omtalte boligtomtene ovenfor foretas samtidig. I forbindelse med grunnarbeider anbefales det at eventuelle sprengte skj\u00e6ringer vurderes av geolog, og eventuelt sikres i forhold til stabilitet. Disse sikringstiltakene vil komme i tillegg til sikringstiltakene for \u00e5 sikre mot skred lenger oppe i skr\u00e5ningen. 10225018-02-RIGberg-NOT-001 28. juni 2021 / Revisjon 00 Side 12 av 12 "
}