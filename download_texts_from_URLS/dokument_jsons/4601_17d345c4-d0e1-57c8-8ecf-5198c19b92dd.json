{
  "dokument_id": "17d345c4-d0e1-57c8-8ecf-5198c19b92dd",
  "doc_type": "case_attachment",
  "kommune": 4601,
  "tittel": "H\u00f8ringsnotat om endringer i integreringsloven mm..pdf",
  "url": "https://bergen.kommune.no/politikere-utvalg/api/fil/bk360/9936934/Horingsnotat-om-endringer-i-integreringsloven-mm-pdf",
  "tekst": " H\u00f8ringsnotat Forslag til endringer i integreringsloven, folketrygdloven og tannhelsetjenesteloven (innstramminger) Arbeids- og inkluderingsdepartementet 20. februar 2024 H\u00f8ringsfrist: 11. mars 2024 1 Innledning Arbeids- og inkluderingsdepartementet, i samr\u00e5d med Barne- og familiedepartementet og Helse- og omsorgsdepartementet, sender med dette p\u00e5 h\u00f8ring forslag til endringer i integreringsloven, folketrygdloven og tannhelsetjenesteloven (innstramminger). I punkt 4 foresl\u00e5s det \u00e5 redusere introduksjonsst\u00f8naden for ektefeller og samboere uten barn. Det foresl\u00e5s ogs\u00e5 at introduksjonsst\u00f8naden ved deltidsprogram skal tilsvare antallet timer i programmet. I punkt 6 foresl\u00e5s det \u00e5 innf\u00f8re et krav om tolv m\u00e5neders forutg\u00e5ende medlemskap i folketrygden for rett til grunn- og hjelpest\u00f8nad til personer over 18 \u00e5r. I punkt 7 foresl\u00e5s det \u00e5 innf\u00f8re et krav om tolv m\u00e5neder forutg\u00e5ende medlemskap i folketrygden for rett til engangsst\u00f8nad ved f\u00f8dsel og adopsjon. I punkt 8 foresl\u00e5s det \u00e5 innf\u00f8re et krav om fem \u00e5rs botid for personer mellom 19 og 24 \u00e5r for \u00e5 f\u00e5 tannhelsetjenestetjenester med redusert egenbetaling i den offentlige tannhelsetjenesten. Forslaget gjelder ikke ved st\u00f8nad til dekning av utgifter til unders\u00f8kelse og behandling hos tannlege for sykdom etter folketrygdloven. Forslaget forutsetter at Stortinget vedtar endringer i tannhelsetjenesteloven, som har v\u00e6rt p\u00e5 h\u00f8rin g h\u00f8sten 2023. Form\u00e5let med regjeringens tiltakspakke er \u00e5 f\u00e5 det norske tjeneste- og ytelsesniv\u00e5et til kollektivt beskyttede n\u00e6rmere niv\u00e5ene i andre nordiske land, og dermed bidra til \u00e5 utjevne ankomstene av fordrevne mellom landene. 2 Bakgrunn 2.1 H\u00f8ye ankomster medf\u00f8rer press p\u00e5 systemet Siden Russlands fullskala invasjon av Ukraina har over 72 000 s\u00f8kt beskyttelse i Norge. Regjeringen er opptatt av at de som kommer hit skal ha et trygt og verdig opphold. Samtidig m\u00e5 antallet som kommer til Norge v\u00e6re b\u00e6rekraftig og regjeringen skal fortsatt ha kontroll p\u00e5 innvandringen og integreringen. I 2022-23 kom det ca. 72 000 fordrevne fra Ukraina og 10 000 ordin\u00e6re asyls\u00f8kere, fordelt omtrent likt p\u00e5 de to \u00e5rene. Til sammenlikning mottok Norge omtrent 35 000 asyls\u00f8kere under migrasjonskrisen i 2015-2016. Det kom f\u00e6rre nye s\u00f8knader fra ukrainere til Europa i 2022 enn i 2023, men like mange til Norge. Siden sommeren 2023 har Norge alene mottatt om lag 60 prosent av s\u00f8kerne til Norden. I 2022 var det flest kvinner og barnefamilier blant ukrainerne som kom til Norge, men i 2023 kom det flest voksne uten barn, og blant de voksne kommer det n\u00e5 nesten like mange menn som kvinner. Det er sv\u00e6rt mange personer med s\u00e6rskilte oppf\u00f8lgingsbehov, som enslige mindre\u00e5rige og personer med store helsemessige utfordringer. H\u00f8ye ankomster over tid setter mottakssystemet og bosettingen under press. Det er \u00f8kt press p\u00e5 tjenester som helse, barnehage og skole. Boligmarkedet, med mangel p\u00e5 boliger og h\u00f8ye leiepriser, gj\u00f8r det ekstra krevende for kommunene \u00e5 ta imot fordrevne fra Ukraina. Kommunene viser fortsatt h\u00f8y vilje og evne til \u00e5 bosette etter snart to \u00e5r med ekstraordin\u00e6rt h\u00f8ye ankomster. De to siste \u00e5rene er ca. 65 000 flyktninger bosatt i norske kommuner, hvorav om lag 57 000 fordrevne fra Ukraina. Bosettingen g\u00e5r raskt. Gjennomsnittlig ventetid fra vedtak om opphold til bosetting var 2,5 m\u00e5neder. H\u00e5ndteringen av ankomstene av fordrevne fra Ukraina kan deles inn i tre faser, som glir over i hverandre og foreg\u00e5r parallelt. I juni 2022 ble det iverksatt midlertidige tilpasninger i regelverket p\u00e5 flere omr\u00e5der for \u00e5 gj\u00f8re det enklere for kommunene og fylkeskommunene \u00e5 ta imot mange p\u00e5 kort tid. Det er blant annet gjort midlertidige endringer i integreringsloven, oppl\u00e6ringsloven, barnehageloven, helselovgivningen og plan- og bygningsloven. Forslag om \u00e5 videref\u00f8re de midlertidige tilpasningene til 1. juli 2025 har nylig v\u00e6rt p\u00e5 h\u00f8ring. I den andre fasen har regjeringen v\u00e6rt opptatt av \u00e5 f\u00e5 fordrevne fra Ukraina raskt ut i arbeid. Det ble nedsatt en hurtigarbeidende gruppe om tiltak for \u00f8kt arbeidsmarkedsintegrering blant fordrevne fra Ukraina. Gruppen gjorde en overordnet analyse av igangsatte tiltak og forel\u00f8pige resultater n\u00e5r det gjelder arbeidsmarkedsintegrering av ukrainere, herunder erfaringer fra de nordiske landene. P\u00e5 bakgrunn av analysen vurderte gruppen behovet for eventuelle politikkendringer og nye tiltak som kan bidra til \u00e5 n\u00e5 regjeringens m\u00e5lsetting om rask overgang til arbeid for ukrainske flyktninger. Gruppen leverte sin rapport 22. august 2023. De fleste tiltakene fra rapporten er fulgt opp. Departementet har nylig fastsatt midlertidige endringer i integreringsforskriften for \u00e5 bidra til \u00f8kt arbeidsretting av introduksjonsprogrammet. Etter tre m\u00e5neder i program, skal arbeidsrettede elementer gjennomsnittlig minst utgj\u00f8re 15 timer i uken. Vi er n\u00e5 inne i den tredje fasen. Regjeringen mener at ankomstniv\u00e5et til Norge ikke er b\u00e6rekraftig over tid og b\u00f8r v\u00e6re n\u00e6rmere niv\u00e5et i de andre nordiske landene. Det er sannsynlig at det samlede tjeneste- og ytelsestilbudet bidrar til \u00e5 gj\u00f8re Norge attraktivt som destinasjon. I en sp\u00f8rreunders\u00f8kelse av n\u00e6r 1600 ukrainere gjennomf\u00f8rt av by- og regionforskningsinstituttet NIBR (samfunnsvitenskapelig oppdragsforskningsinstitutt ved OsloMet) h\u00f8sten 2023, svarer n\u00e6r halvparten at de valgte Norge bl.a. pga. rettighetene flyktninger har, at Norge framstod som et bedre valg sammenlignet med andre land, samt at de allerede hadde ukrainsk familie eller et nettverk her. S\u00e6rlig for de seneste kohortene har de to f\u00f8rstnevnte \u00e5rsakene v\u00e6rt viktig, mens eksisterende nettverk i Norge var viktigere for de f\u00f8rste kohortene som kom til landet. Omtrent en av ti oppgir at det var helt tilfeldig at de valgte Norge. N\u00e5r de fordrevne ble bedt om \u00e5 utdype hvorfor de mener Norge er et bra land \u00e5 komme til, var det flere som trakk frem det de regner for \u00e5 v\u00e6re et godt introduksjonsprogram og muligheten til \u00e5 l\u00e6re norsk spr\u00e5k. Mange pekte p\u00e5 at Norge er kjent for \u00e5 ta godt imot ukrainske flyktninger og at Norge er et godt og trygt land for barn \u00e5 bo i. Noen respondenter nevnte ogs\u00e5 god kvalitet i helsetilbudet som en grunn til \u00e5 velge Norge fremfor andre land. If\u00f8lge NIBR understreker de kvalitative intervjuene funnene fra sp\u00f8rreunders\u00f8kelsen som indikerer at det for de fleste ukrainske fordrevne er et informert og bevisst valg \u00e5 komme til Norge. 2.2 Tidligere og nylig igangsatte innstrammingstiltak Regjeringen igangsatte i desember 2023 flere tiltak for \u00e5 redusere ankomstene til Norge til et niv\u00e5 mer likt ankomstniv\u00e5ene i v\u00e5re naboland. Forslag om \u00e5 avvikle dagens bestemmelse om etterbetaling av barnetrygd har nylig v\u00e6rt p\u00e5 h\u00f8ring. Det er strammet inn p\u00e5 anledningen til \u00e5 reise frem og tilbake mellom Ukraina og Norge og det tilbys ikke lenger innkvartering eller transport til ukrainere som reiser til andre steder enn Nasjonalt ankomstsenter i R\u00e5de kommune. Det informeres ogs\u00e5 aktivt om at det er krav om en viss lengde p\u00e5 botid i Norge for \u00e5 f\u00e5 tilgang til en rekke ytelser fra folketrygden. I 2021 ble det gjennomf\u00f8rt flere innstramminger i trygdelovgivningen. Disse omtales i punkt 5 nedenfor. P\u00e5 oppdrag fra Integrerings- og mangfoldsdirektoratet (IMDi) har By- og regionforskningsinstituttet NIBR analysert behandlingen av asyls\u00f8kere i \u00e5tte europeiske land fra 2015 til juni 2023. Her kommer det frem at trenden etter de h\u00f8ye ankomstene i 2015 og 2016, har v\u00e6rt mer restriktive kriterier for \u00e5 f\u00e5 innvilget beskyttelsesstatus, \u00f8kt midlertidighet og kortere oppholdstillatelser i de fleste av disse landene. Det er innf\u00f8rt strenger botidskrav for trygdeytelser i flere av disse landene og strengere inntekts - og spr\u00e5kkrav for permanent oppholdstillatelse. Ogs\u00e5 for fordrevne fra Ukraina har flere land hatt restriktive ordninger. Mens Norge, Finland og Danmark tilbyr introduksjonsprogram til fordrevne fra Ukraina, om enn med noen modifiseringer, har de ingen rett eller plikt til dette i Sverige, Tyskland og Polen. Her er oppl\u00e6ring og kurs avhengig av frivillige initiativ og lokal kapasitet. N\u00e5r det gjelder \u00f8konomiske ytelser har fordrevne fra Ukraina tilsvarende rettigheter som personer fra andre som er innvilget beskyttelse i Norge og Danmark. I Sverige, \u00d8sterrike og Finland f\u00e5r fordrevne fra Ukraina det samme ytelsesniv\u00e5et som asyls\u00f8kere selv etter innvilget beskyttelse. I Storbritannia og Tyskland inng\u00e5r fordrevne fra Ukraina i det samme sosiale sikkerhetssystemet som resten av befolkningen. 2.3 Nye innstrammingstiltak Regjeringen ser behovet for \u00e5 innf\u00f8re flere nye tiltak som har som form\u00e5l \u00e5 f\u00e5 ankomstniv\u00e5et n\u00e6rmere niv\u00e5ene i v\u00e5re nordiske naboland. I dette h\u00f8ringsnotat omtales f\u00f8lgende tiltak: reduksjon i introduksjonsst\u00f8naden for par uten barn, krav om forutg\u00e5ende medlemskap i folketrygden for \u00e5 f\u00e5 utbetalt engangsst\u00f8nad ved f\u00f8dsel, krav om botid for retten til delvis vederlagsfri tannhelsehjelp til personer mellom 19 og 24 \u00e5r og krav om forutg\u00e5ende medlemskap i folketrygden for grunn- og hjelpest\u00f8nad. I tillegg vil regjeringen avvikle ordningen med kj\u00e6ledyr i mottak for nye s\u00f8kere og avvikle ordningen med alternativ mottaksplassering, der kommunen p\u00e5tar seg ansvaret for \u00e5 s\u00f8rge for et botilbud og oppf\u00f8lging, for nye s\u00f8kere. Regjeringen mener at tiltakene som presenteres samlet her, er n\u00f8dvendige og egnede til \u00e5 bidra til \u00e5 oppn\u00e5 form\u00e5let om reduserte ankomster av fordrevne fra Ukraina til Norge. Tiltakene ber\u00f8rer flere departementers ansvarsomr\u00e5der og inneb\u00e6rer reduksjon i det samlede tjeneste- og ytelsesniv\u00e5et. Som det fremg\u00e5r ovenfor, er det sannsynlig at det er det samlede tjeneste- og ytelsesniv\u00e5et som gj\u00f8r Norge attraktivt som destinasjon sammenlignet med blant annet andre nordiske land. Det er derfor n\u00f8dvendig med en reduksjon i tilbudet. Reduksjon p\u00e5 flere omr\u00e5der, slik det foresl\u00e5s her, vil etter regjeringens vurdering bidra til at Norge blir noe mindre attraktivt og er dermed egnet for \u00e5 oppn\u00e5 form\u00e5let om reduserte ankomster. Flere av tiltakene i dette h\u00f8ringsnotatet inneb\u00e6rer reduksjon i eller redusert tilgang p\u00e5 statlige ordninger, og har ogs\u00e5 blitt vurdert med tanke p\u00e5 mulig overveltinger fra stat til kommunene mht. kostnader til \u00f8konomisk sosialhjelp, og \u00f8kt press p\u00e5 kapasiteten i de sosiale tjenestene. Samlet sett vurderes de \u00f8konomiske og administrative konsekvensene av de foresl\u00e5tte tiltakene som sm\u00e5 for kommunene, mens regjeringen legger til grunn at reduserte ankomster i lys av innstramningene totalt sett vil dempe presset p\u00e5 de kommunale tjenestene. 3 Konstitusjonelle og folkerettslige rammer 3.1 Innledning Grunnloven og folkeretten utgj\u00f8r rettslige skranker for lovendringene som dr\u00f8ftes i h\u00f8ringsnotatet for \u00e5 h\u00e5ndtere ankomsten av et h\u00f8yt antall fordrevne fra Ukraina. Forholdet til disse overordnede rettslige rammene vil bli vurdert n\u00e6rmere i tilknytning til de enkelte forslagene. Fem sentrale menneskerettskonvensjoner er inkorporert i norsk rett gjennom menneskerettsloven fra 1999. Dette gjelder den europeiske menneskerettskonvensjon (EMK), FNs konvensjon om \u00f8konomiske, sosiale og kulturelle rettigheter (\u00d8SK), FNs konvensjon om sivile og politiske rettigheter (SP), FNs barnekonvensjon (BK) og FNs kvinnediskrimineringskonvensjon. Bestemmelser i disse konvensjonene vil ved motstrid g\u00e5 foran annen lovgivning, jf. menneskerettsloven \u00a7 3. Videre er flyktningkonvensjonen, som Norge er bundet av, sentral. Grunnloven og konvensjonene er redegjort for i Prop. 107 L (2021\u20132022) punkt 3 og i Prop. 90 L (2022\u20132023) punkt 4. Departementet viser til disse gjennomgangene. I det f\u00f8lgende vil departementet g\u00e5 gjennom diskrimineringsvernet og barnets beste. 3.2 Diskrimineringsvernet Grunnloven \u00a7 98 andre ledd sl\u00e5r fast at \u00ab[i]ntet menneske m\u00e5 utsettes for usaklig eller uforholdsmessig forskjellsbehandling\u00bb. Bestemmelsen gir et selvstendig og generelt diskrimineringsvern, og er ikke knyttet til bestemte diskrimineringsgrunnlag. Et generelt og selvstendig diskrimineringsvern f\u00f8lger ogs\u00e5 av SP artikkel 26. Diskrimineringsbestemmelsene i de \u00f8vrige konvensjonene er begrenset til \u00e5 gjelde diskriminering innenfor konvensjonsrettighetenes anvendelsesomr\u00e5de. Det vil variere hvilken konvensjon som er mest aktuell for de konkrete forslagene. Under alle konvensjonene vil det imidlertid v\u00e6re n\u00f8dvendig \u00e5 ta stilling til om det foreligger en forskjellsbehandling av likeartede tilfeller, og om forskjellsbehandlingen er knyttet til et diskrimineringsgrunnlag. For at en slik forskjellsbehandling skal v\u00e6re lovlig, m\u00e5 den forf\u00f8lge et legitimt form\u00e5l, og den m\u00e5 v\u00e6re n\u00f8dvendig og forholdsmessig. Som forskjellsbehandling regnes handlinger som har som form\u00e5l eller effekt at en person eller gruppe mennesker kommer i en d\u00e5rligere stilling eller behandles d\u00e5rligere enn andre i sammenlignbar situasjon. Dette inkluderer b\u00e5de direkte diskriminering, hvor personer eksplisitt forskjellsbehandles, og indirekte diskriminering, hvor reguleringen er n\u00f8ytralt formulert, men har en virkning som inneb\u00e6rer reell forskjellsbehandling. Forslagene til lovendringer som dr\u00f8ftes i dette h\u00f8ringsnotatet, har som form\u00e5l \u00e5 redusere ankomstene til Norge av fordrevne fra Ukraina. P\u00e5 denne bakgrunn vil det f\u00f8rst og fremst v\u00e6re forskjellsbehandling p\u00e5 bakgrunn av nasjonalitet som vil v\u00e6re det aktuelle diskrimineringsgrunnlaget. Likevel vil ogs\u00e5 andre diskrimineringsgrunnlag kunne v\u00e6re relevante, eksempelvis diskriminering p\u00e5 bakgrunn av oppholdsstatus. Status for opphold i et land er ikke uttrykkelig nevnt som et diskrimineringsgrunnlag i konvensjonene, men n\u00e5r det gjelder diskrimineringsforbudet i barnekonvensjonen artikkel 2, er det tidligere lagt til grunn at oppholdsstatus omfattes som diskriminering p\u00e5 bakgrunn av \u00abannen stilling\u00bb . Departementet viser til EMDs avgj\u00f8relser i Bah mot Storbritannia (2011) og Hode og Abdi mot Storbritannia (2012), begge avgj\u00f8relsenes premiss 46, hvor det fremg\u00e5r at oppholdsstatus kan omfattes av diskrimineringsgrunnlaget \u00abother status\u00bb i EMK artikkel 14. Synspunktet er ogs\u00e5 lagt til grunn i Lovavdelingens uttalelse 17. juli 2017 (JDLOV- 2015-4608) avsnitt 3.21. Det samme m\u00e5 trolig ogs\u00e5 legges til grunn for de \u00f8vrige konvensjonene. Avhengig av rettighetene som ber\u00f8res, vil slik forskjellsbehandling imidlertid i mange tilfeller v\u00e6re saklig begrunnet og dermed ikke i strid med forbudene mot diskriminering. Forskjellsbehandling p\u00e5 bakgrunn av nasjonalitet eller et annet diskrimineringsgrunnlag vil v\u00e6re lovlig etter Grunnloven og de aktuelle konvensjonene dersom forskjellsbehandlingen f\u00f8lger et legitimt form\u00e5l, er n\u00f8dvendig og forholdsmessig. Med legitimt form\u00e5l menes det at forskjellsbehandlingen m\u00e5 v\u00e6re saklig og rimelig begrunnet. N\u00e5r det gjelder offentlig myndighetsut\u00f8velse, vil det inneb\u00e6re et krav om legitime m\u00e5lsettinger, som ivaretakelse av offentlig helse, ivaretakelse av landets \u00f8konomiske velferd, beskyttelse av andres rettigheter og friheter, bekjempelse av kriminalitet, mv., se NOU 2009: 14 punkt 3.2.2. Handlinger basert p\u00e5 subjektive oppfatninger, f\u00f8lelser, vilk\u00e5rlig maktbruk, fordommer og stereotypier er typiske eksempler p\u00e5 usaklige form\u00e5l. I praksis fra EMD vedr\u00f8rende diskrimineringsforbudet i EMK artikkel 14 er det lagt til grunn at lovlig forskjellsbehandling p\u00e5 bakgrunn av nasjonalitet, som utgangspunkt krever \u00abvery weighty reasons\u00bb, jf. for eksempel British Gurkha Welfare Society mfl. v. Storbritannia (2016) avsnitt 81. I vurderingen av om forskjellsbehandlingen er forholdsmessig og n\u00f8dvendig for \u00e5 oppn\u00e5 form\u00e5let, skal det foretas en totalvurdering av motstridende interesser, hensyn og behov, hvor s\u00e6rlig behovene for menneskerettslig beskyttelse for enkeltindividet blir vurdert opp mot flertallets, samfunnets og myndighetenes behov for \u00e5 forskjellsbehandle. 3.3 Barnets beste FNs barnekonvensjon inneholder b\u00e5de sivile og politiske rettigheter, og \u00f8konomiske, sosiale og kulturelle rettigheter. Mange av konvensjonsbestemmelsene gjenfinnes ogs\u00e5 i de generelle menneskerettskonvensjonene om sivile og politiske rettigheter (SP) og om \u00f8konomiske, sosiale og kulturelle rettigheter (\u00d8SK), men ved at de er tatt inn i barnekonvensjonen, tydeliggj\u00f8res det at de ogs\u00e5 gjelder for barn. I tillegg inneholder konvensjonen regler som skal ivareta barns s\u00e6rlige behov. Av s\u00e6rlig betydning for forslagene i proposisjonen her, kan nevnes at barnekonvensjonen artikkel 22 p\u00e5legger statene \u00e5 treffe egnede tiltak for \u00e5 sikre at barn p\u00e5 flukt, enten de kommer alene eller er ledsaget av sine foreldre eller en annen voksen, f\u00e5r beh\u00f8rig beskyttelse og hjelp i ut\u00f8velsen av sine rettigheter etter konvensjonen. Videre f\u00f8lger det av artikkel 20 at barn som midlertidig eller permanent er fratatt sitt familiemilj\u00f8, skal ha rett til s\u00e6rlig beskyttelse og bistand fra staten. Det f\u00f8lger av barnekonvensjonen artikkel 26 og 27 at statene plikter \u00e5 sikre en viss levestandard for barn. Grunnloven \u00a7 104 tredje ledd fastsl\u00e5r at statlige myndigheter skal \u00ablegge forholdene til rette for barnets utvikling, herunder sikre at barnet f\u00e5r den n\u00f8dvendige \u00f8konomiske, sosiale og helsemessige trygghet, fortrinnsvis i egen familie\u00bb. Barnekonvensjonen har ogs\u00e5 fire generelle prinsipper som handler om ikke-diskriminering, barnets beste, barnets rett til liv og utvikling, og barnets rett til \u00e5 bli h\u00f8rt. Disse prinsippene f\u00e5r betydning for tolkningen av andre bestemmelser i konvensjonen. Barnekonvensjonen artikkel 3 nr. 1 fastsl\u00e5r at prinsippet om barnets beste skal v\u00e6re et grunnleggende hensyn ved alle handlinger som ber\u00f8rer barn. Prinsippet om barnets beste er grunnlovsfestet i Grunnloven \u00a7 104 annet ledd. Prinsippet gjelder b\u00e5de i konkrete saker om et enkelt barn, og for avgj\u00f8relser p\u00e5 mer overordnet niv\u00e5, som ved utforming av lover. Det inneb\u00e6rer en rettslig plikt til \u00e5 tillegge barnets beste den n\u00f8dvendige vekt, b\u00e5de ved gjennomf\u00f8ringen av andre rettigheter og ved skj\u00f8nnsut\u00f8velsen for lovbestemmelser som ber\u00f8rer barn. Det at barnets beste skal v\u00e6re et grunnleggende hensyn inneb\u00e6rer ikke at det alltid vil v\u00e6re det avgj\u00f8rende hensynet, men det skal trekkes s\u00e6rskilt frem n\u00e5r det gj\u00f8res avveininger av de ulike hensyn som gj\u00f8r seg gjeldende. Prinsippet om ikke-diskriminering f\u00f8lger av konvensjonen artikkel 2 nr. 1, og omtales ovenfor. 3.4 Forbudet mot tilbakevirkende lover Det f\u00f8lger av Grunnloven \u00a7 97 at \u00ab[i]ngen lov m\u00e5 gis tilbakevirkende kraft\u00bb. Forbudet mot tilbakevirkende lover skal blant annet sikre at personer ikke risikerer at nye lover griper inn i best\u00e5ende rettsforhold. I tillegg skal bestemmelsen sikre trygghet o g forutberegnelighet. For at en lovendring skal v\u00e6re i strid med denne bestemmelsen m\u00e5 den imidlertid v\u00e6re klart urimelig eller urettferdig, og tilbakevirkning kan bare finne sted dersom det foreligger sterke samfunnsmessige hensyn. Inngrep i etablerte ret tigheter og posisjoner med virkning fremover i tid, s\u00e5kalt uegentlig tilbakevirkning, kan rammes av bestemmelsen, jf. Rt-1996-1415 (Borthen) og HR-2016-389-A (Stortingspensjonssaken). Det inneb\u00e6rer at lovgiveren har en betydelig, men ikke ubegrenset frihet til \u00e5 gripe inn i trygderettigheter som allerede er etablerte. I Borthen-saken la H\u00f8yesterett til grunn at avveiningen m\u00e5 gj\u00f8res p\u00e5 grunnlag av hvilke rettigheter inngrepet gjelder, hvilket grunnlag den enkelte eller en gruppe har for sine forventninger, om inngrepet er plutselig og betydelig og om dette rammer enkelte eller en gruppe s\u00e6rlig hardt. I tillegg m\u00e5 lovgivers spillerom til \u00e5 foreta tiltak som er n\u00f8dvendige av hensyn til en forsvarlig samfunns\u00f8konomi v\u00e6re vesentlig. H\u00f8yesterett uttalte seg ogs\u00e5 om forholdet mellom vernet for lovbestemte \u00f8konomiske ytelser fra det offentlige i sin alminnelighet og vernet for pensjonsrettigheter s\u00e6rskilt, jf. side 1425: \u00abJeg er enig med staten i at det m\u00e5 v\u00e6re utgangspunktet og hovedregelen at lovbestemte \u00f8konomiske ytelser fra det offentlige for fremtiden kan falle bort eller begrenses gjennom ny lovgivning uten hinder av Grunnloven \u00a7 97. Men etter min mening har pensjonsrettigheter etter folketrygdloven som grunnpensjonen med tilknyttete rettigheter og tilleggspensjonen, et fundament og en karakter ut over det at de er forankret i konkrete lovregler som tilsier at de m\u00e5 st\u00e5 i en annen og sterkere stilling n\u00e5r det gjelder grunnlovsvern.\u00bb 4 Reduksjon i introduksjonsst\u00f8naden 4.1 Innledning og bakgrunn Departementet har vurdert om introduksjonsst\u00f8naden kan og b\u00f8r reduseres for \u00e5 bidra til \u00e5 redusere ankomstene til Norge av fordrevne fra Ukraina, se punkt 2 ovenfor. Fordrevne fra Ukraina har rett til \u00e5 delta i introduksjonsprogram og oppl\u00e6ring i norsk. Deltakelse i introduksjonsprogrammet utl\u00f8ser rett til introduksjonsst\u00f8nad. Introduksjonsst\u00f8naden er direkte knyttet til deltakelse i introduksjonsprogrammet, og er ikke en passiv ytelse. Introduksjonsst\u00f8naden skal i utgangspunktet dekke alle n\u00f8dvendige utgifter til livsopphold, inkludert til bolig og str\u00f8m. Introduksjonsst\u00f8naden utgj\u00f8r 2 G \u00e5rlig (237 240 kroner f\u00f8r skatt). Etter skatt tilsvarer dette om lag 202 000 kroner \u00e5rlig og om lag 16 800 kroner per m\u00e5ned. Deltakere under 25 \u00e5r mottar i utgangspunktet 2/3 st\u00f8nad. Deltakere under 25 \u00e5r som bor med en eller begge foreldrene (hjemmeboende), mottar 1/3 st\u00f8nad. St\u00f8naden differensieres ikke utover dette. Integrerings- og mangfoldsdirektoratet (IMDi) og Beregningsutvalget som kartlegger kommunenes utgifter til bosetting og integrering \u00e5rlig (heretter Beregningsutvalget) erfarer at mange deltakere i introduksjonsprogram har behov for supplerende sosialhjelp i tillegg til introduksjonsst\u00f8naden. Barnefamilier er blant de som ofte har behov for supplerende sosialhjelp, s\u00e6rlig familier med kun en fors\u00f8rger. P\u00e5 den andre siden klarer enslige eller par uten barn seg ofte med introduksjonsst\u00f8naden. Departementets overordnede vurdering er at en reduksjon i introduksjonsst\u00f8naden vil inneb\u00e6re risiko for en forskyvning av utgifter over p\u00e5 \u00f8konomisk sosialhjelp. Dette vil kunne f\u00f8re til kapasitetsutfordringer hos arbeids- og velferdsforvaltningen og vil kunne g\u00e5 utover innsatsen som Nav-kontorene gj\u00f8r for \u00e5 f\u00e5 ukrainere ut i jobb. Departementet antar at en reduksjon i introduksjonsst\u00f8naden isolert sett vil ha begrenset effekt p\u00e5 ankomstene. Dette b\u00e5de fordi st\u00f8naden finansierer livsoppholdet for de fordrevne i en relativt kort periode (seks til tolv m\u00e5neder) og fordi den enkelte uansett kan ha rett til supplerende sosialhjelp. Sammen med flere andre tiltak i en pakke, kan likevel redusert introduksjonsst\u00f8nad ha en effekt p\u00e5 ankomstene. Departementet har utredet muligheten for \u00e5 differensiere introduksjonsst\u00f8naden ut fra ulike bo- og familiekonstellasjoner. I utredningen har departementet tatt hensyn til risiko for kostnadsforskyvning over p\u00e5 \u00f8konomisk sosialhjelp. Fordrevne fra Ukraina kan delta i introduksjonsprogrammet p\u00e5 deltid. Denne muligheten ble innf\u00f8rt med de midlertidige tilpasningene i 2022, jf. Prop. 107 L (2021\u20132022). I lys av form\u00e5let med om \u00e5 redusere ankomstene til Norge, har departementet vurdert p\u00e5 nytt hvordan introduksjonsst\u00f8naden b\u00f8r beregnes ved deltidsprogram. 4.2 Gjeldende rett Lov 6. november 2020 nr. 127 om integrering gjennom oppl\u00e6ring, utdanning og arbeid (integreringsloven) regulerer kvalifiseringsordninger for innvandrere. Introduksjonsprogrammet er den viktigste ordningen for \u00e5 kvalifisere innvandrere til videre utdanning eller arbeid. Flyktninger og deres familiegjenforente mellom 18 og 55 \u00e5r har rett og plikt til \u00e5 delta i introduksjonsprogram. Programmet varer mellom tre m\u00e5neder og fire \u00e5r, avhengig av den enkeltes alder, utdanningsbakgrunn og sluttm\u00e5let som settes for programmet. Deltakelse i introduksjonsprogrammet utl\u00f8ser rett til introduksjonsst\u00f8nad, som skal dekke deltakerens utgifter til livsopphold under programmet, inkludert bolig og str\u00f8m. Introduksjonsst\u00f8naden utgj\u00f8r 2 G \u00e5rlig (237 240 kroner f\u00f8r skatt). Etter skatt tilsvarer dette om lag 202 000 kroner \u00e5rlig og om lag 16 800 kroner per m\u00e5ned. Deltakere under 25 \u00e5r mottar i utgangspunktet 2/3 st\u00f8nad. Deltakere under 25 \u00e5r som bor med en eller begge foreldrene (hjemmeboende), mottar 1/3 st\u00f8nad. St\u00f8naden differensieres ikke utover dette. I integreringsloven kapittel 6A er det gitt midlertidige regler for personer som har f\u00e5tt oppholdstillatelse etter utlendingsloven \u00a7 34. Fordrevne fra Ukraina har i utgangspunktet de samme rettighetene som flyktninger etter integreringsloven. De midlertidige reglene inneb\u00e6rer tilpasninger i ordningene for denne gruppen, b\u00e5de for \u00e5 legge til rette for at kommunene kan bosette mange personer raskt og for at de fordrevne skal kunne g\u00e5 raskt ut i arbeid. Fordrevne fra Ukraina har rett, men ikke plikt til \u00e5 delta i introduksjonsprogrammet. I motsetning til andre deltakere, beholder denne gruppen retten til program dersom de avviser eller avbryter programmet fordi de har g\u00e5tt ut i arbeid i Norge. Dersom de mister jobben, kan de alts\u00e5 g\u00e5 tilbake til programmet. Programmet kan foreg\u00e5 p\u00e5 deltid for denne gruppen, dersom det skyldes kapasitetsutfordringer i kommunen. Frav\u00e6r fra programmet, medf\u00f8rer trekk i st\u00f8naden. St\u00f8naden reduseres ved mottak av andre offentlige ytelser, men ikke ved mottak av barnetrygd og ev. kontantst\u00f8tte. Ved l\u00f8nnet arbeid som del av programmet reduseres st\u00f8naden i utgangspunktet tilsvarende den tiden arbeidet tar, jf. integreringsloven \u00a7 23 andre ledd. Ved arbeid utenfor programmet reduseres ikke st\u00f8naden. St\u00f8naden reduseres ikke p\u00e5 grunn av inntekter som f\u00f8lge av formue. Fordrevne har rett til oppl\u00e6ring i norsk i ett \u00e5r fra oppstartstidspunktet. Det er \u00e5pnet for at kommunen og fylkeskommunen kan gi utvidet norskoppl\u00e6ring til deltakere som har b ehov for det for \u00e5 oppn\u00e5 et minimumsniv\u00e5 i norsk. Deltakelse i norskoppl\u00e6ring utl\u00f8ser ikke rett til en ytelse, men norskoppl\u00e6ring inng\u00e5r ofte i introduksjonsprogrammet. 4.3 Andre nordiske land 4.3.1 Sverige Fordrevne fra Ukraina har like rettigheter som asyls\u00f8kere. De tilbys ikke introduksjonsprogram. Fordrevne mottar en ytelse p\u00e5 SEK 71 per dag. Bel\u00f8pet er SEK 61 per dag for de som deler husholdningskostnader og SEK 50 per dag for barn til og med 17 \u00e5r. Bel\u00f8pet skal dekke mat, kl\u00e6r og personlige utgifter. For de som bor p\u00e5 et av Migrationsverkets boliger der mat inng\u00e5r, er summen SEK 24 per dag for voksne og SEK 12 per dag for barn. Det kan gis supplerende st\u00f8tte til n\u00f8dvendige behov, for eksempel briller og vinterst\u00f8vler. I tillegg kan det gis en bostedsytelse p\u00e5 SEK 350 per m\u00e5ned (maks SEK 850 per m\u00e5ned for hele familien) dersom personen har f\u00e5tt ansettelse i minst tre m\u00e5neder og m\u00e5 flytte til et sted der Migrationsverket ikke kan tilby bolig. Migrationsverket og kommunen skaffer bolig og dekker kostnadene dersom den fordrevne ikke har inntekt eller inntekten etter m\u00e5nedlige utgifter til mat og bolig er under \"riksnormen f\u00f6r f\u00f6rs\u00f6rjningsst\u00f6d\". Riksnormen for 2023 er SEK 3 490 per m\u00e5ned for en voksen som bor alene og SEK 6 300 per m\u00e5ned for to voksne som bor sammen. Riksnormen skal dekke kostnader til mat, kl\u00e6r og sko, fritid, forbruksvarer, helse, hygiene, avis og telefon. Det er frivillig for en kommune \u00e5 bestemme om det skal gis \u00f8konomisk bistand (sosialbidrag). Dersom dette gis, skal ytelsen dekke det mest n\u00f8dvendige, for eksempel mat, kl\u00e6r og bolig. Riksnormen f\u00f6r f\u00f6rs\u00f6rjningsst\u00f6d utgj\u00f8r taket for hvor mye bistand en kommune kan utbetale. 4.3.2 Danmark Fordrevne fra Ukraina har like rettigheter som flyktninger. De har rett, men ikke plikt, til \u00e5 delta i introduksjonsprogram (\u00abSelvfors\u00f8rgelses- og hjemreiseprogram\u00bb). De som deltar i introduksjonsprogrammet mottar DKK 12 699 i m\u00e5neden som enslig fors\u00f8rger, DKK 8 886 i m\u00e5neden som fors\u00f8rger og DKK 6 350 i m\u00e5neden som ikke- fors\u00f8rger. Hjemmeboende deltakere under 30 \u00e5r mottar DKK 6 350 i m\u00e5neden. I tillegg utbetales det en \u00abdanskbonus\u00bb p\u00e5 DKK 1 652 i m\u00e5neden til deltakere som har best\u00e5tt pr\u00f8ve i Dansk 2 eller h\u00f8yere. Ytelsen varer s\u00e5 lenge den enkelte deltar i program (inntil fem \u00e5r). Deretter vil den enkelte g\u00e5 over til ordin\u00e6r arbeidsformidling, og den enkelte kan fortsette p\u00e5 sosiale ytelser. Fordrevne kan s\u00f8ke om bost\u00f8tte etter at kommunen har skaffet de midlertidig bolig. I tillegg kan fordrevne motta barnebidrag og bistand til utgifter til blant annet medisiner og tannlege. 4.3.3 Finland Fordrevne fra Ukraina har like rettigheter som asyls\u00f8kere det f\u00f8rste \u00e5ret. Etter registrering og bosetting i en kommune, f\u00e5r de utvidede rettigheter. De tilbys introduksjonsprogram. Fordrevne mottar inntil NOK 131 per dag det f\u00f8rste \u00e5ret i mottak gjennom en mottaksgodtgj\u00f8relse. Godtgj\u00f8relsen skal dekke mat, bokostnader, kl\u00e6r, n\u00f8dvendig helsehjelp, lokal transport og telefon. Mottaksgodtgj\u00f8relsen best\u00e5r av en grunndel og en kompletterende del. Enslige mottar EUR 102 i m\u00e5neden om de f\u00e5r mat p\u00e5 mottaket og EUR 349 dersom de ikke f\u00e5r mat. Ved behov kan fordrevne ogs\u00e5 gis supplerende \u00f8konomisk st\u00f8tte. Privat innkvartering dekkes ikke. Ved registrering i en kommune, kan de fordrevne s\u00f8ke om bost\u00f8tte. Bost\u00f8tten skal dekke 80 prosent av den enkeltes bokostnader. Dersom dette bel\u00f8pet overskrider det maksimale bel\u00f8pet man kan motta i bost\u00f8tte, vil den enkeltes bost\u00f8tte avkortes. I motsetning til andre deltakere i introduksjonsprogrammet, mottar ikke personer med midlertidig beskyttelse arbeidsmarkedsst\u00f8tte. For deltakelsen i introduksjonsprogram, kan fordrevne motta en godtgj\u00f8relse som blant annet skal dekke reisekostnader. Godtgj\u00f8relsen er EUR 9 per dag, og dekker maksimalt fem dagers deltakelse i uken. Etter \u00e5 ha bodd i Finland i ett \u00e5r, kan man, avhengig av livssituasjon, ha rett p\u00e5 andre ytelser. For eksempel kan man s\u00f8ke om grunnleggende inntektsst\u00f8tte om man har f\u00e5tt en bosettingskommune. Inntektsst\u00f8tten er p\u00e5 EUR 588 i m\u00e5neden. For enslige fors\u00f8rgere er inntektsst\u00f8tten p\u00e5 EUR 669 i m\u00e5neden. St\u00f8tten per barn er mellom EUR 310 og EUR 410, avhengig av barnets alder og antallet barn. 4.3.4 Sammenligning Det er sv\u00e6rt krevende \u00e5 sammenlikne niv\u00e5, omfang og innretning p\u00e5 ytelser og tjenester mellom de nordiske landene. Systemene er komplekse og med betydelige avhengigheter mot \u00f8vrig nasjonalt regelverk. I tillegg m\u00e5 det tas hensyn til prisniv\u00e5 og andre brede, allmenne velferdsordninger, som ikke er dekket av denne utredningen. Det synes likevel klart at Norge, Danmark og Finland har mer omfattende tilbud og ytelser enn Sverige. I Norge har fordrevne fra Ukraina rett til \u00e5 gjennomf\u00f8re introduksjonsprogram og motta introduksjonsst\u00f8nad. I Sverige har fordrevne ukrainere ikke rett p\u00e5 introduksjonsprogram eller tilsvarende. Fordrevne ukrainere som ikke kan fors\u00f8rge seg selv, mottar ogs\u00e5 ulike ytelser i Norden. I Norge har fordrevne ukrainere rett p\u00e5 \u00f8konomisk st\u00f8nad (sosialhjelp) dersom de ikke kan s\u00f8rge for sitt livsopphold gjennom deltakelse i introduksjonsprogram, l\u00f8nnet arbeid eller annen inntekt. \u00d8konomisk st\u00f8nad er en skj\u00f8nnsmessig ytelse. Det skal foretas en konkret og individuell vurdering av hvilke utgifter som er n\u00f8dvendige for \u00e5 sikre et forsvarlig livsopphold. Staten fastsetter satser som et veiledende utgangspunkt n\u00e5r saker vurderes. Den veiledende satsen for en enslig voksen er 7 550 kroner i m\u00e5neden. Dekking av utgifter til blant annet bolig og str\u00f8m kommer i tillegg til dette, og kan i noen tilfeller dekkes gjennom statlig eller kommunale bost\u00f8tteordninger. I Sverige har fordrevne ukrainere som ikke kan fors\u00f8rge seg selv rett til tilbud om gratis bolig og en daglig sats som skal dekke mat, kl\u00e6r og personlige utgifter. Satsen er SEK 71 per dag (2 130-2 201 SEK per m\u00e5ned). Fordrevne ukrainere i Sverige har ikke rett p\u00e5 \u00f8konomisk hjelp, og det er frivillig for kommunen \u00e5 bestemme om dette skal utbetales. Satsen for \u00f8konomisk hjelp i Sverige er ogs\u00e5 langt lavere enn i Norge. Mens den statlige veiledende satsen for en enslig voksen i Norge i 2023 er 7 550 kroner, er den 3 490 SEK for en enslig voksen i Sverige. I en rapport fra Fafo pekes det p\u00e5 at ukrainere i Sverige som ikke er i jobb, og kun lever p\u00e5 satsene de mottar, opplever fattigdom og matusikkerhet og er avhengig av mat- og klesutdelinger i regi av frivillige organisasjoner. 4.4 Departementets vurderinger og forslag 4.4.1 Innledning Departementet foresl\u00e5r \u00e5 redusere introduksjonsst\u00f8naden for ektefeller og samboere uten barn. Etter \u00e5 ha vurdert forslaget opp mot diskrimineringsregelverket, foresl\u00e5r departementet at reduksjonen skal gjelde for alle deltakere i introduksjonsprogram. Se omtale av forslaget i punkt 4.4.2 til 4.4.4. Departementet foresl\u00e5r ogs\u00e5 \u00e5 oppheve bestemmelsen i integreringsloven \u00a7 37 c om at det skal utbetales introduksjonsst\u00f8nad tilsvarende deltagelse p\u00e5 fulltid, dersom forhold p\u00e5 kommunens side medf\u00f8rer at programmet m\u00e5 v\u00e6re p\u00e5 deltid. Forslaget omtales i punkt 4.4.5 nedenfor. 4.4.2 Reduksjon i introduksjonsst\u00f8naden for par uten barn Per i dag mottar hver deltaker i introduksjonsprogram i utgangspunktet 19 770 kroner i introduksjonsst\u00f8nad f\u00f8r skatt hver m\u00e5ned. Etter skatt tilsvarer dette om lag 16 800 kroner i m\u00e5neden. Deltakere under 25 \u00e5r mottar lavere st\u00f8nad, enten 2/3 eller 1/3 avhengig av om de bor med foreldre eller ikke. Utover dette differensieres ikke introduksjonsst\u00f8naden mellom deltakerne. Dette inneb\u00e6rer at et par der begge deltar i introduksjonsprogram mottar samme bel\u00f8p i introduksst\u00f8nad, uavhengig av om de har barn eller ikke. If\u00f8lge SIFOs referansebudsjett vil et par uten barn og uten bil ha kostnader til m\u00e5nedlig forbruk p\u00e5 20 196 kroner. Et par i samme alder med to barn i henholdsvis barnehage og skole, vil ha kostnader til m\u00e5nedlig forbruk p\u00e5 33 588 kroner. Disse estimatene inkluderer ikke kostnader til bolig eller str\u00f8m. Departementet vurderer at en flat reduksjon i introduksjonsst\u00f8naden vil inneb\u00e6re h\u00f8y risiko for kostnadsforskyvning over p\u00e5 \u00f8konomisk sosialhjelp. Noen deltakere har behov for supplerende sosialhjelp allerede med dagens st\u00f8nadsniv\u00e5. Dette kan for eksempel gjelde barnefamilier, s\u00e6rlig familier med kun en fors\u00f8rger. En flat reduksjon av st\u00f8naden vil kunne p\u00e5virke deltakelsen i introduksjonsprogrammet negativt, noe som kan f\u00f8re til d\u00e5rligere resultater n\u00e5r det gjelder overgang til arbeid. De fleste har behov for noe kvalifisering for \u00e5 f\u00e5 jobb i Norge. For flere offentlige ytelser legges det til grunn lavere satser for personer som bor og lever sammen, inkludert i de veiledende satsene for \u00f8konomisk sosialhjelp. Personer som lever i samme husholdning, vil kunne utnytte skalafordeler, for eksempel i felles bolig, oppvarming og liknende. Departementet vurderer at det er grunnlag for en slik differensiering ogs\u00e5 for introduksjonsst\u00f8naden. Par uten barn kommer med dagens innretning relativt sett bedre ut enn enslige og par med barn. De f\u00e5r utbetalt to introduksjonsst\u00f8nader per m\u00e5ned og kan dele utgifter til husholdning, bolig og str\u00f8m. De har heller ikke de ekstra utgiftene som f\u00f8lger med \u00e5 ha barn. Departementet foresl\u00e5r p\u00e5 dette grunnlag at ektefeller og samboere uten barn skal motta 5/6 st\u00f8nad. Dette er samme skalering som brukes for to voksne som bor sammen i de veiledende satsene for \u00f8konomisk sosialhjelp. Med samboere menes personer som bor sammen i et ekteskapslignende forhold. Dette tilsvarer en reduksjon p\u00e5 3 297 kroner per m\u00e5ned f\u00f8r skatt, per person i paret. Totalt gir det en reduksjon p\u00e5 6 594 kroner per m\u00e5ned f\u00f8r skatt for paret. 4.4.3 Om redusert introduksjonsst\u00f8nad kan gj\u00f8res gjeldende bare for fordrevne fra Ukraina Ettersom hovedform\u00e5let med endringen er \u00e5 bidra til reduserte ankomster til Norge av fordrevne fra Ukraina, se punkt 2 ovenfor, har departementet vurdert om redusert introduksjonsst\u00f8nad for par uten barn kan gj\u00f8res gjeldende bare for fordrevne. Som det fremg\u00e5r av punkt 3.8, vil forskjellsbehandling p\u00e5 bakgrunn av nasjonalitet eller et annet diskrimineringsgrunnlag v\u00e6re lovlig etter Grunnloven, likestillings- og diskrimineringsloven og de aktuelle konvensjonene dersom forskjellsbehandlingen f\u00f8lger et legitimt form\u00e5l, er n\u00f8dvendig og forholdsmessig. Departementet legger til grunn at form\u00e5let som beskrevet ovenfor er et legitimt form\u00e5l, som er saklig og rimelig begrunnet. Sp\u00f8rsm\u00e5let blir dermed om forskjellsbehandling i dette tilfellet er n\u00f8dvendig og forholdsmessig for \u00e5 oppn\u00e5 form\u00e5let. Midlertidigheten av oppholdet for fordrevne fra Ukraina er en stor del av grunnlaget for at departementet har vurdert at forskjeller i kvalifiseringstilbudet ikke inneb\u00e6rer diskriminering i strid med forbudene, jf. Prop. 107 L (2021\u20132022) punkt 7.5.7. og Prop. 90 L (2022\u20132023) punkt 9.5.8. Etter departementets vurdering kan ikke denne midlertidigheten tillegges like stor vekt i vurderingen av om det vil v\u00e6re lovlig forskjellsbehandling \u00e5 differensiere st\u00f8naden som f\u00f8lger med kvalifiseringstilbudet. St\u00f8naden skal i utgangspunktet dekke alle n\u00f8dvendige utgifter til livsopphold, inkludert til bolig og str\u00f8m. Dette gjelder b\u00e5de for fordrevne fra Ukraina og for andre deltakere i programmet. Det finnes ikke et kunnskapsgrunnlag som tilsier at fordrevne og \u00f8vrige flyktninger har ulike niv\u00e5er av utgifter til livsopphold. Fordrevne fra Ukraina bosettes i norske kommuner p\u00e5 samme m\u00e5te som andre flyktninger og sluses inn i det samme kvalifiseringssystemet. Tilpasningene som allerede er gjort i integreringsloven, har som form\u00e5l \u00e5 s\u00f8rge for at kommunene har kapasitet til \u00e5 bosette mange flyktninger p\u00e5 kort tid. Tilpasningene gjelder kravene til innhold i programmet. Det klare utgangspunktet er likevel at kommunen skal legge til rette for et fulltidstilbud for fordrevne. Det varierer hvilket tilbud de fordrevne f\u00e5r i ulike kommuner. I praksis er det en del kommuner som tilbyr fordrevne fra Ukraina det samme som \u00f8vrige flyktninger. Deltakerne sitter dermed samlet i klasserom og deltar p\u00e5 andre tiltak gjennom programmet, uavhengig av oppholdsgrunnlag. Mens andre flyktninger b\u00e5de har rett og plikt til \u00e5 delta i introduksjonsprogrammet, har fordrevne bare rett til \u00e5 delta. I teorien har dermed fordrevne st\u00f8rre mulighet til \u00e5 velge bort deltakelse i programmet enn andre flyktninger. Det at deltakelse i introduksjonsprogram ikke er en plikt, inneb\u00e6rer likevel ikke at fordrevne fra Ukraina kan velge \u00e5 f\u00e5 st\u00f8tte til livsopphold gjennom Arbeids- og velferdsforvaltningen. Avdelingen viser til f\u00f8lgende omtale fra Prop. 107 L (2021-2022) punkt 11.5.3: Departementet viser til at det etter sosialtjenesteloven \u00a7 18 er et vilk\u00e5r for r ett til \u00f8konomisk sosialhjelp at s\u00f8keren ikke kan s\u00f8rge for sitt livsopphold gjennom arbeid eller ved \u00e5 gj\u00f8re gjeldende \u00f8konomiske rettigheter. \u00d8konomisk sosialhjelp er alts\u00e5 subsidi\u00e6rt til andre \u00f8konomiske rettigheter som en s\u00f8ker kan gj\u00f8re gjeldende. Hvorvidt en slik \u00f8konomisk rettighet er utl\u00f8st av en plikt, er ikke avgj\u00f8rende, s\u00e5 lenge den utgj\u00f8r en reell rettighet for s\u00f8ker. Departementets forslag om at det ikke skal v\u00e6re en plikt til \u00e5 delta i introduksjonsprogrammet, inneb\u00e6rer dermed ikke at personer i denne gruppen kan velge \u00e5 f\u00e5 st\u00f8tte til livsopphold etter sosialtjenesteloven. Introduksjonsprogrammet og medf\u00f8lgende introduksjonsst\u00f8nad er en rettighet den enkelte kan benytte seg av, og ved s\u00f8knad om \u00f8konomisk sosialhjelp vil NAV-kontoret kunne henvise vedkommende til \u00e5 delta i introduksjonsprogrammet. Departementet vurderer at forskjellsbehandling av introduksjonsst\u00f8naden mellom fordrevne fra Ukraina og andre deltakere i introduksjonsprogram ikke vil v\u00e6re n\u00f8dvendig og forholdsmessig for \u00e5 oppn\u00e5 form\u00e5let om \u00e5 redusere ankomstene til Norge. Departementet har s\u00e6rlig lagt vekt p\u00e5 at fordrevne har de samme utgiftene til livsopphold som andre flyktninger og at mange av de fordrevne deltar i det samme kvalifiseringstilbudet som andre flyktninger. Etter departementets vurdering fremst\u00e5r det ikke som forholdsmessig at st\u00f8nadsniv\u00e5et reduseres for kun \u00e9n gruppe deltakere. P\u00e5 denne bakgrunnen legger departementet til grunn at redusert introduksjonsst\u00f8nad for par uten barn m\u00e5 gj\u00f8res for alle deltakere i introduksjonsprogram. 4.4.4 Introduksjonsst\u00f8nad ved deltidsprogram Departementet foresl\u00e5r \u00e5 oppheve bestemmelsen i integreringsloven \u00a7 37 c fjerde ledd femte punktum om at det skal utbetales introduksjonsst\u00f8nad tilsvarende deltakelse p\u00e5 fulltid dersom det er forhold p\u00e5 kommunens side som medf\u00f8rer at programmet m\u00e5 v\u00e6re p\u00e5 deltid. Introduksjonsst\u00f8nad er en ytelse som forutsetter aktivitet. St\u00f8nadsniv\u00e5et p\u00e5 2G \u00e5rlig er fastsatt ut fra en forutsetning om et hel\u00e5rlig program p\u00e5 fulltid (30 til 40 timer i uken, med et gjennomsnitt p\u00e5 37,5 timer). Ved ugyldig frav\u00e6r trekkes det i st\u00f8naden. Muligheten for introduksjonsprogram p\u00e5 deltid gjelder bare for fordrevne fra Ukraina. Bakgrunnen for unntaket fra fulltidskravet er kapasitetshensyn i kommunene og \u00e5 legge til rette for at fordrevne kan arbeide. Fra 1. februar kan introduksjonsprogrammet for fordrevne fra Ukraina bare foreg\u00e5 p\u00e5 deltid dersom det skyldes kapasitetsutfordringer i kommunen, jf. integreringsforskriften \u00a7 43i. Bestemmelsen om at det skal utbetales full introduksjonsst\u00f8nad dersom deltidsprogram skyldes forhold p\u00e5 kommunens side, ble tatt inn etter innspill i h\u00f8ringen i forkant av P rop. 107 L. Flere h\u00f8ringsinstanser var bekymret for at det skulle g\u00e5 utover deltakeren \u00f8konomisk dersom kommunen ikke hadde kapasitet til \u00e5 tilby et program p\u00e5 fulltid. Ettersom introduksjonsst\u00f8naden er en ytelse som forutsetter aktivitet, vurderer departementet at bel\u00f8pet som utbetales ikke b\u00f8r overstige st\u00f8naden for antallet timer i programmet. Departementet foresl\u00e5r derfor \u00e5 regulere at introduksjonsst\u00f8naden ved introduksjonsprogram p\u00e5 deltid skal tilsvare antallet timer i program. Ettersom det ikke er \u00e5pnet for deltidsprogram for andre deltakere enn fordrevne fra Ukraina, er det ikke behov for \u00e5 vurdere dette forslaget opp mot diskrimineringsregelverket. 4.4.5 Ikrafttredelse og rekkevidde av forslagene Departementet tar sikte p\u00e5 \u00e5 legge frem en lovproposisjon som kan behandles av Stortinget i v\u00e5rsesjonen. Dersom Stortinget slutter seg til forslagene, legger departementet opp til at endringene kan tre i kraft sommeren 2024. Departementet foresl\u00e5r at endringene gj\u00f8res permanente. Departementet foresl\u00e5r at endringene skal gjelde alle deltakere i introduksjonsprogram p\u00e5 tidspunktet for ikrafttredelse. Dette vil kunne inneb\u00e6re at par uten barn som allerede deltar i introduksjonsprogrammet kan f\u00e5 en lavere st\u00f8nad underveis i programmet. Sp\u00f8rsm\u00e5let blir om dette er i strid med forbudet mot tilbakevirkning i Grunnloven \u00a7 97. Forslaget vil kunne v\u00e6re en ulempe for disse personene fordi de kan ha en forventing om et visst st\u00f8nadsniv\u00e5 mens de er i introduksjonsprogrammet. Departementets vurdering er at Grunnloven \u00a7 97 ikke er til hinder for \u00e5 gj\u00f8re endringene gjeldende ogs\u00e5 for deltakere som allerede er i gang med introduksjonsprogrammet. Endringen ble kommunisert ut i januar og mottakere av introduksjonsst\u00f8naden er dermed varslet flere m\u00e5neder f\u00f8r endringen trer i kraft. Reduksjonen p\u00e5 en sjettedel tilsvarer ogs\u00e5 skalafordelen som allerede legges til grunn for andre ytelser. Det fremst\u00e5r derfor ikke som klart urimelig eller urettferdig at endringen ogs\u00e5 gj\u00f8res gjeldende for eksisterende deltakere i programmet. Etter departementets vurdering tilsier forh\u00e5ndsvarslingen i januar at det ikke er behov for s\u00e6rlige overgangsregler. 5 Innstramminger i trygdelovgivningen i 2021 I punkt 6 og 7 nedenfor foresl\u00e5s det \u00e5 innf\u00f8re botidskrav, herunder krav om tolv m\u00e5neders forutg\u00e5ende medlemskap i folketrygden for \u00e5 ha rett til henholdsvis grunn- og hjelpest\u00f8nad og engangsst\u00f8nad ved f\u00f8dsel og adopsjon. I dette punktet gjennomg\u00e5s noen forhold ved trygdelovgivningen, inkludert hvilke innstramminger som ble gjort i 2021. Den norske folketrygden er en universell trygdeordning, som omfatter alle som er lovlig bosatt i Norge og/eller arbeider i Norge. Medlemskap i folketrygden er et grunnvilk\u00e5r for rett til ytelser fra folketrygden. For en rekke ytelser stiller imidlertid trygdelovgivningen ogs\u00e5 krav til forutg\u00e5ende botid i Norge. \u00abBotid\u00bb og \u00abbotidskrav\u00bb brukes ofte som en generell henvisning til krav om en viss opptjeningsperiode, som anvendes ved vurderingen av retten til eller st\u00f8rrelsen p\u00e5 enkelte norske trygdeytelser. Det er denne forst\u00e5elsen av ordet som legges til grunn her. Hvorvidt det stilles botidskrav og hva botidskravet inneb\u00e6rer, varierer. Det kan gjelde vilk\u00e5r om at s\u00f8keren m\u00e5 ha bodd i Norge et visst antall \u00e5r umiddelbart f\u00f8r kravet om ytelsen settes frem eller f\u00f8r behovet for ytelsen inntreffer, eller om at s\u00f8keren m\u00e5 ha bodd i Norge i et visst antall \u00e5r innenfor en n\u00e6rmere angitt periode. Det er innf\u00f8rt en egen \u00f8konomisk st\u00f8tteordning for personer som p\u00e5 grunn av kort botid har liten eller ingen opptjening i folketrygden, supplerende st\u00f8nad til personer med kort botid i Norge. Ordningen ble innf\u00f8rt for \u00e5 avlaste kommunene for utgifter til personer med varig behov for \u00f8konomisk st\u00f8tte. Ytelsen gis til personer som er lovlig bosatt i Norge, den er behovspr\u00f8vd, det er begrenset adgang til utenlandsopphold og den gis for en periode p\u00e5 12 m\u00e5neder av gangen. Niv\u00e5et p\u00e5 ytelsene er knyttet opp til folketry gdens minsteniv\u00e5er for henholdsvis alderspensjon og uf\u00f8retrygd. Ved Stortingets behandling av Prop. 85 L (2016\u20132017), jf. Innst. 368 L (2016\u20132017), ble det vedtatt \u00e5 oppheve botidskravet for rett til st\u00f8nad til hjelpemidler fra folketrygden, samt \u00e5 innf\u00f8re et botidskrav p\u00e5 fem \u00e5r for rett til kontantst\u00f8tte. Endringene tr\u00e5dte i kraft fra henholdsvis 1. juli 2017 og 1. juni 2018. Med virkning fra 1. januar 2021 ble folketrygdens botidskrav for arbeidsavklaringspenger, st\u00f8nad til enslige fors\u00f8rgere, ytelser til gjenlevende ektefelle, ytelser til tidligere familiepleiere, barnepensjon og alderspensjon hevet fra tre til fem \u00e5r. Videre ble folketrygdens s\u00e6rskilte bestemmelser for flyktninger avviklet og ordningen med supplerende st\u00f8nad ble utvidet til ogs\u00e5 \u00e5 gjelde uf\u00f8re personer med formell flyktningstatus, jf. Prop. 10 L (2019\u20132020), jf. Innst. 80 L (2019\u20132020). Kravet til formell flyktningstatus inneb\u00e6rer at oppholdstillatelsen m\u00e5 v\u00e6re gitt etter utlendingsloven \u00a7 28. Dette betyr at personer som er omfattet av kollektiv beskyttelse etter utlendingsloven \u00a7 34, i denne sammenhengen ikke regnes som flyktninger. Endringene medf\u00f8rte at flyktninger ikke lenger skulle unntas fra folketrygdlovens ordin\u00e6re krav til forutg\u00e5ende botid for rett til disse ytelsene samt at de s\u00e6rskilte beregningsreglene som hadde gitt flyktninger fulle minsteytelser, uavhengig av deres faktisk opptjente trygdetid i Norge, ble avviklet. Videre medf\u00f8rte endringene i lov om supplerende st\u00f8nad til personer med kort botid i Norge at supplerende st\u00f8nad ble utvidet til \u00e5 omfatte ogs\u00e5 uf\u00f8re flyktninger med formell flyktningstatus. Ordningen omfatter etter dette personer over 67 \u00e5r, herunder flyktninger, og uf\u00f8re flyktninger. Det ble samtidig gjort endringer i forskriften om trygdedekning for asyls\u00f8kere m.m., slik at personer som f\u00e5r innvilget asyl eller oppholdstillatelse i Norge, ikke lenger skulle gis retroaktivt medlemskap i folketrygdens pensjonsdel for tiden deres asyls\u00f8knad hadde v\u00e6rt under behandling. 6 Innf\u00f8re botidskrav for rett til grunn- og hjelpest\u00f8nad 6.1 Innledning og bakgrunn Som en del av tiltakspakken for \u00e5 begrense ankomster fra Ukraina, foresl\u00e5r departementet \u00e5 innf\u00f8re et vilk\u00e5r om tolv m\u00e5neders forutg\u00e5ende medlemskap i folketrygden for rett til grunn- og hjelpest\u00f8nad til personer over 18 \u00e5r. 6.2 Gjeldende rett Grunnst\u00f8nad er en ytelse som skal bidra til \u00e5 dekke visse n\u00f8dvendige ekstrautgifter p\u00e5 grunn av sykdom, skade eller lyte, se folketrygdloven \u00a7 6-3. Det kan gis grunnst\u00f8nad til drift av tekniske hjelpemidler, til transport, herunder drift av bil, til hold av f\u00f8rerhund eller servicehund, som f\u00f8lge av slitasje p\u00e5 kl\u00e6r og senget\u00f8y og til fordyret kosthold p\u00e5 grunn av n\u00f8dvendig spesialdiett. St\u00f8naden gis etter seks fastsatte satser, hvorav den laveste er 9 024 kroner per \u00e5r og den h\u00f8yeste er 44 928 kroner per \u00e5r. For \u00e5 f\u00e5 rett til st\u00f8nad etter en viss sats, m\u00e5 s\u00f8keren dokumentere at ekstrautgiftene minst tilsvarer den aktuelle satsen. Hjelpest\u00f8nad er en ytelse som gis til personer som p\u00e5 grunn av varig sykdom, skade eller lyte trenger s\u00e6rskilt tilsyn og pleie, se folketrygdloven \u00a7 6-4. Hjelpest\u00f8nad gis bare dersom det foreligger et privat pleieforhold. Hjelpest\u00f8naden gis til den som har pleiebehovet, som deretter betaler privatpersonen for tilsynet og pleien. For voksne gis st\u00f8nad etter en fastsatt sats som fra 1. januar 2024 er 16 152 kroner per \u00e5r. For barn gis st\u00f8nad etter tre ytterligere satser, som utgj\u00f8r to, fire og seks ganger satsen for voksne. For \u00e5 f\u00e5 rett til st\u00f8nad etter en viss sats, m\u00e5 s\u00f8keren dokumentere at utgiftene til pleie og tilsyn minst tilsvarer den aktuelle satsen. Grunn- og hjelpest\u00f8nad ytes bare til medlemmer i folketrygden. Unntak gjelder for skader og sykdommer som regnes som yrkesskade etter folketrygdloven kapittel 13. Personer med slik skade eller sykdom som oppsto mens de var medlemmer i folketrygden, kan motta grunn- og hjelpest\u00f8nad selv om de ikke lenger er medlemmer i trygden. I motsetning til en rekke andre ytelser fra folketrygden er det ikke et krav til forutg\u00e5ende medlemskap i trygden for rett til grunn- og hjelpest\u00f8nad. Det er heller ikke et krav til at sykdommen, skaden eller lytet som gir opphav til utgiftene oppsto mens s\u00f8keren var medlem av folketrygden. 6.3 Andre nordiske land 6.3.1 Sverige Merkostnadsers\u00e4ttning er en ytelse fra F\u00f6rs\u00e4kringskassan som har likhetstrekk med grunnst\u00f8nad. I likhet med grunnst\u00f8nad skal ordningen bidra til \u00e5 dekke visse ekstrautgifter p\u00e5 grunn av funksjonsnedsettelser, se socialfors\u00e4kringsbalken 50 kap. 2 \u00a7. Ytelsen gis blant annet til dekning av utgifter til spesialdiett, slitasje p\u00e5 kl\u00e6r og transport. Omv\u00e5rdnadsbidrag er en ytelse fra F\u00f6rs\u00e4kringskassan som har likhetstrekk med hjelpest\u00f8nad til barn, og gis til foreldrene til barn som har behov for pleie og tilsyn av et visst omfang, se socialf\u00f6rs\u00e4kringsbalken 22 kap. 3 \u00a7. For rett til begge ytelsene er det et vilk\u00e5r at s\u00f8keren er sosialforsikret i Sverige. Personer som er bosatt eller arbeider i Sverige er forsikrede, se socialfors\u00e4kringsbalken 4 kap. 3 \u00a7. For \u00e5 v\u00e6re forsikret for ytelser som merkostnadsers\u00e4ttning og omv\u00e5rdnadsbidrag gjelder det i tillegg et vilk\u00e5r om at s\u00f8keren m\u00e5 v\u00e6re bosatt i Sverige, se socialfors\u00e4kringsbalken 5 kap. 9 \u00a7. Den vanlige fortolkningen av bosattbegrepet i Sverige er at man regnes som bosatt dersom man er folkeregistrert. Fordrevne fra Ukraina som innvilges midlertidig opphold etter EUs massefluktdirektiv, blir ikke folkeregistrert i Sverige, og vil dermed ikke ha rett til bostedrelaterte trygdeytelser som merkostnadsers\u00e4ttning og omv\u00e5rdnadsbidrag. 6.3.2 Danmark D\u00e6kning af n\u00f8dvendige merudgifter er en ytelse fra Kommunalbestyrelsen som har likhetstrekk med grunnst\u00f8nad. Reglene om ytelsen til voksne er gitt i serviceloven \u00a7 100, mens reglene om ytelsen til barn er gitt i barnets lov \u00a7 86. I likhet med grunnst\u00f8nad skal ordningen bidra til \u00e5 dekke n\u00f8dvendige ekstrautgifter i det daglige p\u00e5 grunn av varig nedsatt fysisk eller psykisk funksjonsevne. Ytelsen kan gis til dekning av en rekke typer ekstrautgifter. Vilk\u00e5r for dekning er at ekstrautgiften er en konsekvens av den nedsatte funksjonsevnen, utgj\u00f8r en viss sum per \u00e5r, og ikke kan dekkes p\u00e5 annen m\u00e5te. Etter serviceloven \u00a7 2 har enhver som har fylt 18 \u00e5r og oppholder seg lovlig i Danmark rett til hjelp etter loven. En tilsvarende regel er gitt i barnets lov \u00a7 4. Departementet antar derfor at fordrevne fra Ukraina har rett til en ytelse som ligner grunnst\u00f8nad allerede ved ankomst. Departementet er ikke kjent med noen dansk ytelse som tilsvarer hjelpest\u00f8nad. Departementet har ikke innhentet informasjon fra Finland og Island om ev. ytelse r der som tilsvarer eller har likhetstrekk med grunn- og hjelpest\u00f8nad. 6.4 Departementets vurderinger og forslag 6.5 Vilk\u00e5r om tolv m\u00e5neders forutg\u00e5ende medlemskap Som beskrevet i punkt 6.2 er det i dag ikke et krav til forutg\u00e5ende medlemskap for rett til grunn- og hjelpest\u00f8nad, og det er ikke et vilk\u00e5r for st\u00f8nad at sykdommen, skaden eller lytet oppsto mens personen var medlem i trygden. Personer med en sykdom, skade eller lyte som flytter til Norge og blir medlem av folketrygden har dermed mulighet til \u00e5 f\u00e5 innvilget grunn- eller hjelpest\u00f8nad allerede ved ankomst. Innf\u00f8ring av et vilk\u00e5r om tolv m\u00e5neders forutg\u00e5ende medlemskap i folketrygden for rett til st\u00f8nad, kan gj\u00f8re det mindre gunstig for fordrevne med sykdom, skade eller lyte \u00e5 velge Norge som ankomstland. Forslaget er ikke ment \u00e5 inneb\u00e6re en innstramming overfor personer med en tidligere tilknytning til Norge og som p\u00e5 nytt blir medlem av trygden. Departementet mener det er rimelig at slike personer har rett til st\u00f8nad ved ankomst dersom de har bodd i utlan det og flytter tilbake til Norge. Departementet foresl\u00e5r derfor ikke at det skal v\u00e6re et vilk\u00e5r at medlemskapstiden v\u00e6re oppfylt i tolvm\u00e5nedersperioden umiddelbart f\u00f8r s\u00f8knadstidspunktet. Det vil v\u00e6re tilstrekkelig at et medlem som s\u00f8ker om st\u00f8nad har v\u00e6rt medlem i folketrygden i minst tolv m\u00e5neder i l\u00f8pet av livet. 6.5.1 Unntak fra botidskrav Departementet foresl\u00e5r at vilk\u00e5ret om forutg\u00e5ende medlemskap ikke skal gjelde ved sykdom eller skade som regnes som yrkesskade etter folketrygdloven kapittel 13. Departementet mener det vil v\u00e6re urimelig \u00e5 stille krav om tolv m\u00e5neders forutg\u00e5ende medlemskap for rett til ytelser som skal bidra til dekke merkostnader knyttet til sykdom eller skade som har oppst\u00e5tt under arbeid i Norge eller i annet arbeid med n\u00e6r tilknytning til Norge. Ogs\u00e5 for \u00f8vrige ytelser fra folketrygden som stiller krav til forutg\u00e5ende medlemskap er det gjort unntak fra kravet n\u00e5r st\u00f8nadstilfelles skyldes yrkesskade. Det er viktig at barn med funksjonshemminger, sykdom eller skade ikke vokser opp under d\u00e5rligere \u00f8konomiske vilk\u00e5r enn andre. Dette gjelder ogs\u00e5 fordrevne fra Ukraina og andre som flytter til Norge. Departementet foresl\u00e5r derfor at kravet til forutg\u00e5ende medlemskap bare skal gjelde personer over 18 \u00e5r. Etter forslaget vil barn som flytter til Norge og blir medlem i folketrygden ha lik rett til \u00e5 f\u00e5 dekket merutgifter knyttet til sykdom, skade eller lyte som andre barn. Departementet har ogs\u00e5 vurdert om det b\u00f8r v\u00e6re unntak fra kravet til forutg\u00e5ende medlemskap for rett til grunnst\u00f8nad som er ment \u00e5 dekke utgifter til hold og drift av hjelpemidler. Dette gjelder utgifter til drift og hold av tekniske hjelpemidler, biler, f\u00f8rerhund og servicehund, se folketrygdloven \u00a7 6-3 f\u00f8rste ledd bokstav a, c og h og delvis bokstav b. Hjelpemidler fra folketrygden kan v\u00e6re avgj\u00f8rende for at personer med funksjonsnedsettelser kan komme ut i arbeidslivet eller gj\u00f8re vanlige daglige gj\u00f8rem\u00e5l. Det er i dag ikke krav til forutg\u00e5ende medlemskap for rett til hjelpemidler, noe som gj\u00f8r det n\u00e6rliggende \u00e5 vurdere om det heller ikke b\u00f8r v\u00e6re et slikt krav for rett til grunnst\u00f8nad som skal dekke utgifter til hold og drift av hjelpemidler. De konkrete hjelpemidlene som ogs\u00e5 utl\u00f8ser rett til grunnst\u00f8nad tar gjerne noe tid \u00e5 f\u00e5 levert og tilpasset, slik at f\u00e5 personer som har oppholdt seg i Norge kortere enn tolv m\u00e5neder vil ha utgifter til slike hjelpemidler. I 2023 var det f\u00e6rre enn fire (muligens ingen) personer fra utenfor E\u00d8S med under tolv m\u00e5neders medlemskapstid som fikk innvilget grunnst\u00f8nad til slike hjelpemidler. Et unntak fra kravet til forutg\u00e5ende medlemskap vil derfor v\u00e6re lite praktisk. Personer som f\u00e5r levert slike hjelpemidler f\u00f8r de har oppfylt vilk\u00e5ret om forutg\u00e5ende medlemskap for rett til grunnst\u00f8nad, og som har problemer med \u00e5 dekke utgifter til hold eller drift av hjelpemidlene, kan eventuelt s\u00f8ke om \u00f8konomisk sosialhjelp. Departementet ser derfor ikke behov for \u00e5 foresl\u00e5 unntak fra krav til tolv m\u00e5neders forutg\u00e5ende medlemskap for grunnst\u00f8nad som skal dekke slike ekstrautgifter. 6.5.2 Forholdet til konstitusjonelle, folkerettslige og \u00f8vrig internasjonale rettslig rammer 6.5.2.1 Oppfyllelse gjennom medlemskapstid i andre E\u00d8S-land De internasjonale trygdekoordineringsforpliktelsene er synliggjort i folketrygdloven \u00a7 6-1 a, om at \u00abbestemmelsene i dette kapitlet skal fravikes i den utstrekning det er n\u00f8dvendig av hensyn til relevante bestemmelser i E\u00d8S-avtalens hoveddel, trygdeforordningen, gjennomf\u00f8ringsforordningen og bi- og multilaterale trygdeavtaler, se \u00a7\u00a7 1-3 a og 1-3 b\u00bb. Nordisk konvensjon om trygd av 12. juni 2012 og E\u00d8S-avtalen medf\u00f8rer at bestemmelsene i forordning (EF) nr. 883/2004 om koordinering av trygdeordninger (trygdeforordningen) og forordning (EF) nr. 987/2009 om fastsettelse av n\u00e6rmere regler for gjennomf\u00f8ring av trygdeforordningen kommer til anvendelse i trygdekoordineringen mellom EU/E\u00d8S-statene for personer som er omfattet av avtalenes personelle virkeomr\u00e5de. Grunnst\u00f8nad og hjelpest\u00f8nad etter folketrygdloven kapittel 6 regnes som ytelser ved sykdom etter trygdeforordningen, jf. artikkel 3 nr. 1 bokstav a). Ytelsene er s\u00e5kalte pleieytelser, det vil si st\u00f8nader ved behov for langvarig pleie. De generelle reglene om sammenlegging inneb\u00e6rer at opptjeningsperioder i andre stater som anvender trygdeforordningen, som utgangspunkt, skal legges sammen med opptjeningsperioder i Norge, jf. trygdeforordningen Artikkel 6. Et vilk\u00e5r om 12 m\u00e5neders medlemskap i folketrygden for rett til grunn- og hjelpest\u00f8nad kan alts\u00e5 oppfylles gjennom trygdetid i en annen EU/E\u00d8S-stat. Bestemmelsen i trygdeforordningen gjelder som utgangspunkt ogs\u00e5 for borgere av E\u00d8S/EFTA-statene og britiske borgere som har ut\u00f8vd retten til fri bevegelighet f\u00f8r utl\u00f8pet av overgangsperioden, det vil si f\u00f8r 1. januar 2021. 1 Grunn- og hjelpest\u00f8nad er imidlertid ikke omfattet av det materielle virkeomr\u00e5det i konvensjon om trygdekoordinering mellom Island, Fyrsted\u00f8mmet Liechtenstein, Kongeriket Norge og Det forente kongeriket Storbritannia og Nord-Irland av 30. juni 2023. 6.5.2.2 Grunnloven og folkeretten Som det framg\u00e5r av kapittel 3, utgj\u00f8r Grunnloven og folkeretten rettslige skranker som forslagene skal vurderes opp mot. Forslaget om \u00e5 innf\u00f8re et krav til tolv m\u00e5neders forutg\u00e5ende medlemskap vil gjelde generelt og ikke bare for fordrevne fra Ukraina som kommer til Norge. De som ikke fyller vilk\u00e5ret ved ankomst, vil ikke v\u00e6re avsk\u00e5ret fra \u00e5 kunne motta ytelsen, men m\u00e5 vente tolv m\u00e5neder f\u00f8r de kan f\u00e5 innvilget l\u00f8pende grunnst\u00f8nad og/eller hjelpest\u00f8nad. Etter departementets vurdering vil forslaget derfor ikke v\u00e6re i strid med diskrimineringsvernet som f\u00f8lger av Grunnloven \u00a7 98 og internasjonale konvensjoner. 1 Lov 27. November 2020 nr. 131 om overgangsregler mv. ved Storbritannias uttreden fra Den europeiske union (brexit-loven) Det gj\u00f8res unntak fra kravet om forutg\u00e5ende medlemskap for barn under 18 \u00e5r. Forsla get vil derfor ikke reise sp\u00f8rsm\u00e5l om strid med FNs barnekonvensjon. Videre er det gjort unntak for personer som har slike ekstrautgifter p\u00e5 grunn av en yrkessykdom eller -skade oppst\u00e5tt under arbeid i Norge. Etter departementets vurdering er forslaget ogs\u00e5 innenfor de \u00f8vrige rettslige skrankene som f\u00f8lger av Grunnloven og folkeretten. 7 Innf\u00f8re botidskrav for rett til engangsst\u00f8nad ved f\u00f8dsel og adopsjon 7.1 Innledning og bakgrunn Barne- og familiedepartementet foresl\u00e5r at det innf\u00f8res et botidskrav \u2013 n\u00e6rmere bestemt et krav om forutg\u00e5ende medlemskap i den norske folketrygden \u2013 for rett til engangsst\u00f8nad etter folketrygdloven. Engangsst\u00f8naden er en \u00f8konomisk st\u00f8tte til foreldre som ikke har opptjent rett til foreldrepenger og skal kompensere for utgifter ved \u00e5 f\u00e5 barn. Medlemskapskravet foresl\u00e5s \u00e5 settes til 12 m\u00e5neder. Form\u00e5let med regjeringens tiltakspakke er \u00e5 f\u00e5 det norske ytelsesniv\u00e5et til kollektivt beskyttede n\u00e6rmere niv\u00e5ene i andre nordiske land, og dermed bidra til \u00e5 utjevne ankomstene av fordrevne mellom landene. Det vises til omtale i punkt 2 om ankomstsituasjonen og behovet for innstramminger. Engangsst\u00f8naden er en engangsoverf\u00f8ring som per januar 2024 utgj\u00f8r 92 648 kroner per barn. Ingen av v\u00e5re naboland har en ytelse tilsvarende den norske engangsst\u00f8naden ved f\u00f8dsel og adopsjon, verken i innretning eller niv\u00e5. Departementet mener at innf\u00f8ring av et medlemskapskrav, sammen med andre tiltak, vil v\u00e6re egnet til \u00e5 redusere ankomstene til Norge. Medlemskapskravet foresl\u00e5s \u00e5 gjelde generelt, det vil si b\u00e5de for norske borgere, E\u00d8S - borgere og tredjelandsborgere, uavhengig av oppholdsgrunnlag. 7.2 Gjeldende rett 7.2.1 Folketrygdloven Engangsst\u00f8naden reguleres av lov 28. februar 1997 nr. 19 om folketrygd (folketrygdloven) \u00a7 14-17. Kvinner som f\u00f8der eller adopterer barn under 15 \u00e5r, men som ikke har rett p\u00e5 foreldrepenger, har rett til engangsst\u00f8nad jf. folketrygdloven \u00a7 14-17. Tilsvarende gjelder for menn som adopterer barn alene, men som ikke har rett p\u00e5 foreldrepenger. Det er adgang for personer som oppfyller vilk\u00e5rene for foreldrepenger \u00e5 velge \u00e5 motta engangsst\u00f8nad i stedet for foreldrepenger. Et slikt valg kan ikke omgj\u00f8res. Engangsst\u00f8nad kan ogs\u00e5 ytes til omsorgsperson som har overtatt omsorgen eller foreldreansvaret for barnet etter barneloven \u00a7\u00a7 38 eller 64, jf. folketrygdloven \u00a7 14-17 annet ledd. Dersom far overtar omsorgen for barnet, med sikte p\u00e5 \u00e5 overta foreldreansvaret, vil far kunne ha rett p\u00e5 engangsst\u00f8nad uavhengig av om engangsst\u00f8nad er innvilget mor tidligere, jf. \u00a7 14-17 fjerde ledd. Dersom mor ikke har mottatt engangsst\u00f8nad og d\u00f8r i forbindelse med f\u00f8dsel eller omsorgsovertakelse ved adopsjon, har far rett p\u00e5 engangsst\u00f8nad, jf. folketrygdloven \u00a7 14-17 tredje ledd. Adopsjon av ektefellens barn utl\u00f8ser ikke rett p\u00e5 engangsst\u00f8nad. For \u00e5 ha rett til engangsst\u00f8nad m\u00e5 s\u00f8ker v\u00e6re medlem i folketrygden p\u00e5 tidspunktet for f\u00f8dsel eller omsorgsovertakelsen ved adopsjon, jf. folketrygdloven \u00a7 14-2. Alle som er bosatt i Norge er pliktige medlemmer i folketrygden. Man regnes som bosatt i Norge n\u00e5r oppholdet er ment \u00e5 vare eller har vart minst 12 m\u00e5neder, jf. folketrygdloven \u00a7 2-1 annet ledd. Medlemskapet stiller vilk\u00e5r om lovlig opphold i Norge, jf. folketrygdloven \u00a7 2-1 tredje ledd. Hva som utgj\u00f8r et lovlig opphold, er regulert i lov 15. mai 2008 nr. 35 om utlendingers adgang til riket og deres opphold her (utlendingsloven). Fordrevne fra Ukraina har f\u00e5tt kollektiv beskyttelse etter utlendingsloven. \u00a7 34, og har lovlig opphold. Alminnelige regler om frister for \u00e5 fremsette krav om ytelser etter folketrygden f\u00f8lger av folketrygdloven \u00a7 22-13. Etter \u00a7 22-13 andre ledd m\u00e5 krav om engangsbel\u00f8p reises innen seks m\u00e5neder etter at kravet tidligst kunne ha v\u00e6rt satt fram. Engangsst\u00f8nad er et engangsbel\u00f8p, jf. \u00a7 22-10 f\u00f8rste ledd. Det f\u00f8lger av Navs rundskriv R14-00 at: \u00abEngangsst\u00f8nad kan gis ved f\u00f8dsel. Med f\u00f8dsel menes forl\u00f8sning i 22. svangerskapsuke eller senere. Dette gjelder ogs\u00e5 n\u00e5r barnet er d\u00f8df\u00f8dt. Det regnes som f\u00f8dsel n\u00e5r barnet er levende f\u00f8dt f\u00f8r 22. svangerskapsuke. Dette gjelder selv om barnet d\u00f8r kort tid etter f\u00f8dselen. Det kan utbetales engangsst\u00f8nad i eller senere enn 22. svangerskapsuke selv om barnet ikke er f\u00f8dt enn\u00e5. Omsorgsovertakelse ved adopsjon av barn under 15 \u00e5r kan gi rett til engangsst\u00f8nad.\u00bb Retten til engangsst\u00f8nad trer inn p\u00e5 f\u00f8dselstidspunktet. Dersom forl\u00f8sningen skjer i svangerskapsuke 22 eller senere, regnes det som f\u00f8dsel ogs\u00e5 dersom barnet er d\u00f8df\u00f8dt. Arbeids- og velferdsdirektoratet opplyser at s\u00f8knad ofte inngis f\u00f8r faktisk f\u00f8dselstidspunkt, og at kravet kan reises fra uke 22 n\u00e5r det foreligger terminbekreftelse. Ved adopsjon vil kravet kunne reises p\u00e5 tidspunktet for omsorgsovertakelse. Krav om engangsst\u00f8nad er som utgangspunkt tapt dersom det ikke er fremsatt seks m\u00e5neder etter faktisk f\u00f8dselstidspunkt. 7.2.2 Grunnloven og internasjonale forpliktelser Grunnloven \u00a7 104 andre ledd fastsl\u00e5r at barnets beste skal v\u00e6re et grunnleggende hensyn ved handlinger og avgj\u00f8relser som ber\u00f8rer barn. Dette gjelder ogs\u00e5 ved lovendringer som ber\u00f8rer barn. Det samme prinsippet er nedfelt i FNs konvensjon om barnets rettigheter (barnekonvensjonen) artikkel 3. Barnekonvensjonen er inkorporert gjennom menneskerettsloven og gitt forrang for annen lovgivning, jf. menneskerettsloven \u00a7 3. H\u00f8yesterett har uttalt at \u00abved avveiningen mot andre interesser skal hensynet til barnets beste ha stor vekt \u2013 det er ikke bare ett av flere momenter i en helhetsvurdering: Barnets interesser skal danne utgangspunktet, l\u00f8ftes spesielt frem og st\u00e5 i forgrunnen\u00bb, jf. HR- 2015-206-A avsnitt 6. Det at barnets beste skal v\u00e6re et grunnleggende hensyn, inneb\u00e6rer ikke at det alltid vil v\u00e6re det avgj\u00f8rende hensynet. Det m\u00e5 gj\u00f8res avveininger av de ulike hensyn som gj\u00f8r seg gjeldende. Grunnloven \u00a7 104 tredje ledd fastsetter ogs\u00e5 at statlige myndigheter skal \u00ablegge forholdene til rette for barnets utvikling, herunder sikre at barnet f\u00e5r den n\u00f8dvendige \u00f8konomiske, sosiale og helsemessige trygghet, fortrinnsvis i egen familie\u00bb. Lignende regler om \u00e5 sikre en viss levestandard for barn f\u00f8lger av barnekonvensjonen artikkel 26 og 27. FNs konvensjon om \u00f8konomiske, sosiale og kulturelle rettigheter (\u00d8SK), ogs\u00e5 inkorporert i menneskerettsloven, forplikter medlemsstatene til \u00e5 sikre innbyggerne rett til \u00absosial trygghet\u00bb og \u00abtilfredsstillende levestandard\u00bb, jf. artikkel 9 og 11. Bestemmelsene om ivaretakelse av levestandard mv. i Grunnloven og de respektive menneskerettskonvensjonene er gjennomg\u00e5ende av overordnet karakter, og gir i liten grad veiledning for innretningen av de enkelte bestanddelene i det samlede velferdstilbudet statene tilbyr. Europar\u00e5dets sosialpakt er ikke inkorporert i menneskerettsloven, og har dermed ikke forrang over norsk lovgiving. Norge har likevel plikt til \u00e5 respektere dens innhold som f\u00f8lge av ratifisering, jf. Grunnloven \u00a7 92. Etter artikkel 16 er statene forpliktet til \u00e5 \u00absikre de n\u00f8dvendige vilk\u00e5r for full utvikling av familien\u00bb gjennom \u00e5 \u00abfremme \u00f8konomisk, juridisk og sosialt vern av familien ved slike midler som sosial- og familiest\u00f8nad (...)\u00bb. Departementet legger til grunn at sosialpakten ikke oppstiller strengere rammer for velferdslovgivningen enn hva som f\u00f8lger av ovennevnte grunnlovs- og konvensjonsbestemmelser. Den sentrale E\u00d8S-rettslige rettsakten p\u00e5 omr\u00e5det er trygdeforordningen. Det f\u00f8lger imidlertid av vedlegg VI til E\u00d8S-avtalen at engangsst\u00f8naden ikke er omfattet av trygdeforordningen. I NOU 2021:8 (\u00abTrygd over landegrensene\u00bb) bemerker likevel utvalget i punkt 8.8.1.4 at dette ikke betyr at st\u00f8naden er unntatt fra det generelle forbudet mot nasjonalitetsbestemt forskjellsbehandling i E\u00d8S-avtalens hoveddel artikkel 4 eller de alminnelige reglene om fri bevegelighet. 7.3 Andre nordiske land I Danmark er det ikke ytelser som tilsvarer engangsst\u00f8nad. Fordrevne fra Ukraina har ikke rett p\u00e5 ytelser ved f\u00f8dsel/graviditet i Sverige. Flyktninger fra Ukraina innvilges oppholdstillatelse i Sverige etter EUs massemigrasjonsdirektiv og anses ikke som folkeregistrert i Sverige. Sverige har ikke engangsst\u00f8nad, men Sverige har imidlertid en minsteytelse til gravide kvinner hvor man kan f\u00e5 en variant av foreldrepenger. Ytelsen kan tilfalle mottakere som venter barn og er medlem av Fors\u00e4kringskassan. Man er normalt medlem av Fors\u00e4kringskassan dersom man bor eller jobber i Sverige. For \u00e5 ha rett p\u00e5 ytelsen m\u00e5 man i tillegg v\u00e6re uten opptjening eller ha inntekt under SEK 117 000. St\u00f8rrelsen p\u00e5 ytelsen avhenger av om mottaker har aleneomsorg for barnet eller ikke. En mottaker med aleneomsorg kan f\u00e5 SEK 250 per dag i totalt 195/390 dager, tilsvarende ca. NOK 48 500. Fordrevne fra Ukraina har midlertidig opphold i Finland og har i utgangspunktet ikke rett p\u00e5 st\u00f8nad ved f\u00f8dsel/graviditet. Finland har ikke en ytelse som tilsvarer engangsst\u00f8nad. I Finland kan en gravid kvinne velge mellom \u00e5 motta en barselpakke (med babykl\u00e6r og pleieprodukter), eller en skattefri utbetaling p\u00e5 170 euro, noe som tilsvarer NOK 2 022. For \u00e5 motta valgfri ytelse m\u00e5 den gravide kvinnen v\u00e6re fast bosatt i Finland. Dersom ukrainske fordrevne kommer i arbeid eller har annen tilknytning til Finland kan de s\u00f8ke om ytelsen f\u00f8r de regnes som fast bosatt Fordrevne fra Ukraina oppfyller ikke vilk\u00e5rene for st\u00f8nad ved f\u00f8dsel p\u00e5 Island. P\u00e5 Island er det ikke en ytelse som tilsvarer engangsst\u00f8nad, men foreldre som ikke er i arbeid, eller som arbeider mindre enn 25 posent kan motta et f\u00f8dselsstipend tilsvarende NOK 7 355 per m\u00e5ned, i totalt 12 m\u00e5neder. For \u00e5 motta ytelsen m\u00e5 mottaker som hovedregel v\u00e6re lovlig bosatt p\u00e5 Island p\u00e5 barnets f\u00f8dselsdato og ha v\u00e6rt lovlig bosatt p\u00e5 Island de siste 12 m\u00e5nedene f\u00f8r denne datoen. 7.4 Departementets vurderinger og forslag 7.4.1 B\u00f8r det innf\u00f8res et krav om forutg\u00e5ende medlemskap i folketrygden? Hovedm\u00e5lsettingen med \u00e5 innf\u00f8re et krav om forutg\u00e5ende medlemskap i folketrygden for engangsst\u00f8nad er at tiltaket, sammen med andre tiltak, i sum skal jevne ut ankomstniv\u00e5et til Norge med de andre nordiske landene. Presset i kommunene er stort. Over tid vil det kunne bli krevende for kommuner \u00e5 levere gode tjenester til innbyggerne, b\u00e5de fordrevne og alle andre. Presset p\u00e5 kommunen og velferdstilbudet m\u00e5 begrenses til et b\u00e6rekraftig niv\u00e5, se omtale i punkt 2. Engangsst\u00f8naden utgj\u00f8r et forholdsvis h\u00f8yt engangsbel\u00f8p som utbetales uten andre krav enn at oppholdet i Norge er ment \u00e5 vare i 12 m\u00e5neder eller mer og at man f\u00f8der/adopterer barn. De andre nordiske landene har ingen ytelser som kan sammenlignes med den norske engangsst\u00f8naden. Sverige utbetaler en minsteytelse for foreldre uten opptjent rett til foreldrepenger, men denne ytelsen er ikke tilgjengelig for fordrevne fra Ukraina . Den norske engangsst\u00f8naden er derfor det mest gunstige alternativet i Norden for fordrevne fra Ukraina som venter barn, men som ikke har rett p\u00e5 foreldrepenger. Ved innf\u00f8ring av et krav til 12 m\u00e5neders forutg\u00e5ende medlemskapstid, vil engangsst\u00f8naden f\u00f8rst blir tilgjengelig for fordrevne ukrainere n\u00e5r de har v\u00e6rt medlem i folketrygden i 12 m\u00e5neder, i praksis f\u00f8rst dersom den f\u00f8rste ett\u00e5rige tillatelsen forlenges. Departementet mener at innf\u00f8ringen av et medlemskapskrav for engangsst\u00f8nad, sammen med andre tiltak, vil kunne bidra til \u00e5 redusere ankomstene av fordrevne fra Ukraina til et niv\u00e5 som er mer b\u00e6rekraftig og mer sammenlignbart med andre nordiske land. Det f\u00f8lger av Grunnloven \u00a7 104 og barnekonvensjonen at hensynet til barnets beste skal v\u00e6re et grunnleggende hensyn i beslutninger som ber\u00f8rer barn. Barnets beste skal tillegges stor vekt ved vurderingen av konsekvenser ved lovforslag som ber\u00f8rer dem. \u00c5 innf\u00f8re et krav om ett \u00e5rs forutg\u00e5ende medlemskap i folketrygden for \u00e5 oppn\u00e5 rett til engangsst\u00f8nad inneb\u00e6rer at m\u00f8dre som f\u00e5r barn uten \u00e5 ha oppfylt medlemskapskravet, ikke vil motta ytelsen. Dette vil indirekte ber\u00f8re barna deres. Konsekvensene for denne gruppen er n\u00e6rmere vurdert under. Norge har over tid mottatt et h\u00f8yt antall fordrevne fra Ukraina, og etter hvert flere enn v\u00e5re nordiske naboland. Ekstraordin\u00e6rt mange fordrevne er en ny situasjon som setter b\u00e5de mottakssystem, bosetting og kapasitet i mange kommuner under press. P resset p\u00e5 kommunene er ikke et sp\u00f8rsm\u00e5l avgrenset til finansiering, men knyttet til mangel p\u00e5 ressurser som kompetent arbeidskraft i tjenestene. Dersom tiltak slik foresl\u00e5tt ikke settes i verk, kan konsekvensene av h\u00f8yt press p\u00e5 tjenestetilbudet i kommunene bli at alle barn i Norge f\u00e5r svekket velferdstilbud. Vurderingen av barnets beste etter Grunnloven \u00a7 104 og barnekonvensjonen m\u00e5 dermed vurderes, og avveies mot hverandre, p\u00e5 to niv\u00e5er: Konsekvenser for levestandarden til en gruppe barn som blir indirekte ber\u00f8rt ved at m\u00f8dre ikke mottar engangsst\u00f8nad, mot konsekvenser for alle barn i Norge som kan f\u00e5 et svekket tjenestetilbud. Engangsst\u00f8nad er en ordning som har betydning for mottakerens \u00f8konomi og gjennom dette ogs\u00e5 betydning for barna i disse familiene. Personer uten rett til foreldrepenger har som oftest ikke v\u00e6rt i arbeid, og har derfor lavere inntekter og svakere fors\u00f8rgerevne enn personer med egne inntekter. En person uten opparbeidet rett til foreldrepenger har ingen tapt inntekt det skal kompenseres for, og mottar derfor ikke foreldrepenger. Vedkommende har likevel noe \u00f8kte kostnader forbundet med \u00e5 f\u00e5 barn. Engangsst\u00f8nad en er ment \u00e5 bidra til \u00e5 dekke kostnadene. Ytelsen er i dag h\u00f8yere enn det man med utgangspunkt i forbruksforskningsinstituttet SIFOs referansebudsjett kan ansl\u00e5 at et barn koster rundt og etter f\u00f8dsel, og vil i s\u00e5 m\u00e5te inneb\u00e6re noe ekstra st\u00f8tte for mottaker. Den enkelte fors\u00f8rger vil s\u00e5ledes v\u00e6re bedre stilt med engangsst\u00f8nad enn uten st\u00f8naden. Engangsst\u00f8naden har imidlertid en begrenset og kortvarig funksjon, i hovedsak knyttet til engangsutgifter rundt selve f\u00f8dselen, og har mindre betydning for barnets fors\u00f8rgelse enn l\u00f8pende ytelser som barnetrygd. Arbeids- og velferdsdirektoratet opplyser at det ofte s\u00f8kes om og utbetales engangsst\u00f8nad i forkant av f\u00f8dsel. De viser videre til at Nav-kontorene erfarer at engangsst\u00f8naden i en del tilfeller brukes f\u00f8r barnet blir f\u00f8dt og at foreldrene da s\u00f8ker om andre st\u00f8nader n\u00e5r barnet kommer, for eksempel \u00f8konomisk sosialhjelp. Departementet mener at et krav om forutg\u00e5ende medlemskap i folketrygden for engangsst\u00f8naden er forenlig med Grunnloven \u00a7 104, barnekonvensjonen og kravet om at barnets beste skal vektlegges som et grunnleggende hensyn. Departementet viser til at personer som f\u00e5r et krav til forutg\u00e5ende medlemskap i folketrygden f\u00f8r rett til engangsst\u00f8nad, fortsatt kan motta ytelser som sosialhjelp til livsopphold. Barna til personer som vil bli ber\u00f8rt av et slikt krav i engangsst\u00f8naden, skal dermed v\u00e6re ivaretatt gjennom andre ordninger. Barnas levestandard skal v\u00e6re sikret p\u00e5 en forsvarlig m\u00e5te fra myndighetenes side uten utbetaling av engangsst\u00f8nad. Departementet kan heller ikke se at krav om ett \u00e5rs forutg\u00e5ende medlemskap i folketrygden for rett til engangsst\u00f8nad utfordrer barnets rett til \u00f8konomisk trygghet m.m. etter bl.a. Grunnloven \u00a7 104, barnekonvensjonen og \u00d8SK, jf. omtale under \u00abgjeldende rett\u00bb. Det kan ikke utledes av de relevante bestemmelsene at staten er forpliktet til \u00e5 yte engangsst\u00f8nad til enhver som oppholder seg i landet. Statene har klart nok handlingsrom for denne type regulering, som ikke er uvanlig, s\u00e5 lenge de overordnede kravene til et forsvarlig velferdstilbud samlet sett overholdes. Det bemerkes at den europeiske sosialkomiteen i forbindelse med Norges rapportering om etterlevelsen av Europar\u00e5dets sosialpakt har uttrykt et synspunkt om at Norges eksisterende regel om at retten til barnetrygd f\u00f8rst inntrer ved 12 m\u00e5neders (forventet) botid, ikke er i tr\u00e5d med sosialpakten artikkel 16. Norge har sagt seg uenig i dette. Departementet bemerker i denne sammenheng at komiteen ikke kan gi rettslige bindende uttalelser for Norge og at synspunkter fra komiteen har begrenset rettskildemessig vekt. Etter departementets syn kan det ikke utledes av sosialpaktens mer generelle regler at statene ikke kan operere med et krav om ett \u00e5rs forutg\u00e5ende medlemskap i folketrygden. Departementet mener at et slikt krav i engangsst\u00f8naden er forenlig med statens plikt til \u00e5 sikre \u00f8konomisk vern av familien. 7.4.2 Hvem skal medlemskapskravet gjelde? Departementet har i lovforslaget lagt opp til at kravet skal utformes som et generelt krav om 12 m\u00e5neders forutg\u00e5ende medlemskap i den norske folketrygden jf. folketrygdloven kapittel 2. Det inneb\u00e6rer at kravet i utgangspunktet vil gjelde for alle. Engangsst\u00f8nad ved f\u00f8dsel og adopsjon etter folketrygdloven \u00a7 14-17 er f\u00f8rt opp i trygdeforordningens vedlegg I avsnitt II, se E\u00d8S-avtalen vedlegg VI, del I, nr. 1, bokstav c. Engangsst\u00f8naden er med dette unntatt fra forordningens virkeomr\u00e5de. I NOU 2021:8 (\u00abTrygd over landegrensene\u00bb) bemerker utvalget i punkt 8.8.1.4 at dette ikke betyr at st\u00f8naden er unntatt fra det generelle forbudet mot nasjonalitetsbestemt forskjellsbehandling i E\u00d8S- avtalens hoveddel artikkel 4 eller de alminnelige reglene om fri bevegelighet. Departementet mener det er rimelig \u00e5 kreve at man har en viss tilknytning til Norge for \u00e5 kunne f\u00e5 den s\u00e6rnorske engangsst\u00f8naden, som inneb\u00e6rer kontantutbetaling av et relativt h\u00f8yt engangsbel\u00f8p. Personer som har forutg\u00e5ende medlemskapstid \u2013 slik norske borgere typisk vil ha \u2013 vil oftere oppfylle medlemskapskravet enn personer som nylig har innvandret. Dette vil antagelig ikke gjelde i like stor grad dersom det kreves at medlemskapstiden er sammenhengende og umiddelbart forutg\u00e5ende for retten til engangsst\u00f8nad. Det er uansett behov for \u00e5 vurdere tiltaket n\u00e6rmere opp mot de generelle E\u00d8S-rettslige prinsippene f\u00f8r lovproposisjonen legges frem. E\u00d8S-retten vil ikke kreve endring i utkastet til lovtekst, ettersom det f\u00f8lger av folketrygdloven \u00a7 1-3 at lovbestemmelsene skal tolkes i samsvar med prinsippene om fri bevegelighet og lik behandling slik de kommer til uttrykk i E\u00d8S-avtalens hoveddel. Uavhengig av de E\u00d8S-rettslige sp\u00f8rsm\u00e5lene vil det kunne v\u00e6re hensiktsmessig \u00e5 utforme kravet om forutg\u00e5ende medlemskap i folketrygdloven til \u00e5 gjelde en mer begrenset personkrets av andre \u00e5rsaker. Form\u00e5let med tiltakspakken er hovedsakelig \u00e5 redusere ankomstene av fordrevne fra Ukraina til et niv\u00e5 som er mer p\u00e5 linje med v\u00e5re naboland. Dette kan tale for at man avgrenser kravet til bestemte personkretser, slik at kravet for eksempel kun vil gjelde for personer med midlertidig kollektiv beskyttelse, jf. utlendingsloven \u00a7 34, eventuelt ogs\u00e5 andre med midlertidig opphold knyttet til asyl og familieinnvandring avledet av asyl. Det bemerkes at slike begrensninger forutsetter at man ikke kommer i konflikt med diskrimineringsforbudet, jf. bl.a. Grunnloven \u00a7 98. Dette vil redusere antallet foreldre og barn som p\u00e5virkes. Praksis viser at engangsst\u00f8naden i hovedsak benyttes av tredjelandsborgere. Det er derfor rimelig \u00e5 anta at innf\u00f8ring av et krav om forutg\u00e5ende medlemskap i folketrygden hovedsakelig vil p\u00e5virke denne gruppen, uavhengig av om kravet utformes generelt eller om virkeomr\u00e5det begrenses til en snevrere personkrets. Departementet foresl\u00e5r et generelt krav, hovedsakelig fordi det er rimelig \u00e5 kreve en skjerpet tilknytning til Norge for \u00e5 motta den s\u00e6rnorske engangsst\u00f8naden som utgj\u00f8r et h\u00f8yt engangsbel\u00f8p. Dette gjelder innenfor rammene av folkeretten og E\u00d8S-retten. Arbeids- og velferdsdirektoratet gir ogs\u00e5 tilbakemelding om at en generell innretning vil v\u00e6re enklere \u00e5 administrere og kan innf\u00f8res raskere. Departementet har vurdert om kravet om forutg\u00e5ende medlemskap i folketrygden b\u00f8r gjelde begge foreldre, slik kravet er utformet i kontantst\u00f8tten, men har kommet til at kravet bare b\u00f8r gjelde st\u00f8nadsmottaker (som regel mor). Kontantst\u00f8tten er en ytelse som begge foreldrene har rett til \u00e5 s\u00f8ke om og \u00e5 f\u00e5 utbetalt for barnet, dersom barnet ikke g\u00e5r i barnehage det ytes offentlig driftstilskudd for. Engangsst\u00f8naden er derimot en ytelse kun kvinnen som f\u00f8der eller den som adopterer barnet, har krav p\u00e5 (bestemmelsens hovedregel i folketrygdloven \u00a7 14-17 f\u00f8rste ledd). Engangsst\u00f8nadens form\u00e5l, karakter og utforming, gj\u00f8r det krevende \u00e5 oppstille et krav om forutg\u00e5ende medlemskap for begge foreldrene. Arbeids- og velferdsdirektoratet opplyser at engangsst\u00f8nad er en ytelse som i all hovedsak saksbehandles, innvilges og utbetales f\u00f8r barnet er f\u00f8dt. Direktoratet skriver at: Det er i stor grad m\u00f8dre som s\u00f8ker om ytelsen og disse kan s\u00f8ke fra uke 22 i svangerskapet. Dette henger sammen med tidspunktet for terminbekreftelse fra lege/jordmor. Slik regelverket er utformet i dag, vurderer Nav kun om s\u00f8ker fyller vilk\u00e5rene for engangsst\u00f8nad. Det er dermed ikke n\u00f8dvendig for s\u00f8ker \u00e5 opplyse hvem den andre forelderen er. Et medlemskapskrav som gjelder for begge foreldrene, vil derfor bli sv\u00e6rt vanskelig \u00e5 administrere. Det vil ikke v\u00e6re mulig for Nav \u00e5 vurdere vilk\u00e5ret om botid for begge foreldrene n\u00e5r barnet enn\u00e5 ikke er f\u00f8dt. Dette fordi far p\u00e5 dette tidspunktet ikke vil v\u00e6re registrert og man har dermed heller ikke opplysninger om hvem begge barnets foreldre er. Dersom man skulle oppstilt et krav om forutg\u00e5ende medlemskap for begge foreldrene ville det v\u00e6re n\u00f8dvendig med ytterligere tilpasninger i regelverk og praksis. Nav vil m\u00e5tte avvente innvilgelse og utbetaling av st\u00f8naden til eventuell erkl\u00e6ring om farskap eller medmorskap foreligger. Medforeldre som ikke oppfyller krav om forutg\u00e5ende medlemskap vil uansett kunne tilpasse seg kravet, for eksempel ved \u00e5 unnlate \u00e5 fremlegge erkl\u00e6ring og farskap/ medmorskap. En slik innretning av kravet ville ogs\u00e5 utl\u00f8st et behov for etterkontroll. Et medlemskrav som kun gjelder for st\u00f8nadsmottaker, vil ogs\u00e5 v\u00e6re mer automatiserings- og digitaliseringsvennlig. I lys av dette mener departementet det er klart mest tjenlig at medlemskapskravet bare skal gjelde st\u00f8nadsmottakeren. 7.4.3 B\u00f8r det stilles krav om sammenhengende og umiddelbart forutg\u00e5ende medlemskap? Departementet har vurdert om det b\u00f8r v\u00e6re et vilk\u00e5r at medlemskapstiden m\u00e5 v\u00e6re sammenhengende og eventuelt opparbeidet umiddelbart f\u00f8r engangsst\u00f8naden kan utbetales. Departementet avventer med \u00e5 foresl\u00e5 et slikt vilk\u00e5r i lovteksten. Dersom det ikke stilles krav om sammenhengende og umiddelbart forutg\u00e5ende medlemskap, kan perioder med medlemskap i den norske folketrygden legges sammen og vilk\u00e5ret oppfylles s\u00e5 lenge man i en eller flere perioder til sammen har oppn\u00e5dd tolv m\u00e5neders medlemskapstid. Departementet \u00f8nsker innspill fra h\u00f8ringsinstansene p\u00e5 om et krav om sammenhengende og umiddelbart forutg\u00e5ende medlemskapstid b\u00f8r innf\u00f8res. Personer som har liten tilknytning til Norge, men tidligere har v\u00e6rt medlemmer av trygden, kan i dag reise til Norge n\u00e5r f\u00f8dsel n\u00e6rmer seg for \u00e5 motta ytelsen, forutsatt at de har lovlig opphold og planer om opphold i mer enn 12 m\u00e5neder, som er en forutsetning for medlemskap i folketrygden. Et krav om sammenhengende opptjening vil likevel kunne redusere retten til engangsst\u00f8nad for de personer som har flere reduserte og tidsavgrensede tilknytningsforl\u00f8p til Norge. I motsetning til grunn- og hjelpest\u00f8naden som er en l\u00f8pende ytelse, utgj\u00f8r engangsst\u00f8naden en engangsutbetaling av et relativt h\u00f8yt kontantbel\u00f8p. Det kan gj\u00f8re et krav om sammenhengende og umiddelbar medlemskapstid mer aktuell for akkurat denne ytelsen. Arbeids- og velferdsdirektoratet gir ogs\u00e5 uttrykk for at det er kortere implementeringstid ved \u00e5 inkludere et vilk\u00e5r om sammenhengende og umiddelbar medlemskapstid. Dette har liten praktisk relevans for ukrainske fordrevne, som formodentlig bare helt unntaksvis har bodd i Norge tidligere. Avhengig av hvilken personkrets medlemskapskravet skal gjelde \u2013 f.eks. om det skal gjelde alle tredjelandsborgere og eventuelt E\u00d8S-borgere \u2013 kan det imidlertid omfatte en del personer som har tidligere kortvarige opphold i Norge, som det kan argumenteres for at ikke b\u00f8r danne grunnlag for rett til engangsst\u00f8tte. Gitt at medlemskapskravet skal gjelde ogs\u00e5 norske borgere, vil det f\u00f8rst f\u00e5 en realitet dersom det stilles krav om umiddelbart foreg\u00e5ende medlemskap. De t samme gjelder utlendinger med langvarig opphold i Norge. Det kan imidlertid diskuteres om det er rimelig at personer som har bodd lenge i Norge, og vender tilbake etter \u00e5 ha bodd utenlands en tid, p\u00e5 nytt m\u00e5 opparbeide 12 m\u00e5neders medlemskap for \u00e5 kvalif isere til engangsst\u00f8nad. Med departementets forslag om at medlemskapskravet skal gjelde for alle, men uten et krav om sammenhengende og umiddelbart forutg\u00e5ende medlemskapstid, vil de aller fleste norske borgere oppfylle medlemskapskravet selv om de nylig har bodd utenlands, fordi de har bodd i Norge i tilstrekkelig tid p\u00e5 et tidligere tidspunkt. Eksempler kan v\u00e6re norske statsborgere som midlertidig har arbeidet eller studert i utlandet. Det kan forekomme at norske statsborgere nesten ikke har bodd i Norge i l\u00f8pet av livet, og disse vil da ikke oppfylle kravet. Departementet legger til grunn at dette vil gjelde sv\u00e6rt f\u00e5 og at et medlemskapskrav i disse tilfellene ikke kan anses helt urimelig. Hvis man derimot ikke g\u00e5r inn for at medlemskapskravet p\u00e5 12 m\u00e5neder skal gjelde alle, men avgrenses til enkelte grupper (eksempelvis tredjelandsborgere), kan det v\u00e6re mer n\u00e6rliggende \u00e5 vurdere om et krav om sammenhengende og forutg\u00e5ende medlemskap kan v\u00e6re rimelig. Et slikt krav vil bety at det ikke vil v\u00e6re mulig for den aktuelle gruppen \u00e5 i hovedsak oppholde seg i utlandet, for s\u00e5 \u00e5 kunne motta ytelsen ved eksempelvis kortere opphold i Norge. Departementet ber om h\u00f8ringsinstansenes innspill til disse problemstillingene. 7.4.4 Iverksetting og behovet for overgangsregler Departementet tar sikte p\u00e5 \u00e5 legge frem en lovproposisjon som kan behandles av Stortinget i v\u00e5rsesjonen. Dersom Stortinget slutter seg til forslagene, legger departementet opp til at endringene kan tre i kraft sommeren 2024. Det f\u00f8lger av Grunnloven \u00a7 97 at \u00ab[i]ngen lov m\u00e5 gis tilbakevirkende kraft\u00bb. Forbudet er ikke absolutt. For \u00e5 nyte vern etter bestemmelsen, m\u00e5 det foreligge tilbakevirkning i Grunnlovens forstand som er til skade for den ber\u00f8rte. Lover vil kunne v\u00e6re i strid med Grunnloven \u00a7 97 dersom de knytter nye byrder direkte til tidligere handlinger (egentlig tilbakevirkning). Ogs\u00e5 nye lover som griper inn i det som anses som etablerte rettsposisjoner (uegentlig tilbakevirkning), kan v\u00e6re grunnlovsstridige. I slike tilfeller er tilbakevirkningen bare rettsstridig om den er \u00abs\u00e6rlig urimelig eller urettferdig\u00bb, se Rt. 1996 s. 1415 (Borthen). Et eventuelt medlemskapskrav vil i utgangspunktet gjelde for alle som f\u00e5r barn etter at lovendringen trer i kraft. Det tas sikte p\u00e5 ikraftsettelse sommeren 2024 og endringen vil v\u00e6re permanent. Det alminnelige forvaltningsrettslige utgangspunkt er at det er reglene p\u00e5 vedtakstidspunktet som gjelder, og lovgiver kan endre vilk\u00e5rene for \u00e5 f\u00e5 tillatelser som ikke allerede er gitt. Etter departementets syn vil det ikke inneb\u00e6re rettsstridig tilbakevirkning at personer som var gravide f\u00f8r ikraftsettelsen og etter dagens regelverk ville f\u00e5 engangsst\u00f8nad, likevel ikke f\u00e5r engangsst\u00f8nad fordi vilk\u00e5rene i mellomtiden blir skjerpet. Dette inneb\u00e6rer ikke at det legges nye byrder til tidligere handlinger, eller at de ber\u00f8rte m\u00e5 t\u00e5le eller foreta seg noe. Graviditeten (eller at man er i en adopsjonsprosess) inneb\u00e6rer ikke i seg selv at man har en etablert rettsposisjon som gir rett til engangsst\u00f8nad. Bildet kompliseres imidlerti d noe av at det er anledning til \u00e5 s\u00f8ke om engangsst\u00f8nad f\u00f8r f\u00f8dselstidspunktet, n\u00e6rmere bestemt fra uke 22 i svangerskapet. Departementet ser ogs\u00e5 at innstrammingen vil kunne oppleves urimelig for personer som er gravide og forventer \u00e5 f\u00e5 engangsst\u00f8nad, o g at enkelte vil kunne ha innrettet seg slik at de kommer i en vanskeligere situasjon om engangsst\u00f8naden uteblir. Dette gjelder kanskje s\u00e6rlig dem som allerede har s\u00f8kt om engangsst\u00f8nad eller er kommet s\u00e5 langt i svangerskapet at de kunne gjort det. I s\u00e5 f all vil det kunne v\u00e6re saksbehandlingstiden som avgj\u00f8r om s\u00f8knaden innvilges f\u00f8r lovendringen, noe som kan fremst\u00e5 vilk\u00e5rlig. Departementet vil vurdere om det av rimelighetshensyn b\u00f8r gis regler som i en overgangsperiode dispenserer fra medlemskapskravet, for eksempel for personer som p\u00e5 ikrafttredelsestidspunktet allerede har s\u00f8kt eller kunne s\u00f8kt om engangsst\u00f8nad, eller som har kommet langt i en adopsjonsprosess. Det kan ogs\u00e5 v\u00e6re andre grupper som kommer i en situasjon som aktualiserer sp\u00f8rsm\u00e5let om overgangsregler. Departementet ber om innspill til dette fra h\u00f8ringsinstansene. 7.5 Lovforslag med kommentarer Lovendringene som f\u00f8lger av forslaget, kan utformes slik at folketrygdloven \u00a7 14 -17 f\u00f8rste ledd vil lyde: Til en kvinne som f\u00f8der barn eller adopterer barn under 15 \u00e5r, men ikke har rett til foreldrepenger, ytes det engangsst\u00f8nad for hvert barn. Til mann som adopterer alene, ytes det engangsst\u00f8nad for hvert barn dersom han ikke har rett til foreldrepenger. Personer som etter f\u00f8rste eller andre punktum har rett til foreldrepenger, kan i stedet velge \u00e5 motta engangsst\u00f8nad. St\u00f8nadsmottakeren kan ikke senere gj\u00f8re om p\u00e5 valget som er tatt. Adopsjon av ektefellens barn gir ikke rett til engangsst\u00f8nad. St\u00f8nadsmottakeren m\u00e5 ha v\u00e6rt medlem i folketrygden i minst 12 m\u00e5neder f\u00f8r tidspunktet for f\u00f8dsel eller adopsjon. Medlemskapskravet foresl\u00e5s innarbeidet i \u00a7 14-17 f\u00f8rste ledd. Dette inneb\u00e6rer at det gjelder for engangsst\u00f8nad ved f\u00f8dsel og adopsjon, men ikke ved omsorgsovertakelser som nevnt i andre til fjerde ledd. Medlemskapskravet er utformet slik at det gjelder generelt, det vil si for b\u00e5de norske borgere og utlendinger, uavhengig av oppholdsgrunnlag. Det gjelder imidlertid bare st\u00f8nadsmottakeren, typisk mor, ikke den andre forelderen. Skj\u00e6ringspunktet for medlemskapskravet er tidspunktet for f\u00f8dsel eller adopsjon. I tr\u00e5d med gjeldende forst\u00e5else vil f\u00f8dselstidspunktet v\u00e6re ved forl\u00f8sning av et levende barn, men ogs\u00e5 d\u00f8df\u00f8dsler i svangerskapsuke 22 eller senere regnes som f\u00f8dsel. Skj\u00e6ringspunktet ved adopsjon er omsorgsovertakelsen. Medlemskapskravet b\u00f8r s\u00e5 langt som mulig ikke v\u00e6re til hinder for at engangsst\u00f8nad kan s\u00f8kes om og innvilges p\u00e5 forh\u00e5nd, slik det vanligvis gj\u00f8res i dag (tidligst i svangerskapsuke 22). I de fleste tilfeller vil det ikke v\u00e6re tvil om hvorvidt botidskravet vil v\u00e6re oppfylt p\u00e5 f\u00f8dselstidspunktet, fordi terminen med god margin vil v\u00e6re f\u00f8r eller etter den datoen da medlemskapskravet vil v\u00e6re oppfylt. I enkelte tilfeller vil det imidlertid v\u00e6re slik at medlemskapskravet er oppfylt dersom f\u00f8dselen skjer p\u00e5 termin, men ikke ved en tidlig f\u00f8dsel. Departementet vil vurdere n\u00e6rmere hvordan denne situasjonen b\u00f8r h\u00e5ndteres i praksis og eventuelt i forskriftsregulering. Det bemerkes at folketrygdloven \u00a7 14-18 gir departementet hjemmel til \u00e5 gi forskrifter \u00abtil utfylling og gjennomf\u00f8ring av bestemmelsene\u00bb i kapittel 14. Dette vil ogs\u00e5 gjelde for en ny bestemmelse om medlemskapskrav i \u00a7 14-17. 8 Innf\u00f8re botidskrav for personer mellom 19 og 24 \u00e5r for \u00e5 f\u00e5 tannhelsehjelp med redusert egenbetaling i den offentlige tannhelsetjenesten 8.1 Innledning og bakgrunn Departementet foresl\u00e5r \u00e5 innf\u00f8re et krav om 5 \u00e5rs botid for personer mellom 19 og 24 \u00e5r for \u00e5 f\u00e5 tannhelsetjenester med redusert egenbetaling i den offentlige tannhelsetjenesten. Ungdom som fyller 19 eller 20 \u00e5r i behandlings\u00e5ret har i dag rett til n\u00f8dvendige tannhelsetjenester etter tannhelsetjenesteloven. I tillegg gir rundskriv I-2023 \u2013 2 veiledning om fylkeskommunenes tilbud om tannhelsehjelp i den offentlige tannhelsetjenesten til unge voksne fra 21 til og med \u00e5ret de fyller 24 \u00e5r. Botidskravet skal gjelde personer med midlertidig oppholdstillatelse i Norge, men likevel ikke i den grad kravet vil v\u00e6re i strid med Norges forpliktelser etter E\u00d8S-avtalen eller andre gjensidighetsavtaler. Forslaget om \u00e5 innf\u00f8re botidskrav gjelder ikke ved st\u00f8nad til dekning av utgifter til unders\u00f8kelse og behandling hos tannlege for sykdom etter folketrygdloven. Forslaget skal bidra til \u00e5 redusere ankomstene til Norge av fordrevne fra Ukraina og inng\u00e5r i den samlede tiltakspakken. 8.2 Gjeldende rett 8.2.1 Fylkeskommunens \u00abs\u00f8rge for\u00bb-ansvar \u2013 tilgjengelighet for hele befolkningen Det f\u00f8lger av tannhelsetjenesteloven \u00a7 1-1 f\u00f8rste ledd at fylkeskommunen skal s\u00f8rge for at tannhelsetjenester, herunder spesialisttjenester, i rimelig grad er tilgjengelig for alle som bor eller midlertidig oppholder seg i fylket. I \u00a7 1-1 annet ledd er det presisert at det er fylkeskommunen som har ansvar for den offentlige tannhelsetjenesten. I forslaget til tannhelsetjenestelov, jf. Ot. prp. nr. 49 (1982-1983) Om lov om tannhelsetjenesten (tannhelsetjenesten i fylkeskommunene), var det i \u00a7 1-1 lagt inn et forbehold om at fylkeskommunen kun skulle \u00ablegge forholdene til rette\u00bb for at tannhelsetjenester i rimelig grad er tilgjengelige for befolkningen. Ved Stortingets behandling av lovforslaget, jf. Innst. O. nr. 86 (1982-1983), la imidlertid flertallet i sosialkomiteen vekt p\u00e5 \u00e5 sikre at en fikk en nasjonalt likeverdig tannhelsetjeneste. Flertallet i komiteen \u00f8nsket derfor \u00e5 skjerpe fylkeskommunens ansvar ved \u00e5 erstatte den foresl\u00e5tte formuleringen med uttrykket \u00abs\u00f8rge for\u00bb. Det ble i denne sammenheng sett hen til at tilsvarende formulering var brukt i kommunehelsetjenesteloven av 1982. Samtidig la komiteflertallet til grunn at fylkeskommunen ogs\u00e5 m\u00e5tte p\u00e5legges ansvar for \u00e5 s\u00f8rge for n\u00f8dvendig geografisk spredning av odontologiske spesialisttjenester. Komiteens flertall f\u00f8yde derfor til \u00abherunder spesialisttjenester\u00bb i lovteksten som ble vedtatt. Formuleringen \u00abs\u00f8rge for\u00bb p\u00e5legger dermed fylkeskommunen et ansvar for at tannhelsetjenester gj\u00f8res tilgjengelig for befolkningen i fylket. S\u00f8rge for-ansvaret inneb\u00e6rer ikke at tjenestene m\u00e5 utf\u00f8res av fylkeskommunens egne ansatte. Fylkeskommunen kan inng\u00e5 avtale med private tjenesteytere for \u00e5 oppfylle sitt ansvar. Det er likevel slik at det er fylkeskommunen som har det overordnede ansvaret for \u00e5 s\u00f8rge for et n\u00f8dvendig og forsvarlig tilbud, enten fylkeskommunen yter tjenesten selv eller om tjenestene ytes av andre. Fylkeskommunen skal s\u00f8rge for at tannhelsetjenester \u00abi rimelig grad er tilgjengelig\u00bb for alle som bor eller midlertidig oppholder seg i fylket. Begrepet \u00abtilgjengelig\u00bb er ikke konkretisert i tannhelsetjenesteloven eller dens forarbeider. Lovens forarbeider bidrar heller ikke til \u00e5 kaste lys over hva som ligger i begrensningen om at tannhelsetjenester i \u00abrimelig grad\u00bb skal v\u00e6re tilgjengelige. Departementet legger til grunn at formuleringen angir et visst minsteniv\u00e5 p\u00e5 tilgang p\u00e5 tannhelsetjenester som ligger lavere enn det som kan karakteriseres som optimal tilgjengelighet, men som ikke kan v\u00e6re lavere enn det som f\u00f8lger av det generelle helserettslige kravet til forsvarlige tjenester. Videre har fylkeskommunen ansvar for samordning av den offentlige tannhelsetjenesten og privat sektor, jf. \u00a7 1-4. Prosessuelle rammer for inng\u00e5else av avtale med private tannleger om behandling av pasientgruppene som fylkeskommunen har ansvar for fremg\u00e5r av \u00a7 4 -2. 8.2.2 Fylkeskommunens plikt til \u00e5 tilby tannhelsetjenester til bestemte pasientgrupper \u2013 korresponderende rettigheter I tillegg til \u00e5 s\u00f8rge for at tannhelsetjenester er tilgjengelige for hele befolkningen i fylket, har fylkeskommunen gjennom den offentlige tannhelsetjenesten ansvar for \u00e5 gi et regelmessig og opps\u00f8kende tilbud til bestemte grupper i befolkningen. F\u00f8lgende grupper er listet opp i tannhelsetjenesteloven \u00a7 1-3 f\u00f8rste ledd bokstav a til d: a. Barn og unge fra f\u00f8dsel til og med det \u00e5ret de fyller 18 \u00e5r b. Psykisk utviklingshemmete i og utenfor institusjon c. Grupper av eldre, langtidssyke og uf\u00f8re i institusjon og hjemmesykepleie d. Ungdom som fyller 19 eller 20 \u00e5r i behandlings\u00e5ret. Fylkeskommunens kjerneoppgave er \u00e5 yte tannhelsetjenester til ovennevnte grupper. Disse gruppene skal gis prioritet, og omtales ofte som \u00abprioriterte grupper\u00bb. I tillegg kan fylkeskommunen selv vedta at ogs\u00e5 andre grupper enn de som er nevnt i bokstav a til d skal gis et tilbud, jf. tannhelsetjenesteloven \u00a7 1-3 f\u00f8rste ledd bokstav e som lyder: e. Andre grupper som fylkeskommunen har vedtatt \u00e5 prioritere. Etter \u00a7 2-1 har alle \u00abnevnt i \u00a7 1-3 rett til n\u00f8dvendig tannhelsehjelp i den fylkeskommune der de bor eller midlertidig oppholder seg\u00bb. Hva den enkelte skal betale er regulert i forskrifter etter \u00a7 2-2. 8.2.3 Endringer i tannhelsetjenesteloven v\u00e5ren 2024 8.2.3.1 Bakgrunn Helse- og omsorgsdepartementet har hatt p\u00e5 h\u00f8ring forslag til endringer i tannhelsetjenesteloven. H\u00f8ringsfristen var 12. september 2023. Regjeringen skal etter planen i mars i \u00e5r legge frem en lovproposisjon for Stortinget p\u00e5 bakgrunn av forslagene i h\u00f8ringen. Lovendringene vil gi flere pasientgrupper rett til n\u00f8dvendige tannhelsetjenester i den offentlige tannhelsetjenesten, delvis eller helt uten vederlag. For unge voksne i alderen fra 21 til og med 24 \u00e5r ble det i h\u00f8ringen foresl\u00e5tt \u00e5 lovfeste en rett til n\u00f8dvendig tannhelsehjelp i den offentlige tannhelsetjenesten, med 25 prosent egenbetaling, beregnet ut fra departementets takster. Vederlaget ble foresl\u00e5tt regulert i forskrift om vederlag for tannhelsetjenester i den offentlige tannhelsetjenesten. Departementet tar sikte p\u00e5 \u00e5 fastsette endringer i vederlagsforskriften i etterkant av Stortingets behandling av den varslede lovproposisjonen. Dette er en lovfesting av \u00e5 gi et behandlingstilbud til en gruppe der fylkeskommunene allerede har f\u00e5tt midler til \u00e5 kunne gi et tilbud. Bakgrunnen for forslaget er blant annet anmodningsvedtak 832 (2021-2022) og 86 (2022-2023) samt vedtak i RNB 2023. Forslaget er begrunnet blant annet med at de unge voksne pasientene f\u00e5r en lettere overgang til voksenlivet. Det vises til at forslaget vil bidra til det forebyggende arbeidet p\u00e5 tannhelsefeltet, ved \u00e5 skape gode vaner for pasientene med regelmessig tannhelsekontroll. 8.2.3.2 Utkast til lovtekst som har v\u00e6rt p\u00e5 h\u00f8ring F\u00f8lgende forslag til endring i tannhelsetjenesteloven \u00a7 1-3 f\u00f8rste ledd bokstav d har v\u00e6rt p\u00e5 h\u00f8ring og f\u00f8lges opp n\u00e5: \u00ab\u00a7 1-3 f\u00f8rste ledd skal lyde: Den offentlige tannhelsetjenesten skal organisere forebyggende tiltak for hele befolkningen. Den skal gi et regelmessig og opps\u00f8kende tilbud til: (...) Ungdom og unge voksne fra \u00e5ret de fyller 19 til og med \u00e5ret de fyller 24. (...)\u00bb 8.3 Andre nordiske land I Sverige2 f\u00e5r alle som har trygderettigheter (som er \u00abf\u00f6rs\u00e4krad\u00bb) tilbud om gratis tannbehandling til og med det \u00e5ret de fyller 23 \u00e5r. Fra og med det \u00e5ret de fyller 24 \u00e5r f\u00e5r personer med trygderettigheter et statlig, \u00e5rlig st\u00f8ttebidrag til tannhelsetjenester som kan brukes hos tannleger og tannpleiere tilsluttet et statlig system. Asyls\u00f8kere, papirl\u00f8se og personer som har f\u00e5tt oppholdstillatelse etter EUs direktiv om midlertidig beskyttelse, har rett til vederlagsfrie tannhelsetjenester til de fyller 18 \u00e5r. Deretter har de rett til tannhelsehjelp \u00absom ikke kan vente\u00bb. Helsepersonellet avgj\u00f8r om hjelpen ikke kan vente. 2 Kilde: Tandv\u00e5rdsst\u00f6d - F\u00f6rs\u00e4kringskassan (forsakringskassan.se) N\u00e4r du har f\u00e5tt uppeh\u00e5llstillst\u00e5nd i Sverige - F\u00f6rs\u00e4kringskassan (forsakringskassan.se) I Danmark 3f\u00e5r personer som har s\u00f8kt om, eller f\u00e5tt innvilget, midlertidig kollektiv beskyttelse rett til helsehjelp tilsvarende personer som er bosatt i Danmark. Fordrevne fra Ukraina med midlertidig oppholdstillatelse i Finland4, har samme rett til helsetjenester som personer som er bosatt i Finland. 8.4 Departementets vurderinger og forslag Departementet foresl\u00e5r \u00e5 innf\u00f8re et krav om fem \u00e5rs botid i Norge for personer mellom 19 og 24 \u00e5r for \u00e5 f\u00e5 rett til tannhelsehjelp med redusert egenbetaling i den offentlige tannhelsetjenesten. Den delen av forslaget som gjelder personer i aldersgruppen 21 til 24 \u00e5r forutsetter at Stortinget vedtar endringene i tannhelsetjenesten som er beskrevet i punkt 8.2.3. Forslaget skal, sammen med de \u00f8vrige forslagene i den samlede tiltakspakken, bidra til \u00e5 redusere tilstr\u00f8mningen av fordrevne fra Ukraina til Norge. Om behovet for \u00e5 innf\u00f8re tiltak for \u00e5 redusere tilstr\u00f8mningen til Norge, se kapittel 2 ovenfor. Av hensyn til barnets beste, foresl\u00e5r departementet ikke et botidskrav for barn under 18 \u00e5r. Forslaget om \u00e5 innf\u00f8re botidskrav omfatter heller ingen av de andre prioriterte gruppene som har rettigheter etter tannhelsetjenesteloven \u00a7 1-3 f\u00f8rste ledd, jf. \u00a7 2-1. For ikke \u00e5 komme i konflikt med forbudet mot usaklig forskjellsbehandling i Grunnloven \u00a7 98, mener departementet at botidskravet ikke b\u00f8r begrenses til gruppen fordrevne fra Ukraina. Det er ingen vesentlig forskjell p\u00e5 situasjonen til fordrevne med kollektiv beskyttelse og andre med midlertidig oppholdstillatelse i Norge. Det er heller ikke grunnlag for \u00e5 skille mellom de forskjellige gruppenes betydning for offentlig ressursbruk. Forslaget b\u00f8r derfor ogs\u00e5 omfatte \u00f8vrige grupper som har midlertidig oppholdstillatelse i Norge. Departementet foresl\u00e5r at botidskravet skal gjelde personer med midlertidig oppholdstillatelse i Norge. Kravet om botid skal ikke gjelde i den grad dette vil v\u00e6re i strid med Norges forpliktelser etter E\u00d8S-avtalen eller andre gjensidighetsavtaler. Pasienter som har rettigheter i henhold til gjensidighetsavtale med annen stat vil derfor v\u00e6re unntatt fra kravet om fem \u00e5rs botid. Departementet viser her ogs\u00e5 til tannhelsetjenesteloven \u00a7 1-8, som sl\u00e5r fast at bestemmelsene i tannhelsetjenesteloven skal fravikes i den utstrekning det er n\u00f8dvendig for \u00e5 overholde E\u00d8S-rettslige forpliktelser, samt konvensjonsforpliktelser som fremkommer av folketrygdloven \u00a7\u00a7 1-3 a og 1-3 b. 3 Sundhedshj\u00e6lp til ukrainske flygtninge | Indenrigs- og Sundhedsministeriet (sum.dk): Bekendtg\u00f8relse om adgang til ydelser efter sundhedsloven for personer uden opholdstilladelse fordrevet fra Ukraine (retsinformation.dk) 4 Health and social services for people arriving from Ukraine - Ministry of Social Affairs and Health (stm.fi) 9 \u00d8konomiske og administrative konsekvenser 9.1 Redusert introduksjonsst\u00f8nad Departementet vurderer at forslaget ikke inneb\u00e6rer vesentlige \u00f8konomiske og administrative konsekvenser. Forslaget om \u00e5 redusere introduksjonsst\u00f8naden for ektefeller og samboere uten barn til 5/6 tilsvarer en reduksjon p\u00e5 3 297 kroner per m\u00e5ned f\u00f8r skatt, per person i paret, en samlet reduksjon p\u00e5 6 594 kroner per par. Forslaget inneb\u00e6rer isolert sett en reduksjon i kommunenes utgifter til introduksjonsst\u00f8nad. St\u00f8rrelsen p\u00e5 reduksjonen avhenger av hvor mange som omfattes av reduksjonen og av i hvilken grad redusert introduksjonsst\u00f8nad f\u00f8rer til \u00f8kning i utbetaling av \u00f8konomisk sosialhjelp. Selv om par uten barn kommer relativt sett bedre ut enn b\u00e5de enslige og par med barn, kan det ikke utelukkes at tiltaket vil f\u00f8re til \u00f8kning i kommunenes utgifter til sosialhjelp eller i utgifter til bost\u00f8tte for enkelte deltakere. Regjeringen legger ikke opp til en reduksjon i integreringstilskuddet som f\u00f8lge av forslaget. En ev. reduksjon i integreringstilskuddet midt i \u00e5ret vil v\u00e6re krevende \u00e5 gjennomf\u00f8re og gi uforutsigbarhet i bosettingsarbeidet i kommunene. Integreringstilskuddet utgj\u00f8r hovedfinansieringen av kommunenes utgifter til bosetting, kvalifisering og integrering. Tilskuddet skal gi en rimelig dekning av kommunenes gjennomsnittlige merutgifter til d ette arbeidet, herunder utgifter til tiltak i forbindelse med gjennomf\u00f8ring av introduksjonsprogram og introduksjonsst\u00f8nad. Et beregningsutvalg kartlegger hvert \u00e5r kommunenes utgifter til bosetting og integrering og gir informasjon om integreringstilskuddets dekningsgrad. En eventuell reduksjon i kommunenes utgifter vil synliggj\u00f8res i beregningsutvalget \u00e5rlige kartlegginger og danne grunnlag for vurdering av satsen for integreringstilskuddet. Forslaget om \u00e5 redusere st\u00f8naden medf\u00f8rer at noen kommuner m\u00e5 kartlegge bo- og familieforholdene i st\u00f8rre grad enn i dag. Kommunene m\u00e5 imidlertid allerede ha en viss oversikt over dette, jf. at deltakere under 25 \u00e5r som bor med foreldrene mottar 1/3 st\u00f8nad. Ettersom st\u00f8naden allerede differensieres for deltakere under 25 \u00e5r og det er etablert regler for trekk i st\u00f8naden, m\u00e5 kommunenes systemer for utbetaling av introduksjonsst\u00f8nad allerede v\u00e6re tilpasset utbetaling av ulike bel\u00f8p til ulike deltakere. En eventuell \u00f8kning i antall s\u00f8knader om sosialhjelp vil gi \u00f8kt belastning hos arbeids- og velferdsforvaltningen Departementet antar at de administrative konsekvensene samlet vil v\u00e6re begrenset. 9.2 Botidskrav for grunn- og hjelpest\u00f8nad Departementet foresl\u00e5r i punkt 6.4 \u00e5 innf\u00f8re et vilk\u00e5r om tolv m\u00e5neders samlet medlemskapstid for rett til grunn- og hjelpest\u00f8nad til personer over 18 \u00e5r. I 2023 var det seks personer over 18 \u00e5r fra land utenfor E\u00d8S som fikk innvilget grunnst\u00f8nad f\u00f8r de hadde v\u00e6rt medlem i folketrygden i tolv m\u00e5neder. Gjennomsnittlig ytelse er p\u00e5 omtrent 12 975 kroner per \u00e5r. Dersom vi legger til grunn at et tilsvarende antall ville s\u00f8kt hvert \u00e5r, vil forslaget inneb\u00e6re en \u00e5rlig innsparing p\u00e5 st\u00f8nadsbudsjettet p\u00e5 omtrent 0,08 mill. kroner. I innf\u00f8rings\u00e5ret gitt ikrafttredelse 1. januar vil vi f\u00e5 halvparten av hel\u00e5rseffekten, fordi de som innvandrer kommer p\u00e5 ulike tidspunkt i \u00e5ret, og at vi dermed kan anta at de i gjennomsnitt mister seks m\u00e5neder med st\u00f8nad. F\u00f8rste\u00e5rseffekten kan da v\u00e6re en innsparing p\u00e5 tiln\u00e6rmet 0,04 mill. kroner. I 2023 var det 25 personer over 18 \u00e5r fra land utenfor E\u00d8S som fikk innvilget hjelpest\u00f8nad f\u00f8r de hadde v\u00e6rt medlem i folketrygden i tolv m\u00e5neder. Personer over 18 \u00e5r f\u00e5r 16 152 kroner i hjelpest\u00f8nad per \u00e5r. Dersom vi legger til at et tilsvarende antall ville s\u00f8kt hvert \u00e5r, vil forslaget inneb\u00e6re en \u00e5rlig innsparing p\u00e5 st\u00f8nadsbudsjettet p\u00e5 omtrent 0,4 mill. kroner. F\u00f8rste\u00e5rseffekten vil ogs\u00e5 her v\u00e6re om lag halvparten av dette gitt ikrafttredelse 1. januar, det vil si en innsparing p\u00e5 0,2 mill. kroner. Forslaget vil medf\u00f8re administrative konsekvenser, b\u00e5de engangskostnader knyttet til innf\u00f8ringen og l\u00f8pende kostnader knyttet til h\u00e5ndhevelse av regelverket. P\u00e5 usikkert grunnlag estimeres engangskostnadene til \u00e5 utgj\u00f8re om lag 2 mill. kroner. De l\u00f8pende administrative merutgiftene er knyttet til noe \u00f8kt tidsbruk i alle nye saker for \u00e5 vurdere om de har utenlandstilsnitt. I tillegg vil det gi merarbeid for saksbehandlende enheter som skal behandle saker hvor krav til forutg\u00e5ende medlemskap f\u00e5r betydning for retten til ytelse, inkludert kontakt med utenlandske myndigheter som ogs\u00e5 kan p\u00e5virke saksbehandlingstiden. \u00d8kning i administrative kostnader til saksbehandling er p\u00e5 usikkert grunnlag estimert til om lag 2 mill. kroner. I tillegg vil det komme \u00f8kte kostnader i forbindelse med klagebehandling. P\u00e5 usikkert grunnlag estimere vi totalt at endringen vil samlet utgj\u00f8re 3 mill. kroner \u00e5rlig. Forslaget vil kunne inneb\u00e6re at en viss \u00f8kning i utgiftene til \u00f8konomisk sosialhjelp, dersom personer som ellers ville f\u00e5tt grunn- eller hjelpest\u00f8nad ikke p\u00e5 annen m\u00e5te kan dekke n\u00f8dvendige kostnader. Det er i dag et begrenset antall personer som f\u00e5r innvilget grunn- eller hjelpest\u00f8nad i l\u00f8pet av 12 m\u00e5neder etter ankomst. Departement legger derfor til grunn at effekten for utgiftene til \u00f8konomisk sosialhjelp vil v\u00e6re liten. Dersom forslaget bidrar til \u00e5 oppn\u00e5 form\u00e5let om at Norge blir et noe mindre attraktivt ankomstland for fordrevne og flyktninger, kan innsparingen over st\u00f8nadsbudsjettet v\u00e6re langt st\u00f8rre enn beskrevet over. Personer som kommer til Norge f\u00e5r rett til en lang rekke ytelser, s\u00e6rlig etter en viss botid. Dersom forslaget medf\u00f8rer at f\u00e6rre velger Norge som ankomstland, vil Norge spare alle ressursene som ville blitt brukt p\u00e5 personene dersom de hadde valgt \u00e5 komme Norge. I hvor stor grad forslaget kan bidra til at f\u00e6rre velger Norge som ankomstland, er vanskelig \u00e5 ansl\u00e5. Effekten avhenger i h\u00f8y grad av hvordan innstrammingen kommuniseres til personer som vurderer \u00e5 flykte til Norge. Videre er det vanskelig \u00e5 ansl\u00e5 hvor mye Norge vil spare per person som lar v\u00e6re \u00e5 velge Norge som ankomstland. Dette avhenger blant annet av om personene ville kommet ut i jobb, hvilke ytelser de ville ha mottatt, og mange andre faktorer. 9.3 Botidskrav for engangsst\u00f8nad Engangsst\u00f8naden utgj\u00f8r 92 648 kroner i 2024. Gjeldende bevilgning til engangsst\u00f8nad p\u00e5 kap. 2530, post 71 er 715 mill. kroner. Et krav om tolv m\u00e5neders forutg\u00e5ende medlemskap i folketrygden for engangsst\u00f8naden vil redusere utgiftene til engangsst\u00f8nad, fordi f\u00e6rre vil ha rett til ytelsen sammenlignet med i dag. Arbeids- og velferdsdirektoratet har forel\u00f8pig ansl\u00e5tt at et generelt medlemskapskrav uten et vilk\u00e5r om sammenhengende umiddelbart forutg\u00e5ende medlemskap vil inneb\u00e6re en innsparing i utgiftene til engangsst\u00f8nad p\u00e5 om lag 147 mill. kroner i hel\u00e5rseffekt. Dersom medlemskapskravet skal inneb\u00e6re et vilk\u00e5r om sammenhengende og umiddelbart forutg\u00e5ende medlemskap, vil innsparingen v\u00e6re noe h\u00f8yere. Arbeids- og velferdsdirektoratet har forel\u00f8pig ansl\u00e5tt dette til om lag 150 mill. kroner i hel\u00e5rseffekt. De budsjettmessige konsekvensene p\u00e5 sikt er usikre. Direktoratet har lagt til grunn for beregningene at kravet kun skal gjelde for st\u00f8nadsmottaker. Videre antar direktoratet at forslaget vil kunne f\u00f8re til \u00f8kte kostnader til \u00f8konomisk sosialhjelp. Tall for 2022 viser at om lag 20 prosent av ukrainske flyktninger som kom i 2022 mottok sosialhjelp. Direktoratet antar derfor at et grovt anslag kan v\u00e6re at om lag 20 prosent av innsparingene i engangsst\u00f8nad vil komme igjen som merutgifter til \u00f8konomisk sosialhjelp. Et krav om forutg\u00e5ende medlemskap i folketrygden for rett til engangsst\u00f8nad vil ha konsekvenser for forvaltningen av engangsst\u00f8nad i Arbeids- og velferdsetaten. Direktoratet opplyser at de administrative konsekvensene vil omfatte behov med kostnader til 5 mill. kroner forbundet med systemutvikling i innf\u00f8rings\u00e5ret, samt varig \u00e5rlig drifts- og forvaltningskostnader p\u00e5 2 mill. kroner. Direktoratet vurderer at et krav om tolv m\u00e5neders forutg\u00e5ende medlemskap i folketrygden for engangsst\u00f8naden vil kunne innf\u00f8res i 2024. Det er ikke av betydning for innf\u00f8ringstidspunkt og administrative kostnader om det er et vilk\u00e5r om sammenhengende umiddelbart forutg\u00e5ende medlemskap eller ikke. Direktoratet har ogs\u00e5 her lagt til grunn at kravet kun skal gjelde st\u00f8nadsmottaker. 9.4 Botidskrav for tannhelsehjelp med redusert egenbetaling I forbindelse med Stortingets behandling av statsbudsjettet for 2022 ble det vedtatt at 168 mill. kroner skulle bevilges gjennom rammen til fylkeskommunene slik at de kunne tilby tannhelsetjenester til 21- og 22-\u00e5ringene med 50 prosent betaling. I november 2022 inngikk regjeringspartiene et budsjettforlik med SV med enighet om \u00e5 fremme forslag om \u00e5 gi personer i alderen fra 23 \u00e5r til og med 26 \u00e5r rett til behandling i den offentlige tannhelsetjenesten. Det var enighet om \u00e5 forskriftsfeste 50 prosent redusert betaling for disse \u00e5rskullene. Det var ogs\u00e5 enighet om \u00e5 styrke rammetilskuddet til fylkeskommunene med 280 mill. kroner. I revidert nasjonalbudsjett v\u00e5ren 2023, foreslo regjeringen en endret innretning, slik at midlene g\u00e5r til \u00e5 gi et tilbud til 21- til 24-\u00e5ringer med 25 prosent egenbetaling. L\u00f8sningen innebar samme subsidiegrad for alle i aldersgruppen 21 til 24 \u00e5r, og innebar at 25- og 26- \u00e5ringer ikke fikk et subsidiert tilbud i 2023. Det finnes ikke noen form for registrering av voksne pasienters bruk av tannhelsetjenester utenfor den offentlige tannhelsetjenesten. All kunnskap om voksnes bruk av tannhelsetjenester og deres utgifter er basert p\u00e5 sp\u00f8rreunders\u00f8kelser. I en utredning fra 2010 anslo SSB at gjennomsnittsutgiften for tannhelsetjenester per \u00e5r for aldersgruppen 21 til 24 \u00e5r var p\u00e5 2 356 2008-kroner. Av personene i aldersgruppen 21 til 24 \u00e5r hadde 70 prosent mellom 0 og 2000 kroner i utgifter, mens kun 3 prosent hadde utgifter p\u00e5 over 10 000 kroner. Justert for prisutvikling har departementet lagt til grunn at 70 prosent av unge i aldersgruppen 21 til 24 \u00e5r vil f\u00e5 en \u00e5rsutgift til tannhelsetjenester p\u00e5 mellom 0 og om lag 2 500 kroner. De siste \u00e5rene har Finansdepartementet i svar til budsjettsp\u00f8rsm\u00e5l fra Stortinget lagt vekt p\u00e5 at det er forskjell p\u00e5 \u00e5 beregne \u00f8konomiske virkninger av en marginal endring og en reform som inneb\u00e6rer kapasitets\u00f8kning i fylkeskommunal tannhelsetjeneste. Omfanget av faste kostnader knyttet til en slik kapasitets\u00f8kning, vil variere mellom fylkeskommunene. En innstramming av rettighetene for gruppen det her er snakk om vil ha begrensede \u00f8konomiske og administrative konsekvenser for den offentlige tannhelsetjenesten, og i praksis inneb\u00e6re at noen f\u00e6rre innbyggere vil ha rett til subsidierte tjenester. \u00c5 begrense retten til n\u00f8dvendige tannhelsetjenester for deler av pasientgruppen mellom 19 og 24 \u00e5r skal ikke f\u00f8lges av et uttrekk fra fylkeskommunenes rammer. Pasientgruppen det her er snakk om (unge voksne mellom 19 og 24 \u00e5r med midlertidig oppholdstillatelse) inngikk ikke i grunnlaget for Stortingets vedtak om bevilgnings\u00f8kning knyttet til rettighetene. Fylkeskommunene har derfor ikke f\u00e5tt \u00f8konomisk kompensasjon over inntektssystemet for den \u00f8kte ressursbruken knyttet til \u00e5 behandle fordrevne fra Ukraina. Det er ogs\u00e5 krevende \u00e5 beregne potensielle innsparinger, og som gjort rede for over er kunnskapsgrunnlaget for \u00e5 fastsette fylkeskommunenes kompensasjon for de nye rettighetene ogs\u00e5 begrenset. Tilbudet til unge voksne er under oppbygging i fylkeskommunene, og i h\u00f8ringen av Helse- og omsorgsdepartementets forslag om \u00e5 lovfeste rett til tannhelsetjenester for pasienter i aldersgruppen 21 til 24 \u00e5r, stilte flere fylkeskommuner og KS sp\u00f8rsm\u00e5l ved om den vedtatte finansieringen er tilstrekkelig til \u00e5 dekke fylkeskommunenes kostnader. Forslaget vil kunne inneb\u00e6re en viss \u00f8kning i utgiftene til \u00f8konomisk sosialhjelp dersom personer som ellers ville f\u00e5tt dekket tannhelsetjenester ikke p\u00e5 annen m\u00e5te kan dekke n\u00f8dvendige kostnader. Det er imidlertid ikke mulig \u00e5 beregne hvor mye dette ev. vil utgj\u00f8re. 9.5 Konsekvenser av forslagene for kommunenes kostnader til \u00f8konomisk sosialhjelp Det kan ikke utelukkes at forslagene kan f\u00f8re til noe \u00f8kte administrative og \u00f8konomiske konsekvenser for den kommunale delen av Nav knyttet til \u00f8kt behov for sosialhjelp. Ved bosetting av flyktninger mottar imidlertid kommunene integreringstilskudd over fem \u00e5r. Tilskuddet g\u00e5r blant annet til \u00e5 finansiere kommunenes utgifter til introduksjonsprogr am, introduksjonsst\u00f8nad og utgifter til sosialhjelp. Samlet sett legger Regjeringen til grunn at de foresl\u00e5tte innstrammingene vil bidra til \u00e5 redusere ankomstene til Norge, noe som vil dempe presset p\u00e5 kommunen. 10 Forslag til lovendringer 10.1 Integreringsloven I lov 6. november 2020 nr. 127 om integrering gjennom oppl\u00e6ring, utdanning og arbeid (integreringsloven) gj\u00f8res f\u00f8lgende endringer: \u00a7 20 nytt fjerde ledd (eller tredje ledd nytt tredje punktum) skal lyde: Ektefeller eller samboere, som begge deltar i introduksjonsprogrammet og ikke har barn, mottar 5/6 st\u00f8nad. Med samboere menes her personer som bor sammen i et ekteskapslignende forhold. \u00a7 37 c fjerde ledd femte punktum skal lyde: Ved introduksjonsprogram p\u00e5 deltid skal introduksjonsst\u00f8naden tilsvare antallet timer i program. 10.2 Folketrygdloven I lov 28. februar 1997 nr. 19 om folketrygd (folketrygdloven) gj\u00f8res f\u00f8lgende endringer: Ny \u00a7 6-1 b skal lyde: \u00a7 6-1 b Forutg\u00e5ende medlemskap Det er et vilk\u00e5r for rett til st\u00f8nad etter dette kapitlet at vedkommende har v\u00e6rt medlem i folketrygden i minst tolv m\u00e5neder i l\u00f8pet av tiden f\u00f8r s\u00f8knad om st\u00f8nad settes fram. Vilk\u00e5ret gjelder ikke for medlemmer under 18 \u00e5r. \u00a7 6-9 skal lyde: \u00a7 6-9 St\u00f8nad ved yrkesskade Ved en skade eller sykdom som regnes som yrkesskade etter kapittel 13, ytes det grunnst\u00f8nad og hjelpest\u00f8nad etter f\u00f8lgende s\u00e6rbestemmelser: a. Vilk\u00e5ret om forutg\u00e5ende medlemskap i \u00a7 6-1 b gjelder ikke. b. Det ytes st\u00f8nad selv om vedkommende ikke lenger er medlem i trygden. Det er et vilk\u00e5r at han eller hun var medlem i trygden p\u00e5 skadetidspunktet. \u00a7 14-17 f\u00f8rste ledd skal lyde: Til en kvinne som f\u00f8der barn eller adopterer barn under 15 \u00e5r, men ikke har rett til foreldrepenger, ytes det engangsst\u00f8nad for hvert barn. Til mann som adopterer alene, ytes det engangsst\u00f8nad for hvert barn dersom han ikke har rett til foreldrepenger. Personer som etter f\u00f8rste eller andre punktum har rett til foreldrepenger, kan i stedet velge \u00e5 motta engangsst\u00f8nad. St\u00f8nadsmottakeren kan ikke senere gj\u00f8re om p\u00e5 valget som er tatt. Adopsjon av ektefellens barn gir ikke rett til engangsst\u00f8nad. St\u00f8nadsmottakeren m\u00e5 ha v\u00e6rt medlem i folketrygden i minst 12 m\u00e5neder f\u00f8r tidspunktet for f\u00f8dsel eller adopsjon. 10.3 Tannhelsetjenesteloven I lov 3. juni 1983 nr. 54 om tannhelsetjenesten (tannhelsetjenesteloven) gj\u00f8res f\u00f8lgende endringer: Ny \u00a7 1-3 d skal lyde: \u00a7 1-3 d (Ansvar for tilbud til personer med midlertidig oppholdstillatelse) Den offentlige tannhelsetjenestens ansvar etter \u00a7 1-3 f\u00f8rste ledd bokstav d gjelder ikke for personer med midlertidig oppholdstillatelse i Norge som ikke har bodd minst fem \u00e5r i riket, jf. \u00a7 2-1a. F\u00f8rste ledd gjelder ikke for personer som har rettigheter i henhold til gjensidighetsavtale med annen stat. Ny \u00a7 2-1a skal lyde: \u00a7 2-1 a (Krav om botid i riket for personer med midlertidig oppholdstillatelse) For personer som har midlertidig oppholdstillatelse i riket er det krav om fem \u00e5rs botid i riket for rett til n\u00f8dvendige tannhelsetjenester etter \u00a7 2-1, jf. \u00a7 1-3 f\u00f8rste ledd bokstav d. Krav om botid i riket gjelder ikke for personer som har rettigheter i henhold til gjensidighetsavtale med annen stat. 10.4 Ikrafttredelse og overgangsregler Loven trer i kraft fra den tid Kongen bestemmer. Kongen kan sette i kraft de ulike bestemmelsene til ulik tid. Kongen kan gi n\u00e6rmere overgangsregler for ikrafttredelsen av loven. "
}