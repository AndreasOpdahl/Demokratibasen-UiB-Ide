{
  "dokument_id": "05e43c5e-576d-5129-aea4-275a4bc89078",
  "doc_type": "case_attachment",
  "kommune": 4601,
  "tittel": "Reguleringsbestemmelser",
  "url": "https://bergen.kommune.no/politikere-utvalg/api/fil/bk360/12039749/Reguleringsbestemmelser",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Bergenhus, gnr. 166, bnr. 1550, mfl. Bellevuebakken, boliger Nasjonal arealplan-ID 4601_70310000 PLAN-2020/11266 Saksnummer PLAN-2022/20664 Siste revisjonsdato bestemmelser 02.02.2024 Vedtatt av bystyret 08.05.2024 Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1 Planens hensikt Hensikten med planen er \u00e5 legge til rette for at Bellevuebakken 9 sikres fortsatt bruk for fremtiden, gjennom omregulering fra kontor/ forretning/ servering til boligform\u00e5l med tilh\u00f8rende anlegg. Byggets kulturminnehistoriske verdi skal v\u00e6re premissgivende for alle l\u00f8sninger i planforslaget. 2 Fellesbestemmelser for hele planomr\u00e5det Funksjons- og kvalitetskrav (\u00a712-7 nr.4) 2.1 Estetisk utforming 2.1.1 Bygget og det arkitektoniske uttrykket skal videref\u00f8res og fjernvirkningen skal ikke forringes. Endringer og tilf\u00f8yelser til bygningsmassen og byggets fasade skal underordne seg byggets hovedform og ha h\u00f8y kvalitet i detaljering og materialbruk. Endringer i bygningsmassen skal ikke forringe bygningens verdi som kulturminne. Det arkitektoniske utrykket skal harmonere med omkringliggende bebyggelse og kulturmilj\u00f8. Illustrasjonsplan datert 08.08.23 er retningsgivende for disponering av planomr\u00e5det og utforming av uteoppholdsarealer. Side 1 av 7 Reguleringsbestemmelser Arealplan-ID 4601_70310000 2.2 Terrengbehandling 2.2.1 Nye byggetiltak skal ha god terrengtilpassing med minst mulig bruk av store skj\u00e6ringer, fyllinger og murer. Ubebygde arealer skal gis en estetisk tiltalende form og behandling. 2.2.2 Langs gangareal BBB mot o_ SKV skal det etableres avvisende kantstein. Dagens brostein skal gjenbrukes. 2.2.3 Steinmurer skal hovedsakelig beholdes, med unntak av deler av t\u00f8rrsteinsmur i o_SVT2, jf. pkt. 3.2.1.1. Rehabilitering/ opprusting av murer tillates. Ved s\u00f8knad om tiltak skal det legges ved en begrunnet redegj\u00f8relse p\u00e5 valg av materialitet og h\u00f8yde p\u00e5 nye murer. 2.2.4 Ved nyplanting, og gjenbruk av planter innenfor omr\u00e5det, skal det ikke benyttes fremmede skadelige arter med spredningsrisiko. 2.2.5 Masser som inneholder rot- og stengelbiter av fremmede skadelige arter med spredningsrisiko, skal deponeres p\u00e5 varig godkjent mottak eller behandles p\u00e5 en m\u00e5te som frigj\u00f8r jorden fra levedyktige planterester. 2.3 Overvannsh\u00e5ndtering 2.3.1 Overvann innenfor BBB (boligbebyggelse- blokkbebyggelse) og f_SPA (parkering), tillates ikke f\u00f8rt til kommunalt nett, men skal h\u00e5ndteres p\u00e5 egen eiendom. 2.4 Milj\u00f8kvalitet (\u00a7 12-7 nr. 3) 2.4.1 Ved s\u00f8knad om tillatelse skal til enhver tid gjeldende regelverk for st\u00f8y legges til grunn. Ved s\u00f8knad om tiltak skal det vedlegges st\u00f8yrapport som dokumenterer at planforslaget har tilfredsstillende l\u00f8sninger ift. h\u00e5ndtering av st\u00f8y. 2.4.2 Retningslinjer for behandling av st\u00f8y i arealplanlegging skal f\u00f8lges i bygge- og anleggsfasen. 2.5 Bilparkering 2.5.1 Basert p\u00e5 0,4 parkeringsplasser for bil per 100 m2 BRA bolig kan det avsettes 5 plasser, hvorav 1 skal v\u00e6re utformet og reservert for bevegelseshemmede, med kortest mulig gangavstand og gunstig tras\u00e9 til adkomst til bygg. 2.5.2 Det kan tinglyses 1 plass for bildeleordning. 2.5.3 Det skal etableres ladepunkt for el-bil p\u00e5 alle parkeringsplasser for bil. 2.6 Sykkelparkering 2.6.1 Det skal tilrettelegges for 2,5 lett tilgjengelige innend\u00f8rs parkeringsplasser bak l\u00e5sbar d\u00f8r for sykkel per 100 m2 BRA bolig. Det skal i tillegg etableres minst 1 sykkelparkeringsplass per boenhet utend\u00f8rs, rettet mot korttidsparkering/gjesteparkering. I tilknytning til sykkelparkeringen innend\u00f8rs skal det tilrettelegges for lading av sykkelbatteri og vask og reparasjon av sykler. Dokumentasjonskrav \u00a7 12-7 nr 12. 2.7 Utomhusplan 2.7.1 Ved s\u00f8knad om tiltak skal det leveres utomhusplan som viser utvendige trapper, plass til fordr\u00f8yningsmagasin, tr\u00e6r, beplantning, fast m\u00f8blering, belegning, belysning, terrengbearbeiding, stigningsforhold og renovasjonsareal. Side 2 av 7 Reguleringsbestemmelser Arealplan-ID 4601_70310000 3 Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Fellesbestemmelser for bebyggelse og anlegg Funksjons- og kvalitetskrav (\u00a7 12-7 nr. 4, 7) 3.1.1.1 Uteoppholdsareal og lekeplasser 3.1.1.1.a Det skal etableres minimum 40 m2 uteoppholdsareal pr boenhet. Det tillates at deler av privat uteoppholdsareal l\u00f8ses p\u00e5 tak. Minimum 50 % av minste uteareal skal utformes som fellesareal. 3.1.1.1.b Det stilles f\u00f8lgende kvalitetskrav til uteoppholdsareal for bolig: (i) God gangadkomst til uteoppholdsarealene. Alle boliger skal ha maksimalt 100 m sikker gangavstand til n\u00e6rmeste del av uteoppholdsareal p\u00e5 bakkeplan. (ii) Det skal skjermes mot vind, og halve arealet p\u00e5 bakkeplan skal ha sol i 4 timer ved v\u00e5rjevnd\u00f8gn. (iii) St\u00f8yniv\u00e5et skal ikke overstige nedre grenseverdi for gul sone. (iv) Felles uteoppholdsareal skal tilrettelegges med h\u00f8y kvalitet og tilrettelegges for uteopphold for alle alders- og funksjonsgrupper. Barn og unges behov for lekeomr\u00e5der m\u00e5 ivaretas i utforming. (v) Areal som er brattere enn 1:3 vil ikke kunne medregnes hvis ikke arealet har spesielle bruksverdier. (vi) Areal uten praktisk brukskvalitet medregnes ikke i arealkravet. (vii) Areal som ikke ligger p\u00e5 naturterreng skal opparbeides med b\u00e6reevne og utforming, slik at permanente vegetasjonssoner innpasses. 3.1.1.2 Renovasjon 3.1.1.2.a Det skal legges til rette for renovasjonsl\u00f8sning med bruk av bosspann. 3.1.2 BBB (felt BBB) Utforming (\u00a712-7 nr. 1): 3.1.2.1 Type bebyggelse 3.1.2.1.a Det tillates inntil 7 boenheter innenfor planomr\u00e5det. 3.1.2.1.b Det tillates ikke etablert boenheter med BRA under 35 m2 + bodareal. 3.1.2.1.c Tekniske installasjoner skal integreres i det arkitektoniske uttrykket, og skal st\u00f8ydempes etter tekniske forskrifter. Installasjonene skal ikke v\u00e6re skjemmende for bebyggelsen eller kulturmilj\u00f8et. 3.1.2.1.d Det tillates overbygg for parkering innenfor BBB i bestemmelsesomr\u00e5de #3. jf. pkt. 6.3. Side 3 av 7 Reguleringsbestemmelser Arealplan-ID 4601_70310000 3.1.2.2 Grad av utnytting 3.1.2.2.a Maksimal utnyttelse (%-BRA), maksimal m\u00f8neh\u00f8yde (k+) og maksimal gesimsh\u00f8yde, er angitt p\u00e5 plankartet. 3.1.2.3 Takform og/eller m\u00f8neretning 3.1.2.3.a Den overordnede takformen skal beholdes, og hovedtak skal ikke endre form. Takvindu skal utformes slik at byggets kulturminneverdi og fjernvirkning ikke blir forringet. 3.1.2.4 Balkonger/ altaner 3.1.2.4.a Det tillates etablert mindre private takterrasser p\u00e5 de flate partiene p\u00e5 taket Iht. illustrasjoner datert 06.06.2023. Rekkverk og st\u00f8yskjerming av takterrassene m\u00e5 utformes slik at byggets fjernvirkning og kulturminneverdi, ikke blir vesentlig forringet. 3.1.2.4.b Det tillates oppf\u00f8rt mindre balkonger p\u00e5 mur-delen av bebyggelsen mot s\u00f8r\u00f8st, som det fremg\u00e5r av illustrasjonene datert 06.06.2023. Utforming av tiltaket m\u00e5 harmonere med byggets arkitektoniske uttrykk. Det tillates ikke glassrekkverk eller underst\u00f8ttete balkonger. St\u00f8rrelsen og plassering av tiltakene skal ikke p\u00e5virke opplevelsen av lesbarheten til det eksisterende byggets hovedform og kulturminneverdi negativt. 3.1.2.5 Materialbruk 3.1.2.5.a Eksisterende farge- og materialbruk skal i hovedsak videref\u00f8res, ogs\u00e5 i nye bygningsdeler, inkludert nytt hovedinngangsparti. Alt av tiltak skal gjennomf\u00f8res i varige materialer med h\u00f8y kvalitet og med h\u00e5ndverksmessig utf\u00f8relse. Dette gjelder ogs\u00e5 for rekkverk, murer m.v. Taktekkingen skal v\u00e6re r\u00f8d uglassert teglstein i kombinasjon med kobbertekking. Bruk av glassrekkverk skal minimeres. Taket p\u00e5 overbygget i #3, samt tilh\u00f8rende vegg mot s\u00f8rvest/ byen, skal beplantes med stedegen vegetasjon. De delene av overbygget som ikke etableres med vegetasjonsdekke skal ha lik materialitet som t\u00e5rnet, med enten kobber eller m\u00f8rk b\u00e5ndtekking. 3.1.2.5.b Til s\u00f8knad om rammetillatelse skal det redegj\u00f8res for material- og fargeoppsett. 3.1.2.5.c Illustrasjoner datert 06.06.23 er bindende for tiltakets fasadeutforming jf. pkt.8.2. For grunnplan vendt mot byen / mot s\u00f8rvest, kan det imidlertid tillates noe annen plassering av vinduer og d\u00f8rer. Forutsetningen for dette er at antall og st\u00f8rrelse p\u00e5 vinduer og d\u00f8rer er det samme som p\u00e5 illustrasjonene og at det arkitektoniske uttrykket ikke forringes i forhold til l\u00f8sning vist p\u00e5 tegninger datert 06.06.23. Ved s\u00f8knad om tiltak skal det legges ved detaljerte illustrasjoner som viser f\u00f8r- og ettersituasjonen p\u00e5 utvendig fasade sett ifra alle himmelretninger. 3.1.2.6 Bygg og anlegg som forutsettes revet 3.1.2.6.a Det tillates riving av tilbygg i bestemmelsesomr\u00e5de # 3 og s\u00f8rvest i BBB, frittst\u00e5ende bod i BUT, steintrapp s\u00f8r\u00f8st i BBB, slik det fremg\u00e5r av plankartet. Det skal fremlegges antikvarisk rapport i forbindelse med s\u00f8knad om rammetillatelse. Side 4 av 7 Reguleringsbestemmelser Arealplan-ID 4601_70310000 3.1.2.7 Andre krav om utforming 3.1.2.7.a Karakteristiske bygningselementer som pipel\u00f8p og t\u00e5rn skal bevares. Karnappene skal bevare sin hovedform, men kan f\u00e5 endret fasadeuttrykk i tr\u00e5d med illustrasjoner datert 06.06.23. Samtlige blyglassvinduer mot gate o_SKV, skal bevares og tillates rehabilitert forutsatt at de beholder dagens uttrykk 3.1.2.7.b Dagens hovedinngangsparti skal beholdes, samtidig som det tillates nytt inntrukket inngangsparti mot s\u00f8ndre Bellevuevei, o_SKV. 3.1.3 Felles utearealer, f_BUT Innenfor f_BUT skal det opparbeides felles uteoppholdsarealer, i tr\u00e5d med pkt. 3.1.1.1 b. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Samferdselsanlegg og teknisk infrastruktur, f_SVT (\u00a7 12-5 nr.2) Utforming (\u00a7 12-7 nr. 1): 3.2.1.1 P\u00e5 grunn av siktlinjer til ny avkj\u00f8rsel f_SV2, m\u00e5 noe av hj\u00f8rne av eksisterende t\u00f8rrsteinsmur i o_SVT2 rives. Det m\u00e5 til s\u00f8knad om tillatelse leveres beskrivelse og illustrasjoner av hvor mye mur som det er n\u00f8dvendig \u00e5 fjerne for \u00e5 opprettholde siktlinje. Fjerning av mur m\u00e5 gjennomf\u00f8res p\u00e5 en estetisk m\u00e5te. Del av mur som forutsettes revet skal gjenbrukes p\u00e5 stedet hvis mulig. 3.2.1.2 Eksisterende mur innenfor arealform\u00e5l f_ SVT1 skal bevares, men tillates forh\u00f8yet, jf. pkt. 3.2.1.4. 3.2.1.3 I f_SVT1 kan det etableres ny frittst\u00e5ende mur i minimum 0,5 m avstand fra eksisterende mur som vender mot gnr. 166, bnr. 1287. Det skal etableres vegetasjon i omr\u00e5det mellom ny mur og eksisterende mur. 3.2.1.4 I de deler av f_SVT1 som vender mot gnr. 166, bnr. 1548 kan det etableres ny frittst\u00e5ende mur innenfor eksisterende mur eller det kan bygges p\u00e5 eksisterende mur. Ny mur skal bygges i minimum 0,5 m avstand fra den eksisterende og kan maksimalt ha koteh\u00f8yde 88,8 moh. Ved ny mur p\u00e5 eksisterende mur kan koteh\u00f8yden maksimalt v\u00e6re 89,15 moh. 3.2.1.5 I omr\u00e5det SVG1 skal eksisterende b\u00f8ketr\u00e6r og asketr\u00e6r bevares. 4 Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y- og faresoner (\u00a7 11-8 a) (sone H140) 4.1.1 Innenfor frisiktsoner skal det til enhver tid v\u00e6re fri sikt 0,5 m over tilst\u00f8tende vegers plan. 4.2 Sone med angitte s\u00e6rlige hensyn - bevaring kulturmilj\u00f8, H570 4.2.1 Omr\u00e5dene BBB, f_BUT, f_SPA, f_SVT1 og f_SV2 omfattes av sone H570. Alle tiltak skal understreke omr\u00e5dets s\u00e6rpreg og historiske karakter og fremheve Bellevue som en viktig del av kulturmilj\u00f8et i hele Fjellsiden i Bergen. 4.2.2 For bebyggelse som blir omfattet av hensynssone \u00abBevaring kulturmilj\u00f8\u00bb skal endringer i form, volum, utseende, materialbruk, dimensjon og farge v\u00e6re tilpasset kulturminnet, det historiske milj\u00f8 og det helhetlige arkitektoniske milj\u00f8et i omr\u00e5det. Side 5 av 7 Reguleringsbestemmelser Arealplan-ID 4601_70310000 5 Rekkef\u00f8lgebestemmelser (\u00a7 12-7 nr. 10) 5.1 Til s\u00f8knad om igangsetting: 5.1.1 Detaljert teknisk vegplan for de offentlige veganleggene som skal utbedres skal v\u00e6re godkjent av rette vegmyndighet. 5.2 F\u00f8r bebyggelsen tas i bruk (felt BBB) 5.2.1 Opparbeidelse av leke- og uteoppholdsareal skal v\u00e6re ferdigstilt i tr\u00e5d med kvalitetskriteriene i pkt. 3.1.1.1 b). Dette gjelder ogs\u00e5 tilkomst til f_BUT via trappeforbindelse, som vist i illustrasjonsplan datert 08.08.2023. 5.2.2 Parkeringsareal innenfor f_SPA med tilh\u00f8rende tilkomst f_SV2, nye murer og bearbeiding av mur jf. pkt. 3.2.1.1, 3.2.1.3 og 3.2.1.4, skal v\u00e6re ferdigstilt. 5.2.3 Oppstillingsplass for renovasjon innenfor #2 skal v\u00e6re ferdigstilt. 5.2.4 Areal for all sykkelparkering skal v\u00e6re ferdigstilt. 5.2.5 N\u00f8dvendige st\u00f8yskjermingstiltak skal v\u00e6re ferdigstilt. 5.2.6 Beplantning p\u00e5 tak og vegg p\u00e5 tilbygg i omr\u00e5de #3 samt beplantning mellom ny og gammel mur i f_SVT1 skal v\u00e6re etablert. 5.2.7 Avvisende kantstein mellom gangareal BBB og o_SKV skal v\u00e6re opparbeidet jf. pkt. 2.2.2. 6 Bestemmelsesomr\u00e5der 6.1 Bestemmelsesomr\u00e5de #1 Innenfor omr\u00e5det skal det settes av areal for fordr\u00f8yningsmagasin, som del av l\u00f8sning for lokal overvannsh\u00e5ndtering. 6.2 Bestemmelsesomr\u00e5de #2 Innenfor omr\u00e5det kan det avsettes oppstillingsplass for bosspann, eller annen l\u00f8sning i samr\u00e5d med BIR. 6.3 Bestemmelsesomr\u00e5de #3 Innenfor omr\u00e5det tillates det overbygg for parkering, jf. ogs\u00e5 pkt. 3.1.2.1 d. For krav om materialer i overbygget vises til pkt. 3.1.2.5a. Maks gesimsh\u00f8yde for overbygget parkering er k+ 90,5 ikke medregnet 0,25 m jordoverdekning. 6.4 Bestemmelsesomr\u00e5de #4 Bevaring av mur. Eksisterende mur tillates ikke revet. 7 Eierform 7.1 Offentlige arealform\u00e5l 7.1.1 F\u00f8lgende arealer skal v\u00e6re offentlige: - Kommunaltekniske anlegg, o_BKT. - Veg, o_SV1, o_SV3, o_SV4. - Kj\u00f8reveg, o_SKV. - Fortau, o_SF1, o_SF2, o_SF3. - Annen veggrunn \u2013 tekniske anlegg, o_SVT2-o_SVT9. Side 6 av 7 Reguleringsbestemmelser Arealplan-ID 4601_70310000 7.2 Felles arealform\u00e5l f_SPA, f_SV2, f_SVT1 og f_BUT er felles for eiere av gnr. 166 bnr. 1550. 8 Dokumenter som gis juridisk virkning 8.1 Illustrasjonsplan datert 08.08.2023 er retningsgivende for disponering av planomr\u00e5det og utforming av uteoppholdsarealer. 8.2 Illustrasjoner datert 06.06.2023 er bindende for byggets fasadeutforming. Side 7 av 7 Reguleringsbestemmelser Arealplan-ID 4601_70310000 "
}