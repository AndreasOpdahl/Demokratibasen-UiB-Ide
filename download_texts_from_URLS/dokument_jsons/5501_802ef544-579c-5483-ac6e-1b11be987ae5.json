{
  "dokument_id": "802ef544-579c-5483-ac6e-1b11be987ae5",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001847040",
  "tekst": " Saksprotokoll Utvalg: Kommune- og byutviklingsutvalget Arkivsaknr. 24/07583 Saksbehandler Stian Eriksen Behandlet av M\u00f8tedato Saknr 1 Kommune- og byutviklingsutvalget 26.09.2024 53/24 Gnr/bnr 200/1, 200/666 og 200/676 i Samuel Arnesens gate - midlertidig forbud mot tiltak Kommune- og byutviklingsutvalget har behandlet saken i m\u00f8te 26.09.2024 sak 53/24 M\u00f8tebehandling Birte Hansen Nordg\u00e5rd stilte sp\u00f8rsm\u00e5l om habilitet p\u00e5 grunnlag av at hun er styremedlem i Troms\u00f8 Havn. Administrasjonens vurdering: Du er styremedlem i Troms\u00f8 havn KF, som eier og forvalter den aktuelle eiendommen for det oms\u00f8kte prosjektet. Forvaltningslovens \u00a7 6 f\u00f8rste ledd bokstav e sl\u00e5r fast at man er automatisk inhabil dersom man er styremedlem i et selskap som er part i saken. Troms\u00f8 Havn er imidlertid et kommunalt foretak, som er en del av kommunen og er ikke et selvstendig rettssubjekt. Du er derfor ikke inhabil etter denne bestemmelsen i f\u00f8rste ledd. Du oppgir ikke at det foreligger \"s\u00e6regne forhold\" etter andre ledd som er egnet til \u00e5 svekke tilliten til din upartiskhet. Det legges derfor til grunn at du er habil til \u00e5 behandle saken. KOBY m\u00e5 votere over din habilitet. Nordg\u00e5rd ble enstemmig funnet habil og tiltr\u00e5dte m\u00f8tet. Matias Hogne Kjerstad (SV) foreslo: Tilleggsforslag St\u00f8ttet av: SV, R\u00f8dt, MDG, Ap Forslag: 1. Det er \u00f8nsket at saken skal avgj\u00f8res raskt. Som begrunnelse for vedtaket om midlertidig forbud mot tiltak vises det s\u00e6rlig til utfordringene for kollektivtrafikken, slik de er beskrevet i saksfremlegget. Utvalget peker p\u00e5 at framkommelighet for bussene og reguleringsplasser vil v\u00e6re grunnleggende viktige ved endringer av planen. 2. En endring av planen eller ny plan skal ha omtrent samme h\u00f8yde p\u00e5 bygningsmassen. Det skal tas hensyn til bebyggelsesstruktur og kvaliteten p\u00e5 kaipromenaden. 3. Administrasjonen bes om \u00e5 gi en orientering om status senest i februar 2025. I orienteringen skal administrasjonen redegj\u00f8re a) for videre fremdrift. b) for hvorvidt det er mulig \u00e5 gj\u00f8re endringene i henhold til forenklet prosess i plan- og bygningsloven \u00a7 12-14 andre ledd. Markus Halftan Akselbo (H) foreslo: Anmodning om endring gjennom dispensasjon St\u00f8ttet av: FrP, H, Eirik Johansen Forslag: Det iverksettes ikke midlertidig forbud mot tiltak p\u00e5 omr\u00e5de H/0 i plan 1517, detaljregulering Prostneset p\u00e5 n\u00e5v\u00e6rende tidspunkt. Troms\u00f8 kommune anmoder likevel tiltakshaver for eiendommen gnr/bnr 200/1, 200/666 og 200/676 i Samuel Arnesens gate om \u00e5 g\u00e5 i dialog med Troms\u00f8 kommune om muligheten for en dispensasjonss\u00f8knad fra gjeldende reguleringsplan. Troms\u00f8 kommune im\u00f8teser en s\u00f8knad om dispensasjon som gir en 1 bygningsmasse med lavere fotavtrykk langs havnefronten hvor redusert tillat bruksareal p\u00e5 bakkeniv\u00e5 kompenseres i noe \u00f8kt h\u00f8yde p\u00e5 bygget for hotell/overnatting som vil gi et bedre arkitektonisk uttrykk langs havnefronten. Votering Flervalgs votering: Innstilling mot Akselbos forslag \u2022 Innstilling: 6 stemmer, 2Ap (Marit Sollie Aukland, Regine R\u00f8vik), 1MDG (Sigurd Salberg Pedersen), 1R\u00f8dt (Eirin Sundby), 1SV (Matias Hogne Kjerstad), 1V (Irene Dahl) \u2022 Anmodning om endring gjennom dispensasjon: 5 stemmer, 1Ap (Birte Hansen Nordg\u00e5rd), 2FrP (Eirik Johansen, Kristian Wilsg\u00e5rd), 2H (Guro Tjosaas Mortensen, Markus Halftan Akselbo) Voteringspunkt Tilleggsforslag Enstemmig for 11 (Ap, FrP, H, MDG, R\u00f8dt, SV, V) Kommune- og byutviklingsutvalgets vedtak Det iverksettes midlertidig forbud mot tiltak p\u00e5 omr\u00e5de H/0 i plan 1517, detaljregulering Prostneset (m/havneterminal). Arealet er i planen regulert til hotell/overnatting og ber\u00f8rer eiendommen gnr/bnr 200/1, 200/666 og 200/676 i Samuel Arnesens gate. Det kan ikke gjennomf\u00f8res tiltak etter plan- og bygningsloven \u00a7 1-6 p\u00e5 eiendommen som kan vanskeliggj\u00f8re planarbeidet f\u00f8r ny planlegging er gjennomf\u00f8rt. Vedtak om midlertidig forbud mot tiltak p\u00e5 nevnte eiendom blir gjort med hjemmel i plan- og bygningsloven \u00a7 13-1. 1. Det er \u00f8nsket at saken skal avgj\u00f8res raskt. Som begrunnelse for vedtaket om midlertidig forbud mot tiltak vises det s\u00e6rlig til utfordringene for kollektivtrafikken, slik de er beskrevet i saksfremlegget. Utvalget peker p\u00e5 at framkommelighet for bussene og reguleringsplasser vil v\u00e6re grunnleggende viktige ved endringer av planen. 2. En endring av planen eller ny plan skal ha omtrent samme h\u00f8yde p\u00e5 bygningsmassen. Det skal tas hensyn til bebyggelsesstruktur og kvaliteten p\u00e5 kaipromenaden. 3. Administrasjonen bes om \u00e5 gi en orientering om status senest i februar 2025. I orienteringen skal administrasjonen redegj\u00f8re a) for videre fremdrift. b) for hvorvidt det er mulig \u00e5 gj\u00f8re endringene i henhold til forenklet prosess i plan- og bygningsloven \u00a7 12-14 andre ledd. 2 "
}