{
  "dokument_id": "e0283f74-566e-5a3c-8bb7-de3d6f043330",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001686931",
  "tekst": " Saksprotokoll Utvalg: Kommune- og byutviklingsutvalget Arkivsaknr. 20/10801 Saksbehandler Anniken Romuld Behandlet av M\u00f8tedato Saknr 1 Kommune- og byutviklingsutvalget 04.04.2024 20/24 plan 1943 - Detaljreguleringsplan for Jonas Lies gate 15 - til offentlig ettersyn Kommune- og byutviklingsutvalget har behandlet saken i m\u00f8te 04.04.2024 sak 20/24 M\u00f8tebehandling Markus Halftan Akselbo reiste sp\u00f8rsm\u00e5l om habilitet p\u00e5 grunnlag av at hans far eier naboeiendommen. Administrasjonens anbefaling: Forvaltningslovens \u00a7 6 har bestemmelser om habilitet. Etter f\u00f8rste ledd er man automatisk inhabil dersom man er part i saken eller er i slekt i opp- eller nedstigende linje, slik som foreldre og barn. Part er en \u00abperson som en avgj\u00f8relse retter seg mot eller som saken ellers direkte gjelder\u00bb, jfr fvl \u00a7 2. I st\u00f8rre reguleringssaker er man f.eks part dersom man har kommet med innsigelse i saken eller dersom man blir direkte ber\u00f8rt av reguleringsplanen p\u00e5 annen m\u00e5te. Her blir det gjort en konkret vurdering. Slik vurdering vil knytte seg til faktorer som p\u00e5virker omkringliggende eiendommer, f.eks. h\u00f8yde p\u00e5 bygg, omfang og annet som har innvirkning p\u00e5 eiendommen og eiendommens verdi. Det er opplyst at din far er eier av naboeiendommen omtalt som \u00abPresteg\u00e5rden\u00bb i saken. Det er ikke opplyst om hvorvidt din far som eier av naboeiendommen har kommet med innsigelser til planen, eller vil gj\u00f8re dette. Det vurderes allikevel slik at din far som eier av \u00abPresteg\u00e5rden\u00bb er part i saken siden hans eiendom ligger tett inntil planforslaget og er direkte ber\u00f8rt av dette. Dette gj\u00f8r at du vurderes automatisk inhabil etter regelen i fvl \u00a7 6 f\u00f8rste ledd bokstav b. Akselbo ble enstemmig funnet inhabil og fratr\u00e5dte under behandling av saken. Fossbakk tiltr\u00e5dte som vara. Sigurd Salberg Pedersen (MDG) foreslo: Gjennomkj\u00f8ringsforbud nord i Mellomvegen St\u00f8ttet av: SV, MDG Forslag: KOBY ber administrasjonen komme tilbake med en vurdering av \u00e5 stenge Mellomvegen mellom Mus\u00e9gata og Vestregata for gjennomkj\u00f8ring, og endre vegen til gatetun eller lignende form\u00e5l. Matias Hogne Kjerstad (SV) foreslo Alternativforslag St\u00f8ttet av: SV, R\u00f8dt Forslag: Omr\u00e5det for plan 1943 \u2013 detaljreguleringsplan for Jonas Lies gate 14, gbnr. 200/647, 200/649, 200/802 og 200/3971, er et godt og riktig sted \u00e5 bygge boligblokker. Planforslaget har likevel f\u00f8lgende problemer: - En maks h\u00f8yde p\u00e5 kote +44,7, samt en maks h\u00f8yde p\u00e5 kote k +44,0, er for mye. - 110 boenheter p\u00e5 bare 3 daa gir en for h\u00f8y 1 utnyttelsesgrad. Forholdet mellom fotavtrykket p\u00e5 planlagt bebyggelse og st\u00f8rrelse og kvalitet p\u00e5 felles utearealer f\u00f8rer til at boligene ikke vil bli tilstrekkelig gode steder \u00e5 bo. Det vises til store deler av fellesarealene er uten sol p\u00e5 dagtid p\u00e5 grunn av skygge og til at utnyttelsesgraden er i h\u00f8yeste sjikt for hva sammenlignbare boligomr\u00e5der legger opp til. - Det er utfordrende at flere leiligheter henvender seg ensidig mot nord eller nord\u00f8st. Planen sendes tilbake til administrasjonen, og fremmes til ny politisk behandling n\u00e5r problemene er l\u00f8st. Viljar Hanssen (Ap) foreslo: H\u00f8yde, maks kote +44 St\u00f8ttet av: Ap Forslag: H\u00f8yde: Det \u00e5pnes for maks h\u00f8yde p\u00e5 kote +44. Romh\u00f8yde for fellesarealer for beboerne og utadrettet virksomhet langs Mellomvegen settes til 3,m, og min romh\u00f8yde for \u00f8vrige boligetasjer sikres p\u00e5 2,6. Viljar Hanssen (Ap) foreslo: Tilleggsforslag, innspill h\u00f8ring St\u00f8ttet av: Ap Forslag: - Utnyttelsesgrad: Planen legger opp til en h\u00f8y utnyttelsesgrad, og selv om uteoppholdsarealene er av god kvalitet, og at \u00e5 l\u00f8se deler av fellesarealene innend\u00f8rs er spennende og fremtidsrettet, er ikke tomten mer enn 3 daa. Det bes i h\u00f8ringen spesielt om innspill p\u00e5 om en slik utnyttelsesgrad er hensiktsmessig for boligutviklingen i Troms\u00f8. Votering Voteringspunkt Alternativforslag Flertallet voterte mot: 9 (Ap, FrP, H, MDG, NBT, V) og 2 (R\u00f8dt, SV) stemte for Voteringspunkt Tilleggsforslag, innspill h\u00f8ring Flertallet voterte for: 9 (Ap, H, MDG, NBT, R\u00f8dt, SV, V) og 2 (FrP) stemte mot Voteringspunkt H\u00f8yde, maks kote +44 Flertallet voterte for: 9 (Ap, H, MDG, NBT, R\u00f8dt, SV, V) og 2 (FrP) stemte mot Voteringspunkt Gjennomkj\u00f8ringsforbud nord i Mellomvegen Flertallet voterte for: 8 (Ap, H, MDG, R\u00f8dt, SV, V) og 3 (FrP, NBT) stemte mot Voteringspunkt Innstilling Flertallet voterte for: 10 (Ap, FrP, H, MDG, NBT, SV, V) og 1 (R\u00f8dt) stemte mot Kommune- og byutviklingsutvalgets vedtak Det \u00e5pnes for maks h\u00f8yde p\u00e5 kote +44. Romh\u00f8yde for fellesarealer for beboerne og utadrettet virksomhet langs Mellomvegen settes til 3,0 m, og min romh\u00f8yde for \u00f8vrige boligetasjer sikres p\u00e5 2,6. Forslag til plan 1943 \u2013 detaljreguleringsplan for Jonas Lies gate 14, gbnr. 200/647, 200/649, 200/802 og 200/3971 med plankart av 07.03.2024 og planbestemmelser av 07.03.2024, sendes p\u00e5 h\u00f8ring og legges ut til offentlig ettersyn i seks uker. Utnyttelsesgrad: Planen legger opp til en h\u00f8y utnyttelsesgrad, og selv om uteoppholdsarealene er av god kvalitet, og at \u00e5 l\u00f8se deler av fellesarealene innend\u00f8rs er spennende og fremtidsrettet, er ikke tomten mer enn 3 daa. Det bes i h\u00f8ringen spesielt om innspill p\u00e5 om en slik utnyttelsesgrad er hensiktsmessig for boligutviklingen i Troms\u00f8. Vedtaket er hjemlet i plan- og bygningsloven \u00a7 12-10. 2 KOBY ber administrasjonen komme tilbake med en vurdering av \u00e5 stenge Mellomvegen mellom Mus\u00e9gata og Vestregata for gjennomkj\u00f8ring, og endre vegen til gatetun eller lignende form\u00e5l. 3 "
}