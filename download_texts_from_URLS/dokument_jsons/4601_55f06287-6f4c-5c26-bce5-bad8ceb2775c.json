{
  "dokument_id": "55f06287-6f4c-5c26-bce5-bad8ceb2775c",
  "doc_type": "case_attachment",
  "kommune": 4601,
  "tittel": "Uttalelse Bane NOR",
  "url": "https://bergen.kommune.no/politikere-utvalg/api/fil/bk360/9848375/Uttalelse-Bane-NOR",
  "tekst": "HARRIS ADVOKATFIRMA AS Dato: 03.11.2023 Postboks 4115 Sandviken Saksref: 202315747-2 Deres ref.: 5835 BERGEN 66556515/2762722 Side: 1 / 4 Godssporet Bergen\u2013Minde km 490,620 \u2013 Bergen \u2013 Fl\u00f8enbakken 27 m.fl \u2013 Gnr/bnr. 163/60 - Vedtak om tillatelse til oppf\u00f8ring av inntil 8 boenheter og hageareal Bane NOR gir tillatelse til oppf\u00f8ring av inntil 8 boenheter p\u00e5 gnr/bnr. 163/60 i Bergen kommune. Vi ber dere ta kontakt med Bybanen for avklaring om plassering av bygg opp\u00e5 tunnelen deres. S\u00f8knaden er vurdert etter jernbaneloven \u00a7 10 f\u00f8rste ledd. Bane NOR kan fastsette vilk\u00e5r for tillatelsen. Jernbaneloven \u00a7 10 andre ledd sier at vilk\u00e5rene skal s\u00e6rlig ivareta hensynet til jernbanesikkerheten, jernbanens uforstyrrede drift og behovet for vedlikehold og eventuell mulig senere utvidelse av kj\u00f8reveien. Tiltakshaver skal s\u00f8rge for \u00e5 oppfylle fastsatte vilk\u00e5r og f\u00f8lge annen informasjon tillatelsen viser til. Bakgrunn Bane NOR mottok s\u00f8knad 13.10.23. S\u00f8knaden gjelder oppf\u00f8ring av inntil 8 boenheter i en avstand av mellom 20,42 og 24,97 meter fra midten av n\u00e6rmeste jernbanespor. I tillegg \u00f8nskes opparbeidelse av hageareal med trappetilkomst og eventuelle mindre forst\u00f8tningsmurer som vil forekomme inntil 20,42 meter fra sporets midtlinje. Det s\u00f8kes om inntil 8 boenheter da det ikke er avklart om det skal v\u00e6re 6 eller 8 enheter. Bebygd areal vil ikke endres enten det blir 6 eller 8 enheter, kun innvendig oppdeling, og antallet vil derfor ikke p\u00e5virke v\u00e5r saksbehandling. Vi ber om at korrekt tegning sendes oss straks den foreligger dersom tegningen avviker fra den vi allerede har mottatt. Se vedlagte kartutsnitt: Bane NOR SF postmottak@banenor.no Bankgiro: 8101.46.68128 Postboks 4350, NO-2308 Hamar banenor.no IBAN-nr.: NO5581014668128 Sentralbord: 05280 Org.nr.: NO 917 082 308 MVA BIC: DABANO22 Side: 2 / 4 Eiendommen er midlertidig omfattet av omr\u00e5deregulering for Bybanen fra Sentrum til Fyllingsdalen, DS1, Nonneseter \u2013 Kronstad (plan-ID64040000, vedtatt 21.06.17), hvor form\u00e5let Bebyggelse og anlegg (BA) med bestemmelsesomr\u00e5de #91_8 som midlertidig bygge- og anleggsomr\u00e5de gj\u00f8r seg gjeldende. Det f\u00f8lger eksplisitt av planen at form\u00e5let gjelder n\u00f8dvendig tilrettelegging for midlertidig anlegg- og riggomr\u00e5de, og at form\u00e5let opph\u00f8rer ett \u00e5r etter bruken, og skal tilbakef\u00f8res til eksisterende bruksform\u00e5l jf. \u00a7 6.1 jf. \u00a7 12.5. F\u00f8lgelig anses eiendommen \u00e5 v\u00e6re uregulert. Eiendommen er for \u00f8vrig vist med Sentrumsform\u00e5l/BY2 i KPA18, og ligger i boligform\u00e5l etter gjeldende KDP Fjellsiden S\u00d8R. V\u00e5r vurdering av s\u00f8knaden Tiltaket kommer innenfor 30 meter fra n\u00e6rmeste spormidt. Oppf\u00f8ringen er en reetablering av boligbebyggelse etter at omr\u00e5det har blitt benyttet som anleggs- og riggomr\u00e5de for utbyggingen av Bybanen. Grunnarbeidene best\u00e5r hovedsakelig av gravearbeider og det skal ikke sprenges. V\u00e5r vurdering er at tiltaket ikke p\u00e5virker jernbanen negativt. Vurderingen er basert p\u00e5 mottatt dokumentasjon og at boligene blir oppf\u00f8rt etter gjeldene lover og forskrifter. Tillatelsen gis p\u00e5 f\u00f8lgende vilk\u00e5r Tilstandskontroll\u00f8r hos Spordrift Svein-Helge Ovrid, epost svein-helge.ovrid@spordrift.no og tlf. 91 65 92 21, skal kontaktes i god tid (minst 3 uker) f\u00f8r arbeidene settes i gang, slik at det kan vurderes om det er n\u00f8dvendig med sikkerhetstiltak og om sikkerhetsvakt m\u00e5 benyttes under hele eller deler av arbeidet. Tiltak m\u00e5 utf\u00f8res som prosjektert, ved enderinger m\u00e5 Bane NOR informeres. Sprenging er ikke tillatt. Hvis det skal sprenges m\u00e5 det sendes inn oppdatert informasjon til Bane NOR for ny vurdering. Stabilitet og grunnforhold skal forbli uendret under arbeid som f\u00f8lge av tiltaket. Dersom det avdekkes grunnforhold som avviker fra prosjektering skal arbeid stanses og geotekniker tilkalles for \u00e5 vurdere forhold. Dersom det oppdages setninger eller Side: 3 / 4 stabilitetsproblemer som kan p\u00e5virke bane i drift skal Bane NOR og tilstandskontroll\u00f8r varsles uten ugrunnet opphold. Tiltakshaver er erstatningsansvarlig for all skade og ulempe som eventuelt m\u00e5tte p\u00e5f\u00f8res Bane NOR som f\u00f8lge av det oms\u00f8kte tiltaket i planleggingsfasen, byggefasen eller driftsfasen. Tiltakshavers ansvar gjelder uavhengig av skyld og uten bel\u00f8psgrense. Erstatningsansvaret omfatter alle Bane NORs tap, herunder regress for rettmessige krav fra togselskap, passasjerer eller andre tredjepersoner. Bane NOR er uten ansvar for skade og ulempe vi som jernbanevirksomhet m\u00e5tte p\u00e5f\u00f8re tiltaket, blant annet st\u00f8y og rystelser. Dette gjelder b\u00e5de ordin\u00e6r drift og ekstraordin\u00e6re tiltak, som for eksempel byggearbeider, anleggsarbeider, vedlikeholdsarbeider og arbeider ved utvidelse av jernbanens infrastruktur. Ansvarsfriheten gjelder ikke om skaden eller ulempen skyldes forsett eller grov uaktsomhet. Tillatelsen faller bort om tiltaket ikke er p\u00e5begynt senest tre \u00e5r etter at tillatelsen ble gitt. Det samme gjelder om tiltaket innstilles i mer enn to \u00e5r. Tillatelsen faller bort med umiddelbar virkning ved brudd p\u00e5 vilk\u00e5rene. Generell informasjon Tiltaket m\u00e5 ikke p\u00e5 noen m\u00e5te utgj\u00f8re en sikkerhetsrisiko for jernbanen eller for mennesker som oppholder seg i eller passerer gjennom omr\u00e5det. Tiltakshaver har ansvaret for sikkerheten til egne og innleide folk. Det samme gjelder andre som tiltakshaver gir adgang til anleggsomr\u00e5der. Ved ny utbygging av st\u00f8yf\u00f8lsom bebyggelse, som bolig, h\u00e5ndteres utend\u00f8rsst\u00f8y i plan- og bygningsloven gjennom st\u00f8yretningslinje T-1442/2021. Krav til innend\u00f8rsst\u00f8y i byggesaker h\u00e5ndteres i TEK17. Det er kommunen som er plan- og byggesaksmyndighet. Om tiltaket medf\u00f8rer arbeid p\u00e5 Bane NORs grunn, m\u00e5 det inng\u00e5s avtale med Bane NOR som grunneier. Tiltakshaver er ansvarlig for valg av metoder, materialer og alle andre forhold ved tiltaket. Eventuell aksept av dokumentasjon inneb\u00e6rer ikke at Bane NOR anviser metodebruk eller lignende. Tiltaket skal planlegges, utf\u00f8res, driftes og vedlikeholdes i henhold til gjeldende lover, forskrifter og relevante offentlige vedtak. Bane NOR forutsetter at tiltakshaver har satt seg inn i f\u00f8lgende andre bestemmelser: \u2022 Prosedyre for sikkert arbeid i og ved Bane NORs infrastruktur \u2022 Informasjon om sikkerhetskurs \u2022 Bestilling av kabelp\u00e5visning \u2022 Bane NORs tekniske regelverk \u2022 Forskrift om elektriske forsyningsanlegg og veiledning til forskrift om elektriske forsyningsanlegg \u2022 Forskrift om sikkerhet ved arbeid i og drift av elektriske anlegg Side: 4 / 4 Informasjon om klagerett Tillatelsen er et enkeltvedtak etter forvaltningsloven som kan p\u00e5klages til n\u00e6rmeste overordnede forvaltningsorgan. Klageinstans for enkeltvedtak etter jernbaneloven er Jernbanedirektoratet. Fristen for \u00e5 klage er tre uker fra det tidspunkt du har mottatt vedtaket. Se vedlagt informasjonsark om klagerett for n\u00e6rmere opplysninger. Eventuell klage merkes med saksnummer og sendes til Bane NOR, Postboks 4350, 2308 Hamar eller p\u00e5 e-post til postmottak@banenor.no. Med vennlig hilsen Kristin Brekke Marianne Collett-\u00d8stensen Teknisk sjef Saksbehandler Omr\u00e5de S\u00f8r-Vest Omr\u00e5de S\u00f8r-Vest Dokumentet er godkjent elektronisk og sendes uten signatur Mottakere: HARRIS ADVOKATFIRMA AS, Susanne Nyborg Bjelland Kopi: BERGEN KOMMUNE Banestrekning Vestlandet, Lars Rugtvedt Vedlegg: Klage p\u00e5 vedtak - informasjon "
}