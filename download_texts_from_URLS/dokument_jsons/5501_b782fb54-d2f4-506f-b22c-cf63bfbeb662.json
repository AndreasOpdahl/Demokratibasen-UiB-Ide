{
  "dokument_id": "b782fb54-d2f4-506f-b22c-cf63bfbeb662",
  "doc_type": "case_attachment",
  "kommune": 5501,
  "tittel": "Behovskartlegging nytt aktivitetshus TSKL og TSSL",
  "url": "https://innsyn.tromso.kommune.no/application/getMoteDokument?dokid=2001582230",
  "tekst": "Behovskartlegging nytt aktivitetshus Troms\u00f8 skiklubb langrenn Troms\u00f8 Skiklubb Langrenn (TSKL) og Troms\u00f8 Skiskytterlag (TSSL) har siden 2018 arbeidet med \u00e5 utarbeide konseptbeskrivelse og prosjektering av et nytt aktivitetshus som erstatter dagens skihus ved Troms\u00f8 Skistadion p\u00e5 Templarheimen. TSKL og TSSL tilbyr aktivitet for barn og unge som \u00f8nsker \u00e5 drive med langrenn og skiskyting. TSKL har i tillegg treningsgruppe for voksne som liker \u00e5 g\u00e5 p\u00e5 ski. De to klubbene har samlet mer enn 500 medlemmer og er det st\u00f8rste milj\u00f8et for vinteridrett i Nord- Norge. Det er en rekke foreldre og foresatte tilknyttet klubbene. Disse driver klubbens aktiviteter og s\u00f8rger for at vi kan arrangere ski- og skiskytterkonkurranser p\u00e5 Templarheimen. Troms\u00f8 Skiklubb Langrenn f\u00f8rte i 1985 opp et bygg p\u00e5 Templarheimen i forbindelse med NM p\u00e5 ski i Troms\u00f8. Dette bygget har siden fungert som klubbhus for skiklubben. Skihuset har de senere \u00e5r ogs\u00e5 fungert som klubbhus for TSSL. Dagens skihus fyller flere funksjoner for de to klubbene: Trening: Skihuset har en stor sal p\u00e5 ca. 150 m2 som benyttes av treningsgrupper til saltrening, i hovedsak styrketrening med kroppsvekt for yngre ut\u00f8vere og t\u00f8ying/stretching, men ogs\u00e5 lek og andre \u00f8velser for oppvarming. I kjelleren har skihuset et eget styrkerom med dusj, garderobe og badstu. Dette tilbudet benyttes av eldre ut\u00f8vere og treningsgruppen for voksne. Arrangement: Skihuset er, sammen med arrang\u00f8rhuset, sv\u00e6rt viktig for \u00e5 kunne arrangere ski- og skiskytterkonkurranser p\u00e5 Troms\u00f8 skistadion. Skihuset fungerer som sekretariat, kaf\u00e8 og samlingssted for l\u00f8pere og foreldre som deltar p\u00e5 v\u00e5re arrangement. Her er det ogs\u00e5 tilgang p\u00e5 toaletter og muligheter for dusj/garderobe ved sone- og kretsrenn. Premieutdeling finner sted i storsalen. I tillegg benyttes sm\u00f8rerom til \u00e5 tilby sm\u00f8rehjelp til foreldre/foresatte som har behov for hjelp til \u00e5 sm\u00f8re ski. Sosialt: TSKL og TSSL er opptatt av \u00e5 bygge et godt klubbmilj\u00f8 for v\u00e5re medlemmer. Dette gj\u00f8r vi gjennom ulike sosiale tiltak som kveldsmat etter trening og klubbm\u00f8ter/klubbkveld. Disse m\u00f8tene finner sted p\u00e5 skihuset. Det er \u00f8nskelig \u00e5 styrke dette arbeidet som del av v\u00e5rt arbeide for \u00e5 beholde og \u00f8ke rekrutteringen til skiidretten. M\u00f8ter og administrasjon: Det gjennomf\u00f8res en rekke m\u00f8ter i TSKL og TSSL i forbindelse med drift av klubben. Fysiske m\u00f8ter og st\u00f8rre m\u00f8ter finner sted p\u00e5 skihuset. Dette er bl.a. styrem\u00f8ter, utvalgsm\u00f8ter, klubbm\u00f8ter og \u00e5rsm\u00f8ter, men ogs\u00e5 en rekke m\u00f8ter knyttet til oppl\u00e6ring/veiledning av foreldre/foresatte. Dette kan bl.a. v\u00e6re sm\u00f8rekurs, trenerkurs mv. Lager: TSKL og TSSL har mye utstyr som benyttes n\u00e5r det er arrangement p\u00e5 Troms\u00f8 skistadion. Utstyr som m\u00e5 lagres varmt lagres inne i skihuset og arrang\u00f8rhuset, mens utstyr for bruk utend\u00f8rs lagres i kjelleren til skihuset. Dette er utstyr som sn\u00f8skuter, gjerder, bukker, skilt mv. Sm\u00f8rerom: TSKL og TSSL tilbyr sm\u00f8rehjelp og oppl\u00e6ring til foreldre/foresatte som \u00f8nsker denne type hjelp og oppl\u00e6ring. Klubbene har i tillegg et mindre antall ski til utl\u00e5n for barn og unge som mangler utstyr. Det er laget et eget rom for lagring av skiutstyr og sm\u00f8reprodukter. Dette rommet benyttes ogs\u00e5 til preparering av ski. Troms\u00f8 Skiklubb Langrenn og Troms\u00f8 Skiskytterlag har behov for et velfungerende aktivitetshus/klubbhus som st\u00f8tter opp om den aktiviteten vi gjennomf\u00f8rer. I planleggingen av nytt aktivitetshus har vi lagt vekt p\u00e5 at det nye huset skal v\u00e6re tilrettelagt for bevegelseshemmede og at kapasiteten til huset skal utnyttes gjennom hele \u00e5ret. I tillegg \u00f8nsker vi at aktivitetshuset skal v\u00e6re et tilbud som ogs\u00e5 byens befolkning har glede av. For \u00e5 utnytte kapasiteten til huset har vi s\u00f8kt samarbeid med Troms\u00f8 Cykleclub som ogs\u00e5 har behov for et klubbhus for sine medlemmer, og som har sin hovedaktivitet i sommersesongen. I tillegg har NTG-U behov for tilrettelagte arealer for sine elever, noe som ogs\u00e5 kan bidra til \u00e5 \u00f8ke bruken av aktivitetshuset p\u00e5 dagtid. TSKL og TSSL har basert p\u00e5 v\u00e5re behov f\u00e5tt utarbeidet et skisseprosjekt for Nytt Aktivitetshus som hensyntar de behovene v\u00e5re klubber og samarbeidspartnere har behov for. Dette har resultert i en romplan for et nytt aktivitetshus som i hovedsak dekker den bruken vi har av dagens skihus, men tilrettelagt for bevegelseshemmede \u2013 noe som vil gj\u00f8re det mulig for TSKL og TSSL \u00e5 kunne tilby treningsaktiviteter for paraidrett i fremtiden. Romplan Nytt Aktivitetshus: Figur 1: Nytt Aktivitetshus etg. 1 Figur 1: Nytt Aktivitetshus etg. 2 Nytt Aktivitetshus p\u00e5 Templarheimen er tenkt plassert p\u00e5 den tomten TSKL fester for dagens skihus. Denne beliggenheten mellom parkering og skistadion er gunstig ift. bruken av huset, men vil v\u00e6re i veien ved bygging av en ny Troms\u00f8hall mellom dagens Troms\u00f8hall og Troms\u00f8badet. Dersom det er aktuelt \u00e5 benytte tomten for dagens skihus til ny Troms\u00f8hall er det \u00f8nskelig om de behovene TSKL og TSSL har for nytt klubbhus kan l\u00f8ses som del av den nye hallen. Det er \u00f8nskelig \u00e5 videref\u00f8re samdriften med Troms\u00f8 Cykleklubb dersom dette er mulig. Troms\u00f8 Skiklubb Langrenn og Troms\u00f8 Skiskytterlag har definert f\u00f8lgende behov for et nytt aktivitetshus/klubbhus. De oppgitte romst\u00f8rrelsene tar utgangspunkt i skisseprosjektet for Nytt Aktivitetshus Templarheimen. Behov som m\u00e5 dekkes M\u00f8terom/sekretariat 30 m2. (Sekretariat ved arrangement). Dusj og garderobe 10 personer per garderobe inkl. HC 4 stk. Toaletter 1 stk. toalett HC Storsal til arrangement og saltrening/spinning 225 m2 Kj\u00f8kken 30 m2 Lager kj\u00f8kken 7 m2 Lager utstyr storsal 25 m2 Lager annet utstyr 70 m2 Kaldt lager utstyr stadion, skuter mv. 75 m2 Rom for preparering av ski/sykkelverksted 27 m2 Heis ved flere etasjer (HC) Behov som b\u00f8r dekkes Sal til styrketrening 100 m2 Badstue 10 personer Stue/sosialt m\u00f8terom 55 m2 (kan kombineres med m\u00f8terom/sekretariat) Kontor 10 m2 Vi ser fram til \u00e5 delta i arbeidet med \u00e5 finne en omforent l\u00f8sning for ny Troms\u00f8hall som ogs\u00e5 dekker behovene til skiidretten p\u00e5 Templarheimen. Med vennlig hilsen Geir H\u00e5vard Hanssen styreleder TSKL "
}