{
  "dokument_id": "04192514-c38b-59e1-b5c4-3f3365d711a9",
  "doc_type": "case_attachment",
  "kommune": 4601,
  "tittel": "Tilleggsnotat 2 - 65150000 \u00c5rstad, Gnr. 13,  Bnr. 1132,   Sykkelvei fra Hagerupsvei til Mindemyren,   Offentlig reguleringsplan",
  "url": "https://bergen.kommune.no/politikere-utvalg/api/fil/bk360/11678242/Tilleggsnotat-2-65150000-Arstad-Gnr-13-Bnr-1132-Sykkelvei-fra-Hagerupsvei-til-Mindemyren-Offentlig-reguleringsplan",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56545-140 Postboks 7700 Saksbehandler: Amalie Hilde 5020 BERGEN Dato: 15. desember 2024 Deres ref.: Tilleggsnotat 2 - 65150000 \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan F\u00f8lgende sp\u00f8rsm\u00e5l er stilt til saken: \u00abUnder UMBY-m\u00f8tet 5.12 ble det aktualisert og spurt om hva som var innholdet i plankartet som har v\u00e6rt p\u00e5 offentlig h\u00f8ring og ettersyn \u00c5RSTAD. GNR 13 BNR 1132, SYKKELVEI FRA HAGERUPS VEI TIL MINDEMYREN. Det bes om at Byr\u00e5den forelegges sp\u00f8rsm\u00e5l om det kan bekreftes/avkreftes at det var f\u00f8lgende plankart datert 15.12.2020 som ble lagt ut til offentlig h\u00f8ring ettersyn? Figur 1 - plankart datert 15.12.2020 Og kan det bekreftes/avkreftes at f\u00f8lgende plankart 10.06.2024 som l\u00e5 til grunn for Byr\u00e5dens innstilling i saken? https://www.bergen.kommune.no/politikere-utvalg/api/fil/bk360/10922193/Plankart-datert-10- 06-2024 Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Figur 2 - plankart datert 10.06.24 Kan det bekreftes/avkreftes hvorvidt plankartet av 10.06.2024 har v\u00e6rt p\u00e5 h\u00f8ring offentlig ettersyn eller ikke? Kan det redegj\u00f8res for hvilke endringer som er gjort i plankartet av 10.06.2024, sammenlignet med plankartet som var p\u00e5 h\u00f8ring av 15.12.2020? Kan det gj\u00f8res en vurdering av om Byr\u00e5den mener endringene som ble gjort i plankartet av 10.06.2020, i forhold til plankartet av 15.12.2020 var \u00e5 anse som vesentlige endringer som fordret ny h\u00f8ring eller ikke? Mener Byr\u00e5den det var en vesentlig endring, eller ikke en vesentlig endring, at felt BKS2 i plankartet av 15.12.2020 ble omregulert til BBB2 Mener Byr\u00e5den at omregulering fra BKS2 til BBB2 har konsekvenser for muligheten til \u00e5 realisere gang- og sykkelvegprosjeket langs Storetveitvegen? UMBY vedtok en innstilling hvoretter kryss i gamle BKS2, n\u00e5 benevnt BKS4, ble fjernet. Slikt kryss betyr ihht tegnforklaringen \u00abbebyggelse som forutsettes revet\u00bb. Vedtaket innebar ikke at kryss i over de aktuelle husene i felt OSF9(fortau) og O-SS5(sykkelveg) ble fjernet. Intensjonen med endringen var at denne reguleringsplanen ikke var ment \u00e5 utgj\u00f8re eksporiasjonsgrunnlag for utbyggere for planen etter \u00c5RSTAD. GNR 13 BNR 81 MFL., NYHAUGVEIEN-plan-ID 4601_65230000, som snart skal fremmes for sluttbehandling. Vurdering av n\u00f8dvendige ekspopriasjonsgrannlag for denne boligreguleringen vil v\u00e6re naturlig \u00e5 gj\u00f8re i forbindelse med vedtakelsen av boligplanen. Grunner er at man ikke kan vurdere fordeler/ulemper av slik ekspropriasjon f\u00f8r man faktisk vurderer planforslaget i sin helet. Det ligger imidlertid i UMBYs innstilling til vedtak at planen ville kunne utgj\u00f8re ekspropriasjonsgrunnlag for gjennomf\u00f8ring av fylkeskommunens gang- og Side 2 av 6 sykkelvegprosjekt, Kryssene fjernes ikke for de arealer som utgj\u00f8r i felt OSF9(fortau) og O- SS5(sykkelveg). I planoppstartsmelding av 14.oktober 2015 for reguleringsplanen for g/G-veg p\u00e5 Wergeland het det: https://plnstoragejbyz5.blob.core.windows.net/bergen4601/65150000/Behandlinger/3192/Do kumenter/v65150000%20oppstart.pdf?sv=2024-11-04&se=2024-12- 07T10%3A27%3A08Z&sr=b&sp=r&sig=4kfiIARUy0MSZuXvECSXAMRY9XDi3l%2FLjYn53U 2842s%3D \u00abHva saken gjelder: \u00abStatens vegvesen har i brev av 12.5.2014 tatt opp behov for \u00e5 omregulere sykkelveg i omr\u00e5det for Storetveitveien og Minde All\u00e9, fra krysset med Hagerups vei til kryss med Kanalveien, se forslag til planavgrensning i figur 1. Hoveddelen av planomr\u00e5det ligger innenfor vedtatt omr\u00e5deplaner for Mindemyren og Wergeland, samt p\u00e5g\u00e5ende reguleringsarbeid for gang- og sykkelveg langs Storetveitveien. Sp\u00f8rsm\u00e5let inneb\u00e6rer endring av relativt nylig vedtatte l\u00f8sninger for sykkelveier og sykkelfelt i omr\u00e5deplanene. Form\u00e5let med arbeidet er \u00e5 f\u00e5 tilstrekkelig areal til \u00e5 skille mellom g\u00e5ende og syklende p\u00e5 strekningen. Det er ogs\u00e5 et m\u00e5l \u00e5 f\u00e5 bedre sammenkopling mellom sykkelruten mot s\u00f8r (Fanaruten) og ruten mot \u00f8st/s\u00f8r-\u00f8st. Planarbeidet forutsettes \u00e5 g\u00e5 minst mulig utover areal til andre form\u00e5l enn trafikk.\u00bb Som det ses var det ikke et form\u00e5l med h\u00e6rv\u00e6rende reguleringsplanarbeid \u00e5 sikre ekspopriasjsonsgrunnlag for senere utbyggingsprosjekter i Nyhaugvegen. Form\u00e5let var kun \u00e5 sikre gjennomf\u00f8ring av g/s-vegen langs Storetveitvegen. Planarbeidet var forutsatt \u00e5 g\u00e5 minst mulig ut over areal til andre form\u00e5l enn trafikk. I lys av dette Bes om Byr\u00e5dens vurdering av om det \u00e5 fjerne kryssene for boligbebyggelsen i BFS4, vil komme i konflikt, eller ikke komme i konflikt, med gjennomf\u00f8ringen av den tilst\u00f8tende gang- og sykkelveg i felt OSF9(fortau) og O-SS5(sykkelveg)\u00bb Side 3 av 6 Svar fra byr\u00e5den Sammendrag Byr\u00e5den mener kryssene over boligene i BBB2 (BFS4) kan tas ut uten konsekvenser for gjennomf\u00f8ring av planen. Det vil uansett v\u00e6re n\u00f8dvendig \u00e5 rive boligene for \u00e5 bygge sykkelveien, og vedtatt reguleringsplan vil gi n\u00f8dvendig grunnlag for at dette kan gjennomf\u00f8res. Byr\u00e5den vurderer at form\u00e5let blokkbebyggelse i BBB2 kan endres til frittliggende sm\u00e5husbebyggelse (BFS) i tr\u00e5d med UMBYs innstilling uten behov for ny h\u00f8ring. Ved h\u00f8ring var arealet foresl\u00e5tt til BFS. Byr\u00e5den vurderer at hensynet til medvirkning dermed er ivaretatt. Endringen vil ikke ha betydning for gjennomf\u00f8ring av sykkelveiprosjektet. Risiko ved \u00e5 fjerne kryss i BBB2 Kryss over boligene som m\u00e5 rives innenfor felt BBB2 (BFS4 i UMBYs innstilling) er ikke n\u00f8dvendig for \u00e5 kunne ekspropriere boligene til fortau og sykkelvei etter reglene i plan- og bygningsloven kapittel 16. Plankartet viser at husene langs Storetveitveien som forutsettes revet dekkes av form\u00e5lene fortau, sykkelvei, og bolig (Figur 3). Dersom fortau og sykkelvei skal bygges m\u00e5 husene rives. Selv om det i innstillingen fra UMBY \u00e5pnes for mer fleksibilitet innenfor form\u00e5lene SF (fortau) og SS (sykkelvei), vil det uansett v\u00e6re behov for \u00e5 rive boligene for \u00e5 kunne bygge sykkelvei med fortau. Det er ikke mulig \u00e5 rive kun de delene av bygningene som er innenfor regulert fortau og sykkelvei. Byr\u00e5den vurderer at kryssene innenfor boligform\u00e5let kan tas ut uten at det f\u00e5r konsekvenser for gjennomf\u00f8ring av planen. Arealform\u00e5l Det stemmer at planforslaget ble lagt ut til offentlig ettersyn med plankartet som er vist i Figur 1, datert 15.12.2020. Det stemmer at plankartet i Figur 2 datert 10.06.2024 er lagt til grunn for politisk behandling av planforslaget. Form\u00e5let BFS er endret til BBB i dette planforslaget, sammenliknet med h\u00f8ringsutkastet. Bakgrunnen for endringen var \u00e5 sikre at b\u00e5de sykkelveiprosjektet og boligprosjektet kunne gjennomf\u00f8res uavhengig av hverandre. P\u00e5 denne m\u00e5ten er grensesnittet mellom de to planene ivaretatt i begge planene, og midlertidige l\u00f8sninger for fortau kan opparbeides dersom sykkelprosjektet skulle bli forsinket. Ved \u00e5 samordne arealform\u00e5lene er heller ikke planforslagene avhengig av \u00e5 bli vedtatt i en spesiell rekkef\u00f8lge. Alle endringene i plankartet etter h\u00f8ringen kommer fram i planbeskrivelsens kapittel 5.4. Endringene dreier seg i hovedsak om justeringer i form\u00e5l for \u00e5 tilpasse plankartet til eksisterende bebyggelse, underliggende reguleringsplaner eller p\u00e5g\u00e5ende planprosesser. Siste versjon av plankartet til sluttbehandling, datert 10.06.2024 (Figur 2), har ikke v\u00e6rt p\u00e5 h\u00f8ring i forbindelse med sykkelveiplanen. Endringen i form\u00e5let fra sm\u00e5husbebyggelse til blokkbebyggelse har imidlertid v\u00e6rt p\u00e5 h\u00f8ring gjennom forslag til Figur 3 - utsnitt av reguleringsplan for Nyhaugveien i 2018 og v\u00e5ren 2024 (Figur 4 og plankartet over den s\u00f8rlige delen av planomr\u00e5det Figur 5). Side 4 av 6 Figur 4 - Plankart ved h\u00f8ring av planforslag for Nyhaugveien i 2018 Figur 5 \u2013 Utsnitt av plankart for Nyhaugveien ved begrenset h\u00f8ring v\u00e5ren 2024 Form\u00e5let BBB i sykkelveiplanen omfatter de samme omr\u00e5dene som reguleres til blokkbebyggelse i planforslaget for Nyhaugveien, som har v\u00e6rt p\u00e5 h\u00f8ring i 2018 og 2024. Naboer og ber\u00f8rte grunneiere forventes derfor \u00e5 v\u00e6re godt kjent med at omr\u00e5det er foresl\u00e5tt regulert til blokkbebyggelse, og innspill er vurdert f\u00f8r saken ble fremmet. Byr\u00e5den vurderer at hensyn til medvirkning er ivaretatt, og at det ikke var behov for egen h\u00f8ring av form\u00e5let i sykkelveiplanen. Side 5 av 6 I sin innstilling endrer UMBY omr\u00e5det for blokkbebyggelse i BBB2 tilbake til sm\u00e5husbebyggelse (BFS4). Ettersom form\u00e5let var frittliggende sm\u00e5husbebyggelse (BFS) ved h\u00f8ringen i 2022 mener byr\u00e5den at form\u00e5let BBB2 kan endres tilbake til BFS4 i tr\u00e5d med UMBYs innstilling uten at det utl\u00f8ser behov for ytterligere h\u00f8ring. Endringen dreier seg i tillegg kun om endring av underform\u00e5l til boligform\u00e5let. Byr\u00e5den vurderer at endringen som er foresl\u00e5tt i UMBY sin innstilling ikke vil ha konsekvenser for gjennomf\u00f8ring av gang- og sykkelveiprosjektet. Risiko knyttet til merknad 1 i UMBYs innstilling I tillegg til svarene p\u00e5 sp\u00f8rsm\u00e5lene over vil byr\u00e5den gj\u00f8re oppmerksom p\u00e5 at formuleringene i merknad 1 i UMBYs innstilling kan skape tvil om at bystyret \u00f8nsker at planen skal utgj\u00f8re ekspropriasjonsgrunnlag for fortau og sykkelvei. Dette kan f\u00f8re til usikkerhet rundt grunnlaget for ekspropriasjon i en senere prosess og gi utfordringer for gjennomf\u00f8ring av prosjektet. For \u00e5 kunne ekspropriere etter reguleringsplanen m\u00e5 det senere s\u00f8kes om samtykke til ekspropriasjon etter plan- og bygningsloven kapittel 16. Det m\u00e5 v\u00e6re en overvekt av relevante samfunnsmessige fordeler i forhold til den skade eksproprianten (eier) eller andre utsettes for som f\u00f8lge av vedtaket om samtykke til ekspropriasjon. De samfunnsmessige interessene som skal ivaretas, har hovedsakelig kommet til uttrykk gjennom kommunens \u00f8nske om utbygging slik det kommer frem i den aktuelle reguleringsplanen. Hvis reguleringsplanen er uklar med hensyn til avveiningen mellom de samfunnsmessige interessene og den skade eksproprianten utsettes for, kan det gi risiko for at vilk\u00e5rene for ekspropriasjon ikke er oppfylt. Med hilsen Christine Kahrs \u2013 Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 6 av 6 "
}