{
  "dokument_id": "27541443-2bec-5a7c-9a8c-bf828b4ccf37",
  "doc_type": "case_presentation",
  "kommune": 5501,
  "tittel": "Valg av settemedlem til formannskapet og valg av settervaraordf\u00f8rer etter innvilget fritak for Sigrid Bj\u00f8rnhaug Hammer",
  "url": "https://innsyn.tromso.kommune.no/application/getMoteDokument?dokid=2001989488",
  "tekst": "Arkivsaksnr. 25/02541-2 Saksbehandler Zebib Bredesen Saksgang M\u00f8tedato Formannskapet 04.03.2025 Kommunestyret 12.03.2025 Valg av settemedlem til formannskapet og valg av settervaraordf\u00f8rer etter innvilget fritak for Sigrid Bj\u00f8rnhaug Hammer Kommunedirekt\u00f8rens innstilling til vedtak: 1. Line Elisabeth Solbakken velges som settemedlem for Sigrid Bj\u00f8rnhaug Hammer i formannskapet fra og med 7. april og ut desember 2025 2. Som varaordf\u00f8rer i fritaksperioden velges: Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Sigrid Bj\u00f8rnhaug Hammer (SV \u2013 Sosialistisk Venstreparti) har s\u00f8kt om midlertidig fritak i perioden fra og med 7. april og ut desember 2025, som skal behandles i formannskapsm\u00f8tet 04.03.2025. Saken gjelder valg av settemedlem til formannskapet og valg av settevaraordf\u00f8rer for fritaksperioden. Saksutredning Sigrid Bj\u00f8rnhaug Hammer (SV \u2013 Sosialistisk Venstreparti) har s\u00f8kt om midlertidig fritak som folkevalgt i perioden fra og med 7. april og ut desember 2025 grunnet graviditet og foreldrepermisjon. Medlem av kommunestyret I kommunestyret avgj\u00f8r valgoppgj\u00f8ret hvem som rykker opp som nytt medlem for SV- Sosialistisk Venstreparti. Det vil bli Sara Ellen Gaup som rykker opp til \u00e5 bli fast medlem i Kommunestyret. Medlem i formannskapet Kommuneloven \u00a7 7-11 f\u00f8rste og andre ledd sier f\u00f8lgende om valg av settemedlemmer ved midlertidig fritak fra verv som folkevalgt: \u00abHvis en folkevalgt i andre organer enn kommunestyret, fylkestinget eller direkte valgte kommunedelsutvalg er innvilget fritak i minst tre m\u00e5neder, kan kommunestyret eller fylkestinget selv velge et settemedlem for den perioden fritaket gjelder.\u00bb Ved valg av et settemedlem skal rekkef\u00f8lgen p\u00e5 listen for varamedlemmer f\u00f8lges. F\u00f8rste vara for Hammer i formannskapet er Line Elisabeth Solbakken og er den som kommunestyret kan velge som settemedlem. Varaordf\u00f8rer Valg av ordf\u00f8rer og varaordf\u00f8rer er regulert i kommuneloven \u00a7 6-2. Bestemmelsens f\u00f8rste ledd sl\u00e5r fast at kommunestyret selv velger ordf\u00f8rer og varaordf\u00f8rer. Bestemmelsen forutsetter at en kommune til enhver tid har en ordf\u00f8rer og en varaordf\u00f8rer. Etter kommuneloven \u00a7 6-2 f\u00f8rste ledd skal b\u00e5de ordf\u00f8rer og varaordf\u00f8rer velges blant formannskapets medlemmer. Ved valg av settemedlem etter f\u00f8rste ledd kan gruppen selv foresl\u00e5 hvem som skal velges. Gruppen skal deretter informere kommunestyret eller fylkestinget, som skal velge den foresl\u00e5tte kandidaten hvis de lovbestemte vilk\u00e5rene er oppfylt. Kommuneloven \u00a7 7-2 sier f\u00f8lgende om vilk\u00e5rene for \u00e5 v\u00e6re valgbar: En person er valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. 2 Konklusjon Kommunedirekt\u00f8ren anbefaler at kommunestyret velger Line Elisabeth Solbakken som settemedlem i formannskapet. Kommunedirekt\u00f8ren overlater til formannskapet \u00e5 fremme innstilling om midlertidig varaordf\u00f8rer. Vedtakskompetanse Kommunestyret Vedlegg 3 "
}