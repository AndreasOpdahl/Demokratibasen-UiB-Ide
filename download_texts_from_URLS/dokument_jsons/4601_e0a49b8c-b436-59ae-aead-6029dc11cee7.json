{
  "dokument_id": "e0a49b8c-b436-59ae-aead-6029dc11cee7",
  "doc_type": "case_presentation",
  "kommune": 4601,
  "tittel": "Bestilling av prosjektplanar - forvaltningsrevisjon og eigarskapskontroll 2025",
  "url": "https://bergen.kommune.no/politikere-utvalg/api/fil/bk360/11855475/Framstilling-Bestilling-av-prosjektplanar-forvaltningsrevisjon-og-eigarskapskontroll-2025",
  "tekst": " Kontrollutvalget Saksframstilling V\u00e5r referanse: 2025/38874-1 Saksbehandler: Eli Merete Velle Bestilling av prosjektplanar - forvaltningsrevisjon og eigarskapskontroll 2025 Kva saka gjeld: I denne saka kan kontrollutvalet bestille prosjektplanar til forvaltingsrevisjons- og eigarskapskontrollprosjekt fr\u00e5 revisor Deloitte. I gjeldande plan for forvaltningsrevisjon 2024-2028 har bystyret \u2013 etter innstilling fr\u00e5 kontrollutvalet - vedteke f\u00f8lgande prioriterte forvaltningsrevisjonsprosjekt, i uprioritert rekkef\u00f8lge: 1. Kommunen sin bruk av planar som styringsverkt\u00f8y (prosjektplan bestilt) 2. Universell utforming 3. Prioriteringar og dimensjonering av kapasitet i kommunens ulike tenesteomr\u00e5de 4. Kommunens f\u00f8rebyggande helsearbeid 5. Kommunikasjon med innbyggarane 6. Gr\u00f8n utbygging 7. Arbeidet med \u00e5 sikre bustadar til vanskelegstilte 8. Tilskotsforvaltning innan kunst, kultur og idrett 9. Kvalitet i barnehagen 10. Oppf\u00f8lging av bekymringsfullt h\u00f8gt fr\u00e5v\u00e6r i skulen (prosjekt bestilt) 11. Trygt og godt milj\u00f8 for elever og tilsette i grunnskulen 12. Kapasitet i dei spesialpedagogiske tenestene 13. Barnevern 14. Ungdoms- og skulehelsetenesta (prosjekt bestilt) 15. Samarbeid p\u00e5 tvers om barn og unges oppvekstvilk\u00e5r 16. Psykiske helsetenester til barn og unge 17. \u00d8konomisk sosialhjelp 18. Kvalitet i sjukeheimar \u2013 offentlege og private 19. Naturforvaltning 20. Vasskvalitet og -forsyning 21. Kommunen si plansaksbehandling (prosjekt bestilt) 22. Forvaltningsrevisjon av Eviny 23. Bergen sentrum AS 24. BIR AS 25. Bergen Havn AS (prosjekt bestilt) 26. Bergen Vann 27. Varsling I planen for eigarskapskontroll er f\u00f8lgjande prosjekt vedtekne p\u00e5 planen, i uprioritert rekkef\u00f8lgje: 1. Kommunen si forvaltning og oppf\u00f8lging av kulturbedrifter 1 2. Oppf\u00f8lging og forvaltning av selskap knytt til infrastruktur, eigendom og n\u00e6ring 3. Korleis kommunen fremmer og f\u00f8lger opp samfunnsansvar i sine eigarskap 4. Korleis kommunen f\u00f8lger opp sitt eigarskap i EVINY 5. Korleis kommunen f\u00f8lger opp sitt eigarskap i Bergen sentrum AS 6. Korleis kommunen f\u00f8lger opp sitt eigarskap i BIR 7. Korleis kommunen f\u00f8lger opp sitt eigarskap i Bergen Havn AS (prosjekt bestilt) Lovgrunnlag Kontrollutvalet skal sj\u00e5 til at det blir utf\u00f8rt forvaltningsrevisjon av verksemda til kommunen, og av selskap kommunen har eigarinteresser i, jf. kommunelova 23-2 f\u00f8rste ledd bokstav c. Vidare skal kontrollutvalet sj\u00e5 til at det blir f\u00f8rt kontroll med forvaltninga av kommunens eigarinteresser i selskap mv. (eigarskapskontroll), jf. \u00a7 23-2 bokstav d. Sekretariatet si vurdering: Kontrollutvalet b\u00f8r sikre jamn leveranse av rapportar ut fr\u00e5 vedteke \u00e5rsbudsjett og inng\u00e5tt kontrakt om revisjonstenester, ved \u00e5 bestille nye prosjekt hos revisor om lag kvart halv\u00e5r. Sannsynlegvis vil prosjekta som blir bestilt i dette m\u00f8tet, i hovudsak bli fakturert i 2025 og nokre ogs\u00e5 delvis i 2026. Sekretariatet vurderer at det kan bestillast ca. fire \u2013 fem prosjekt i dei neste m\u00f8ta. M\u00e5lsetjinga er levering hausten 2025 og eventuelt like etter \u00e5rsskiftet 25-26. Gjeldande kontrakt med Deloitte gjeld ut 2026, med opsjon p\u00e5 to nye \u00e5r. Sekretariatet vurderer at det er dekning p\u00e5 revisjonsbudsjettet for \u00e5 bestille om lag fire-fem prosjekt no. Kontrollutvalet kan bestille eitt eller fleire prosjekt alt i m\u00f8tet 21. januar, men utvalet kan ogs\u00e5 utsetje deler av bestillinga til m\u00f8tet 11. februar eller 18. mars. Deloitte har opplyst at dei kan levere eit par prosjektplanar til m\u00f8tet 11. februar og dei kan ogs\u00e5 levere prosjektplanar til 18. mars. Sekretariatet vurderer at det kan vere ein fordel \u00e5 fordele behandlinga av prosjektplanane p\u00e5 minst to m\u00f8te, for \u00e5 f\u00e5 ein best mogeleg diskusjon rundt kvar av dei. Ved bestilling av prosjekt kan kontrollutvalet vurdere \u00e5 pr\u00f8ve \u00e5 unng\u00e5 at enkelte byr\u00e5dsavdelingar og etatar m\u00e5 handtere gjennomf\u00f8ringa av fleire forvaltningsrevisjonar samtidig. Grunnen til det er at det ofte er arbeidskrevjande for byr\u00e5dsavdelingane og etatane \u00e5 bli revidert. Fr\u00e5 den nye planen har kontrollutvalet tidlegare bestilt f\u00f8lgande prosjekt: \u2022 Forvaltningsrevisjon av Bergen Havn AS (nr. 25) \u2022 Eigarskapskontroll av Bergen Havn AS (nr. 7) \u2022 Forvaltningsrevisjon av oppf\u00f8lging av bekymringsfullt h\u00f8gt fr\u00e5v\u00e6r i skulen (nr. 10) \u2022 Forvaltningsrevisjon av ungdoms- og skulehelsetenesta (nr. 14) \u2022 Forvaltningsrevisjon av kommunen si plansaksbehandling (nr. 21) Leiinga i kontrollutvalet foresl\u00e5r \u00e5 bestille prosjektet \u00abForvaltningsrevisjon av vannkvalitet og vannforsyning.\u00bb Barnevernet er ogs\u00e5 eit viktig og aktuelt tema. Her har kontrollutvalet hatt ein stor forvaltningsrevisjon relativt nyleg, og leiinga har diskutert om ein eventuelt kan bestille ei oppf\u00f8lgingsunders\u00f8king av denne, alternativt kan ein starte med \u00e5 be byr\u00e5den om ei orientering om barnevernet. Vi tilr\u00e5r at medlemmene f\u00f8rebur seg til m\u00f8tet med tanke p\u00e5 om dei har innspel til aktuelle prosjektplanar. Forslag til vedtak: Kontrollutvalet ber revisor om \u00e5 legge fram prosjektplan for f\u00f8lgjande forvaltningsrevisjons- og / eller eigarskapskontrollprosjekt: 2 1. Forvaltningsrevisjon av vannkvalitet og vannforsyning - - - Dato: 14. januar 2025 Eli M. Velle - leiar Dokumentet er godkjent elektronisk. Vedlegg: 1. Plan for forvaltningsrevisjon 2024-2028 - Bergen kommune 2. Plan for eierskapskontroll 2024-2028 - Bergen kommune 3. Risiko- og vesentlighetsvurdering 2024 mai - Bergen kommune 3 "
}