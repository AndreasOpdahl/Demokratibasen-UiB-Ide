{
  "dokument_id": "dbaa42ba-739e-5589-804c-e84cb4fdbb2c",
  "doc_type": "case_attachment",
  "kommune": 4601,
  "tittel": "Instruks-for-samfunnsplanlegging-i-Bergen-kommune-planinstruks-",
  "url": "https://bergen.kommune.no/politikere-utvalg/api/fil/bk360/9800639/Instruks-for-samfunnsplanlegging-i-Bergen-kommune-planinstruks-",
  "tekst": " V\u00e5r referanse: 2019/40221-6 Dato: 22. januar 2020 Instruks for samfunnsplanlegging i Bergen kommune (planinstruks) 1 Form\u00e5l og virkeomr\u00e5de for instruksen Form\u00e5let med instruksen er \u00e5 sikre effektiv planlegging og gjennomf\u00f8ring av planarbeid, i tr\u00e5d med Bergen kommunes plansystem. Instruksen legger til rette for intern og ekstern medvirkning, og skal sikre at planer er forsvarlig utredet og at alle sider ved saken er opplyst. Planinstruksen setter krav til hvordan arbeidet med tematiske kommunedelplaner og tematiske planer skal organiseres, samt form og innhold i planene. Planinstruksen skal f\u00f8lges for all samfunnsplanlegging i kommunen med unntak av kommuneplanens samfunnsdel, kommunal planstrategi og handlings- og \u00f8konomiplanen. Samfunnsplanlegging defineres som all planlegging som krever politiske vedtak, men ikke har arealplan-ID. Virksomhetsintern planlegging skal ogs\u00e5 f\u00f8lge planinstruksen s\u00e5 lenge planleggingen krever politisk vedtak. Instruksen er strukturert etter de mest sentrale stegene i kommunens planprosesser: forarbeid og formell oppstart, utredning, intern og ekstern medvirkning, foreleggelse og h\u00f8ring, vedtak av plan og etterarbeid. Instruksen inneholder minimumskrav knyttet til prosess, form og innhold. I planarbeid styrt av lovverk, eksempelvis plan- og bygningsloven, m\u00e5 planprosessen ogs\u00e5 oppfylle lovkravene. 2 Generelt Planer skal skrives i klart spr\u00e5k, v\u00e6re tilpasset publisering p\u00e5 nett og utformet i tr\u00e5d med forskrift om universell utforming av IKT-l\u00f8sninger. Det er et m\u00e5l for kommunen at begge m\u00e5lformer skal v\u00e6re synlige i Bergen, og det oppfordres derfor til \u00e5 utarbeide flere planer p\u00e5 nynorsk. Kommuneplanens samfunnsdel er kommunens overordnede strategiske og samordnende plan og den er f\u00f8rende for all samfunnsplanlegging i kommunen, jf. plan- og bygningsloven \u00a7 11. Bergen skal ogs\u00e5 v\u00e6re en aktiv medspiller for \u00e5 virkeliggj\u00f8re FNs b\u00e6rekraftsm\u00e5l, og b\u00e6rekraftig utvikling skal v\u00e6re et f\u00f8rende premiss som ligger til grunn for alt arbeid som gj\u00f8res. Alle planer skal omtale hvordan de forholder seg til kommuneplanens samfunnsdel og aktuelle b\u00e6rekraftsm\u00e5l. 3 Plantyper og kategorier Samfunnsplanleggingen i Bergen kommune best\u00e5r av en rekke plantyper: kommuneplanens samfunnsdel, tematisk kommunedelplaner, tematiske planer, handlings- og \u00f8konomiplan og kommunal planstrategi. De fleste planene som utarbeides er tematiske planer, og disse deles inn i fire kategorier, jf. Bergen kommunes plansystem: \uf0b7 melding (kunnskapsgrunnlag eller rapport om status p\u00e5 et planomr\u00e5de, og skal ikke inneholde visjon, satsingsomr\u00e5der, m\u00e5l, strategier og tiltak) \uf0b7 strategi (viser hva som er m\u00e5let og hvilke strategier man har for \u00e5 n\u00e5 m\u00e5lene, men ikke hvordan det skal gj\u00f8res gjennom tiltak) \uf0b7 temaplan (det mest omfattende planverkt\u00f8yet og skal ha b\u00e5de m\u00e5l, strategier og tiltak) \uf0b7 handlingsplan (skal kun inneholde tiltak som sikrer gjennomf\u00f8ring av vedtatt strategi, temaplan eller utfordringer klarlagt gjennom politiske vedtak eller andre overordnede f\u00f8ringer) F\u00f8r planarbeidet startes opp m\u00e5 det avklares hvilken plantype og eventuelt hvilken kategori tematisk plan det er behov for. Det m\u00e5 v\u00e6re konsistent bruk av strategi, temaplan, handlingsplan eller melding. Det er likevel stor frihet i hvilken plankategori det er behov for innenfor ulike samfunnstema. For noen samfunnstema vil det v\u00e6re behov for en overordnet strategi og flere underliggende temaplaner og handlingsplaner. For andre samfunnstema kan det v\u00e6re tilstrekkelig med \u00e9n strategi med direkte oppf\u00f8lging gjennom handlingsplaner, eller kun \u00e9n temaplan. Se beskrivelse av plansystem for ytterligere omtale av plankategoriene og siste side i denne instruksen for oversikt over hva som inng\u00e5r i begrepene visjon, satsingsomr\u00e5de, m\u00e5l, strategi, tiltak og indikator. 4 Oppstart og mandat Nye planer, samt revisjon og rullering av eksisterende planer, skal hovedsakelig v\u00e6re forankret i gjeldende kommunal planstrategi (politisk prioritering av hvilke planer som skal utarbeides, revideres og rulleres i perioden for \u00e5 legge til rette for \u00f8nsket utvikling) som vedtas av Bergen bystyre. Oppstart av planarbeid og tilh\u00f8rende mandat skal alltid forankres i byr\u00e5dssak for \u00e5 sikre samordning og hensiktsmessig organisering av planarbeidet, og prioritering av ressursene. Kommunens interne plannettverk kan gi r\u00e5d om organisering av planarbeidet, samt nyttes for \u00e5 identifisere behov for tidlig samarbeid og samordning i planprosessen f\u00f8r sak om oppstart sendes til byr\u00e5det (se punkt 7.1 under). Ansvarlig byr\u00e5d legger frem sak til byr\u00e5det om oppstart av planarbeid og mandat for planarbeidet. Byr\u00e5dssaken skal angi: \uf0b7 Planens form\u00e5l og forankring i byr\u00e5dsplattform, planstrategi, kommuneplanens samfunns- og arealdel og andre planer eller vedtak. Dersom planarbeidet ikke er forankret i gjeldende planstrategi, m\u00e5 oppstart begrunnes og det skal v\u00e6re et eget vedtakspunkt p\u00e5 at melding om vedtak sendes bystyrets kontor og sekretariatene for eldrer\u00e5det, kommunalt r\u00e5d for funksjonshemmede og ungdomsr\u00e5det. \uf0b7 Om planarbeidet er en ny plan, revisjon eller rullering av gjeldende plan, eller om det skal erstatte en eller flere planer, om s\u00e5 hvilke. \uf0b7 Om planen er en strategi, temaplan, handlingsplan eller melding. \uf0b7 Hvordan planarbeidet skal forholde seg til nasjonale, regionale og kommunale f\u00f8ringer og retningslinjer (eksempelvis kommuneplanens samfunnsdel, FNs b\u00e6rekraftsm\u00e5l, nasjonale forventninger til regional og kommunal planlegging, regionale planer og andre kommunale planer og vedtak). \uf0b7 Organisering av planarbeidet og prosess for intern og ekstern medvirkning. \uf0b7 Grovmasket fremdriftsplan med milep\u00e6ler, inkludert forventet tidspunkt for sluttbehandling i byr\u00e5d og bystyre. \uf0b7 Estimert ressursbruk (kroner, arbeidsinnsats) til utviklingen av planen. Utredningsarbeidet eller ytre faktorer kan f\u00f8re til at en plan endrer karakter gjennom planprosessen. Det b\u00f8r derfor legges inn et tilstrekkelig handlingsrom i oppstartsaken for \u00e5 ta h\u00f8yde for dette. Side 2 av 6 5 Forholdsmessighet Kravene til utredning og ressursene som brukes p\u00e5 planarbeid, skal st\u00e5 i forhold til planens vesentlighet, potensielle budsjettmessige konsekvenser og virkningene av eventuelle foresl\u00e5tte tiltak. 6 Utredning i planarbeid Planarbeid b\u00f8r ta stilling til f\u00f8lgende sp\u00f8rsm\u00e5l: \uf0b7 Hva er problemstillingene/utfordringene, og hva vil vi oppn\u00e5? \uf0b7 Hvilke strategier og tiltak er relevante for \u00e5 n\u00e5 m\u00e5lene som er satt? \uf0b7 Hva er konsekvensene av strategiene og tiltakene (eksempelvis \u00f8konomiske, administrative, klima og andre vesentlige konsekvenser). Hva er varigheten og hvem blir ber\u00f8rt? \uf0b7 Hvilke m\u00e5l, strategier og tiltak anbefales, og hvorfor? Er dette m\u00e5lbart? \uf0b7 Hva er forutsetningene for en vellykket gjennomf\u00f8ring av den ferdige planen? Administrative konsekvenser kan v\u00e6re fordeling av ansvar for oppf\u00f8lging av tiltak og arbeidsoppgaver, konsekvenser av endret arbeidsinnhold- og mengde, endrede kompetansebehov eller behov for kontrolltiltak. I planer som har (potensielle) \u00f8konomiske konsekvenser skal det ansl\u00e5s om tiltak kan gjennomf\u00f8res innenfor gjeldende \u00f8konomiske ramme og hvilken kostnad det vil ha \u00e5 gjennomf\u00f8re foresl\u00e5tte tiltak. Dersom det er relevant skal det skilles mellom engangskostnader og \u00e5rlige kostnader, og alternativkostnader kan beskrives. Usikkerhet og risiko i kostnadsanslaget skal beskrives. Alternative l\u00f8sninger m\u00e5 ogs\u00e5 inneholde null- alternativ. Gjennomf\u00f8ring av tiltak avhenger av prioritering i handlings- og \u00f8konomiplanen og de \u00e5rlige budsjettprosessene. 7 Medvirkning 7.1 Intern medvirkning For \u00e5 sikre at planer er forsvarlig utredet, har h\u00f8y kvalitet og er forankret i hele organisasjonen er det fastsatt egne retningslinjer for intern samordning og foreleggelse av planer. Se retningslinjer for intern samordning og foreleggelse av planer p\u00e5 Bergen kommunes intranett. Det er viktig \u00e5 f\u00f8lge disse retningslinjene for \u00e5 styrke kommunens gjennomf\u00f8ringsevne ved at ulike avdelingers planer trekker i samme retning. God kvalitet p\u00e5 den interne medvirkningen avhenger av tidlig intern samordning. Eldre, personer med funksjonsnedsettelse og ungdom skal gis anledning til \u00e5 uttale seg i saker som gjelder dem. I Bergen kommune har vi tre r\u00e5dgivende organ som skal sikre medvirkning fra disse gruppene. Det skal vurderes om r\u00e5dene skal inviteres til \u00e5 v\u00e6re h\u00f8ringsparter i h\u00f8ringer og om r\u00e5dene skal inviteres til \u00e5 medvirke f\u00f8r h\u00f8ring som en del av planprosessen. 7.2 Ekstern medvirkning Bred medvirkning er viktig for \u00e5 sikre forsvarlige utredninger og bidrar til gode planer og et best mulig grunnlag f\u00f8r beslutninger blir tatt. Vi benytter ekstern medvirkning for at offentlige myndigheter, innbyggere, organisasjoner og n\u00e6ringsliv skal kunne si sin mening. Ekstern medvirkning kan organiseres gjennom h\u00f8ringer, innspillseminar, dialogm\u00f8ter og lignende. Side 3 av 6 7.3 Spesielt om h\u00f8ring For noen planer er det lovfestet krav om h\u00f8ring, men alle planer b\u00f8r som hovedregel p\u00e5 h\u00f8ring. Det er byr\u00e5det som vedtar \u00e5 legge forslag til plan ut p\u00e5 h\u00f8ring og vedtaket skal inneholde informasjon om hvor lenge (hvor mange uker) planen skal v\u00e6re p\u00e5 h\u00f8ring. Datoer for h\u00f8ring settes i oversendelsesbrevet (for h\u00f8ringer etter mottakerliste) eller n\u00e5r h\u00f8ringen annonseres p\u00e5 kommunetorget og nettsidene til kommunen (for h\u00f8ringer som er \u00e5pne for alle). H\u00f8ring skal som hovedregel v\u00e6re \u00e5pen for alle, og kan suppleres med en mottakerliste. \u00c5pne h\u00f8ringer skal annonseres p\u00e5 kommunetorget og p\u00e5 nettsidene til kommunen. Unntaksvis sendes en h\u00f8ring kun til h\u00f8ringsparter etter en mottakerliste. Mottakerlister skal v\u00e6re vedlagt byr\u00e5dssaken. Dokumenter som er p\u00e5 h\u00f8ring skal vannmerkes med teksten \u00abh\u00f8ringsutkast\u00bb og eventuelt \u00ab2. h\u00f8ringsutkast\u00bb, og p\u00e5 forsiden skal det komme tydelig frem at det er et h\u00f8ringsutkast. Dette skal gj\u00f8res for \u00e5 unng\u00e5 uklarheter i etterkant om hva som er endelig versjon. Byr\u00e5dsavdelinger (niv\u00e5 1) skal ikke levere h\u00f8ringssvar i forbindelse med offentlige h\u00f8ringer \u2013 dette skal ivaretas av involvering av aktuelle avdelinger tidlig i planprosessen, og den interne foreleggelsen forut for politisk behandling. Etter h\u00f8ring skal h\u00f8ringsinnspillene oppsummeres i et merknadsskjema som skal f\u00f8lge den politiske saken som vedlegg. Dette skjemaet skal blant annet vise hvordan innspillet er vurdert og hvordan innspill som er tatt helt eller delvis til f\u00f8lge er innarbeidet i nytt planforslag. 8 \u00d8konomiske bindinger i planer Planer kan inneholde tiltak som skal iverksettes innenfor vedtatte \u00f8konomiske rammer, og/eller tiltak som ikke er fullfinansiert. Ikke-fullfinansierte tiltak kan prioriteres enten i kommende budsjett, i handlings- og \u00f8konomiplanens fire\u00e5rsperiode, i senere handlings- og \u00f8konomiplanperioder og budsjetter eller at det ikke n\u00e5r opp i fremtidige budsjettprosesser. Planvedtak skal derfor formuleres slik at de ikke legger formelle \u00f8konomiske bindinger p\u00e5 senere beslutninger. Alle planer som har \u00f8konomiske konsekvenser for Bergen kommune skal kvalitetssikres ved Byr\u00e5dsavdeling for finans, n\u00e6ring og eiendom. Rutiner for kvalitetssikring er n\u00e6rmere beskrevet i veiledning om hvordan man utarbeider saksframlegg til byr\u00e5det, bystyreutvalgene og bystyret. 9 Vedtak av plan Dersom planen skal erstatte planer eller deler av planer skal det alltid fremg\u00e5 av byr\u00e5dets vedtak eller byr\u00e5dets innstilling til bystyret hva planen erstatter. Som hovedregel b\u00f8r planer erstattes i sin helhet. Av forsiden p\u00e5 planen skal det komme tydelig frem hva planen heter, hvilken plantype og -kategori det er, og hvilket \u00e5r planen er vedtatt. Forsiden og plandokumentet skal ellers v\u00e6re i tr\u00e5d med Bergen kommune sin grafiske profil. Planforslaget skal vannmerkes med teksten \u00abplanforslag\u00bb. Side 4 av 6 Planen skal ha en innledning signert av ansvarlig(e) byr\u00e5d(er) eller kommunaldirekt\u00f8r(er) som definerer og avgrenser tema. Deretter skal det f\u00f8lge et sammendrag av planen med vekt p\u00e5 visjon, satsingsomr\u00e5der, m\u00e5l, strategier og/eller tiltak (maksimalt to sider). I saksframstillingen til vedtak av plan m\u00e5 det ogs\u00e5 komme tydelig frem om og eventuelt hvilket opplegg som er laget for oppf\u00f8lging, evaluering og rapportering. Evaluering og rapportering kan bli lettere dersom indikatorer blir beskrevet her. 10 Etter vedtak av plan Vedtatte planer skal sluttredigeres slik at de inkluderer vedtaket, eventuelle flertallsmerknader og saksnummer p\u00e5 vedtaket. Vannmerke skal bort og det skal komme tydelig frem at dette er vedtatt versjon. Etter vedtak skal planen kunngj\u00f8res p\u00e5 kommunetorget. I tillegg skal informasjonsside om planen opprettes eller oppdateres p\u00e5 kommunens hjemmeside. Endelige plandokument og informasjonsside skal v\u00e6re tilgjengelige via Bergen kommunes planoversikt. Akt\u00f8rer som har medvirket i planprosessen skal f\u00e5 beskjed om at planen er vedtatt. I tillegg er det viktig at det informeres internt i kommunen slik at m\u00e5l og tiltak i vedtatte planer f\u00f8lges opp i rett avdeling og etat. Side 5 av 6 Definisjon av viktige planbegreper Bruken av begrepene visjon, satsingsomr\u00e5de, m\u00e5l, strategier, tiltak og indikator g\u00e5r ofte over i hverandre, og Bergen kommunes bruk av begrepene er derfor definert slik i tabellen under: Planbegrep Definisjon Eksempel \u2013 sj\u00f8fart Eksempel - folkehelse Visjon Gir et felles bilde av en \u00f8nsket \u00abBergen, en sj\u00f8fartsby i \u00abAktiv by \u2013 friske framtidssituasjon. Den skal verdensklasse\u00bb bergensere\u00bb v\u00e6re noe \u00e5 strekke seg etter og vise retning for innbyggerne og de ansatte. Satsingsomr\u00e5de Saks- eller virksomhetsomr\u00e5de \u00abPersontrafikk, godstrafikk, Bo- og n\u00e6rmilj\u00f8, hvor det settes inn (store) cruisetrafikk og kompetanse\u00bb oppvekst, levevaner, ressurser; et felt hvor man alderdom og milj\u00f8 \u00f8nsker \u00e5 satse. Husk \u2013 man kan ikke satse p\u00e5 alt. M\u00e5l En beskrivelse av en \u00f8nsket Det er lett \u00e5 reise til og fra \u00abGode bo- og tilstand eller et \u00f8nsket resultat Bergen sentrum p\u00e5 sj\u00f8. n\u00e6rmilj\u00f8, en god og (m\u00e5l er f\u00f8lgelig ikke en trygg oppvekst, beskrivelse av aktiviteter eller helsefremmende oppgaver). Kan deles opp i levevaner, aktiv, frisk hovedm\u00e5l og delm\u00e5l. og trygg alderdom, b\u00e6rekraftig milj\u00f8\u00bb Strategi Overordnede veivalg og \u00abBergen kommune m\u00e5 legge Tilrettelegge for en satsinger, som viser hvilke til rette gjennom regulering og samfunnsutvikling endringer som skal prioriteres i avtaler for et attraktivt tilbud som sikrer dagens de n\u00e6rmeste \u00e5rene fremover for persontransport p\u00e5 sj\u00f8. grunnleggende behov for at visjoner og m\u00e5l skal n\u00e5es. Tilbudet m\u00e5 koordineres med uten \u00e5 \u00f8delegge effektive og attraktive mulighetene for at l\u00f8sninger for buss og bane.\u00bb kommende generasjoner skal f\u00e5 dekket sine behov. Tiltak Konkrete aktiviteter som bygger \u00abBergen kommune m\u00e5 legge \u00abPrioritere opp under strategier/m\u00e5l og til rette for at persontrafikk p\u00e5 fotgjengere, syklister visjoner. Jo mer konkret man sj\u00f8 har direkte anl\u00f8p i Bergen og milj\u00f8vennlig klarer \u00e5 v\u00e6re, dess bedre er sentrum.\u00bb kollektivtransport i det. kommunens planarbeid\u00bb Indikator Indikatorer knyttet til tiltak eller Hvor attraktivt oppleves Hvor stor del av m\u00e5l gj\u00f8r at man kan f\u00f8lge tilbudet eller hvor enkelt blir dagligreisene som blir utviklingen p\u00e5 omr\u00e5det. det opplevd \u00e5 reise til/fra gjennomf\u00f8rt til fots, Bergen sentrum p\u00e5 sj\u00f8? p\u00e5 sykkel og med Indikatorer kan v\u00e6re b\u00e5de kollektivtransport. opptellinger (kvantitative) og beskrivelser (kvalitative). Side 6 av 6 "
}