{
  "dokument_id": "9d1f659a-7d5a-5116-9011-e995d1a76bd2",
  "doc_type": "case_attachment",
  "kommune": 5501,
  "tittel": "Vedlegg 42. Overvannsh\u00e5ndtering i byomr\u00e5det - vurdering av konkretisering el. anvendelse av endring i TEK17",
  "url": "https://innsyn.tromso.kommune.no/application/getMoteDokument?dokid=2002009754",
  "tekst": " Referanse: Dato: Notat 22/19137-92 21.02.2025 Til: Fra: KPA Notat 2024 - Notat om overvannsh\u00e5ndtering i byomr\u00e5det Et fokusomr\u00e5de i revisjon av kommuneplanens arealdel var \u00e5 forberede byen til et klima i endring. Klimaprofilen for Troms (2024) ansl\u00e5r at \u00e5rsnedb\u00f8ren i Troms vil \u00f8ke med rundt 15 %. Enkelte hendelser med kraftig nedb\u00f8r vil mest sannsynlig \u00f8ke med ca. 25%, mens korte regnskyll med enda h\u00f8yere intensiteter vil generelt forekomme hyppigere. I tillegg vil Troms\u00f8 oppleve varmeperioder om vinteren med regn p\u00e5 sn\u00f8 og is oftere enn per i dag. En slik v\u00e6rsituasjon vil for\u00e5rsake enda st\u00f8rre avrenning p\u00e5 overflaten enn en vanlig regnhendelse ville gi. Dette framtidsscenarioet legger f\u00f8ringer for hvordan kommunen m\u00e5 h\u00e5ndtere overvann i framtiden. Det gjelder spesielt for byomr\u00e5det hvor tette flater forhindrer infiltrasjon og boligprosjekter med h\u00f8y utnyttelsesgrad er \u00f8nsket pga. nullvekst-m\u00e5let. Utfordringer for den kommunale infrastrukturen Dagens ledningsnett vil ikke v\u00e6re i stand til \u00e5 ta imot disse nedb\u00f8rsmengdene. For regnhendelser opptil en 10-20 \u00e5rs gjentaksintervall, har kommunen en p\u00e5g\u00e5ende ledningsfornyingsprosess, der ledningsnettet separeres fra \u00abfelles ledninger\u00bb, slik at regnvann (overvann) og kloakk skilles fra \u00e5 renne i samme (felles) ledning, til separerte ledninger. Utfordringen er at det finnes veldig mange felles ledninger og det vil ta lang tid \u00e5 f\u00e5 lagt nye ledninger - av flere \u00e5rsaker. Felles ledninger leverer mye regnvann blandet med kloakk til renseanleggene, noe som m\u00e5 reduseres. Det er un\u00f8dvendig og dyrt for kommunen, \u00e5 rense regnvann som ikke beh\u00f8ver rensing. I tillegg g\u00e5r pumpestasjoner, som pumper kloakk videre til renseanleggene, i overl\u00f8p og slipper uttynt kloakk til sj\u00f8en. Dette er sv\u00e6rt uheldig spesielt n\u00e5r det gjelder boligprosjekter med badeplasser og andre aktiviteter (f.eks. badstue Pust) som har tilgang til sj\u00f8. Det kommende nye avl\u00f8psdirektivet vil stille strengere krav til rensing, noe som har konsekvenser for bl.a. framtidige byggeprosjekter. Konsekvenser for den byde byen Ved st\u00f8rre nedb\u00f8rshendelser i framtiden vil regnvann ikke kunne ledes bort i r\u00f8r under bakken, men vil komme til \u00e5 renne p\u00e5 overflaten og samle seg i lavpunkter. Dette er en direkte konsekvens av at ledningsnettet i stor grad best\u00e5r av \u00abfelles ledninger\u00bb. Men selv om andel separerte ledninger ville kunne \u00f8kes raskere, dimensjoneres ledningsnettet ikke for \u00e5 ta imot vannmengder fra en 20\u00e5rs regn og oppover. Fra et visst tidspunkt av vil ledningene v\u00e6re fulle, og vann vil spre seg p\u00e5 bakken. Det samme vil skje n\u00e5r inntakspunkter (sluk, stikkrenner, bekkeinntak) er tett, enten pga is og sn\u00f8 eller fordi de er tilstoppet av kvister, s\u00f8ppel, e.l. I slike tilfeller kan ledningene fortsatt ha kapasitet, men avrennende vann kommer ikke lenger inn i ledningsnettet. Troms\u00f8 Kommune Referanse: 22/19137-92 Dato: 21.02.2025 Side 1 av 6 Side 2 av 6 Nye krav i lov og forskrift ang\u00e5ende overvann H\u00e5ndtering av overvann styres i hovedsak av plan- og bygningslovens (pbl) \u00a7 28-10 og blir fulgt opp av forskriftsendring i byggteknisk forskrift (TEK17) i \u00a7 15-8 og i saksbehandlingsforskrift (SAK10) \u00a75-4, bokstav j. Overordnet form\u00e5l med bestemmelsene er at man unng\u00e5r at overvann tilf\u00f8res hovedledningen for overvann. Overvann skal i st\u00f8rst mulig grad h\u00e5ndteres lokalt og bidra til en helhetlig forvaltning av vannets kretsl\u00f8p (pbl \u00a7 3-1 bokstav i og g). \u25aa TEK 17, \u00a715-8. Utvendig avl\u00f8psanlegg med ledningsnett. Overvann og drensvann L\u00f8sninger for infiltrasjon, fordr\u00f8yning og avledning av overvann skal til sammen dimensjoneres for nedb\u00f8r med klimajustert 100-\u00e5rs gjentaksintervall, s\u00e5 langt ikke annet er bestemt i arealplan. \u25aa PBL, \u00a728-10. H\u00e5ndtering av overvann Tiltakshaver skal gjennomf\u00f8re tiltak slik at overvann i st\u00f8rst mulig grad infiltreres eller fordr\u00f8yes p\u00e5 eiendommen. Forsvarlig avledning skal sikres og opparbeides s\u00e5 langt det er n\u00f8dvendig. F\u00f8rste og andre punktum gjelder s\u00e5 langt ikke annet er bestemt i arealplan. Kommunen kan avsl\u00e5 tiltak som ikke oppfyller kravene i f\u00f8rste ledd. Departementet kan gi forskrift om hva som omfattes av kravene i f\u00f8rste ledd, blant annet om hvilke overvannsmengder som skal h\u00e5ndteres. \u25aa SAK 10, \u00a74-5, bokstav j) Opplysninger som skal gis ved s\u00f8knad om tillatelse til tiltak Opplysninger som er relevante ved s\u00f8knad er (...) j. atkomst, vannforsyning, avl\u00f8p, avledning av overvann, flomveier for overvann og fjernvarmetilknytning (...) i. legge til rette for helhetlig forvaltning av vannets kretsl\u00f8p, med n\u00f8dvendig infrastruktur De nye kommuneplanbestemmelser Basert p\u00e5 endringer i lov og forskrift innf\u00f8rer kommunen nye regler for overvannsh\u00e5ndtering i kommuneplanbestemmelser: \u25aa H\u00e5ndtering av overvann, pbl. \u00a7 11-9 nr. 3 og \u00a7 28-10 Ved utarbeidelse av nye reguleringsplaner skal overvann h\u00e5ndteres lokalt ved hjelp av infiltrasjon og fordr\u00f8yning. Avledning fra ekstreme regnhendelser skal ledes trygt til sj\u00f8 eller vassdrag Terrenginngrep som p\u00e5virker overvannets avrenningsm\u00f8nster, hastighet, volum eller naturlig infiltrasjon og fordr\u00f8yning, skal avb\u00f8tes med kompenserende tiltak. Avskj\u00e6rende overvannsgr\u00f8fter oppstr\u00f8ms bebyggelsen skal alltid vurderes, og sikres adkomst for vedlikehold med minimum 6 meters bredde. Hensikten med bestemmelsen er \u00e5 unng\u00e5 at overvann ledes til hovedledning og at man finner l\u00f8sninger for h\u00e5ndtering av framtidig ekstremv\u00e6r. Bestemmelsene underbygger ogs\u00e5 kommunens strategi for klimatilpasning at \u00abflest mulig h\u00e5ndterer mest mulig overvann p\u00e5 egen tomt\u00bb. Dette er i Side 3 av 6 tr\u00e5d med lovgiverens krav om dokumentasjon, der det skal fokuseres p\u00e5 en helhetlig forvaltning av vannets kretsl\u00f8p. Mao. gir infiltrasjonstiltak b\u00e6rekraftige l\u00f8sninger for framtiden. Selv om kommuneplan formulerer den bestemmelsen for reguleringsplaner, gjelder de samme kravene i f\u00f8rste avsnitt ogs\u00e5 for byggesaker jf. TEK17 \u00a7 15-8. Tre-ledds-strategi og krav om \u00abnull-p\u00e5slipp\u00bb Kommuneplanbestemmelser innf\u00f8rer den s\u00e5kalte 3-ledds-strategien, som tar i bruk infiltrasjon, fordr\u00f8yning og avledning for \u00e5 h\u00e5ndtere overvann utenfor ledningsnett. Mao. betyr innf\u00f8ring av tre- ledds-strategien krav om \u00abnull-p\u00e5slipp\u00bb til ledningsnett for nye tiltak. Strategien inneholder en innbyrdes rekkef\u00f8lge, der f\u00f8rste trinn krever at s\u00e5 mye overvann som mulig blir infiltrert. F\u00f8rst n\u00e5r infiltrasjonspotensialet er n\u00e5dd, trer andre trinn i kraft, der overvann fordr\u00f8yes (tilbakeholdes) lokalt. N\u00e5r ogs\u00e5 fordr\u00f8yningspotensialet er brukt opp, trer det tredje trinnet i kraft ved \u00e5 avlede overskytende overvann til trygge flomveger til sj\u00f8. Denne rekkef\u00f8lgen er implisit og m\u00e5 overholdes. Infiltrasjonstiltak kan f.eks. v\u00e6re en gressplen rundt huset, mens fordr\u00f8yning kan skje i en terrengforsenkning eller en tank/magasin. Avledningstiltak kan v\u00e6re \u00e5pne vannveier (bekker) eller planlagte flomveier (se notat om urbane flomveger). Pbl \u00a728-10 andre ledd, inneholder en avslagshjemmel dersom 3-trinns-strategien ikke er oppfylt. Krav om ledningsfri overvannsh\u00e5ndtering i laveste, sj\u00f8p\u00e5virket sone VA-normen stiller krav til ledningsfri h\u00e5ndtering av overvann i laveste sone. Dette utfra en omfattende utredning og vurdering at det er lite hensiktsmessig og heller ikke b\u00e6rekraftig \u00e5 lede overvann til en ledning for s\u00e5 \u00e5 lede eller pumpe det til sj\u00f8 n\u00e5r man er bare noen 10-talls meter fra sj\u00f8linjen. I tillegg Dimensjonering av overvannstiltak Av TEK 17 \u00a715-8 framg\u00e5r det at man skal legge til grunn et klimajustert 100 \u00e5rs gjentaksintervall, dvs. den kraftigste nedb\u00f8ren man regner med som kan komme i l\u00f8pet av de neste 100 \u00e5rene. Det betyr i praksis at ved planlegging av nye utbyggingsomr\u00e5der og ved s\u00f8knad om tiltak m\u00e5 forslagsstiller/tiltakshaver vise hvordan en klimajustert 100 \u00e5rs nedb\u00f8rshendelse vil bli h\u00e5ndtert i tr\u00e5d med 3-trinns-strategien. Det betyr ikke n\u00f8dvendigvis at en 100 \u00e5rs regn m\u00e5 h\u00e5ndteres utelukkende p\u00e5 egen tomt. Nedb\u00f8rsmengden skal beregnes og infiltreres og fordr\u00f8yes p\u00e5 egen tomt hvor overvann oppst\u00e5r. N\u00e5r kapasiteten av infiltrasjons- og fordr\u00f8yningstiltak er n\u00e5dd, vil overvann i de fleste tilfeller renne over tomtegrensen. Men der er det viktig at forslagsstiller viser hvordan overvann skal ende opp i (sj\u00f8?) og hvordan vannet kommer dit p\u00e5 en trygg m\u00e5te. S\u00f8knad om begrenset p\u00e5slipp til ledningsnett F\u00f8rst n\u00e5r alle muligheter er utredet, kan seksjon for vann og avl\u00f8p som ledningseier vurdere \u00e5 gi tillatelse til begrenset p\u00e5slipp av overvann til kommunalt ledningsnett. Dette m\u00e5 tiltakshaver s\u00f8ke om og begrunnelsen m\u00e5 gis. Side 4 av 6 Denne framgangsm\u00e5ten f\u00f8lge opp kravene i statlige planretningslinjer for klima og energi, kap 5.3, der det \u00abskal begrunnes hvorfor naturbaserte l\u00f8sninger er valgt bort\u00bb. Ved behandlingen av s\u00f8knad vurderer kommunen det p\u00e5 bakgrunn p\u00e5 et sett av kriterier. Tillatelse til \u00e5 avlede vann til offentlig veg Det samme gjelder for avledning av overvann til offentlig veg. Veglova \u00a7 57 forbyr avledning av overvann til veg uten s\u00e6rskilt tillatelse. Det vegeier som m\u00e5 vurdere om det kan gis tillatelse. Det lages en egen veileder for en samordnet infrastrukturplan (VAO, veg og gr\u00f8nt/utearealer) i reguleringssaker, der overvannsh\u00e5ndtering inng\u00e5r som et tverrfaglig tema. Endring i eksisterende overvannssituasjon Kommuneplanen bestemmer videre at \u00abterrenginngrep som p\u00e5virker overvannets avrenningsm\u00f8nster, hastighet, volum eller naturlig infiltrasjon og fordr\u00f8yning, skal avb\u00f8tes med kompenserende tiltak\u00bb. Dette er en generell bestemmelse at endring av eksisterende overvannssituasjon m\u00e5 utredes og kompenseres n\u00e5r det gjelder konsekvenser for omr\u00e5det nedstr\u00f8ms. Det kan f.eks. v\u00e6re terrengjusteringer p\u00e5 en tomt, flytting av en avkj\u00f8rsel, etablering av en ny gr\u00f8ft eller en ny veg. Denne bestemmelsen m\u00e5 sees i sammenheng med at kommunen har lovhjemmel jf pbl \u00a7 31-14 \u00e5 p\u00e5legge eier \u00e5 gjennomf\u00f8re tiltak mot overvann p\u00e5 bebygd eiendom. Dette understreker n\u00f8dvendigheten for at enhver plan og tiltak m\u00e5 utrede overvann og finne l\u00f8sninger f\u00f8r tiltaket settes i gang. 2 Vurdering av null-p\u00e5slipp av overvann til offentlig ledningsnett i reguleringsplaner og byggesaker Siden innf\u00f8ring av 3-ledds-strategien med null-p\u00e5slipp til offentlig ledningsnett er en endring i dagens behandling av overvann i reguleringsplanprosesser og byggesaker, f\u00f8lger en mer grundig argumentasjon for det nye prinsippet. Bakgrunn Siste endringer av PBL og TEK stiller klarere krav til lokal overvannsh\u00e5ndtering som del av klimatilpasningen. Hensikten er prim\u00e6rt \u00e5 sikre mot overbelastning av kommunalt ledningsnett. Samtidig vil en st\u00f8rre grad av lokal overvannsh\u00e5ndtering bidra til \u00e5 opprettholde naturlig vannbalanse i bebygde omr\u00e5der. Det vil heller ikke v\u00e6re b\u00e6rekraftig, eller hydraulisk gunstig, om man skulle dimensjonere offentlig nett for \u00e5 h\u00e5ndtere alle nedb\u00f8rshendelser. H\u00e5ndtering av overvann etter dagens rutiner Frem til n\u00e5 har overvannsh\u00e5ndtering i Troms\u00f8 kommune i all hovedsak basert seg p\u00e5 en \u00abtommelfingerregel\u00bb om at beregnet overvannsavrenning i dagens situasjon legges til grunn for tillatt Side 5 av 6 p\u00e5slipp til kommunalt nett fra et planomr\u00e5de/tiltak/eiendom, mens \u00f8kning av tette flater og klimajusterte nedb\u00f8rshendelser fordr\u00f8yes og ledes til trygg flomvei. Dette prinsippet har ikke v\u00e6rt helt i tr\u00e5d med tre-trinns strategien, som vi fremover legger til grunn for overvannsh\u00e5ndtering i reguleringsplaner og byggesaker. Det har heller ikke v\u00e6rt helt \u00e5penbart hvilke nedb\u00f8rshendelser som skal v\u00e6re dimensjonerende. Begge disse punktene har n\u00e5 f\u00e5tt klare lovhjemler \u00e5 knytte kravene mot. Det har ogs\u00e5 dukket opp utfordringer der dagens situasjon for enkelte tiltak allerede utgj\u00f8r en utfordring for eksisterende kommunalt ledningsnett. I tillegg har kommunen st\u00f8tt p\u00e5 tilfeller der p\u00e5slipp etter utbygging ikke lar seg begrense til dagens situasjon p\u00e5 en enkel m\u00e5te. De nye bestemmelsene i pbl \u00a728-10 og TEK17 \u00a715-8 gir kommunen mulighet \u00e5 kreve at overvann generert p\u00e5 eiendommen fortrinnsvis skal h\u00e5ndteres p\u00e5 egen eiendom, og ikke f\u00f8res til offentlig ledningsnett. Dimensjonerende nedb\u00f8rshendelse for samlede l\u00f8sninger for overvannsh\u00e5ndtering er satt til 100-\u00e5rs gjentaksintervall. Kontroll p\u00e5 vannmengder tilf\u00f8rt ledningsnett For seksjon for vann og avl\u00f8p betyr bestemmelsene at vi i st\u00f8rre grad kan bestemme og ha kontroll p\u00e5 hvilke vannmengder som tilf\u00f8res v\u00e5rt ledningsnett. Dette vil ha stor betydning i omr\u00e5der med utstrakt grad av AF-nett (felles ledninger, der overvann og spillvann renne i samme ledning), samt omr\u00e5der hvor overvannsledninger er f\u00f8rt til nedstr\u00f8ms SP/AF-nett. Med et utgangspunkt om at man skal \u00abunng\u00e5 \u00e5 f\u00f8re overvann til hovedledningen\u00bb kan vi i praksis innf\u00f8re en ordning med null-p\u00e5slipp som prinsipp, i alle fall i omr\u00e5der som ikke har et 100% rent offentlig overvannssystem. Vurdering av null-p\u00e5slipp som prinsipp En slik ordning kan i utgangspunktet virke drastisk, men lovverket \u00e5pner for at p\u00e5slipp kan tillates dersom tiltakshaver kan dokumentere at det ikke fins andre alternativer. Det er likevel gode argumenter for \u00e5 ta et litt drastisk grep og innf\u00f8re null-p\u00e5slipp som prinsipp: - Enklere saksbehandling, uten fare for forskjellsbehandling, da alle saker kan vurderes p\u00e5 samme grunnlag. - En l\u00f8sning hvor utgangspunktet er mengdebestemt p\u00e5slipp etter s\u00f8knad, vil fordre et grunnlag for vurderinger som kommunen pr. i dag ikke har (kartlegging av nedslagsfelt, eksisterende vannmengder p\u00e5 ledningsnett, tilstand, etc.). - En klarere grensegang mellom h\u00e5ndtering av overvann til ledningsnett (ansvar VA) og lokal overvannsh\u00e5ndtering i byggesaken (ansvar byggesak), som vil v\u00e6re en fordel ettersom lovendringen ikke \u00e5pner for vurdering av den faktiske l\u00f8sningen for overvannsh\u00e5ndtering. - Et solid insentiv for \u00e5 gj\u00f8re overvannsh\u00e5ndtering til et mer omfattende tema i reguleringsplaner, ettersom lovendringen legger opp til at temaet fortrinnsvis skal l\u00f8ses der. - En vinn/vinn-situasjon for flere fag som \u00f8nsker uterom med mindre tette flater, der overvann og andre gr\u00f8nne kvaliteter spiller p\u00e5 lag. Ved \u00e5 snu prinsippet til at forslagsstiller/tiltakshaver i utgangspunktet m\u00e5 \u00abbevise\u00bb at muligheten for \u00e5 h\u00e5ndtere overvann p\u00e5 egen tomt ikke er til stede, f\u00f8lger man opp lovens intensjon p\u00e5 en god m\u00e5te. Side 6 av 6 Utfordringer ved \u00e5 begrense p\u00e5slippsmuligheter Samtidig f\u00f8lger ogs\u00e5 noen utfordringer med, som f.eks. mangelen p\u00e5 opparbeidete, regulerte, sikre, offentlige flomveier. Dvs. det tredje leddet i tre-trinns-strategien skaper usikkerhet omkring h\u00e5ndtering av de vannmengder som ikke h\u00e5ndteres p\u00e5 egen eiendom. I verste fall kan det v\u00e6re byggestopp for enkelte omr\u00e5der. Samtidig kan akkurat denne problemstillingen v\u00e6re det som kommunen trenger for \u00e5 f\u00e5 fortgang i det tverrfaglige samarbeidet, som m\u00e5 til for \u00e5 sikre at flest mulig omr\u00e5der er klare for fortetting ogs\u00e5 i et klimatilpasningsperspektiv. Forel\u00f8pige erfaringer De fleste kommuner (Trondheim, Stavanger, Oslo, Sandnes, m.fl.) har innf\u00f8rt krav om null-p\u00e5slipp og h\u00e5ndtering av overvann p\u00e5 egen tomt i kommuneplanbestemmelser. Null-p\u00e5slipp som utgangspunkt for nye feltreguleringer, transformasjonsomr\u00e5der og byggesaker (nybygg) i fortettingsomr\u00e5der har blitt den nye standarden etter at mange kommuner f\u00f8rst hadde innf\u00f8rt praksisen om \u201cikke-mer-enn- dagens\u201d p\u00e5slippsregime. I Troms\u00f8 derimot var p\u00e5slipp til ledningsnett en stor im\u00f8tekommelse fra kommunen, til tross for at de fleste pumpestasjoner g\u00e5r i overl\u00f8p n\u00e5r det begynner \u00e5 regne. Det m\u00e5 understrekes at null-p\u00e5slipp ikke stiller krav til den eksisterende bebyggelsen, men kun trer i kraft ved kommende reguleringsplaner og byggesaker/fortettingssaker. Ved behandling av overvannsnotater knyttet til byggesaker i sm\u00e5husbebyggelsen, er det p\u00e5fallende at konsulenter s\u00f8rfra er mer vant til \u00e5 etterkomme kravene til overvannsh\u00e5ndtering p\u00e5 egen tomt. Dette ved hjelp av infiltrasjonsl\u00f8sninger, fordr\u00f8yningsbr\u00f8nner, terrengforsenkninger og annen bruk av eksisterende terreng/arealer. Det samme er inntrykk kommunen sitter igjen n\u00e5r man har gj\u00f8re med store akt\u00f8rer som f.eks. Statsbygg ved Mackkvartalet/ Nordomr\u00e5demuseum, der det ikke ble ansett som et problem \u00e5 etablere flatt tak som kunne fordr\u00f8ye st\u00f8rre overvannsmengder dersom \u00f8nskelig. Et annet eksempel er det nye boligfeltet p\u00e5 Storelva som er under omregulering. Her har VA- konsulenten foresl\u00e5tt infiltrasjon og fordr\u00f8yning rundt rekkehusbebyggelsen samt avledning fra st\u00f8rre regnhendelser i \u00e5pne gr\u00f8fter til elv og sj\u00f8. Kommunens oppgave fremover Ytterligere spesifiserte krav, samt veiledning om lokal h\u00e5ndtering av overvann og bruk/etablering av flomveier m\u00e5 innarbeides i kommunale veiledere s\u00e5 raskt som mulig. I dette arbeidet m\u00e5 det ogs\u00e5 gj\u00f8res en vurdering av hvilke p\u00e5slippsmengde som vil v\u00e6re aktuelle i de tilfeller hvor det m\u00e5 gj\u00f8res unntak fra prinsippet. Overvannsh\u00e5ndtering som en tverrfaglig oppgave En annen konsekvens av de nye overvannsbestemmelser i kommuneplanen er at ansvar og l\u00f8sninger for h\u00e5ndtering av overvann i byggesak og reguleringsplaner tilfaller flere enheter, som vil resultere i at klimatilpasningsarbeidet i kommunen b\u00e6res av store deler av organisasjonen. "
}