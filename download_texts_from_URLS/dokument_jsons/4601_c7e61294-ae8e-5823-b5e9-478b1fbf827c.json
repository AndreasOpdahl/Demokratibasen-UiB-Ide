{
  "dokument_id": "c7e61294-ae8e-5823-b5e9-478b1fbf827c",
  "doc_type": "case_presentation",
  "kommune": 4601,
  "tittel": "Budsjettoppf\u00f8lging og arbeidsmilj\u00f8 i Bergen kommune",
  "url": "https://bergen.kommune.no/politikere-utvalg/api/fil/bk360/11579074/Framstilling-Budsjettoppfolging-og-arbeidsmiljo-i-Bergen-kommune",
  "tekst": " Hovedarbeidsmilj\u00f8utvalget Saksframstilling V\u00e5r referanse: 2024/143569-2 Saksbehandler: Henry Johan Berg Budsjettoppf\u00f8lging og arbeidsmilj\u00f8 i Bergen kommune Hva saken gjelder: Denne saken er en oppf\u00f8lging av sak 30/24 som blei utsatt p\u00e5 HAMU m\u00f8te 24.10. I Arbeidsmilj\u00f8utvalget p\u00e5 Byr\u00e5dsavdeling for barnehage og skole og sitt m\u00f8te 5.9.24 sak 35/24, ble f\u00f8lgende bekymringsmelding spilt inn og protokollf\u00f8rt: Vernetjenesten er bekymret for budsjettsituasjonen i byr\u00e5dsavdelingen. Det er b\u00e5de tids- og arbeidspress, i tillegg til stramme budsjetter. Det er s\u00e6rs urovekkende at dette er situasjonen samtidig som at vi ser et sykefrav\u00e6r som er s\u00e5 h\u00f8yt at det g\u00e5r ut over kvaliteten i arbeidsmilj\u00f8ene, og dermed ogs\u00e5 vil kunne ha negative konsekvenser for tjenestene vi skal gi til barn og unge. P\u00e5 bakgrunn av denne, l\u00f8fter vernetjenesten frem problemstillingen for HAMU, da vi anser denne problemstilling for \u00e5 v\u00e6re kritisk og ogs\u00e5 gjeldende for hele kommunen, da med tanke p\u00e5 det allerede alt for h\u00f8ye sykefrav\u00e6ret lang tid. Det meldes om stor uro i store deler av organisasjonen, og s\u00e6rlig de tjenester hvor budsjettforslaget vil kunne medf\u00f8re nedtrekk/kutt. I en tid der flere byr\u00e5dsavdelinger har store utfordringer med \u00e5 f\u00e5 tak i nok folk p\u00e5 jobb til \u00e5 sikre forsvarlig drift, der det allerede er veldig h\u00f8yt sykefrav\u00e6r, s\u00e5 p\u00e5virker budsjettforslaget det psykososiale arbeidsmilj\u00f8et i negativ retning. Av budsjettforslaget som er fremlagt s\u00e5 forst\u00e5r arbeidstakersiden at det foresl\u00e5es flere \u00f8konomiske kutt i 2025, om kuttene vedtas m\u00e5 arbeidsgiver og AMUene arbeide for \u00e5 unng\u00e5 at dette p\u00e5virker arbeidsmilj\u00f8et i negativ retning. Forslag til vedtak: 1. Arbeidsmilj\u00f8utvalgene i Bergen kommune m\u00e5 v\u00e6re bevisst p\u00e5 sin rolle om vedtatt budsjett vil medf\u00f8re endringer p\u00e5 prosesser og organisering, i samsvar med AML \u00a7 7-2- (2)-d. Arbeidsgiver har f\u00f8lgelig et ansvar for \u00e5 koble p\u00e5 AMUene om budsjettet medf\u00f8rer behov for endringer for arbeidsmilj\u00f8et. 2. F\u00f8lgende bekymringsmelding protokollf\u00f8res: I en tid der flere byr\u00e5dsavdelinger har store utfordringer ute i tjenestene med \u00e5 f\u00e5 tak i nok folk p\u00e5 jobb og i en utfordrende tid med h\u00f8yt sykefrav\u00e6r s\u00e5 er arbeidstakersiden meget bekymret. Vi frykter for konsekvenser p\u00e5 arbeidsmilj\u00f8et om det foresl\u00e5tte budsjettet blir vedtatt, med tanke p\u00e5 det psykososiale arbeidsmilj\u00f8et ute p\u00e5 de ulike arbeidsplassene. 1 Dato: 21. november 2024 Henning \u00c5sheim \u2013 ledende hovedverneombud Dokumentet er godkjent elektronisk. 2 "
}