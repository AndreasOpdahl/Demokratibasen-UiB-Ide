{
  "dokument_id": "b2855a4f-a694-53ac-9633-eee7c3ce505a",
  "doc_type": "case_attachment",
  "kommune": 4601,
  "tittel": "H\u00f8ring -  forslag til ny forskrift om forbud mot salg av energidrikk til bar(2648564)",
  "url": "https://bergen.kommune.no/politikere-utvalg/api/fil/bk360/12374091/Horing-forslag-til-ny-forskrift-om-forbud-mot-salg-av-energidrikk-til-bar-2648564-",
  "tekst": "Til h\u00f8ringsinstansene Deres ref V\u00e5r ref Dato 25/990- 14. mars 2025 H\u00f8ring - forslag til ny forskrift om forbud mot salg av energidrikk til barn under 16 \u00e5r Helse- og omsorgsdepartementet sender med dette forslag til ny forskrift om forbud mot salg av energidrikk til barn under 16 \u00e5r p\u00e5 h\u00f8ring. Forslaget til ny forskrift om forbud mot salg av energidrikk til barn under 16 \u00e5r har sin bakgrunn i Meld. St. 15 (2022\u20132023) Folkehelsemeldinga - Nasjonal strategi for utjamning av sosiale helseforskjellar, anmodningsvedtak fra Stortinget, faglige anbefalinger fra underliggende etater og andre relevante unders\u00f8kelser. Form\u00e5let med forskriften er \u00e5 beskytte barn mot negative helseeffekter av energidrikk grunnet drikkenes innhold av koffein. Energidrikk er i forskriften foresl\u00e5tt \u00e5 omfatte alkoholfrie drikker, inkludert pulver eller tabletter som skal l\u00f8ses i v\u00e6ske, med koffein i en mengde over 15 mg/100 ml drikkeklart produkt. Drikker som er basert p\u00e5 kaffe, te eller kakao og som har en n\u00e6ringsmiddelbetegnelse som inneholder ordene \u00abkaffe\u00bb, \u00abte\u00bb eller \u00abkakao\u00bb, er unntatt fra forskriften. Alle kan sende innspill til h\u00f8ringen. Vi ber spesielt om innspill p\u00e5 om dere: 1) st\u00f8tter eller ikke st\u00f8tter forslaget til aldersgrense. 2) st\u00f8tter eller ikke st\u00f8tter at krav til internkontroll ikke er inkludert i forskriftsutkastet. 3) ser spesielle utfordringer med forslaget, herunder myndigheter, n\u00e6ringsliv eller enkeltindividet. Vi ber om at h\u00f8ringsinstansene knytter ev. andre innspill opp til de enkelte paragrafene i forslaget til ny forskrift, eller til punktene i h\u00f8ringsnotatet. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Folkehelseavdelingen Karoline Barflod 0030 Oslo Org.nr. 22 24 83 61 postmottak@hod.dep.no www.hod.dep.no 983 887 406 H\u00f8ringsuttalelser kan legge inn p\u00e5 www.regjeringen.no. Merk at uttalelser er offentlige etter offentleglova og blir publisert sammen med \u00f8vrige h\u00f8ringsuttalelser, med mindre h\u00f8ringssvaret inneholder taushetsbelagt informasjon. H\u00f8ringsfristen er 14. juni 2025. Med hilsen Gyrd Omholt Gjevestad Kjetil Tveitan (e.f.) fagdirekt\u00f8r underdirekt\u00f8r Karoline Barflod seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}