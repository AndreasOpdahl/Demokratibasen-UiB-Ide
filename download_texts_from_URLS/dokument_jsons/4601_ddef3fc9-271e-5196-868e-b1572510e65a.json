{
  "dokument_id": "ddef3fc9-271e-5196-868e-b1572510e65a",
  "doc_type": "case_attachment",
  "kommune": 4601,
  "tittel": "Fagnotat datert 16.02.2024",
  "url": "https://bergen.kommune.no/politikere-utvalg/api/fil/bk360/9910159/Fagnotat-datert-16-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10441-3 (Arbeidssted) Saksbehandler: Runar Sagstad Haugen Dato: 16.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 108/66/0/0 Tilh\u00f8rende Slettenvegen 99. Naust og b\u00e5tslipp. Klage p\u00e5 avslag Caseco AS v/Jens Laland p\u00e5 vegne av tiltakshaver Andre Birkeland. Hvem klager? - Ombygging av naust, endring av takh\u00f8yde, fasadeendring. Tiltaket - Utvidelse av slipp, nytt betongdekke. S\u00f8knad om tillatelse til b\u00e5tslipp i betong, heving av tak p\u00e5 naust og fasadeendringer avsl\u00e5s, jf. plan- og bygningsloven \u00a7 29-2 visuelle kvaliteter, kommuneplanens arealdel \u00a7 3.1 plankrav, \u00a7 6.1.1 byggegrense Vedtaket langs sj\u00f8, \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 32.2 bruk og vern av sj\u00f8, vassdrag. Det innvilges ikke oms\u00f8kte dispensasjon etter pbl \u00a7 19-2. Eiendommen er uregulert. KPA2018 viser eiendommen som LNF-omr\u00e5de og Bruk og vern av sj\u00f8. Planstatus Den ligger innenfor hensynssone Funksjonell strandsone, og Flyst\u00f8y gul sone. Det anf\u00f8res at det er positivt for allmenheten at naustet f\u00e5r samme h\u00f8yde Klagegrunner som nabonaustet. Betongdekket som oms\u00f8kes vil v\u00e6re penere og mer fordelaktig for allmenheten enn dagens skinner. S\u00f8knad om dispensasjon fra KPA2018 \u00a7 32.2.1 (bruk og vern av sj\u00f8, Behov for ytterligere forbud mot inngrep og faste installasjoner) m\u00e5 oms\u00f8kes og behandles. saksbehandling ved Det m\u00e5 oms\u00f8kes og behandles dispensasjon fra pbl \u00a7 29-4 (avstand til eventuell omgj\u00f8ring nabo), alternativt innhentes nabosamtykker etter tredje ledd bokstav a). lAnbefalt vedtak Vedtak datert 29.12.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Saken gjelder ikke en s\u00f8knad om legalisering. Tiltakene som oms\u00f8kes er ikke bygget enda, og omfattes derav ikke av sakene som skal stilles i bero. Det som s\u00f8kes om n\u00e5 er utvidelser/endringer av allerede lovlig etablerte tiltak. Tegning fra s\u00f8knaden som viser oms\u00f8kt b\u00e5tslipp i betong: Tegning fra s\u00f8knad: Oms\u00f8kt naust til venstre, og eksisterende naust til h\u00f8yre i illustrasjonen. 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Nabosamtykker: Det er innhentet skriftlig samtykke til plassering fra gbnr. 108/168. Eventuelle svar p\u00e5 e-poster eller nabovarsler er ikke tilstrekkelig dersom en skal benytte pbl \u00a7 29-4 tredje ledd a) om skriftlig samtykke. Resterende eiendommer som m\u00e5 gi skriftlig samtykke er i s\u00e5 tilfelle: gbnr. 108/48 og 108/168. Alternativt kan det s\u00f8kes om dispensasjon fra pbl \u00a7 29-4. Fagetaten er positiv til en slik dispensasjon dersom resterende dispensasjoner gis, se vedtaket datert 29.12.2023 pkt. 2.7. Saksnummer KLAGE-2024/10441 Side 2 av 6 Uttale fra Statsforvalteren i Vestland datert 11.10.2023: Statsforvalteren peker p\u00e5 at inngrepene vil medf\u00f8rer irreversible inngrep, virke privatiserende og avvisende for allmenhetens ferdsel langs sj\u00f8. Videre at tiltaket vil v\u00e6re i strid med statlige planretningslinjer, og Statsforvalteren er s\u00e6rlig kritisk til en \u00f8kning av h\u00f8yden som tilrettelegger for en utvidet bruk i forhold til dagens naust, og gir mer synlighet. Statsforvalteren frar\u00e5der at det gis dispensasjon og ber om at en eventuell tillatelse sendes for klagevurdering. Uttale fra Bymilj\u00f8etaten datert 30.10.2023: Bymilj\u00f8etaten vektlegger at fotavtrykket til naustet ikke \u00f8ker og at h\u00f8ydeendringer medf\u00f8rer at bygget f\u00e5r tilsvarende utseende som nabonaustet. Bymilj\u00f8etaten har ikke noen innvendinger i forhold til naustet. I forhold til betongslippen opp\u00e5 eksisterende b\u00e5tslipp anser Bymilj\u00f8etaten at det er en vesentlig endring og inngrep i strandsonen. Tiltaket vil gj\u00f8re inngrep i intakt svaberg i et LNF- omr\u00e5de. Tiltaket anses \u00e5 privatisere og gi negativ fjernvirkning fra sj\u00f8. Bymilj\u00f8etaten viset til p\u00e5g\u00e5ende ulovlighetssak p\u00e5 nabonaustet (gbnr. 108/48), som har f\u00e5tt p\u00e5legg om \u00e5 fjerne betongdekket. Dersom denne saken opprettholdes viser Bymilj\u00f8etaten til at det gir lite mening \u00e5 tillate dette betongdekket. Med bakgrunn i det frar\u00e5der Bymilj\u00f8etaten at det gis dispensasjoner til betongdekket. (Merknad fra fagetaten: Den aktuelle saken p\u00e5 naboeiendommen er oms\u00f8kt og har f\u00e5tt avslag som er p\u00e5klaget. Det ble sendt et fagnotat om den saken datert den 23.01.2024, sak: KLAGE-2023/17321-4). 2. Om klagen Klager viser til KPA2018 \u00a7 27.7.6 a) om at naust b\u00f8r har takvinkel p\u00e5 mellom 35-45 grader. Og at naustet er tilpasset og planlagt i henhold til disse forhold. Klager peker p\u00e5 at uttalen fra Statsforvalteren vektlegger at naustet tilrettelegges for annet form\u00e5l enn naust, og at dette beror p\u00e5 spekulasjoner utover det som er oms\u00f8kt. Videre at kommunen sitt vedtak vektlegger dette, slik at s\u00f8knaden m\u00e5 saksbehandles p\u00e5 nytt. Klager viser til at Bymilj\u00f8etaten ikke har v\u00e6rt negativ til endringene p\u00e5 selve naustet. I forhold til b\u00e5tslippen anf\u00f8res det at det ikke er vektlagt at det allerede er en b\u00e5tslipp i st\u00e5l p\u00e5 stedet. Slik saken er presentert if\u00f8lge klager s\u00e5 er det ikke tatt hensyn til at det allerede er utf\u00f8rt inngrep p\u00e5 omr\u00e5det. Den oms\u00f8kte b\u00e5tslippen i betong anf\u00f8res \u00e5 bedre tilgjengeligheten for allmenheten og bli visuelt bedre enn dagens situasjon. Klager viser til at alle b\u00e5tslipper i omr\u00e5det er av betong, og at lokale v\u00e6rforhold tilsier at det er behov for en slik type b\u00e5tslipp i betong. Et avslag av det oms\u00f8kte anf\u00f8res \u00e5 v\u00e6re en forskjellsbehandling av tiltakene. Det vises ellers til klagen datert 18.01.2024 i sin helhet. 3. Vurdering av klagen KPA2018 \u00a7 27.7.6 a), visuelle kvaliteter mot sj\u00f8 Denne bestemmelsen er ment \u00e5 gi krav til oppf\u00f8ring av naust i omr\u00e5der som allerede er avsatt til Bebyggelse og anlegg \u2013 Naust (N). Det er ikke slik at kommunen \u00f8nsker at alle eksisterende naust i Bergen skal bygges om for \u00e5 tilpasse seg takvinkelkravet til naustomr\u00e5der. Bestemmelsen f\u00e5r ikke anvendelse p\u00e5 det aktuelle naustet som ligger i LNF- omr\u00e5det. Saksnummer KLAGE-2024/10441 Side 3 av 6 Vi p\u00e5peker allikevel at bestemmelsen klager peker p\u00e5 inneholder en del flere elementer som klager ikke tar opp. Bestemmelsen sier at naust ikke skal ha st\u00f8rrelse p\u00e5 mer enn 30 m2 BYA, m\u00f8neh\u00f8yde p\u00e5 maks 4 meter, vinduer b\u00f8r ikke vende mot sj\u00f8 og naust skal ikke redusere allmenhetens tilgang. Det aktuelle naustet som det oms\u00f8kes endringer p\u00e5 er allerede over 30 m2 BYA, og det s\u00f8kes i en etasje til med maksimal h\u00f8yde p\u00e5 5,130 meter gesims mot sj\u00f8 (h\u00f8yde over gjennomsnittlig planert terreng er ukjent), og det s\u00f8kes om vindu mot sj\u00f8, og betongslipp fra naustet og ut i sj\u00f8en. H\u00f8yden p\u00e5 dagens naust mot sj\u00f8 er ikke oppgitt, men den anses \u00e5 v\u00e6re en god del lavere enn det oms\u00f8kte. Fagetaten har liten forst\u00e5else for klagers anf\u00f8rsler om at tiltaket vil f\u00f8re til en visuell bedring mot sj\u00f8en, da tiltaket blir st\u00f8rre og mer omfattende. Det oms\u00f8kte naustet med betongslipp i forkant legger opp til at omr\u00e5det privatiseres mer, og visuelt gj\u00f8r mer ut av seg sett fra sj\u00f8en. Det er forhold som de aktuelle bestemmelsene det ikke gis dispensasjon fra er ment \u00e5 hindre. Det kan ikke sees objektive fordeler ved tiltaket som kan begrunne en dispensasjon fra byggegrensen langs sj\u00f8, LNF-form\u00e5let, eller byggeforbudet i sj\u00f8. Anf\u00f8rsler som saksbehandlingsfeil og uttalen fra Statsforvalteren Klager peker p\u00e5 at uttalen til Statsforvalteren antyder at naustet skal brukes til noe utover det som er oms\u00f8kt, og det er det ikke grunnlag for. Videre at saksbehandler hos kommunen har vektlagt Statsforvalteren sin uttale utover det s\u00f8knaden danner grunnlag for. Statsforvalteren peker p\u00e5 flere omr\u00e5der blant annet at tiltakene medf\u00f8rer irreversible inngrep i strandsonen, tiltaket blir s\u00e6rlig synlig fra Raunefjorden og strandsonen i omr\u00e5det har relativt stor verdi for friluftsliv. Statsforvalteren viser til at tiltakene bidrar til en nedbygging av strandsonen og vil v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren frar\u00e5der at det gis dispensasjon, og ber om at et positivt vedtak sendes til Statsforvalteren for klagevurdering. Klager peker s\u00e6rlig p\u00e5 Statsforvalteren sin uttale som sier: \u00abVi er s\u00e6rlig kritiske til endring av og \u00f8king av h\u00f8yden p\u00e5 naustet. Det skyldes at en skal sikre at uthus som dette fortsatt skal nyttes som naust. Det har vist seg utfordrende ogs\u00e5 i Bergen. Vi vektlegger derfor ikke om det skulle v\u00e6re ulik h\u00f8yde p\u00e5 naustene.\u00bb Fagetaten kan ikke se at uttalen bygger p\u00e5 utenforliggende hensyn. Det er et generelt problem at naust innredes og brukes for en funksjon utover naust funksjonen. Det aktuelle naustet bygges opp i h\u00f8yde, og f\u00e5r en m\u00f8neh\u00f8yde p\u00e5 5,13 meter. Det blir to etasjer, hvor loftsetasjen blant annet vil ha et vindu mot sj\u00f8. Selv om det ikke s\u00f8kes om at loftsetasjen skal nyttes til oppholdsrom, s\u00e5 er det p\u00e5 generelt grunnlag i tr\u00e5d med byggeforbudet langs sj\u00f8 ikke \u00f8nskelig \u00e5 tillate en utvidelse av bygningsmasse innenfor byggeforbudssonen langs sj\u00f8. Uttalen og vedtaket hadde uansett v\u00e6rt negativt uavhengig av om loftsetasjen innredes til oppholdsrom eller ikke. Saksnummer KLAGE-2024/10441 Side 4 av 6 Slik vi forst\u00e5r klagen p\u00e5 dette omr\u00e5det s\u00e5 s\u00f8kes det om en takvinkel p\u00e5 45 grader, som er i tr\u00e5d med kommuneplanen og m\u00e5 godkjennes. Videre at avslaget derimot er gitt grunnet spekulasjon rundt hva loftet skal brukes til. Fagetaten presiserer i s\u00e5 tilfelle at s\u00f8ker ikke har et krav p\u00e5 \u00e5 f\u00e5 godkjent den oms\u00f8kte takvinkelen og tilh\u00f8rende \u00f8kning i h\u00f8yde. Tiltaket ligger innenfor byggeforbudet langs sj\u00f8 og LNF-form\u00e5let, hvor hensynene bak disse bestemmelsen er nettopp \u00e5 hindre bygging/utvidelser av tiltak innenfor omr\u00e5det. Skal en fravike dette prinsippet kreves det helt spesielle forhold som ikke er tatt h\u00f8yde for n\u00e5r en har omfattet omr\u00e5det av disse bestemmelsene. Slike spesielle forhold kan vi ikke se at foreligger. Fagetaten kan ikke se at det er vektlagt utenforliggende hensyn i uttaler eller saksbehandlingen som kan medf\u00f8re at den m\u00e5 saksbehandles p\u00e5 ny. Endring av eksisterende b\u00e5tslipp Det er i dag en b\u00e5tslipp i st\u00e5l og det oms\u00f8kes at det blir st\u00f8pt betong rundt/over dagens b\u00e5tslipp. Klager mener at det ikke er vektlagt at det allerede er en b\u00e5tslipp i st\u00e5l p\u00e5 stedet, og at det foreligger en forskjellsbehandling i forhold til \u00f8vrige b\u00e5tslipper i n\u00e6romr\u00e5det. Klager peker videre p\u00e5 at omr\u00e5det allerede er privatisert med b\u00e5tslippen i st\u00e5l, og det blir visuelt bedre med b\u00e5tslipp i betong. Fagetaten viser her til at en betongst\u00f8pt b\u00e5tslipp vil beslaglegge et st\u00f8rre areal, og skjule naturen/strandsonen under. Den vil privatiserer strandsonen utenfor naustet i en st\u00f8rre grad enn dagens b\u00e5tslipp i jern gj\u00f8r. Videre er ikke dagens b\u00e5tslipp i jern nevneverdig synlig fra avstand. Med et betongdekke vil synligheten av tiltak i strandsonen \u00f8kes. Likhetsprinsipp Klager anf\u00f8rer at \u00aballe\u00bb b\u00e5tslipp i omr\u00e5det har betongunderlag. Og at lokale forhold tilsier at naustene her m\u00e5 ha det. Klager peker ogs\u00e5 p\u00e5 nabonaustet som har dette, og viser til at han er kjent med ulovlighetssaken p\u00e5 dette naustet, men anf\u00f8rer at det bare gjelder at bredden p\u00e5 betongdekket er st\u00f8rre enn godkjent, men ikke at det er bygget betongdekke. Fagetaten begynner med \u00e5 nevne at det ikke stemmer at ulovlighetssaken p\u00e5 nabonaustet (108/48) bare omfatter bredden p\u00e5 betongkonstruksjonen. Det er ikke godkjent en betongkonstruksjon der, og p\u00e5legget datert 23.09.2022 omfatter hele b\u00e5tslippen i betong foran naustet. Se illustrasjon fra den saken/p\u00e5legget under: Saksnummer KLAGE-2024/10441 Side 5 av 6 Det nevnes at denne betongkonstruksjonen p\u00e5 naboeiendommen er oms\u00f8kt og har f\u00e5tt avslag som er p\u00e5klaget. Det er sendt et eget fagnotat om denne som er datert den 23.01.2024, sak: KLAGE-2023/17321-4. Avslutningsvis For vurderingene av dispensasjonsvilk\u00e5rene og resterende vurderinger i saken vises det til vedtaket datert 29.12.2023. 4. Konklusjon Vedtak datert 29.12.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 29.12.2023 5. Klage datert 18.01.2024 6. Uttale fra Statsforvalteren datert 11.10.2023 7. Uttale fra Bymilj\u00f8etaten datert 30.10.2023 8. Nabosamtykke og uttale 9. S\u00f8knad og dispensasjonss\u00f8knader 10. Tegninger Saksnummer KLAGE-2024/10441 Side 6 av 6 "
}