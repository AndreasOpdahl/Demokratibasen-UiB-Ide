{
  "dokument_id": "8ba65222-185c-5d65-b453-7a462418301c",
  "doc_type": "case_attachment",
  "kommune": 4601,
  "tittel": "H\u00f8ringsuttalelse til forslag til endringer i forskrift om konsekvensutredninger",
  "url": "https://bergen.kommune.no/politikere-utvalg/api/fil/bk360/9654888/Horingsuttalelse-til-forslag-til-endringer-i-forskrift-om-konsekvensutredninger",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/00281-5 H\u00f8ringsuttalelse til forslag til endringer i forskrift om konsekvens- utredninger Hva saken gjelder: Saken gjelder Olje- og energidepartementets forslag til endringer i forskrift om konsekvensutredninger (KU-forskriften) knyttet til krav om meldeprosess f\u00f8r konsekvensutredninger for kraftledninger og solkraftanlegg. Saken b\u00f8r ses i sammenheng med h\u00f8ringssak om endringer i energiloven og plan- og bygningsloven (pbl.) knyttet til solenergianlegg p\u00e5 land (sak 2024/00284). Regelverket om melding og etterf\u00f8lgende konsekvensutredninger for energitiltak er hjemlet i pbl. med tilh\u00f8rende forskrift om konsekvensutredninger (KU-forskriften). Der det er krav om melding, skal denne inkludere et forslag til konsekvensutredningsprogram som sendes p\u00e5 h\u00f8ring, f\u00f8r det fastsettes av den relevante KU-myndigheten. Det er denne meldeprosessen som blir foresl\u00e5tt endret. For kraftledninger foresl\u00e5s \u00e5 endre KU-forskriften slik at grensen for n\u00e5r en tiltakshaver m\u00e5 forh\u00e5ndsmelde kraftledninger p\u00e5 132 kV, heves fra 15 km til 50 km. Samtidig skal tiltakshaver f\u00e5 velge \u00e5 likevel kunne forh\u00e5ndsmelde denne typen kraftledninger. Tiltakshaver f\u00e5r dermed en rett, men ikke plikt til \u00e5 melde kraftledninger p\u00e5 132 kV som er mellom 15 og 50 km lange. For solkraftanlegg foresl\u00e5s det \u00e5 innf\u00f8re plikt til \u00e5 sende inn melding med forslag til utredningsprogram for solkraftanlegg. Grensen foresl\u00e5s satt til anlegg med installert effekt p\u00e5 over 30 MWp, da anlegg over denne st\u00f8rrelsen kan v\u00e6re kontroversielle og/eller gi store virkninger for milj\u00f8 og samfunn. For mer detaljerte opplysninger blir det vist til vedlagte h\u00f8ringsnotat i sin helhet. H\u00f8ringsfrist: 31.01.2024. Det er bedt om utsatt frist til 16.02.2024. Innspill fra fagetat: Plan- og bygningsetaten (PBE) har gitt f\u00f8lgende innspill til saken: \u00abForslag til endringer i forskrift om konsekvensutredninger gjelder kravet om meldeprosess f\u00f8r KU for kraftledninger og solkraftverk F\u00f8r en tiltakshaver kan s\u00f8ke om konsesjon til \u00e5 bygge, eie og drive en kraftledning med spenning 132 kV eller h\u00f8yere, og lengde p\u00e5 mer enn 15 km i ny tras\u00e9, gjelder det et krav om at tiltaket m\u00e5 meldes til Norges vassdrags- og energidirektorat (NVE). Departementet foresl\u00e5 endring av dette kravet, slik at grensen heves fra 15 km til 50 km. 1 F\u00f8r det kan s\u00f8kes om konsesjon til \u00e5 bygge, eie og drive et solkraftanlegg, er det i dag ingen krav i KU-forskriften om en forutg\u00e5ende meldingsprosess med forslag til konsekvensutredningsprogram. Departementet foresl\u00e5r \u00e5 innf\u00f8re et krav om melding med forslag til program for konsekvensutredninger for solkraftverk som er st\u00f8rre enn 30 MWp3. Et anlegg p\u00e5 30 MWp3 har en antatt st\u00f8rrelse p\u00e5 300 dekar. Vi har ingen merknader til forslag til \u00e5 endre grensen for forh\u00e5ndsmelding av kraftledninger fra 15 km til 50 km. Vi mener det er positiv at det foresl\u00e5s krav om melding med forslag til utredningsprogram for st\u00f8rre solkraftverk. Det er en fordel at det blir en formell h\u00f8ring med mulighet til \u00e5 gi innspill til utredningsprogram, f\u00f8r tiltaket konsekvensutredes\u00bb Byr\u00e5dens vurdering og forslag til h\u00f8ringsuttalelse: Bergen kommune \u00f8nsker \u00e5 legge til rette for produksjon av solenergi ettersom det vil v\u00e6re viktig for \u00e5 bygge opp gr\u00f8nne n\u00e6ringer og et framtidsrettet kraftsystem, og for \u00e5 n\u00e5 klimam\u00e5lene. I \u00e5rene fremover vil det v\u00e6re et stort behov for \u00e5 legge til rette for bedre systemintegrasjon, sikre fleksibilitet og \u00f8ke produksjonen i energiforsyningen. Solkraft kan v\u00e6re et viktig bidrag i s\u00e5 m\u00e5te, og Bergen kommune er derfor positiv til endringer i regelverket som kan legge bedre til rette for mer forutsigbar og effektiv saksbehandling knyttet til solkraftanlegg. Bergen kommune vurderer det som positivt at det foresl\u00e5s krav om melding med forslag til utredningsprogram for st\u00f8rre solkraftverk. Det er en fordel at det blir en formell h\u00f8ring med mulighet til \u00e5 gi innspill til utredningsprogram f\u00f8r tiltaket konsekvensutredes. Vedtakskompetanse: Det g\u00e5r fram av byr\u00e5dets fullmakter \u00a7 6 at: \u00abByr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget kan p\u00e5 vegne av bystyret avgj\u00f8re hvorvidt en h\u00f8ringsuttalelse inneholder prinsipielle avveininger og m\u00e5 fremsendes til behandling i bystyret\u00bb Forretningsutvalget vedtok i m\u00f8tet den 09.01.2024 (sak 4/24, punkt 6) at byr\u00e5det avgir h\u00f8ringssvar til \u00abH\u00f8ring - Forslag til endringer i forskrift om konsekvensutredninger\u00bb p\u00e5 vegne av Bergen kommune.\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Bergen kommune avgir h\u00f8ringsuttalelse til Olje- og energidepartementets forslag til endringer i forskrift om konsekvensutredninger (KU-forskriften) slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 23. januar 2024 Christine Kahrs Byr\u00e5d for byutvikling Dokumentet er godkjent elektronisk. 2 Vedlegg: H\u00f8ring \u2013 Forslag til endringer i forskrift om konsekvensutredninger H\u00f8ringsnotat \u2013 endringer i meldeplikten for kraftledninger og solkraftverk.pdf 3 "
}