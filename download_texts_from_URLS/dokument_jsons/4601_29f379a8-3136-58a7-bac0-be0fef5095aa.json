{
  "dokument_id": "29f379a8-3136-58a7-bac0-be0fef5095aa",
  "doc_type": "case_attachment",
  "kommune": 4601,
  "tittel": "Protokoll eldrer\u00e5det 10.01.2024",
  "url": "https://bergen.kommune.no/politikere-utvalg/api/fil/bk360/9711772/Protokoll-eldreradet-10-01-2024",
  "tekst": " BERGEN KOMMUNE Protokoll Eldrer\u00e5det Den 10. jan. 2024 holdt eldrer\u00e5det m\u00f8te i Bergen R\u00e5dhus, m\u00f8terom Store Milde. Til stede: Nils M\u00e6hle Eli Nordstad John Erik Bugge Rasmussen Per Engebreth Stiegler Joe Rajakumar Aseerwatham Stine Ruud Iversen Elisabeth Jacobsen Else Rongved Nyg\u00e5rd Randi Jebsen Arnesen Fauzia Hussain-Wiik Mona Yvonne Hopen Fra administrasjonen: Seniorr\u00e5dgiver Helen Koldal (til sak 7/24), seksjonsleder Trond Egil Hansen (til sak 7/24), seniorarkitekt Knut Andreas Knutsen (til sak 8/24), seniorr\u00e5dgiver Christine Nilsen (til sak 8/24), byr\u00e5dsleder Christine Meyer (til sak 9/24) M\u00f8teleder: Nils M\u00e6hle Sekret\u00e6r: Ragnhild Hvoslef Kr\u00fcger M\u00f8tet startet kl. 10:00 og ble hevet kl. 13:30 1 Saksliste Saksnr. Arkivsak Sakstittel Side 1/24 2023/280769-1 Godkjenning av innkalling og saksliste 3 2/24 2023/280769-2 Godkjenning av protokoll 3 3/24 2023/280773-3 Valg av leder og nestleder 3 4/24 2023/280771-1 Skriftlige orienteringer 3 5/24 2023/280773-1 M\u00f8te- og \u00e5rsplan 2024 4 6/24 2023/280773-2 Organisering av r\u00e5dets arbeid 4 7/24 2023/283884-2 H\u00f8ring - strategi for fastlegeordningen i Bergen 4 kommune 8/24 2023/283884-1 Dokken s\u00f8r. Omr\u00e5dereguleringsplan p\u00e5 h\u00f8ring. 6 9/24 2023/280773-4 Byr\u00e5dsleders halvtime 7 10/24 2023/280771-2 Eventuelt 7 M\u00f8tet startet med en halv times oppl\u00e6ring i brann- og beredskapsrutinene p\u00e5 r\u00e5dhuset 2 1/24 Godkjenning av innkalling og saksliste Eldrer\u00e5det behandlet saken i m\u00f8tet 10.01.2024 sak 1/24 og fattet f\u00f8lgende vedtak: Innkalling og saksliste godkjennes 2/24 Godkjenning av protokoll Eldrer\u00e5det behandlet saken i m\u00f8tet 10.01.2024 sak 2/24 og fattet f\u00f8lgende vedtak: Protokoll fra m\u00f8tet 28. november godkjennes 3/24 Valg av leder og nestleder Eldrer\u00e5det behandlet saken i m\u00f8tet 10.01.2024 sak 3/24 og fattet f\u00f8lgende vedtak: Som leder for perioden 2024-2027 velges Nils M\u00e6hle Som nestleder for perioden 2024-2027 velges Else Nyg\u00e5rd Votering: Valget var enstemmig 4/24 Skriftlige orienteringer Eldrer\u00e5det behandlet saken i m\u00f8tet 10.01.2024 sak 4/24 og fattet f\u00f8lgende vedtak: Informasjonen tas til orientering Skriftlige orienteringer Brev fra eldrer\u00e5det og eventuell oppf\u00f8lging \u2022 Eldrer\u00e5dets forslag til budsjett 2024 o Brev til utvalg for finans, kultur og n\u00e6ring \u2022 Mindemyren. Detaljregulering delfelt S14 o Brev til Plan- og bygningsetaten \u2022 Uforst\u00e5elige budsjettkutt i Bergen. o Brev til fylkesordf\u00f8reren Svar p\u00e5 skriftlige sp\u00f8rsm\u00e5l \u2022 Svar p\u00e5 skriftlig sp\u00f8rsm\u00e5l nr 32 fra Katrine N\u00f8dtvedt (MDG) om parkeringsplasser og byliv. Utvalg for milj\u00f8 og byutvikling 7. desember 3 5/24 M\u00f8te- og \u00e5rsplan 2024 Eldrer\u00e5det behandlet saken i m\u00f8tet 10.01.2024 sak 5/24 og fattet f\u00f8lgende vedtak: 1. Eldrer\u00e5det har f\u00f8lgende m\u00f8teplan for 2024. M\u00f8tene starter kl. 10. 7. februar, 13. mars, 1. april, 29. mai, 14. august, 11. september, 3. oktober, 6. november, 25. november 2. Arbeidet med \u00e5rsplan fortsetter med de forslagene som er kommet frem i m\u00f8tet 6/24 Organisering av r\u00e5dets arbeid Eldrer\u00e5det behandlet saken i m\u00f8tet 10.01.2024 sak 6/24 og fattet f\u00f8lgende vedtak: 1. Det legges frem en ny sak til neste m\u00f8te med en anbefaling p\u00e5 hvilke arbeidsgrupper r\u00e5det skal sitte i 2. R\u00e5det skal ha standardsaken \u00abInnspill fra r\u00e5dets medlemmer\u00bb der representantene blant annet kan informere om m\u00f8ter de har deltatt p\u00e5. 7/24 H\u00f8ring - strategi for fastlegeordningen i Bergen kommune Eldrer\u00e5det behandlet saken i m\u00f8tet 10.01.2024 sak 7/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg R\u00e5dene \u00f8nsker \u00e5 levere en samlet h\u00f8ringsuttalelse. 1. Pasientenes synspunkter Strategien har naturlig nok fokus p\u00e5 fastlegen. R\u00e5dene savner likevel en vurdering av pasientenes synspunkter. Begge r\u00e5dene har tidligere meldt inn utfordringene med at listereduksjon gjennomf\u00f8res ved tilfeldig uttrekk. Dette kan ramme eldre og personer med funksjonsnedsettelser spesielt hardt ettersom de bruker fastlegen mer. De er ofte mindre mobile og dermed mer s\u00e5rbare om de mister den fastlegen de kan ha valgt ut fra n\u00e6rhet og tilkomst. R\u00e5dene minner om at bystyret i m\u00f8te 22. juni 2022 sak 166/22 vedtok f\u00f8lgende merknad Bergen kommune ber om en endring i forskrift for fastlegeordningen \u00a735 der eldre og personer med funksjonsnedsettelse skjermes ved reduksjon i listetaket En gruppe man b\u00f8r ha et spesielt fokus p\u00e5 er beboere i omsorg + boliger. Disse defineres som hjemmeboende og beholder derfor fastlegen sin. Men, mange er i liten grad i stand til \u00e5 komme seg til denne legen. Eldrer\u00e5det har i ett tidligere innspill foresl\u00e5tt at man legger til rette for fastelegekontor i samlokalisering med omsorg + boliger. 4 2. Fastlegekontor Det er positivt at kommunen \u00f8nsker \u00e5 satse p\u00e5 og legge til rette for st\u00f8rre legekontor der det ogs\u00e5 er mulig for nye fastleger \u00e5 g\u00e5 inn p\u00e5 andre l\u00f8nnsvilk\u00e5r, for eksempel fast ansettelse eller rekrutteringsstillinger, og f\u00e5 st\u00f8tte av mer erfaring kollegaer. Fastlegehverdagen har en sv\u00e6rt bred plass i strategien. R\u00e5dene er glade for \u00e5 se at strategien nevner samlokalisering av andre yrkesgrupper slik at en kan f\u00f8lge opp pasientene p\u00e5 en helhetlig m\u00e5te, men samtidig savner vi at strategien utdyper det litt mer. Dette gjelder for eksempel sykepleiere og kontorpersonale. Man b\u00f8r ogs\u00e5 vurdere \u00e5 f\u00e5 inn andre yrkesgrupper, som for eksempel psykologer og sosionomer for \u00e5 kunne f\u00f8lge opp pasientene p\u00e5 en helhetlig m\u00e5te. Det b\u00f8r likevel nevnes at det er en balanse mellom st\u00f8rre fastlegekontor med et bredt tilbud og behovet enkelte pasientgrupper kan ha for \u00e5 ha en fastlege i n\u00e6rmilj\u00f8et. Dersom kommunen skal g\u00e5 inn og st\u00f8tte etablering av st\u00f8rre legekontor er det viktig at man har et blikk for helheten i Bergen kommune og at tilbudet b\u00f8r v\u00e6re noenlunde likeverdig i alle bydelene. 3. Sosiale ordninger Det er positivt at man vil satse p\u00e5 sosiale ordninger som gj\u00f8r det lettere \u00e5 kombinere fastlegehverdagen med familieliv og slik legger til rette for at unge leger skal kunne etablere seg som fastleger. Det kan v\u00e6re t\u00f8ft og ofte lite fristende \u00e5 v\u00e6re selvstendig n\u00e6ringsdrivende. For unge, spesielt kvinner i forbindelse med svangerskap, kan andre driftsformer v\u00e6re mer \u00f8nskelige. Da b\u00f8r man kunne tilby fastlegestillinger med for eksempel fast ansettelse som et alternativ. 4. Utdanning og rekruttering Kommunen \u00f8nsker \u00e5 rekruttere flere leger, uten \u00e5 komme i konkurranse med omkringliggende kommuner. Det er da viktig at man ogs\u00e5 ser p\u00e5 utdanningskapasiteten og om Norge utdanner nok leger. Kommunen kan legge press p\u00e5 regjeringen for \u00e5 f\u00e5 flere leger gjennom det som f\u00f8r kaltes turnuslege n\u00e5 LIS. Det st\u00e5r 1000 ferdigutdannede leger i k\u00f8 for \u00e5 f\u00e5 en turnusstilling. F\u00f8r de har v\u00e6rt i turnus, kan de bare jobbe med lisens, dvs under supervisjon av en annen lege og kan derfor ikke s\u00f8ke fastlegestillinger/kj\u00f8pe praksiser. I statsbudsjettet lagt fram h\u00f8sten 2021, var det fjernet 20 LIS utdanningsstillinger. H\u00f8sten 2022 \u00f8kte de den med 60 stillinger 5. Kommentarer til spesifikke punkter i strategien 8.5 Bergen kommune vil styrke teambasert samarbeid mellom yrkesgrupper og tjenester. R\u00e5dene ser i utgangspunktet positivt p\u00e5 dette og tror at det vil bli bedre for personer som f\u00e5r flere ulike tjenester fra kommunen, men vi er litt bekymret for ivaretakelsen av personer med komplekse sykdommer dersom mer av ansvaret og behandlingen av disse pasientene skal overf\u00f8res fra fastlegen til annet helsepersonell. 8.5.1 Samhandling med spesialisthelsetjenesten. R\u00e5dene deler strategiens bekymring for den sterkt \u00f8kende overf\u00f8ringen av oppgaver fra spesialisthelsetjenesten til fastlegene. St\u00f8rre overf\u00f8ring av oppgaver til en allerede presset fastlegeordning vil ikke bidra til \u00e5 gj\u00f8re fastlegeyrket med fristende. I tillegg har det allerede 5 f\u00f8rt til sv\u00e6rt alvorlige hendelser, noe som er en sterk bekymring for KRPF da dette oftere vil kunne ramme kronisk syke enn andre grupper. En stor bekymring her er eldre pasienter som skrives ut fra spesialist- til prim\u00e6rhelsetjenesten og der r\u00e5dene fremdeles mener \u00e5 se at informasjonen og oppf\u00f8lgingen ikke er god nok. Det er spesielt bekymringsfullt med eldre pasienter som tilbringer den siste delen av livet som svingd\u00f8rspasienter mellom de to helsetjenestene. R\u00e5dene h\u00e5per at mottaksklinikken p\u00e5 Haraldsplass kan v\u00e6re en m\u00e5te \u00e5 fange opp denne gruppen p\u00e5 og gi dem en verdig oppf\u00f8lging. Eldrer\u00e5det har tidligere bedt om at det settes ned en arbeidsgruppe med representanter fra spesialist- og prim\u00e6rhelsetjenesten og med representasjon fra eldrer\u00e5det og KRPF som kan se p\u00e5 samhandlingen og komme med forslag til forbedringspunkter. 8.6 Bergen kommune skal v\u00e6re i front p\u00e5 e-helse l\u00f8sninger. R\u00e5dene st\u00f8tter \u00f8nsket om \u00e5 f\u00e5 et system som gj\u00f8r hverdagen lettere for fastlegene, legevakten og annet helsepersonell samt \u00f8ker sikkerheten ved at alle instanser har tilgang til f.eks. medisinlister o.l. Samtidig er vi bekymret for de digitale selvbetjeningsl\u00f8sninger da disse er ekskluderende for en del grupper i samfunnet v\u00e5rt som ikke kan nyttiggj\u00f8re seg slike. Det vil derfor v\u00e6re n\u00f8dvendig \u00e5 ha en god balanse mellom digitale selvbetjeningsl\u00f8sninger og muligheten for personlig kontakt slik at en ogs\u00e5 ivaretar personer som ikke kan nyttiggj\u00f8re seg de digitale l\u00f8sningene. Eldrer\u00e5dets behandling Helen Koldal og Trond Egil Hansen fra byr\u00e5dsavdeling for eldre, helse og omsorg informerte 8/24 Dokken s\u00f8r. Omr\u00e5dereguleringsplan p\u00e5 h\u00f8ring. Eldrer\u00e5det behandlet saken i m\u00f8tet 10.01.2024 sak 8/24 og fattet f\u00f8lgende vedtak: F\u00f8lgende brev sendes til Plan- og bygningsetaten Eldrer\u00e5det har f\u00f8lgende innspill til det videre arbeidet. I forslagene ligger det flere alternativ med forskjellig utnyttelsesgrad. Med store gr\u00f8ntomr\u00e5der og lave bygninger vil enhetsprisene bli veldig h\u00f8ye. Ved h\u00f8yere utnyttelsesgrad, vil enhetskostnaden bli lavere. Det er uansett grunn til \u00e5 tro at enhetsprisene vil bli forholdsvis h\u00f8ye. Leiligheter i dette omr\u00e5det vil da trolig bli bebodd av unge voksne mellom 30-50 \u00e5r. Det er et uttalt \u00f8nske b\u00e5de fra eldre og v\u00e5re styresmakter at vi m\u00e5 bo hjemme s\u00e5 lenge som mulig. Mange eldre bor i store eneboliger som ikke er tilpasset f.eks d\u00e5rligere bevegelighet. Ved salg av disse husene, f\u00e5r man ikke nok betalt til \u00e5 kj\u00f8pe en leilighet. Det er ogs\u00e5 et problem for unge \u00e5 komme inn p\u00e5 boligmarkedet. For at Dokken skal f\u00e5 et mangfoldig boligmilj\u00f8, vil det v\u00e6re n\u00f8dvendig med utleieboliger forbeholdt eldre og helt unge. Her kan man for eksempel se for seg prosjekter som kombinerer boliger for eldre med studentboliger slik eldrer\u00e5det ogs\u00e5 tidligere har foresl\u00e5tt. 6 Bergen Kommune b\u00f8r p\u00e5legge utbyggerne at et antall leiligheter til utleie. Det er et uttrykt m\u00e5l for kommunen at det skal bygges flere sykehjem og omsorgsboliger. Byr\u00e5d for helse har flere ganger sagt at hovedutfordringen her er \u00e5 finne gode tomter. P\u00e5 Dokken har man en utmerket anledning til \u00e5 sette av tomter til slike form\u00e5l. Eldrer\u00e5dets behandling Knut Andreas Knutsen og Christine Nilsen fra Plan- og bygningsetaten informerte. 9/24 Byr\u00e5dsleders halvtime Eldrer\u00e5det behandlet saken i m\u00f8tet 10.01.2024 sak 9/24 og fattet f\u00f8lgende vedtak: Informasjonen og samtalen i r\u00e5det tas til orientering Eldrer\u00e5dets behandling Byr\u00e5dsleder Christine Meyer informerte om Klosterhagenerkl\u00e6ringen og om aktuelle saker. 10/24 Eventuelt Eldrer\u00e5det behandlet saken i m\u00f8tet 10.01.2024 sak 10/24 og fattet f\u00f8lgende vedtak: F\u00f8lgende brev sendes til byr\u00e5d for byutvikling Det har kommet frem kritikk av de korte overgangstidene (gr\u00f8nn mann) for flere sentrale overgangsfelt i Bergen sentrum. Ved artikler i Bergens Tidende om saken gir byutviklingsbyr\u00e5den sine kommentarer til saken, men svarene synes \u00e5 v\u00e6re uklare og er lite konkrete p\u00e5 om overgangstidene vil bli lenger. Eldrer\u00e5det \u00f8nsker \u00e5 invitere byutviklingsbyr\u00e5den til sitt m\u00f8te 13. mars og vil blant annet be deg om \u00e5 redegj\u00f8re for om det vil bli utvidete overgangstider (gr\u00f8nn mann) for de aktuelle overgangsfeltene. Eldrer\u00e5dets behandling John Bugge Rasmussen tok opp sp\u00f8rsm\u00e5let om overgangstid p\u00e5 lysregulerte gangfelt. Nils M\u00e6hle informerte om - konferanse om inngangen til helse- og omsorgstjenester 18-19. januar - nasjonalt senter for immateriell kulturarv Nils M\u00e6hle ba om at det blir lagt frem en informasjonssak om brannsikkkerhet og trygghet for eldre p\u00e5 m\u00f8tet 7. februar. Per E. Stiegler ba om at det blir lagt frem en sak om hvordan eldrer\u00e5det skal involvere vararepresentantene i denne perioden p\u00e5 m\u00f8tet 7. februar. 7 "
}