{
  "dokument_id": "ed819f6a-7e8b-591c-84c0-4d0a86071a08",
  "doc_type": "case_presentation",
  "kommune": 5501,
  "tittel": "\nSak om godkjenning av aksjon\u00e6ravtale og kapitalisering i Gr\u00f8tsund Industripark AS",
  "url": "https://innsyn.tromso.kommune.no/application/getMoteDokument?dokid=2002032516",
  "tekst": "Arkivsaksnr. 25/05851-1 Saksbehandler Erling Myrland Saksgang M\u00f8tedato Formannskapet 08.04.2025 Kommunestyret 23.04.2025 Sak om godkjenning av aksjon\u00e6ravtale og kapitalisering i Gr\u00f8tsund Industripark AS Kommunedirekt\u00f8rens innstilling til vedtak: \uf0b7 Kommunestyret godkjenner vedlagte aksjon\u00e6ravtale mellom Troms\u00f8 kommune og TG N\u00e6ringseiendom AS for Gr\u00f8tsund Industripark AS (GIP). Avtalen inneb\u00e6rer at kommunen skyter inn sine eiendommer i GIP som tingsinnskudd mot aksjer tilsvarende en eierandel p\u00e5 26,4 %. Stig Tore Johnsen Agnar Christensen Kommunedirekt\u00f8r Seksjonsleder, Seksjon for samfunnsikkerhet, n\u00e6ring og eierskap 1 Hva saken gjelder Saken f\u00f8lger opp kommunestyrets vedtak i sak 70/24 \u2013 \u00abEtablering av selskapet Gr\u00f8tsund Industripark AS\u00bb fra m\u00f8te den 22.05.24. I saken vedtok kommunestyret blant flere vedtakspunker at aksjon\u00e6ravtale skal legges frem for godkjenning i kommunestyret. Videre la saken opp til at kommunedirekt\u00f8ren ville komme tilbake til kommunestyret med egen sak rundt fremtidig kapitalisering av GIP. Kommunestyret skal derfor i denne saken behandle og godkjenne aksjon\u00e6ravtalen for Gr\u00f8tsund Industripark AS, som regulerer kommunens og Troms\u00f8 Havn KFs (gjennom TG N\u00e6ringseiendom AS) sine eierinteresser i selskapet, samt hvilke eiendommer kommunen skal overf\u00f8re som tingsinnskudd ved kapitalisering av selskapet. Saksutredning Bakgrunn Gr\u00f8tsund Industripark AS (GIP) ble formelt stiftet av Troms\u00f8 kommune og TG N\u00e6ringseiendom AS (TH) den 28. juni 2024 for utvikling av en maritimt rettet industripark p\u00e5 Gr\u00f8tsund. Kommunen og TH eide ved etablering 250 aksjer hver, tilsvarende 50 % hver. Det er n\u00e5 n\u00f8dvendig med ytterligere kapitaltilf\u00f8rsel gjennom tingsinnskudd av eiendommer for \u00e5 realisere selskapets m\u00e5lsettinger. Det er derfor n\u00e5 n\u00f8dvendig \u00e5 gjennomf\u00f8re ytterligere kapitalisering av selskapet gjennom tingsinnskudd av eiendommer for \u00e5 sikre videre framdrift og realisering av de strategiske og \u00f8konomiske m\u00e5lsettingene for Gr\u00f8tsund Industripark AS. Under denne kapitaliseringsprosessen har det imidlertid blitt klart at verdiene knyttet til de aktuelle eiendommene som skal skytes inn, avviker vesentlig mellom partene (jf. Vedlagte verdivurdering). Dette inneb\u00e6rer at dersom tingsinnskuddene gjennomf\u00f8res i henhold til disse verdivurderingene, vil eierfordelingen av selskapet endres fra det opprinnelige prinsippet om 50/50-eierskap. For \u00e5 opprettholde en transparent, ryddig og \u00f8konomisk b\u00e6rekraftig struktur, er det derfor n\u00f8dvendig \u00e5 adressere disse verdiforskjellene gjennom en hensiktsmessig tilpasning av aksjekapitalen, eierandelene og aksjon\u00e6ravtalen. M\u00e5let med justeringene er \u00e5 sikre at b\u00e5de Troms\u00f8 kommune og Troms\u00f8 Havn KF (TG N\u00e6ringseiendom AS) f\u00e5r en balansert eierstruktur som fremmer fortsatt samarbeid og b\u00e6rekraftig utvikling av industriparken p\u00e5 en m\u00e5te som samsvarer med intensjonene bak selskapets etablering. I vedlagte vurdering fra advokatfirmaet Selmer er det lagt stor vekt p\u00e5 at det er s\u00e6rlig viktig at Gr\u00f8tsund Industripark AS ikke p\u00e5drar seg en stor gjeld allerede ved oppstart, ettersom dette vil kunne svekke selskapets evne til \u00e5 skaffe n\u00f8dvendig ekstern l\u00e5nefinansiering p\u00e5 gunstige vilk\u00e5r. En tung gjeldsbelastning tidlig i selskapets utviklingsfase kan gi negative utslag p\u00e5 kredittvurderingen, redusere finansiell fleksibilitet, og dermed begrense selskapets handlingsrom for videre investeringer og utvikling av industriparken. 2 Eiendommer som inng\u00e5r i kapitaliseringen I forbindelse med kapitaliseringen av selskapet skal f\u00f8lgende eiendommer overf\u00f8res som tingsinnskudd: \uf0b7 Troms\u00f8 kommune (verdi NOK 44 400 000): o Gnr./bnr. 12/431, 12/432, 12/433, 12/422 \uf0b7 Troms\u00f8 Havn KF/TG N\u00e6ringseiendom AS (verdi NOK 168 100 000): o Gnr./bnr. 12/18, 12/57, 12/58, 12/59, 12/73, 12/74 3 Fig 1: Kartoversikt hentet fra verdivurderingen gjennomf\u00f8rt av Newsec. Merk at dagens kaianlegg nord-\u00f8st for Troms\u00f8 Havns eiendommer ikke er verdsatt, er regulert til havneform\u00e5l og fortsatt ligger i Troms\u00f8 Havn KF. 4 Eiendommene er verdivurdert (vedlagt) av Newsec per 07.02.2024 med en samlet verdi p\u00e5 NOK 212 500 000. Fordelingen medf\u00f8rer at kommunen f\u00e5r 888 nye aksjer, mens TH f\u00e5r 3 362 nye aksjer. Etter kapitaliseringen vil TH eie 73,6 %, og kommunen 26,4 % av GIP AS. Alternative l\u00f8sninger Advokatfirmaet Selmer AS har utredet alternative l\u00f8sninger for kapitaliseringen (vedlagt) De mest aktuelle alternativene tas med her: Alternativ 1 \u2013 Tingsinnskudd fra begge parter av areal med verdi NOK 44 400 000 og opsjon p\u00e5 kj\u00f8p av resterende areal: Ved dette alternativet skyter kommunen inn hele sin eiendom verdt NOK 44 400 000, mens TH skyter inn eiendommer tilsvarende verdi. Restareal fra TH med verdi NOK 123 700 000 beholdes av TH, men med en opsjonsavtale hvor GIP har rett til \u00e5 kj\u00f8pe deler av dette arealet etter hvert som konkrete industriakt\u00f8rer \u00f8nsker \u00e5 etablere seg i industriparken. Dette gir GIP stor fleksibilitet og reduserer kapitalbehovet innledningsvis, samtidig som det ikke p\u00e5drar selskapet betydelig gjeld fra starten av. Videre gir dette alternativet TH muligheten til \u00e5 tilpasse sitt eierskap og sin eksponering mot industriparken basert p\u00e5 markedsinteresse og ettersp\u00f8rsel. Imidlertid vil denne modellen ogs\u00e5 kreve n\u00f8ye regulering i opsjonsavtalen for \u00e5 sikre at begge parter har klare og omforente rammer rundt betingelser for opsjonsut\u00f8velsen. Det kan spesielt oppst\u00e5 utfordringer knyttet til fremtidige verdivurderinger, potensielle tvister om prisfastsettelse ved opsjonsut\u00f8velse, samt hvordan eventuell verdi\u00f8kning og utviklingsgevinster fordeles mellom partene. Dette krever grundige og profesjonelle vurderinger i forkant for \u00e5 unng\u00e5 fremtidige konflikter og sikre en rettferdig og balansert l\u00f8sning for begge parter. Fordel: \uf0b7 GIP beholder mulighet til \u00e5 innlemme resterende areal i industriparken etter hvert som GIP finner passende industriakt\u00f8rer som vil etablere seg i industriparken. \uf0b7 Eventuelle selgerkreditter/ekstern l\u00e5nefinansiering utsettes til behovet oppst\u00e5r. Kan f\u00e5 positiv betydning i kredittvurdering av GIP. \uf0b7 Kapitalbehovet reduseres forholdsmessig til det aktuelle omr\u00e5dets st\u00f8rrelse og det totale behovet for kapital oppst\u00e5r ikke samtidig. \uf0b7 Eierforholdet i GIP blir 50/50. \uf0b7 GIP utsetter \u00e5 overta kostnadsansvar for Opsjonsarealet. Ulempe: \uf0b7 Restarealets verdi vil sannsynligvis \u00f8ke etter hvert som industriparken utvikles. Ved at ikke alle eiendommene overdras samtidig, kan det oppst\u00e5 problemstillinger om verdsettelse som kan v\u00e6re krevende \u00e5 h\u00e5ndtere. Det f\u00f8lger av statsst\u00f8ttereglene at GIP til enhver tid m\u00e5 betale markedspris for eiendommene for \u00e5 unng\u00e5 at det gis ulovlig st\u00f8tte. Dette medf\u00f8rer at verdistigningen p\u00e5 restarealet vil tilfalle Troms\u00f8 Havn KF og GIP vil dermed m\u00e5tte betale en h\u00f8yrere pris for eiendommene n\u00e5r de overdras p\u00e5 et senere tidspunkt. \uf0b7 N\u00e5r Troms\u00f8 Havn/TGN skal ha verdistigningen, vil utsettelse av kj\u00f8p medf\u00f8re st\u00f8rre samlet kapitalbehov for GIP. L\u00f8sningen krever en opsjonsavtale som b\u00f8r fremforhandles parallelt med aksjon\u00e6ravtalen og som b\u00f8r inntas som vedlegg til aksjon\u00e6ravtalen. N\u00e6rmere utredning om krav til en opsjonsavtale fremkommer av punkt 4 i vedlagte utredning fra Selmer. 5 Alternativ 2 \u2013 50/50 eierskap gjennom kj\u00f8p av eiendommer Kommunen kan sikre seg et likeverdig eierskap (50/50) ved \u00e5 kj\u00f8pe en andel av THs eiendommer verdsatt til NOK 61 850 000. Dette kan finansieres enten gjennom kontanter eller ved \u00e5 benytte selgerkreditt, som inneb\u00e6rer at kommunen f\u00e5r utsatt betaling gjennom en kredittavtale med selgeren. Det er fra GIP skissert en l\u00f8sning hvor kommunen har mulighet til \u00e5 redusere kravet sitt mot Troms\u00f8 Havn KF p\u00e5 NOK 84 500 000 som en form for motregning eller nedskrivning for \u00e5 finansiere kj\u00f8pet. Ved denne l\u00f8sningen vil begge parter ende opp med \u00e5 skyte inn eiendommer med en lik verdi p\u00e5 NOK 106 250 000 hver, og f\u00f8lgelig oppn\u00e5 et like stort antall aksjer i selskapet. Dette var ment for sikre en fortsatt balansert styring og et likeverdig partnerskap i videreutviklingen av Gr\u00f8tsund Industripark. Troms\u00f8 Havn KF har signalisert at den sj\u00f8tilknyttede delen av \u00abCalanus tomten\u00bb gnr. og bnr.125/645 er interessant \u00e5 kj\u00f8pe fra kommunen. Tomten er p\u00e5 vel 5 m\u00e5l. Kj\u00f8pesummen for denne tomten kunne blitt brukt enten ved motregning eller at man benyttet kj\u00f8pesummen for \u00e5 kj\u00f8pe seg opp i Troms\u00f8 Havns eiendommer. Det foreligger en verdifastsettelse av 17.01.24 med en fastsatt verdi p\u00e5 NOK 7 mill. Forslaget med \u00e5 redusere fordring p\u00e5 84,5 millioner kroner, mot at man f\u00e5r aksjer i retur ved motregning m\u00e5 derimot vurderes opp mot begrensninger fastsatt i kommunelovens regler om \u00f8konomiforvaltning i lovens kapittel 14. Denne fordringen er et l\u00e5n fra kommunekassen til Troms\u00f8 Havn, der Troms\u00f8 kommune fungerer som l\u00e5ngiver. Kommunen har finansiert dette ved \u00e5 ta opp l\u00e5n. Dersom dette alternativet velges, vil det i praksis inneb\u00e6re at kommunen l\u00e5nefinansierer aksjekj\u00f8p, noe kommuneloven i utgangspunktet ikke tillater. Unntaket er investering i s\u00e5kalte single purpose-selskaper (SP-selskaper), jf. kommuneloven \u00a7 14-15 andre ledd. Etter kommunedirekt\u00f8rens vurdering er ikke Gr\u00f8tsund Industripark AS definert som et slikt SP-selskap. Ettersom fordringen dermed ikke kan benyttes til motregning mot aksjer vil denne l\u00f8sningen gi en betydelig \u00f8konomisk forpliktelse og investering fra kommunens side. Dersom investeringen finansieres med l\u00e5nte midler, kan dette f\u00f8re til en \u00f8kt gjeldsbelastning for kommunen, noe som igjen kan p\u00e5virke kommunens \u00f8konomiske handlingsrom og evne til \u00e5 finansiere andre viktige kommunale oppgaver og prosjekter. Kommunestyret m\u00e5 derfor grundig vurdere b\u00e5de den langsiktige \u00f8konomiske b\u00e6rekraften og risikoen knyttet til en slik investering f\u00f8r et slikt alternativ eventuelt velges. Statsst\u00f8tterettslig vurdering Kommunens og Troms\u00f8 Havn KFs tingsinnskudd i GIP m\u00e5 vurderes opp mot E\u00d8S-reglene om statsst\u00f8tte. Hovedregelen i E\u00d8S-avtalens artikkel 61 f\u00f8rste ledd skal forhindre at enkelte foretak oppn\u00e5r konkurransefortrinn som f\u00f8lge av offentlig st\u00f8tte. Selve st\u00f8ttebegrepet tolkes vidt, og enhver ytelse som inneb\u00e6rer en \u00f8konomisk fordel for mottageren vil v\u00e6re inkludert. For \u00e5 forhindre konkurransevridning m\u00e5 kommunen opptre i samsvar med det s\u00e5kalte markedsinvestorprinsippet. Dette inneb\u00e6rer at kommunens 6 handlingsrom begrenses til disposisjoner som en rasjonell privat akt\u00f8r ville gjennomf\u00f8rt, basert p\u00e5 \u00f8konomiske vurderinger og ikke politiske hensyn. Det er ofte vanskelig \u00e5 angi klart hvilken avkastning som kreves for \u00e5 ha opptr\u00e5dt i samsvar med markedsinvestorprinsippet. En rekke forhold vektlegges, herunder avkastningskrav hos sammenlignbare foretak, dagens og fremtidig markedssituasjon, og ikke minst hvilken risiko investeringen impliserer. Etter at kapitalinnskuddene er gjennomf\u00f8rt vil egenkapitalandel i konsernet v\u00e6re p\u00e5 100 %. P\u00e5 tidspunkt ved overdragelse av eiendommene vil selskapet v\u00e6re overkapitalisert, og i s\u00e5 m\u00e5te vel en kunne hevde at dette er konkurransevridende ovenfor andre eiendoms- eller industriselskaper. Kapitaltilf\u00f8rselen til GIP m\u00e5 imidlertid sees i sammenheng med hvilke planer og investeringer som initieres av den investering Troms\u00f8 kommune og Troms\u00f8 Havn KF gj\u00f8r i selskapet. M\u00e5lsettingen for GIP er \u00e5 utvikle en attraktiv og velfungerende maritimt rettet n\u00e6ringspark basert p\u00e5 prinsipper om b\u00e6rekraftig virksomhet. N\u00e6ringsparken skal bli den prefererte lokasjon for de fremste relevante selskapene i regionen. For \u00e5 lykkes i dette arbeidet, m\u00e5 GIP etableres, operasjonaliseres og finansieres basert p\u00e5 l\u00f8nnsom drift for selskapet og for virksomhetene som skal lokaliseres i n\u00e6ringsparken. Selskapet m\u00e5 derfor gis \u00f8konomisk handlerom til \u00e5 gjennomf\u00f8re til dels store investeringer de n\u00e6rmeste \u00e5rene. Kommunedirekt\u00f8ren vurderer det slik at det er n\u00f8dvendig \u00e5 styrke egenkapitalen i selskapet for at de m\u00e5l en setter selskapet kan oppn\u00e5s. Samtidig kreves det i henhold til E\u00d8S-reglene om statsst\u00f8tte en markedsmessig avkastning p\u00e5 innskutt kapital. Utgangspunktet er at avkastningen m\u00e5 st\u00e5 i samsvar med innskutt kapital. Hvis ikke dette er tilfelle vil kapitaltilf\u00f8rselen til GIP anses som ulovlig st\u00f8tte. Siden selskapet er i en oppstart- og vekstfase vil det v\u00e6re snakk om hvilken avkastning som skal forventes \u00e5 oppn\u00e5 p\u00e5 sikt. For \u00e5 vurdere om tingsinnskuddet fra kommunen og Troms\u00f8 Havn er i tr\u00e5d med markedsinvestorprinsippet, benyttes en velkjent \u00f8konomisk modell kalt CAPM (Capital Asset Pricing Model) - kapitalverdimodellen. Modellen beskriver hva forventet avkastning p\u00e5 en investering i et verdipapir skal v\u00e6re. Det overf\u00f8res i denne sammenheng til hva en privat investor ville stilt som avkastningskrav ved \u00e5 skyte kapital inn i en industripark. Kapitalverdimodellen (CAPM) defineres p\u00e5 f\u00f8lgende m\u00e5te: 7 Forenklet sier det at forventet avkastning for en investor (avkastningskravet) = risikofri rente + risikopremie som reflekterer risikoen ved investeringen. Risikofri rente (Rf) Hvilken risikofri rente skal legges til grunn p\u00e5 sikt. Normalt blir langsiktige statsobligasjoner (10 \u00e5r). Investor vil anta at staten vil gj\u00f8re opp for seg og det er sv\u00e6rt liten sannsynlighet for mislighold. Det legges til grunn 4 % risikofri rente i samsvar med lange statsobligasjoner. Beta (Bi) Beta-koeffisient er markedets systematiske risiko. Alts\u00e5 den risikoen vi ikke f\u00e5r diversifisert bort. Det kan v\u00e6re nedgangstider, rente\u00f8kninger, manglende likviditet og markedskollaps. Siden det foreligger lite empiri rundt hvilke beta-koeffisienter som benyttes i denne type investeringer legges det til grunn at den systematiske risiko svinger med enn markedet. I dette tilfelle legges det til grunn en beta-koeffisient p\u00e5 1,5 % Risikopremie (E(Rm)- Rf)) I ovennevnte formel er risikopremien lik forventet markedsavkastning fratrukket risikofri rente multiplisert med Beta-koeffisient. Risikopremien reflekterer risikop\u00e5slaget for en gitt investering. Jo mer risiko, jo mer avkastning forventer investoren, naturlig nok. Markedsrisikopremien i det norske markedet ble ansl\u00e5tt til 5 prosent i 2024, uendret fra de siste \u00e5rene, p\u00e5 tross av at 2024 har v\u00e6rt et \u00e5r preget av usikkerhet i finansmarkedene globalt. H\u00f8yere renter og usikkerhet knyttet til inflasjonsforventningene har skapt uro i markedet. Det har v\u00e6rt et turbulent presidentvalg i USA samt geopolitisk uro knyttet til krigen i Ukraina og eskalering av konflikten i Mid\u00f8sten. Det har ogs\u00e5 v\u00e6rt \u00f8kt oppmerksomhet rundt den norske kronekursen, som har v\u00e6rt n\u00e6r historisk svake niv\u00e5er mot b\u00e5de euro og dollar. Til tross for indikasjoner p\u00e5 uro i markedet tyder PwC og FFNs markedsunders\u00f8kelse p\u00e5 at dette ikke har p\u00e5virket benyttet markedsrisikopremie. Det legges til grunn 5 % risikopremie i dette tilfellet ogs\u00e5. Forventet avkastning vil da bli: (E(Ri) = 0,04 +(0,05*1,5) = 0,115 = 11,5 % Avkastningskravet i forhold til kapitaltilf\u00f8rsel i Gr\u00f8tsund Industripark AS settes til 11,5 %.%. Dette inneb\u00e6rer at en ekstern investor ville ha krevd en avkastning p\u00e5 rundt 11,5 % i et sammenlignbart investeringstilfelle. Generelt er det slik at for lavt avkastningskrav vil kunne oppfattes som statsst\u00f8tte fordi det gir konsernet tilgang til kapital som ikke er tilgjengelig for deres konkurrenter. Likevel hvis det kan dokumenteres at private investorer ville ha g\u00e5tt inn p\u00e5 lignende investeringer vil det normalt ikke v\u00e6re n\u00f8dvendig \u00e5 gjennomf\u00f8re en \u00f8konomisk, teoretisk beregning av markedsmessig avkastning. Kommunedirekt\u00f8rens vurdering Kommunedirekt\u00f8ren anbefaler l\u00f8sningen der kommunen f\u00e5r en eierandel p\u00e5 26,4 %. Kommunens \u00f8konomiske situasjon tilsier forsiktighet med ytterligere kapitalinnskudd eller \u00f8kt 8 gjeld. Videre sikrer den foresl\u00e5tte aksjon\u00e6ravtalen omfattende beskyttelsesmekanismer for kommunen som minoritetseier, inkludert vetorett i viktige beslutninger og lik representasjon i styret. For alle tilfeller er det viktig \u00e5 understreke at Troms\u00f8 Havn KF er samme juridiske enhet som Troms\u00f8 kommune og inng\u00e5r dermed i en \u00abkonsernstruktur\u00bb hvor TH indirekte ogs\u00e5 representerer kommunens interesser og hvor alt \u00f8konomisk utbytte fra GIP forblir i Troms\u00f8 kommunes \u00abkonsern\u00bb. Videre er det ogs\u00e5 viktig \u00e5 merke seg at etter hvert som kommersielle akt\u00f8rer etablerer seg i GIP og man kommer lengre i reguleringsprosessen vil ting uansett kunne endre seg p\u00e5 kort til mellomlang sikt. Det vil herunder ogs\u00e5 kunne bli behov for ny aksjon\u00e6ravtale dersom private skal inn p\u00e5 eiersiden i GIP. Etter kommunedirekt\u00f8rens syn gir den foresl\u00e5tte l\u00f8sningen kommunen en forsvarlig rolle i selskapets videre utvikling, samtidig som man unng\u00e5r un\u00f8dvendig belastning p\u00e5 kommunens \u00f8konomi. Konklusjon Kommunedirekt\u00f8ren anbefaler at kommunestyret godkjenner aksjon\u00e6ravtalen som beskrevet ovenfor. L\u00f8sningen med kommunen som minoritetseier p\u00e5 26,4 % vurderes som \u00f8konomisk forsvarlig og strategisk hensiktsmessig gitt dagens \u00f8konomiske situasjon, samtidig som kommunens interesser ivaretas p\u00e5 en betryggende m\u00e5te gjennom avtalen. Vedtakskompetanse Kommunestyret Vedlegg Aksjon\u00e6ravtale Notat - alternative l\u00f8sninger for \u00e5 sikre god finansiering Verdivurdering GIP 07.02.2024 9 "
}