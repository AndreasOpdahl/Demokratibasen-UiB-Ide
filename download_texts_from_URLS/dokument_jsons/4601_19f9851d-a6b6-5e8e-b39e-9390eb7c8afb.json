{
  "dokument_id": "19f9851d-a6b6-5e8e-b39e-9390eb7c8afb",
  "doc_type": "case_presentation",
  "kommune": 4601,
  "tittel": "Stemmekretser  - stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/11482355/Framstilling-Stemmekretser-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/75911-7 Saksbehandler: Ida Rambech Stemmekretser - stortings- og sametingsvalget 2025 Hva saken gjelder: Valgloven kapittel 9 inneholder bestemmelser om stemming p\u00e5 valgtinget. Iht. valgloven \u00a7 9- 2 bestemmer bystyret, eller valgstyret etter delegering, hvor mange stemmekretser det skal v\u00e6re i kommunen. Velgerne kan avgi stemme p\u00e5 samme m\u00e5te i hvilket som helst valglokale i kommunen p\u00e5 valgdagen. Velgernes tilgjengelighet for \u00e5 avlegge stemme vil ikke p\u00e5virkes av kretsgrenser, men av antall og plassering av valglokaler. Saken diskuterer to hovedsp\u00f8rsm\u00e5l ang\u00e5ende valglokaler: \uf02d Hvor mange valglokaler skal det v\u00e6re i Bergen kommune ved stortings- og sametingsvalget 2025? \uf02d Hvor skal disse lokalene plasseres geografisk? Ved kommunestyre- og fylkestingsvalget i 2023 var Bergen kommune delt inn i 39 valgkretser. Det er ikke gjort endringer i kretsene siden valget i 2019. Da ble det foretatt justeringer mellom stemmekretsene ved at Mathopen stemmekrets ble innlemmet i Vadmyra stemmekrets. Grensene mellom Ortun og Varden stemmekretser samt Nyborg og Haukedalen stemmekretser ble justert. Det ble ogs\u00e5 vedtatt \u00e5 opprette en ny stemmekrets p\u00e5 Flaktveit, med valglokale i Flaktveithallen. I forkant av hvert valg vurderes det om det er behov for endringer i stemmekretsene. Eventuelle endringer vurderes ut fra bosettingsm\u00f8nster, forholdet mellom oppslutningen ved forh\u00e5ndsstemmegivningen og p\u00e5 valgtinget og tilgjengelige lokaler. Flere forhold vurderes i forbindelse med \u00e5 fastsette antall stemmekretser, og dermed antall valglokaler: \u2022 Kretsenes st\u00f8rrelse i areal og antall stemmeberettigede \u2022 Forholdet mellom forh\u00e5ndsstemming og valgtingsstemming \u2022 Tilgang p\u00e5 egnede valglokaler \u2022 Tilgjengelighet for velgerne \u2022 Avstander mellom eksisterende valglokaler \u2022 Tilgang p\u00e5 kommunale lokaler \u2022 Budsjettmessige konsekvenser 1 Kretsenes st\u00f8rrelse Antall stemmeberettigede i kretsene i Bergen varierer fra i underkant av 2000 til nesten 10 000 (tall fra stortingsvalget i 2021). Den gjennomsnittlige kretsen har ca. 5000 stemmeberettigede. Med tanke p\u00e5 kapasiteten i et vanlig valglokale, er det fullt mulig \u00e5 redusere antall valglokaler dersom det er \u00f8nskelig. I hovedsak benyttes idrettshaller og gymsaler med store tilgjengelige gulvarealer. Kapasiteten til et valglokale begrenses i st\u00f8rre grad av bemanning og utstyr enn av st\u00f8rrelsen p\u00e5 valglokalet. Utvikling i stemmegivningsm\u00f8nster - forh\u00e5ndsstemming og valgtingsstemming Andelen stemmer som mottas som forh\u00e5ndsstemmer har \u00f8kt ved valgene etter 2009. Ved kommunestyre- og fylkestingsvalget i 2019 ble 43 % av stemmene i Bergen kommune mottatt som en forh\u00e5ndsstemme. Ved stortings- og sametingsvalget i 2021 var andelen forh\u00e5ndsstemmer hele 64 %. Ved kommunestyre- og fylkestingsvalget i 2023 utgjorde forh\u00e5ndsstemmegivningene 55% av totalt antall stemmegivninger. Bergen har sv\u00e6rt god dekning n\u00e5r det gjelder antall forh\u00e5ndsstemmesteder. Det er mulig \u00e5 forh\u00e5ndsstemme fra 10. august, og tidligstemmingen starter allerede 1. juli. Det settes opp faste forh\u00e5ndsstemmelokaler i alle bydeler. Ved forh\u00e5ndsstemmegivning har velgerne mulighet til \u00e5 velge tidspunkt og stemmested, og kan i st\u00f8rre grad unng\u00e5 \u00e5 m\u00e5tte st\u00e5 i k\u00f8. Velgerne kan ogs\u00e5 avlegge stemme i alle kommuner uavhengig av folkeregistrert adresse. Med utgangspunkt i en fortsatt forventet h\u00f8y andel forh\u00e5ndsstemmer kan det tale i retning av en reduksjon av antall stemmekretser og valgtingslokaler. I forarbeidene til ny valglov som tr\u00e5dte i kraft mai 2024 peker departementet p\u00e5 at utviklingen i antall forh\u00e5ndsstemmer har store konsekvenser for valggjennomf\u00f8ringen i kommunene, og det er viktig at valgorganiseringen ogs\u00e5 innrettes mot dette. I departementets forslag til ny valglov har utviklingen i andel forh\u00e5ndsstemmer v\u00e6rt et viktig hensyn, og det er foresl\u00e5tt flere endringer for \u00e5 gj\u00f8re reglene for stemming p\u00e5 forh\u00e5nd og under valgting likere. Erfaringsmessig er det s\u00e6rlig tre stemmekretser som viser forskjell mellom antall stemmeberettigede og mottatte stemmer ved valgtinget. Kretsen 0001 Bergen sentrum har ved stortingsvalg ca. 6250 stemmeberettigede, M\u00f8hlenpris har ca. 4000 og Nordnes har ca. 4100. Bergen sentrum stemmekrets vil da f\u00e5 ca. 14 350. Dette er da en krets med et stort antall stemmeberettigede, men lokalet har ogs\u00e5 kapasitet til dette. I disse tre kretsene til sammen ble det ved stortingsvalget i 2021 tatt imot kun 3 650 stemmer. Kretsen Nyborg har ca. 2750 stemmeberettigede, Rolland har ca. 2550 og Haukedalen har ca. 6000. \u00c5sane sentrum stemmekrets vil f\u00e5 ca. 11 300 stemmeberettigede. I 2021 ble det tatt imot ca. 3 550 stemmer totalt i disse kretsene. Kretsen Nesttun har ca. 9400 stemmeberettigede og Paradis har ca. 3000. Nesttun stemmekrets vil f\u00e5 ca. 12 400 stemmeberettigede. I de to kretsene ble det i 2021 mottatt totalt 3 250 stemmer. Lokaler Bergen kommune benytter stort sett kommunale bygg som skoler og idrettshaller til valggjennomf\u00f8ringen. Det er et krav i valgloven at valglokalene skal v\u00e6re egnet for stemming (valgloven \u00a7 9- 3). Med egnethet mener Kommunal- og distriktsdepartementet (KDD) at valglokalet m\u00e5 v\u00e6re oversiktlig, ha god logistikk og god kapasitet. Valgstyret skal s\u00f8rge for at valglokalene er universelt utformet og at velgerne skal kunne ta seg inn i valglokalene uten hjelp (valgloven \u00a7 6-7). I ny valglov og forskrift stilles strengere krav til 2 universell utforming av valglokalene, noe som kan gj\u00f8re det utfordrende \u00e5 finne egnede lokaler i enkelte kretser. Tilgang p\u00e5 egnede lokaler, med universell utforming, b\u00f8r derfor vurderes i forbindelse med fastsettelse av kretsene. I enkelte bydeler er det sv\u00e6rt korte avstander mellom valgtingslokalene som har blitt benyttet ved tidligere valg. Selv om kretsene kan v\u00e6re relativt store i areal, er ofte lokalene plassert n\u00e6rt hverandre og tett p\u00e5 kretsgrensene. I kretser der det ikke finnes egnede kommunale lokaler i stemmekretsen m\u00e5 det leies private lokaler. Bruk av private lokaler kan medf\u00f8re leiekostnader. Det er mer krevende \u00e5 f\u00e5 etablert nettverksinfrastruktur i lokaler som ikke er kommunale. I tillegg kan det v\u00e6re utfordrende \u00e5 f\u00e5 tilgang p\u00e5 lokalene i tilstrekkelig tid f\u00f8r valgdagen, for \u00e5 ha tid til opprigging, etablering av nettverk og utf\u00f8ring av eventuelle tilpasninger i bygget. Det er derfor \u00f8nskelig \u00e5 benytte kommunale lokaler i st\u00f8rst mulig grad. Budsjettmessige konsekvenser Budsjettmessige konsekvenser b\u00f8r ogs\u00e5 hensyntas ved vurdering av antall kretser, og dermed antall valgtingslokaler. Det er betydelige kostnader knyttet til hvert enkelt valglokale p\u00e5 valgdagen. Bemanningen i de ulike lokalene varierer mellom 8 og 25 valgmedarbeidere. For stortings- og sametingsvalget i 2025 er l\u00f8nnssatser for valgtinget fastsatt som f\u00f8lger: \u2022 Leder: kr. 7 000,- \u2022 Nestleder: kr. 6 200,- \u2022 \u00d8vrige valgmedarbeidere: kr. 4 300,- Alle valgmedarbeidere f\u00e5r mat og drikke levert p\u00e5 valgdagen. I tillegg er det minst \u00e9n vedlikeholdstekniker til stede i hele valglokalets \u00e5pningstid, samt vakthold fra ekstern vektertjeneste fra det tidspunkt valg-pcer settes opp i lokalet og frem til stemmesedler og pc- er er fraktet til r\u00e5dhuset. Det er ogs\u00e5 kostnader knyttet til nettverksinfrastruktur, opprigg og nedrigg av lokalene. Disse tjenestene kj\u00f8pes internt av Etat for bygg og eiendom og Ansattservice. Ved \u00e5 redusere antall stemmekretser fra 39 til 34 f\u00e5r vi en besparelse i l\u00f8nnskostnader beregnet uten feriepenger p\u00e5 ca. kr. 200 000. Reduserte kostnader knyttet til bevertning i valglokalene utgj\u00f8r ca. kr. 25 000,-. Reduserte kostnader til vektertjenester i 5 lokaler beregnes til ca. kr. 300 000,-. I tillegg kommer besparelser p\u00e5 innkj\u00f8p og transport av bl.a. stemmesedler, avlukker og IT- utstyr. Det vil sannsynligvis ogs\u00e5 v\u00e6re besparelser knyttet til eventuelle tiltak i lokalene for \u00e5 tilfredsstille krav til universell utforming. Foresl\u00e5tte endringer i stemmekretser Med bakgrunn i de gjennomganger som er gjort vil bystyredirekt\u00f8ren foresl\u00e5 \u00e5 gj\u00f8re noen endringer i kretser i bydelene Fana, Bergenhus og \u00c5sane. Der det foresl\u00e5s endringer er det kort avstand mellom valglokalene som tidligere har v\u00e6rt benyttet. Utfordringer knyttet til universell utforming ved flere av lokalene som tidligere har v\u00e6rt benyttet bortfaller ogs\u00e5 ved at man kan benytter bedre egnede valglokaler i de nye kretsene. F\u00f8lgende endringer i stemmekretser foresl\u00e5s ved stortings- og sametingsvalget 2025: Bergenhus bydel 3 Kretsene 0001 Bergen sentrum, 0002 M\u00f8hlenpris og 0003 Nordnes sl\u00e5s sammen til 0001 Bergen sentrum stemmekrets. \u00c5sane bydel Kretsene 0031 Nyborg, 0032 Rolland og 0028 Haukedalen sl\u00e5s sammen til 0079 \u00c5sane sentrum stemmekrets. Fana bydel Kretsene 0049 Nesttun og 0052 Paradis sl\u00e5s sammen til 0049 Nesttun stemmekrets. I Bergenhus bydel har valgstyret allerede gjort vedtak om \u00e5 benytte Grieghallen som valglokale i sentrum stemmekrets. Lokalet har god kapasitet, er universelt utformet og har sentral beliggenhet. I areal utgj\u00f8r de tre kretsene et sv\u00e6rt lite omr\u00e5de. I \u00c5sane sentrum stemmekrets planlegges det \u00e5 finne et st\u00f8rre og universelt utformet valglokale i gangavstand til \u00c5sane senter. Dette vil da befinne seg mellom alle de tre tidligere valglokalene som har v\u00e6rt p\u00e5 skolene i dette omr\u00e5det. I Nesttun stemmekrets planlegges Fana kulturhus som valglokale. Lokalet er godt egnet som valglokale, og har kapasitet til \u00e5 ta imot flere velgere. Med de foresl\u00e5tte endringer vil Bergen kommune deles inn i f\u00f8lgende 34 stemmekretser (dagens kretser i parentes): Bergenhus bydel Bergen sentrum stemmekrets (Bergen sentrum, Nordnes og M\u00f8hlenpris stemmekretser) Haukeland stemmekrets Hellen stemmekrets Rothaugen stemmekrets \u00c5rstad bydel Ny-Krohnborg stemmekrets Land\u00e5s stemmekrets Slettebakken stemmekrets Gimle stemmekrets Fyllingsdalen bydel B\u00f8nes stemmekrets Lynghaug stemmekrets Ortun stemmekrets Varden stemmekrets \u00c5sane bydel Eidsv\u00e5g stemmekrets Tertnes stemmekrets Mj\u00f8lker\u00e5en stemmekrets Hordvik stemmekrets Flaktveit stemmekrets \u00c5sane sentrum stemmekrets (Nyborg, Rolland og Haukedalen stemmekretser) Fana bydel Kaland stemmekrets Kirkevoll stemmekrets Skjold stemmekrets 4 Nesttun stemmekrets (Nesttun og Paradis stemmekretser) S\u00e6dalen stemmekrets Ytrebygda bydel Sandsli stemmekrets R\u00e5 stemmekrets Ytrebygda stemmekrets Laksev\u00e5g bydel Olsvik stemmekrets Vadmyra stemmekrets Alv\u00f8en stemmekrets Damsg\u00e5rd stemmekrets Nyg\u00e5rd stemmekrets Arna bydel Ytre Arna stemmekrets Indre Arna stemmekrets Lone stemmekrets Forslag til valglokaler vil bli lagt frem for valgstyret i en egen sak i valgstyrets f\u00f8rste m\u00f8te i januar. Forslag til vedtak: 1) Valgstyret vedtar f\u00f8lgende endringer i stemmekretser ved stortings- og sametingsvalget 2025: Bergenhus bydel Kretsene 0001 Bergen sentrum, 0002 M\u00f8hlenpris og 0003 Nordnes sl\u00e5s sammen til 0001 Bergen sentrum stemmekrets. \u00c5sane bydel Kretsene 0031 Nyborg, 0032 Rolland og 0028 Haukedalen sl\u00e5s sammen til 0079 \u00c5sane sentrum stemmekrets. Fana bydel Kretsene 0049 Nesttun og 0052 Paradis sl\u00e5s sammen til 0049 Nesttun stemmekrets. 2) Stortings- og sametingsvalget 2025 avholdes i f\u00f8lgende stemmekretser: Bergenhus bydel Bergen sentrum stemmekrets Haukeland stemmekrets Hellen stemmekrets Rothaugen stemmekrets \u00c5rstad bydel Ny-Krohnborg stemmekrets Land\u00e5s stemmekrets Slettebakken stemmekrets Gimle stemmekrets 5 Fyllingsdalen bydel B\u00f8nes stemmekrets Lynghaug stemmekrets Ortun stemmekrets Varden stemmekrets \u00c5sane bydel Eidsv\u00e5g stemmekrets Tertnes stemmekrets Mj\u00f8lker\u00e5en stemmekrets Hordvik stemmekrets Flaktveit stemmekrets \u00c5sane sentrum stemmekrets Fana bydel Kaland stemmekrets Kirkevoll stemmekrets Skjold stemmekrets Nesttun stemmekrets S\u00e6dalen stemmekrets Ytrebygda bydel Sandsli stemmekrets R\u00e5 stemmekrets Ytrebygda stemmekrets Laksev\u00e5g bydel Olsvik stemmekrets Vadmyra stemmekrets Alv\u00f8en stemmekrets Damsg\u00e5rd stemmekrets Nyg\u00e5rd stemmekrets Arna bydel Ytre Arna stemmekrets Indre Arna stemmekrets Lone stemmekrets Dato: 10. desember 2024 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. Vedlegg: Kart eksisterende 39 stemmekretser Kart foresl\u00e5tte nye stemmekretser Kart Bergen sentrum stemmekrets Kart Nesttun stemmekrets Kart \u00c5sane sentrum stemmekrets 6 "
}