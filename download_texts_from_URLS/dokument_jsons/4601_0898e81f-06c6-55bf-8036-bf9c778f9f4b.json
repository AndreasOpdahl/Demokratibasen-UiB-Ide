{
  "dokument_id": "0898e81f-06c6-55bf-8036-bf9c778f9f4b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 39/24, Interpellasjon nr. 39 (tidligere nr. 37) fra Marte Teigen (R), Torstein Dahle (R) og Mailiss Solheim-\u00c5kerblom (R) om bedre ivaretakelse av norsk-palestinere i Bergen. Bergen bystyre 04.09.2024",
  "url": "https://bergen.kommune.no/politikere-utvalg/api/fil/bk360/11096468/Innstilling-vedtak-Interpellasjon-nr-39-tidligere-nr-37-fra-Marte-Teigen-R-Torstein-Dahle-R-og-Mailiss-Solheim-Akerblom-R-om-bedre-ivaretakelse-av-norsk-palestinere-i-Bergen-Bergen-bystyre-04-09-2024",
  "tekst": "Interpellasjon nr. 39 (tidligere nr. 37) fra Marte Teigen (R), Torstein Dahle (R) og Mailiss Solheim-\u00c5kerblom (R) om bedre ivaretakelse av norsk-palestinere i Bergen. Bergen bystyre 04.09.2024 Bergen bystyre behandlet saken i m\u00f8tet 04.09.2024 sak 39/24: Det ble ikke fattet vedtak i saken. Bergen bystyres behandling F\u00f8lgende representanter tok ordet: Torstein Dahle (R), Christian Emil Haugen (FrP), Fauzia Hussain Wiik (A), Kjersti Pettersen (H), Katrine Berg N\u00f8dtvedt (MDG), Joel Ysteb\u00f8 (KrF), Mikkel Gr\u00fcner (SV), Mailiss Solheim-\u00c5kerblom (R). Forslag fremsatt i bystyret: Torstein Dahle (R) fremsatte p\u00e5 vegne av R f\u00f8lgende forslag til vedtak i 3 punkt: 1. Bystyret ber byr\u00e5det snarest mulig styrke kommunens psykiske helsetilbud for \u00e5 bedre ivareta norsk-palestinere bosatt i Bergen. 2. Informasjon om helsetilbudet skal gj\u00f8res tilgjengelig gjennom palestinske og andre relevante organisasjoner, p\u00e5 fastlegekontor, p\u00e5 helsestasjoner, gjennom barnehager og skoler og andre relevante instanser. Informasjonen gj\u00f8res tilgjengelig p\u00e5\u030a norsk og arabisk p\u00e5\u030a kommunens nettsider og sosiale medier. 3. Tilbudet m\u00e5 v\u00e6re et lavterskeltilbud, som bl.a. tilbyr gruppetilbud, i tillegg til trygge, faste m\u00f8testeder der ber\u00f8rte kan bearbeide sorg og inntrykk sammen. Joel Ysteb\u00f8 (KrF) fremsatte p\u00e5 vegne av KrF f\u00f8lgende alternative forslag til vedtak: Det bor mange i Bergen som er p\u00e5r\u00f8rende til mennesker rammet av krig. Bystyret ber byr\u00e5det sikre god psykisk helsehjelp og annen oppf\u00f8lging av alle i Bergen som p\u00e5 ulike m\u00e5ter er ber\u00f8rt av krig. Votering: Forslag til vedtak punkt 1 \u2013 3 fra R, fremsatt av Torstein Dahle (R), fikk 30 stemmer (A, SV, MDG, V, R), og var dermed falt. Alternativt forslag til vedtak fra KrF, fremsatt av Joel Ysteb\u00f8 (KrF), fikk 5 stemmer (V, KrF), og var dermed falt. Byr\u00e5d Charlotte Spurkeland besvarte sp\u00f8rsm\u00e5let. "
}