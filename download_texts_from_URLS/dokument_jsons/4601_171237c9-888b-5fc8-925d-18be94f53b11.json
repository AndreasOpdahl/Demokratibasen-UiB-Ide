{
  "dokument_id": "171237c9-888b-5fc8-925d-18be94f53b11",
  "doc_type": "case_minutes",
  "kommune": 4601,
  "tittel": "Saksprotokoll UFKN, 17012024, Sak 7/24, Fritak for eiendomsskatt for 2024 for enkelteiendommer etter eiendomsskattelovens \u00a7 7 og Bergen kommunes eiendomsskattevedtekter pkt. 2",
  "url": "https://bergen.kommune.no/politikere-utvalg/api/fil/bk360/9725225/Innstilling-vedtak-Fritak-for-eiendomsskatt-for-2024-for-enkelteiendommer-etter-eiendomsskattelovens-7-og-Bergen-kommunes-eiendomsskattevedtekter-pkt-2",
  "tekst": "Fritak for eiendomsskatt for 2024 for enkelteiendommer etter eiendomsskattelovens \u00a7 7 og Bergen kommunes eiendomsskattevedtekter pkt. 2 Utvalg for finans, kultur og n\u00e6ring behandlet saken i m\u00f8tet 17.01.2024 sak 7/24 og avga f\u00f8lgende innstilling: 1. Bystyret vedtar fritak for eiendomsskatt etter \u00a7 7 a og \u00a7 7 b i tr\u00e5d med fremlagte lister for 2024: a) Eiendommer med dokumenterte fritak for eiendomsskatt videref\u00f8res. b) Eiendommer med fritak uten dokumentasjon innvilges fritak i tr\u00e5d med anbefaling. c) Eiendommer eid av Sokn i Bergen kommune fritas for eiendomsskatt i samsvar med eiendomsskatteloven \u00a7 7 a og Bergen kommunes eiendomsskattevedtekter pkt. 2. 2. Eiendommer med fritak etter \u00a7 7 a og som ikke oppfyller krav i henhold til vedtak eller vedtekter, oppheves med virkning fra 1.1.2024. a) Innvilget fritak i sak 297/17 for BIR AS/BIR NETT AS sin eiendom Gnr. 164 bnr. 1448, Dokkeboder 1, oppheves. b) Innvilget fritak i sak 101/14 for Odd Fellowhuset AS sin eiendom Gnr. 143 bnr. 598, Krabbedalen 66, oppheves. c) Innvilget fritak i sak 244/15 for Opplysningsvesenets fond sin eiendom Gnr. 96 bnr. 783, Fanafjellsvegen 10, oppheves. 3. Det opprettes revisjon av: a) B\u00e5tlagenes eiendommer med form\u00e5l \u00e5 foreta justeringer av eksisterende fritak slik at prinsippet om likebehandling ivaretas. Saken legges frem for bystyret i l\u00f8pet av 2024. b) Det foretas en gjennomgang av fredede eiendommer med tanke p\u00e5 endringer i forutsetningene for fredning. Saken legges frem for bystyret i l\u00f8pet av 2024. Merknad Bystyret ber byr\u00e5det om \u00e5 gi en mer utf\u00f8rlig begrunnelse i neste tilsvarende sak for hvorfor man anbefaler fritak for eiendomsskatt for enkelte eiendommer etter eiendomsskatteloven. Begrunnelsen for de enkelte eiendommene som anbefales fritatt for eiendomsskatt er noe kortfattet i denne saken. Utvalg for finans, kultur og n\u00e6rings behandling F\u00f8lgende representanter tok ordet: Amina Ali Amin (A), Eva Synn\u00f8ve Hagewick Steigen (A), Eira Vilde Martinsen Garrido (SV) Ole-Ansger Nepomuk Martini (V). Merknader fremsatt i utvalget: Ole-Ansger Nepomuk Martini (V) fremsatte p\u00e5 vegne av V f\u00f8lgende merknad: Bystyret ber byr\u00e5det om \u00e5 gi en mer utf\u00f8rlig begrunnelse i neste tilsvarende sak for hvorfor man anbefaler fritak for eiendomsskatt for enkelte eiendommer etter eiendomsskatteloven. Begrunnelsen for de enkelte eiendommene som anbefales fritatt for eiendomsskatt er noe kortfattet i denne saken. Votering: Innstillingen punkt 1-3 ble tiltr\u00e5dt enstemmig. Merknad fra V fremsatt av Ole-Ansger Nepomuk Martini (V) ble tiltr\u00e5dt enstemmig. Byr\u00e5det behandlet saken i m\u00f8tet 21.12.2023 sak 453/23 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende 2 "
}