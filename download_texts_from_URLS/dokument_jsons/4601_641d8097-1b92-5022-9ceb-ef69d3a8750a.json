{
  "dokument_id": "641d8097-1b92-5022-9ceb-ef69d3a8750a",
  "doc_type": "case_attachment",
  "kommune": 4601,
  "tittel": "Fagnotat av 25.06.2024 Land\u00e5s menighets eldresenter (H0631) - konseptvalgutredning (KVU) med anbefaling",
  "url": "https://bergen.kommune.no/politikere-utvalg/api/fil/bk360/10699296/Fagnotat-av-25-06-2024-Landas-menighets-eldresenter-H0631-konseptvalgutredning-KVU-med-anbefaling",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2023/22088-1 Saksbehandler: Aud Merethe Alme Fra Dato: 4. juli 2024 Etat for utbygging Fagnotat av 25.06.2024 Land\u00e5s menighets eldresenter (H0631) - konseptvalgutredning (KVU) med anbefaling Hva saken gjelder: Konseptvalgutredning (KVU) med anbefaling for stiftelsen Land\u00e5s menighets eldresenter, heretter kalt stiftelsen, (g\u00e5rds- og bruksnummer 161/757), ligger i Land\u00e5sveien 26. Bygningsmassen har siden 2015 v\u00e6rt gjennom flere utbyggingsplaner med ulikt omfang og ambisjonsniv\u00e5 f\u00f8r man besluttet \u00e5 gjennomf\u00f8re en konseptvalgutredning. Foruten \u00e5 rehabilitere deler eller hele bygningsmassen, har det v\u00e6rt aktuelt \u00e5: \u2022 bygge om aldershjemsplasser til sykehjemsplasser og omsorg pluss boliger \u2022 effektivisere arealene for \u00e5 f\u00e5 flere sykehjemsplasser, og beholde trygde- boligene \u2022 omgj\u00f8re trygdeboligene til omsorg pluss boliger \u2022 omgj\u00f8re trygdeboliger til sykehjemsplasser. Felles for alle utredningene er at ny l\u00f8sning for stiftelsen ikke er avklart. Saken kan kort oppsummeres i f\u00f8lgende saker fra Bergen kommune: Det fremg\u00e5r av Byr\u00e5dsavdeling for eldre, helse og omsorg sin rullerte temaplan \u201cOmsorg med kunnskap \u2013 plan for helseinstitusjoner og boliger med held\u00f8gnsbemanning i Bergen kommune 2016-2030\u201d, vedtatt i Bergen bystyre i m\u00f8tet 20.05.2021, sak 154/21, at Bergen kommune vil gjennomf\u00f8re mulighetsstudie p\u00e5 Land\u00e5s menighets eldresenter. Av samme sak, vedlegg 2 fremg\u00e5r: \u00abSiden 2016 er flere alternativer for ombygging og oppgradering av Land\u00e5s menighets eldresenter utredet. Konsekvens- og risikoanalyse gjennomf\u00f8rt av Etat for utbygging h\u00f8sten 2018 konkluderte med at store tekniske utfordringer i eksisterende bygningsmasse ikke vil gi oss en fremtidsrettet l\u00f8sning som kan forsvare betydelige investeringer. Det anbefales dermed at det ikke foretas ombygging/oppgradering av eksisterende bygningsmasse utover oppf\u00f8lging av myndighetskrav (ventilasjonsanlegg). Kommunen og eier b\u00f8r bli enige om en gjenst\u00e5ende levetid for bygget (anslag 5-10 \u00e5r). Det b\u00f8r gjennomf\u00f8res en mulighetsstudie for \u00e5 unders\u00f8ke hvor mange sykehjemsplasser en kan f\u00e5 p\u00e5 eksisterende tomt, dersom bygget blir revet og nybygg blir oppf\u00f8rt.\u00bb Byr\u00e5det foreslo i Handlings- og \u00f8konomiplan 2023-2026 \u00e5 gjennomf\u00f8re en konseptvalgutredning i 2023 for Stiftelsen Land\u00e5s menighets eldresenter (vedtatt i Bergen bystyre i m\u00f8tet 14.12.2022, sak 343/22). Byr\u00e5dsavdeling for eldre, helse og omsorg (BHO) og stiftelsen inngikk i 2023 en avtale om konseptvalgutredning mellom stiftelsen og Bergen kommune. Avtalen ligger til grunn for BHO sin bestilling, datert 08.02.2023, hvor de ber Etat for utbygging (EFU) gjennomf\u00f8re en konseptvalgutredning (KVU) for stiftelsen, for \u00e5 utvikle et byggeprosjekt som prim\u00e6rt skal inneholde sykehjemsplasser, men ogs\u00e5 et aktivitetssenter. Antallet sykehjemsplasser b\u00f8r v\u00e6re i intervallet mellom 60-100 sykehjemsplasser, der \u00f8vre del av intervallet er mest \u00f8nskelig. Det skal tas utgangspunkt i all bygningsmasse stiftelsen eier p\u00e5 egen tomt. Kommunen har st\u00f8rre behov for sykehjemsplasser enn trygdeboliger, disse skal derfor omgj\u00f8res til sykehjemsplasser. Hensikten med utredningen er \u00e5 vurdere og avklare behov for ombygninger og oppgraderinger, og om en st\u00f8rre investering vil gi tilstrekkelig nytte til at dette kan anbefales, jf. Bystyresak 154/21. Saken gjelder oversendelse av KVU med anbefaling av alternativ, samt tilh\u00f8rende vedlegg. I gjeldende Handlings- og \u00f8konomiplan (2024-2027) er KVU for stiftelsen planlagt \u00e5 p\u00e5g\u00e5 ut 2024. Det er avsatt totalt 3,7 mill. Hittil / per 2. kvartal er det totalt fakturert 3,6 mill. Prosjektgruppen har best\u00e5tt av representanter fra stiftelsen, Byr\u00e5dsavdeling for eldre, helse og omsorg, Etat for utbygging, Norconsult (utredere) og arkitekter (HLM- arkitekter). Stiftelsens styre (kopi til Byr\u00e5dsavdeling for eldre, helse og omsorg) har f\u00e5tt saken presentert i tilknytning til milep\u00e6lene: \u2022 Problem, behov, m\u00e5l og krav \u2022 Mulighetsstudiet og alternativer til alternativanalysen \u2022 Endelig KVU med anbefalt alternativ. Fagetatens vurdering: Bakgrunn Stiftelsen Land\u00e5s menighets eldresenter har i dag 80 sykehjemsplasser, 18 trygdeboliger, et aktivitetssenter for hjemmeboende (14 plasser) og om lag 130 ansatte. Tomt og bygg eies og driftes av stiftelsen, som har en langvarig drifts- og husleieavtale om drift av 80 sykehjemsplasser med Bergen kommune. Stiftelsen ligger i omgivelser som best\u00e5r av tidstypiske bygninger fra 1950- og 1960-tallet, bl.a. Land\u00e5s kirke. Dagens bygningsmasse er utviklet i tre byggetrinn: 1. trinn fra 1977 (se figur under) inneholder fellesfunksjoner som kantine, aktivitetssenter, administrasjon samt trygdeboliger og sykehjemsplasser 2. trinn fra 1985 og inneholder prim\u00e6rt sykehjemsrom 3. trinn fra 2004, og inneholder prim\u00e6rt sykehjemsrom samt kapell/festsal. Flyfoto Land\u00e5s menighets eldresenter bygningsoversikt Problemanalysen har vist at stiftelsen bl.a. har god beliggenhet, fine terrasseomr\u00e5der og h\u00f8y trivsel b\u00e5de hos beboere og ansatte og lavt sykefrav\u00e6r. Samtidig er det flere utfordringer i eksisterende bygningsmasse: \u2022 Betydelig vedlikeholdsetterslep samt enkelte st\u00f8rre avvik fra lovkrav, f.eks. rundt brann og ventilasjon \u2022 Flere byggetrinn, lang og delvis smal bygningskropp medf\u00f8rer tungvint drift og tilkomst til utearealer fra noen etasjer \u2022 Ikke inviterende bygg (fellesfunksjoner ikke tilgjengelig/synlig fra gateplan) \u2022 Stiftelsens arealer ligger dels betydelig under hva som f\u00f8lger av kommunens romprogram som Byr\u00e5dsavdeling for eldre, helse og omsorg og stiftelsen har utarbeidet. Dette gjelder spesielt i bogruppene, fellesrom for bogruppene samt personalfasiliteter Prognoser for fremtidig behov og bestilt kapasitet: Bergen kommunes oversikt viser at det pr. april 2024 stod 77 i k\u00f8 for \u00e5 f\u00e5 sykehjems- plassen de er kvalifisert for. Diverse prognoser for befolkningsutvikling for Bergen kommune underbygger at det er et stort behov for flere sykehjemsplasser fremover. Behovsanalyse, m\u00e5l og krav: Det er gjennomf\u00f8rt en behovsanalyse for \u00e5 utlede konkrete behov, m\u00e5l og krav for prosjektet. Disse har bidratt til \u00e5 definere mulighetsrommet, og har p\u00e5virket hvilke konsepter som er tatt med videre til alternativanalysen. Med grunnlag i behovsanalysen er det prosjektutl\u00f8sende behovet formulert som: Prosjektutl\u00f8sende behov Det er behov for \u00f8kt kapasitet for sykehjemsplasser i kommunen, og Stiftelsen Land\u00e5s menighets eldresenter skal bidra til \u00e5 dekke dette behovet. Det er som en del av dette behov for en bygningsmessig og teknisk infrastruktur som gir gode og trygge hjem for beboerne, samt l\u00f8sninger og bygningsmessig struktur som letter ansattes arbeidshverdag. I behovsanalysen er det gjennomf\u00f8rt en akt\u00f8r- og interessentanalyse, og det er kartlagt normative behov og ettersp\u00f8rselsbaserte behov. Dette har resultert i f\u00f8lgende konkrete m\u00e5l og krav: Samfunnsm\u00e5l Stiftelsen Land\u00e5s menighets eldresenter er et godt egnet sykehjemsbygg, som bidrar til aktive og verdige liv for beboerne og samtidig gir en god arbeidshverdag og en attraktiv arbeidsplass for ansatte. Effektm\u00e5l Effektm\u00e5l 1 Det er etablert 90-100 langtids sykehjemsplasser. Effektm\u00e5l 2 Stiftelsen Land\u00e5s menighet eldresenter er et moderne og godt egnet bygg med infrastruktur som gir gode, trygge og driftssikre hjem for beboerne og implisitt p\u00e5r\u00f8rende. Effektm\u00e5l 3 Stiftelsen Land\u00e5s menighets eldresenter er en attraktivt og god arbeidsplass. Effektm\u00e5l 4 Stiftelsen Land\u00e5s menighets eldresenter har l\u00f8sninger som gir lave driftskostnader og milj\u00f8vennlig drift for selve bygget, sammenliknet med dagens situasjon for samme areal. Effektm\u00e5l 5 Stiftelsen Land\u00e5s menighets eldresenter fungerer som en m\u00f8teplass i n\u00e6romr\u00e5det, hvor det tilrettelegges for treff p\u00e5 tvers av generasjoner. Absolutte krav Viktige krav \u2022 Krav 1: Minimum 60 \u2022 Krav 1: Etablere 90-100 langtids sykehjemsplasser. sykehjemsplasser p\u00e5 \u2022 Krav 2: Utvikle et moderne og egnet bygg med Stiftelsen Land\u00e5s infrastruktur som gir gode, trygge og driftssikre hjem for menighets eldresenter i beboerne. ny l\u00f8sning \u2022 Krav 3: Utvikle bygg og infrastruktur som gir en god \u2022 Krav 2: Stiftelsen arbeidshverdag og drifts- Land\u00e5s menighets effektivitet for de ansatte. eldresenter \u2013 prosjektet \u2022 Krav 4: Utvikle l\u00f8sninger som gir milj\u00f8vennlighet og lave m\u00e5 oppfylle n\u00f8dvendige driftsdriftskostnader i bygget. Klima- og milj\u00f8hensyn skal krav for \u00e5 f\u00e5 tilskudd fra ivaretas b\u00e5de i l\u00f8sningen og i gjennomf\u00f8ringen av Husbanken. prosjektet. \u2022 Krav 5: Anbefalt konsept er realistisk/gjennomf\u00f8rbart, med en akseptabel reguleringsrisiko. Krav 6: Bygget skal utformes slik at det bidrar til \u00e5 invitere omgivelsene inn. Mulighetsstudie Mulighetsstudien er en bred tiln\u00e6rming til hva som er mulige alternative l\u00f8sninger. Det er benyttet en fire-trinns metodikk for \u00e5 vurdere ulike tiln\u00e6rminger til \u00e5 l\u00f8se \u00abproblemet\u00bb som for eksempel \u00e5 redusere ettersp\u00f8rsel, gj\u00f8re mindre tiltak uten betydelig investering, forskjellig omfang p\u00e5 rehabilitering og til nybygg. Dette gir grunnlag for \u00e5 definere ulike konsepter som alternative l\u00f8sninger. Det er vurdert om de ulike konseptuelle l\u00f8sningene kan realisere m\u00e5l og tilfredsstille de tiltaksspesifikke kravene, og dette gir grunnlag for grovsiling av tiltak og alternativer som skal tas videre til alternativanalysen. Arbeidsverksted med bred deltakelse er en viktig del av mulighetsstudiet, der prosjektets mulighetsrom skal unders\u00f8kes. Med utgangspunkt i interessentintervjuer, arrangerte vi arbeidsverksted 07.11.2023. Her deltok representanter fra stiftelsen (styreleder, institusjonsleder, tillitsvalgte, hovedverneombud), Byr\u00e5dsavdeling for eldre, helse og omsorg, Byantikvar, Byarkitekt, Bymilj\u00f8etaten, arkitekt, utredere samt byggherre. Representanter fra Land\u00e5s menighet og Plan- og bygningsetaten var invitert, men deltok ikke. Alternativene som tas med i alternativanalysen skal i st\u00f8rst mulig grad v\u00e6re konseptuelt ulike (vesensforskjellige). F\u00f8lgende konsepter og varianter ble tatt med videre i alternativanalysen: Konsept-alternativ Beskrivelse Begrunnelse Null-alternativet \u2022 Omfatter tiltak som er strengt \u2022 Alternativet n\u00f8dvendige for \u00e5 sikre videre forsvarlig inkluderes alltid iht. drift (oppfylle myndighetskrav) KVU-metodikken og \u2022 Kapasitet: 80 sykehjemsplasser, 18 etableres som et trygdeboliger, aktivitets-senter (14 reelt, valgbart plasser) alternativ. \u2022 Ansl\u00e5tt bruttoareal: 9094 kvm. Alternativ 1 \u2013 \u2022 Omstrukturering av bygningsmassen, \u2022 Relativt h\u00f8y score Totalrehabilitering sm\u00e5 tilbygg/ p\u00e5bygg: p\u00e5 nytte, moderat - Sm\u00e5 tilbygg o Bl.a. omgj\u00f8re trygdeboligene til ambisjonsniv\u00e5 sykehjemsplasser \u2022 L\u00f8ser flere av \u2022 Kapasitet: ca. 70 sykehjemsplasser, dagens utfordringer, aktivitetssenter (14 plasser) gir god \u2022 Ansl\u00e5tt bruttoareal: 10510 kvm. funksjonalitet uten store nybyggtiltak \u2022 Liten reguleringsrisiko. Alternativ 2 \u2013 \u2022 Som alternativ 1, st\u00f8rre tilbygg og \u2022 H\u00f8yt ambisjonsniv\u00e5 Totalrehabilitering p\u00e5bygg \u2022 Scorer godt mot \u2013 St\u00f8rre tilbygg \u2022 Kapasitet: Ca. 90 sykehjemsplasser, m\u00e5l og krav og p\u00e5bygg aktivitetssenter (ca. 14 plasser). \u2022 Middels \u2022 Ansl\u00e5tt bruttoareal: 12667 kvm. regulerings-risiko. Alternativ 3 \u2013 \u2022 Demontere eksisterende \u2022 Scorer best mot m\u00e5l Nybygg. bygningsmasse og bygge nytt sykehjem og krav av alle \u2022 Kapasitet: Ca. 80 sykehjemsplasser, konsepter. aktivitetssenter (ca. 14 plasser). \u2022 H\u00f8y kvalitet \u2022 Ansl\u00e5tt bruttoareal: 10317 kvm. \u2022 Stor negativ milj\u00f8konsekvens \u00e5 demontere bygget \u2022 Stor reguleringsrisiko. Alternativanalyse Konseptene er detaljert s\u00e5 langt det er n\u00f8dvendig (men ikke lengre) for \u00e5 ta stilling til i hvilken grad de oppn\u00e5r fastsatte m\u00e5l og rammebetingelser, og for \u00e5 gjennomf\u00f8re en alternativanalyse med b\u00e5de prissatte og ikke prissatte virkninger. Resultatet av alternativanalysen skal gi en begrunnet rangering av alternativene. R\u00e5dgivende ingeni\u00f8rer for bygg og ventilasjon ble involvert for \u00e5 f\u00e5 en overordnet vurdering av om b\u00e6rende konstruksjoner kunne endres / t\u00e5le tilbygg/p\u00e5bygg, samt om nye ventilasjonsl\u00f8sninger kunne l\u00f8ses innenfor eksisterende bygningsmasse med relativt lave etasjeh\u00f8yder. De overordnede vurderingene indikerer at det er realistisk \u00e5 rehabilitere og forlenge byggets levetid med 50 \u00e5r, noe som i et klima- og milj\u00f8perspektiv er positivt med tanke p\u00e5 \u00e5 bevare og bruke byggene vi allerede har. Vurdering prissatte virkninger: Prissatte virkninger best\u00e5r av kostnadsberegninger, usikkerhetsanalyse og levetidskostnader (LCC). Her gis en oppsummering av vurderte prissatte virkninger for hvert av alternativene (relatert til Null-alternativet): Prissatte virkninger (MNOK) Nullalt. Alt. 1 Alt.2 Alt. 3 9094 10510 12667 10317 Bruttoareal (m2) Prissatte virkninger (\u00f8konomikostnader) Forventet kostnad (P50-verdi) 36,0 729,8 892,3 886,7 Kostnadsramme (P85-verdi) 54,1 820,6 1009,2 989,6 Levetidskostnad (LCC) (pr. \u00e5r) 17,7 14,2 15,9 12,3 Rangering 1 2 4 3 Null-alternativet kommer naturlig nok best ut i levetidskostnadsanalysen, ettersom investeringskostnadene er sv\u00e6rt sm\u00e5 sammenliknet med investeringsalternativene. Konseptet har imidlertid de h\u00f8yeste \u00e5rlige utgiftene til forvaltning, drift og vedlikehold (FDVU), da mye vedlikehold og utskifting av deler og utstyr m\u00e5 p\u00e5regnes. Deretter f\u00f8lger Alternativ 1, som gj\u00f8r minst tiltak av de tre, men likevel forbedrer nytten og den milj\u00f8messige ytelsen, s\u00e6rlig gjennom egenprodusert energi (grunnvarmepumper med br\u00f8nner og solceller). Alternativ 2 scorer d\u00e5rligst, fordi kostnadene til forvaltning, drift, vedlikehold og utvikling (FDVU-kostnader) i stor grad er arealdrevne og konseptet er st\u00f8rre enn de andre. Vurdering ikke prissatte virkninger: Det er utarbeidet klimagassberegninger av alternativene iht. Etat for utbygging sin Klima- og milj\u00f8strategi, og det er gjennomf\u00f8rt en helhetlig analyse av \u00f8vrige ikke- prissatte virkninger for alternativene. De ikke- prissatte nyttevirkningene gjenspeiler de prosjektspesifikke m\u00e5lene og kravene som allerede er definert, og representerer begrunnelsen for \u00e5 gjennomf\u00f8re tiltaket. Her gis en oppsummering av de ikke-prissatte virkningene for hvert av alternativene: Ikke- prissatte nyttevirkninger # Alternativ Nullalt. Alt. 1 Alt. 2 Alt. 3 V1 90-100 sykehjemsplasser ved LME. 5 3 7 5 V2 Utvikle et moderne og egnet bygg med 2,8 7,0 7,5 9,5 infrastruktur som gir gode, trygge og driftssikre hjem for beboerne. V3 Utvikle bygg og infrastruktur som 2,7 7,7 7,7 9,7 gir en god arbeidshverdag og driftseffektivitet for de ansatte. V4 Utvikle l\u00f8sninger som gir milj\u00f8vennlighet og lave driftskostnader i bygget. Utg\u00e5r, ettersom dette h\u00e5ndteres direkte gjennom Livssyklusanalysen (LCA) V5 Anbefalt konsept er 10 8 6 3 realistisk/gjennomf\u00f8rbart, med en akseptabel reguleringsrisiko V6 Inkluderende og inviterende 3 9 9 8 bygg Realopsjoner (ikke relevant) Poengsum (vektet score) 16,2 22,2 25,4 24,5 Rangering ikke-prissatte virkninger 4 3 1 2 Alternativ 2 Totalrehabilitering st\u00f8rre tilbygg/p\u00e5bygg scorer best fordi det har h\u00f8yere kapasitet og noe lavere reguleringsrisiko enn Alternativ 3 (nybygg), som scorer bedre b\u00e5de p\u00e5 nytten for beboere og for ansatte i sykehjemmet. Alternativ 2 og 3 ligger relativt n\u00e6r hverandre i score, mens Null-alternativet ligger vesentlig lavere. Alternativ 1 Totalrehabilitering sm\u00e5 tilbygg ligger om lag midt mellom det d\u00e5rligste og beste alternativet etter ikke-prissatte effekter. Resultatene er intuitive; de dyreste og st\u00f8rste tiltakene gir best kvalitet, men trekkes likevel noe ned av gjennomf\u00f8ringsrisiko/reguleringsrisiko. Alternativ 2 l\u00f8ftes i scoren ettersom kapasiteten er en del h\u00f8yere. Livssyklusanalyse (LCA) \u2013 Klimagassberegninger Alternativ Nullalt. Alt. 1 Alt. 2 Alt. 3 Klimagassutslipp over 50 \u00e5r norsk/ 9 838 10 698 13 066 12 410 norsk-europeisk str\u00f8mmiks (LCA, tonn CO2e) Rangering livssyklusanalyse (LCA) 1 2 4 3 Samlet rangering og dr\u00f8fting av alternativene: Ved den samlede rangeringen av alternativene er det lagt til grunn en helhetlig kvalitativ vurdering av hvert alternativ basert p\u00e5 vurderingene oppsummert i tabellene over. Vi har sett p\u00e5 graden alternativene innfrir de definerte samfunns- og effektm\u00e5lene og hvilken effekt og nytte alternativene gir til samfunnet for \u00f8vrig. Alternativene er vurdert ut fra deres evne til \u00e5 l\u00f8se problemer og ivareta behov, sett opp de prissatte virkningene. De prissatte og ikke prissatte virkningene er vektet hhv. 70/30 iht. Bergen kommunes f\u00f8ringer i KVU. Etat for utbygging har besluttet at de ikke-prissatte virkningene og resultatene av livssyklusanalysen hver skal telle 15%: Vekting Nullat. Alt. 1 Alt. 2 Alt. 3 Prissatte virkninger 70% 36,0 729,8 892,3 886,7 (MNOK) - LCC (kostnad) LCC \u2013 n\u00e5verdi 414,5 1 033,5 1 231,0 1 148,3 (MNOK) Ikke- prissatte 15% 16,2 22,2 25,4 24,5 nyttevirkninger Livssyklus analyse 15% 9838 10 698 13 066 12 410 (LCA) Samlet rangering 1 2 4 3 (lavere er bedre) I den samlede analysen scorer Null-alternativet best, fulgt av Alternativ 1 Totalrehabilitering sm\u00e5 tilbygg. Det er flere forhold som bidrar til resultatet: \u2022 Levetidskostnadene er vesentlig mindre i Null-alternativet, ettersom investeringskostnaden er marginal sammenliknet med de \u00f8vrige konseptene, som alle er relativt omfattende, gitt bestillingen og ambisjonsniv\u00e5et lagt i prosjektet. En tung vekting p\u00e5 70% av levetidskostnadene premierer dermed Null-alternativet. \u2022 Null-alternativet gj\u00f8r kun tiltak for \u00e5 oppfylle myndighetskrav og videref\u00f8re forsvarlig drift i stiftelsens lokaler. Data fra dagens drift viser at lokalene heller ikke er s\u00e5 energikrevende som forventet. Dette kan blant annet ha sammenheng med at vinduene ble skiftet rundt 2010. \u2022 Null-alternativet scorer sv\u00e6rt d\u00e5rlig p\u00e5 ikke-prissatte kvaliteter p\u00e5 sykehjemmet, herunder for ansatte og beboere. Flere beboerrom samt personalfunksjoner (spesielt garderober) er mindre og har en langt lavere standard enn det som legges til grunn i kommunens areal- og funksjonsprogram. Null-alternativet vil heller ikke bidra til \u00f8kt driftseffektivitet eller \u00e5pne sykehjemmet opp mot n\u00e6rmilj\u00f8et. Disse kvalitets-forholdene (ikke- prissatte virkninger) ved sykehjemmet utgj\u00f8r imidlertid en liten vekt i samlet vurdering av l\u00f8sning. Samtidig har Null-alternativet relativt god kapasitet i sykehjemssenger, 18 trygdeboliger, et aktivitetssenter og ingen gjennomf\u00f8ringsrisiko/ reguleringsrisiko, hvilket bidrar til \u00e5 trekke scoren ogs\u00e5 for ikke-prissatte effekter noe opp. Konklusjon og anbefaling i KVU: I den samlede analysen, scorer Null-alternativet best og blir derfor anbefalt. F\u00f8ringer for neste fase Null-alternativet inneb\u00e6rer at det ikke anbefales et st\u00f8rre investeringsalternativ. I noen grad kan alternativet sees som et utsettelsesalternativ, men dette ligger ikke inne i v\u00e5r analyse. Det er likevel sikkert at de prosjektutl\u00f8sende behovene vil forsterkes i \u00e5rene fremover, med vekt p\u00e5 at Bergen kommune har behov for \u00f8kt antall sykehjemsplasser og stiftelsen har behov for \u00f8kt driftssikkerhet, \u00f8kt driftseffektivitet, \u00f8kt areal og standard i lokalene. Dersom Bergen kommune i et langtidsperspektiv planlegger \u00e5 bruke stiftelsens lokaler som en del av eldreomsorgen i kommunen, vil det derfor p\u00e5 sikt v\u00e6re hensiktsmessig \u00e5 vurdere et st\u00f8rre investeringstiltak. Vurderingen av forvaltning, drift, vedlikehold og utskifting (FDVU) i livssyklusanalysen ansl\u00e5r videre et omfattende utskiftingsbehov som sl\u00e5r inn relativt raskt i Null- alternativet. I de f\u00f8rste 10 \u00e5rene er ansl\u00e5tt til rundt 160 mill. kroner samlet, med tyngdepunkt i de siste fem \u00e5rene. I tillegg m\u00e5 de direkte investeringstiltakene som er ansl\u00e5tt i Null-alternativet finansieres. Som f\u00f8lge av at denne investeringen utelukkende best\u00e5r av vedlikehold og utskiftning, fremfor modernisering, vil den ikke oppfylle kriteriene for finansieringsst\u00f8tte fra Husbanken, i motsetning til de \u00f8vrige alternativene. De investeringstiltakene som ligger inne i Null-alternativet er s\u00e5pass begrensede at det ikke vil v\u00e6re \u00e5 regne som et tradisjonelt skisseprosjekt/forprosjekt. Det vil v\u00e6re n\u00f8dvendig \u00e5 innhente noe bistand for prosjektering og gjennomf\u00f8ring, men sett opp mot den ansl\u00e5tte styringsramme/P50 for Null-alternativet, vil hovedutfordringen v\u00e6re \u00e5 holde tiltaksomfanget nede og avgrenset til tiltak som er strengt n\u00f8dvendige. Dette vil kunne bli krevende i dagens bygningsmasse, blant annet gitt store forventninger om tiltak p\u00e5 sykehjemmet. H\u00f8ring Prosjektgruppen, Byr\u00e5dsavdeling for eldre, helse og omsorg og stiftelsens styre har hatt KVU med anbefaling p\u00e5 intern h\u00f8ring, og innspill er innarbeidet i endelig versjon av utredningen. Stiftelsen styre behandlet KVU i sitt styrem\u00f8te 13.06.24, sak 40-24, og fattet f\u00f8lgende vedtak: \u00abStyret for stiftelsen Land\u00e5s menighets eldresenter tar konseptvalgutredningen for Land\u00e5s menighets eldresenter til orientering og fatter vedtak om ikke \u00e5 gi sin tilslutning til nullalternativet slik prosjektgruppen anbefaler. Styret gir i eget vedlegg sin begrunnelse for standpunktet.\u00bb (Se vedlegg 10). Styret vektlegger, at de som en konsekvens av Null-alternativet, m\u00e5 drive sykehjem videre i en bygningsmasse med store utfordringer, stort behov for oppgraderinger som kan medf\u00f8re risiko for d\u00e5rligere eldreomsorg, svekking av deres omd\u00f8mme og rekrutteringsutfordringer. De mener at for \u00e5 n\u00e5 m\u00e5lsetningen i temaplanen \u00abOmsorg med kunnskap\u00bb, burde vektingen v\u00e6rt omvendt, dvs. 30 % p\u00e5 kostnader og 70 % p\u00e5 forhold rundt beboere og ansatte. Styret i stiftelsen \u00f8nsker et nybygg, se begrunnelse i vedlegg 10. Fagetatens anbefaling: Etat for utbygging stiller seg bak utreder og prosjektgruppen sin konklusjon og mener Null-alternativet vil v\u00e6re det beste alternativet sett opp mot investering, livssykluskostnadene og kommunens fokus p\u00e5 ressursknapphet rundt investeringer i de kommende \u00e5rene. Det skal relativt f\u00e5 tiltak til for \u00e5 oppfylle myndighetskrav i bygningsmassen. Beboere og ansatte trives og sykefrav\u00e6ret er lavt. Selv om deler av bygningsmassen er slitt og umoderne og gir tungvint drift sammenlignet med de nyeste sykehjemmene i Bergen kommune, er det i dag forsvarlig drift i eldresenteret med sykehjem, trygdeboliger og aktivitetssenter. Deler av bygningsmassen er ogs\u00e5 oppgradert de siste \u00e5rene. Null-alternativet scorer ogs\u00e5 best i livssyklusanalysen (LCA), da det har minst utslipp av CO2. Med hilsen Etat for utbygging Willy Andre Gjesdal Aud Merethe Alme Direkt\u00f8r Prosjektleder Dokumentet er godkjent elektronisk. Vedlegg: Vedlegg 0 Konseptvalgutredning H0631 Land\u00e5s menighets eldresenter Vedlegg 1 Romprogram Land\u00e5s menighets eldresenter Vedlegg 2 Utfyllende beskrivelser eksisterende bygg Vedlegg 3 Mulighetsstudiet Vedlegg 4 Konseptskisser Vedlegg 5 Kostnads- og usikkerhetsanalyse Vedlegg 6 LCC-analyse Vedlegg 7 LCA-analyse Vedlegg 8 Ikke-prissatte virkninger Vedlegg 9 Styrets vedtak med vedlegg "
}