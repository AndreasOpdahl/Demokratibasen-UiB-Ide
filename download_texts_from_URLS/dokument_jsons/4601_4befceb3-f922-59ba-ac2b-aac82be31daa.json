{
  "dokument_id": "4befceb3-f922-59ba-ac2b-aac82be31daa",
  "doc_type": "case_attachment",
  "kommune": 4601,
  "tittel": "Fagnotat datert 23.09.2024",
  "url": "https://bergen.kommune.no/politikere-utvalg/api/fil/bk360/11224461/Fagnotat-datert-23-09-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14862-3 (Arbeidssted) Saksbehandler: Herman Gr\u00f8m Dato: 23.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/53/0/0 Minde all\u00e9 35. Klage p\u00e5 avslag dispensasjon rekkef\u00f8lgekrav. Bruksendring kaf\u00e9 CMS Kluge Advokatfirma AS klager, p\u00e5 vegne av tiltakshaver Frydenb\u00f8 Hvem klager? Minde AS, i brev datert 05.07.2024. Bruksendring fra bilverksted i plan 1 til bakeri, 170 m2, bruksendring fra bilverksted i plan 1 og 2 til produksjonsanlegg/fabrikk, 1908 m2, etablering av 1 stk. HC-parkering for ansatte og 1 stk. firmabil, fjerning av 13 stk. bilparkeringsplasser p\u00e5 torgareal ved kj\u00f8rebro og tilrettelegging for sykkelparkering, private kj\u00f8reveier langs bygg til/fra ramper endres til Tiltaket enveiskj\u00f8rt vei. Det er s\u00f8kt om dispensasjon fra omr\u00e5deplan 61140000 \u00a7 2.1 om plankrav, arealform\u00e5l i reguleringsplanen, rekkef\u00f8lgekrav i \u00a7 3.1 og pbl. \u00a7 29-4 om byggegrense til offentlig vei. Det ble videre s\u00f8kt om unntak fra tekniske krav i TEK17 \u00a7\u00a7 13-7 om lys, 14-2 og 14-3 om energieffektivitet. Det ble gitt rammetillatelse til tiltakene den 20.06.2024. Samtidig ble det Vedtaket innvilget dispensasjon fra omr\u00e5deplanens \u00a7 2.1 om plankrav og arealform\u00e5let. Det ble ikke gitt dispensasjon fra rekkef\u00f8lgekravet i \u00a7 3.1. Planstatus Se punkt 1.3. Klagegrunner Det klages p\u00e5 avslag p\u00e5 s\u00f8knad om dispensasjon fra rekkef\u00f8lgekravet. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Avslag datert 20.06.2024 opprettholdes, klagen f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 04.03.2024 og gjaldt bruksendring for Godt Br\u00f8d med endring fra bilverksted i plan 1 til baker, 170 m2, og endring fra bilverksted i plan 1 og 2 til produksjonsanlegg/fabrikk for Godt Br\u00f8d, 1908 m2, totalt bruksendret areal i plan 1 og 2 2078 m2 BRA. Tiltaket var avhengig av dispensasjon fra plankravet i reguleringsplan for Mindemyren, 61140000 \u00a7 2, arealform\u00e5let sentrumsform\u00e5l for etablering av fabrikk/produksjonsanlegg, og pbl. \u00a7 29-4 for avstandskrav til offentlig vei. Det var i tillegg s\u00f8kt om dispensasjon fra rekkef\u00f8lgekravet i \u00a7 3. Det ble gitt rammetillatelse til de fysiske tiltakene og bruksendring den 20.06.2024, inkludert n\u00f8dvendige dispensasjon. Det ble i tillegg gitt avslag p\u00e5 s\u00f8knad om dispensasjon fra rekkef\u00f8lgekravet i \u00a7 3. Avslagsvedtaket ble p\u00e5klaget. Det er s\u00f8kt om igangsettingstillatelse for rammetillatelse datert 20.06.2024. S\u00f8knaden ble avsl\u00e5tt 20.09.2024, blant annet fordi oppfyllelse av rekkef\u00f8lgekravet ikke var dokumentert. Eksisterende bygningsmassen er tenkt brukt av 3 ulike n\u00e6ringsakt\u00f8rer. Det er s\u00f8kt om relevante bruksendringer i 3 saker. Foreliggende sak gjelder bruksendring til kaf\u00e9/bakeri for Godt Br\u00f8d. Det er s\u00f8kt om bruksendringer til andre form\u00e5l i samme bygning. I sak BYGG-2024/12982 er det s\u00f8kt om bruksendring til salgslokaler for Storcash engros-handel. Plan- og bygningsetaten ga f\u00f8rst avslag, jf. blant annet plankravet i \u00a7 2, og ga i tillegg avslag p\u00e5 dispensasjonss\u00f8knaden fra rekkef\u00f8lgekravet i \u00a7 3. Vedtaket ble p\u00e5klaget, og byr\u00e5d for byutvikling tok klagen delvis til f\u00f8lge og ga en tillatelse i inntil 10 \u00e5r, inkludert midlertidig dispensasjon fra plankravet. Dispensasjon fra rekkef\u00f8lgekravet ble ogs\u00e5 gitt midlertidig i inntil 12 uker, i p\u00e5vente av arbeidet med utbyggingsavtalen. V\u00e5rt saksnummer er KLAGE- 2024/14752. I sak BYGG-2023/16441 ble det s\u00f8kt om bruksendring til tjenesteyting for Signo Dokken. Det ble gitt rammetillatelse den 15.08.2024. For Signo Dokken ble det gitt midlertidig dispensasjon fra rekkef\u00f8lgekravet i \u00a7 3.1 med varighet til 31.12.2024, gjennom politisk behandling i sak 2024/05737. Det ble s\u00f8kt om lengre varighet for dispensasjonen, men denne s\u00f8knaden ble avsl\u00e5tt av fagetaten. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Statens vegvesen har gitt uttale datert 12.04.2024 som statlig fagmyndighet med sektoransvar innenfor vegtransport, herunder kompakte og b\u00e6rekraftige byer og tettsteder. Det gis ingen merknaden til s\u00f8knad om dispensasjon fra avstand til europaveg eller fra arealform\u00e5let i planen, ettersom tiltaket er innvendig og bygget ikke vil komme n\u00e6rmere E39 Fj\u00f8sangerveien enn eksisterende situasjon. Statens vegvesen finner det uheldig om det innvilges dispensasjon fra plankravet, ettersom omr\u00e5det for tiden er under detaljregulering. Det frar\u00e5des videre at det gis dispensasjon fra rekkef\u00f8lgekravet, og vises til at en transformasjon av Mindemyren er avhengig av at alle bidrar gjennom utbyggingsavtaler. Det offentlige har bidratt med store summer til opparbeiding av bybane, sykkelstamveg mm., og det forutsettes at resterende skal finansieres gjennom utbyggerbidrag. En dispensasjon i Saksnummer KLAGE-2024/14862 Side 2 av 7 denne saken vil uthule prinsippet om at alle skal bidra i det store spleiselaget transformasjonen er avhengig av. Bymilj\u00f8etaten veiforvaltning har gitt uttale datert 17.07.2024 til s\u00f8knad om dispensasjon fra byggegrense og endret bruk av avkj\u00f8rsel. Det vurderes at tiltaket ikke ber\u00f8rer veginteressene p\u00e5 en m\u00e5te som er til hinder for vedlikehold eller framtidige utvidelser, og stiller enkelte vilk\u00e5r for dispensasjon fra byggegrense. Endret bruk av avkj\u00f8rsel godkjennes p\u00e5 enkelte betingelser. Bymilj\u00f8etaten ved transformasjonsseksjonen har gitt uttale datert 03.05.2024 knyttet til s\u00f8knad om dispensasjon fra rekkef\u00f8lgekrav. Det vises til at det er aktuelt \u00e5 inng\u00e5 utbyggingsavtale for \u00e5 innfri kravet, og at tiltakshaver har tatt initiativ til slik avtale. S\u00f8knaden er sendt Vestland Fylkeskommune for uttale. Det er ikke mottatt noen tilbakemelding. 1.3 Planstatus Eiendommen omfattes av omr\u00e5dereguleringsplan 6114000 \u00c5rstad. Del av gnr 159, 15 og 17 mfl., Mindemyren fra 2015 og vist i hovedsak som Sentrumsform\u00e5l S14. I tillegg ber\u00f8res eiendommen av detaljreguleringsplan 64860000 \u00c5rstad. Bybanen Bergen sentrum-Fyllingsdalen, delstrekning 2- Mindemyren fra 2017, og er regulert til bebyggelse og anlegg, offentlig fortau og offentlig sykkelvei. Eiendommen ber\u00f8res videre av detaljreguleringsplan 66070000 \u00c5rstad. FV 254 Minde All\u00e9- Fabrikkgaten (EG39), utvidelse av sykkelvei med fortau fra 2020 og er regulert til offentlig sykkelvei og fortau og vist i hensynssone bevaring kulturmilj\u00f8, offentlig torg og bestemmelsesomr\u00e5de #2 utforming. KPA2018 viser eiendommen i hovedsak som byfortettingssone, og delvis som sentrumskjerne S19, og innenfor hensynssonene gul sone luftkvalitet, veist\u00f8y gul sone og r\u00f8d sone, konsesjonsomr\u00e5de for fjernvarme, og historiske jernbanetras\u00e9er. Det p\u00e5g\u00e5r detaljregulering av eiendommen, S14 Mindemyren, i planid 66350000. V\u00e5rt saksnummer er PLAN-2022/20545. Det ble avholdt offentlig ettersyn i november og desember 2023. Planforslaget slik det forel\u00e5 til offentlig ettersyn inneb\u00e6rer transformasjon av \u00f8stre del av planomr\u00e5det fra n\u00e6ring til bolig, og delvis transformasjon av vestre del til ny n\u00e6ring. Planomr\u00e5det dekker delfelt S14 p\u00e5 Mindemyren, mellom Fj\u00f8sangerveien og Kanalveien og bybanen, fra bybanestoppet p\u00e5 Mindemyren i s\u00f8r. Eiendommen i klagesaken her ligger lengst s\u00f8rvest i planomr\u00e5det. I planforslaget foresl\u00e5s transformasjon av eksisterende bebyggelse fra n\u00e6ring til delvis ny n\u00e6ring. 2. Om klagen CMS Kluge Advokatfirma AS klager, p\u00e5 vegne av tiltakshaver Frydenb\u00f8 Minde AS, i brev datert 05.07.2024. Saksnummer KLAGE-2024/14862 Side 3 av 7 Klagen framhever at tiltakshaver lojalt har rettet seg etter kommunens \u00f8nske om transformasjon p\u00e5 Mindemyren, ved \u00e5 s\u00f8ke om utskifting av eksisterende godkjent bruk i form av bilrelatert virksomhet, med mindre belastende n\u00e6ringer. Det vises til at kostnaden med oppfyllelse av rekkef\u00f8lgekravet for tiltakshaver beregnes til 16-17 millioner kroner, hvorav 4,9 knytter seg til lokalene til Godt Br\u00f8d. N\u00e5r alternativet til bruksendringen er \u00e5 videref\u00f8re godkjent virksomhet med bilsenter, framst\u00e5r dette som urimelig. Det anf\u00f8res at den materielle vurderingen av dispensasjonsvilk\u00e5rene lider av mangler, samt mangler ved begrunnelsen. Vilk\u00e5rene for dispensasjon er klart oppfylt, og det bes om at vedtaket omgj\u00f8res til en innvilgelse. Fordelene er videre klart st\u00f8rre enn ulempene. Det vises til klagen i sin helhet. 3. Vurdering av klagen Fagetaten forst\u00e5r at klager ikke er uenig i rammetillatelsen til tiltakene, og at klagen gjelder kun avslag p\u00e5 s\u00f8knad om dispensasjon fra rekkef\u00f8lgekravet. Vi framhever videre at det ikke er n\u00f8dvendig \u00e5 innvilge s\u00f8knad om dispensasjon fra rekkef\u00f8lgekravet for \u00e5 kunne gi en rammetillatelse. Dispensasjonss\u00f8knaden er framsatt i samme s\u00f8knad som s\u00f8knad om tiltak, og disse er derfor behandlet sammen i vedtaket. Etter reguleringsplan 61140000 Omr\u00e5deregulering Mindemyren \u00a7 3.1 m\u00e5 en rekke infrastrukturtiltak v\u00e6re opparbeidet eller sikret opparbeidet f\u00f8r det kan gis igangsettingstillatelse. Kravet gjelder for tiltak etter plan- og bygningsloven \u00a7 20-1 bokstavene a, b, d og j. S\u00f8knadspliktig bruksendring er omfattet av bokstav d, uavhengig av om den er varig eller tidsbestemt. Det kan derfor ikke gis igangsettingstillatelse til tiltaket f\u00f8r rekkef\u00f8lgekravet er oppfylt, men kravet f\u00e5r ingen virkning for rammes\u00f8knad om tiltak. Det f\u00f8lger videre av \u00a7 3.2 at dersom det er inng\u00e5tt utbyggingsavtale med kommunen er dette tilstrekkelig for at det skal v\u00e6re sikret opparbeidelse etter \u00a7 3.1. Kommunen kan gi varig eller midlertidig dispensasjon fra bestemmelser gitt i medhold av loven, forutsatt at dispensasjon ikke vesentlig tilsidesetter hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, se pbl. \u00a7 19-2. I tillegg m\u00e5 fordelene v\u00e6re klart st\u00f8rre enn ulempene. Hensynet bak rekkef\u00f8lgekravet er \u00e5 sikre at n\u00f8dvendig infrastruktur for omr\u00e5det blir opparbeidet eller sikret opparbeidet f\u00f8r det gis igangsettingstillatelse til nye tiltak. Kravet gjelder veier, gangveier, fortau, friomr\u00e5der, lekeplasser, parker med mer i hele planomr\u00e5det for omr\u00e5deplanen. Et omfattende rekkef\u00f8lgekrav med vidt nedslagsfelt som i denne saken tilsier at infrastrukturforhold er sentralt for gjennomf\u00f8ringen av planen, og n\u00f8dvendig f\u00f8r transformasjonen starter. Rekkef\u00f8lgekravet er videre gitt til hele omr\u00e5deplanen, og dette tilsier derfor at infrastrukturforhold skal avklares n\u00e6rmere i detaljreguleringene av de enkelte delfeltene. Fagetaten viser til at vi er kjent med at tiltakshaver har tatt initiativ til utbyggingsavtale for eiendommen. Per tid er s\u00e5 langt vi er kjent ikke slik avtale iverksatt. Vi viser til sak p\u00e5 samme eiendom tilknyttet virksomheten til Storcash, 2024/131135, v\u00e5rt saksnummer KLAGE- Saksnummer KLAGE-2024/14862 Side 4 av 7 2024/15752, der byr\u00e5den, knyttet til dispensasjonss\u00f8knaden til rekkef\u00f8lgekravet, vurderte at det var behov for \u00e5 behandle s\u00f8knad om dispensasjon med kort varighet (12 uker), ettersom det var kommet til enighet om en avtale. Vi legger derfor til grunn at samme forhold gj\u00f8r seg gjeldende i foreliggende sak. Fagetaten vurderer at hovedhensynet bak rekkef\u00f8lgekravet er \u00e5 sikre koordinering av utbyggingen i omr\u00e5det, og til riktig tid. Det konkrete kravet er tydelig i sin utforming, om enn omfattende. Kjernen i kravet er at infrastrukturforhold i omr\u00e5det skal v\u00e6re sikret opparbeidet f\u00f8r transformasjonen skjer, f\u00f8r utbygging av ny bebyggelse og etablering av nye virksomheter. Kravet gjelder alle s\u00f8knadspliktige bruksendringer, og det legges derfor til grunn at alle slike tiltak er ment omfattet av rekkef\u00f8lgekravet. Det er videre stort rom til \u00e5 skifte hvilke n\u00e6ringsdrivende som opererer i den eksisterende bygningsmassen og med samme bruk, s\u00e5 langt bruken ikke endres i s\u00e5 stor grad at bruken blir s\u00f8knadspliktig, slik som i denne saken. Samtidig ser vi at realisering av hele rekkef\u00f8lgekravet vil ha en kostnadsramme som er uoverkommelig for dette tiltaket. Til dette viser vi til at det ikke har v\u00e6rt intensjonen at tiltak som i denne saken skal sikre opparbeiding av alle kravene: men heller rammes av langt mindre vidtrekkende rekkef\u00f8lgekrav slik det blir utformet i detaljreguleringsplan for delfeltet. Planen er under utarbeidelse, og ikke vedtatt enn\u00e5. Dersom det er inng\u00e5tt utbyggingsavtale som omfatter tiltaket, legger vi til grunn at rekkef\u00f8lgekravet i sin helhet er oppfylt for tiltaket, etter \u00a7 3.2. Statens vegvesen har i sin uttale frar\u00e5det at det gis dispensasjon fra rekkef\u00f8lgekravet, og viser til at en transformasjon av Mindemyren er avhengig av at alle bidrar gjennom utbyggingsavtaler. Det vises til at det offentlige allerede har bidratt med store summer til opparbeiding av bybane, sykkelstamveg med mer, og at det forutsettes at resterende skal finansieres gjennom utbyggerbidrag. En dispensasjon i denne saken vil uthule prinsippet om at alle skal bidra i det store spleiselaget transformasjonen er avhengig av. Det er tidligere behandlet s\u00f8knader om dispensasjon fra rekkef\u00f8lgekravet for de to andre bruksendringene i samme bygning. I sak knyttet til Signo Dokken, BYGG-2023/16441 ble det innvilget dispensasjon, fordi denne var oms\u00f8kt midlertidig med varighet til 31.12.2024. Senere s\u00f8knad om lengre varighet for dispensasjonen ble avsl\u00e5tt. Avgj\u00f8rende for innvilgelse av den midlertidige dispensasjonen var dennes varighet, og at midlertidig unntak fra kravet gir tiltakshaver bedre anledning til \u00e5 sikre opparbeidelse gjennom utbyggingsavtale. I sak knyttet til Storcash sin virksomhet ga byr\u00e5den midlertidig dispensasjon med varighet i inntil 12 uker, i p\u00e5vente av ferdigstilling av utbyggingsavtalen. Klager anf\u00f8rer at det rekkef\u00f8lgekravet mangler hjemmel til \u00e5 omfatte bruksendringer, og dette m\u00e5 f\u00e5 betydning for dispensasjonsvurderingen, eller hvorvidt hensynene bak bestemmelsen blir vesentlig tilsidesatt. Det vises til at \u00a7 3.1 er utformet til \u00e5 gjelde hele planomr\u00e5det for omr\u00e5deplanen for Mindemyren, og at mer aktuelle rekkef\u00f8lgekrav vil bli sikret gjennom framtidig detaljregulering. Fagetaten viser til at det er klart at hjemmelen for rekkef\u00f8lgekrav ogs\u00e5 omfatter bruksendringer samt tiltak med midlertidig preg. Byr\u00e5d for byutvikling har lagt dette til grunn i de to andre sakene p\u00e5 samme eiendom, knyttet til Signo Dokken og Storcash, etter en Saksnummer KLAGE-2024/14862 Side 5 av 7 vurdering av kravets tilknytning til tiltaket. Fagetaten videref\u00f8rer denne vurderingen, og kan ikke se at rekkef\u00f8lgekravet skal ha fjernere tilknytning i denne saken. Vi viser ogs\u00e5 til at hensikten bak rekkef\u00f8lgekravet i omr\u00e5deplanen var \u00e5 sikre opparbeiding av infrastruktur for hele planomr\u00e5det, i p\u00e5vente av at de enkelte feltene skal detaljreguleres. Dette arbeidet p\u00e5g\u00e5r for tiden, og delfelt S14 er under detaljregulering. Dette p\u00e5virker likevel ikke gyldigheten av kravet for tiltaket, selv om det opplyses om at tiltaket kan gjennomf\u00f8res uten dispensasjon fra kravet. Det at rekkef\u00f8lgekravet ikke er ment oppfylt f\u00f8r tiltaket i foreliggende sak, p\u00e5virker etter fagetatens syn heller ikke terskelen for om hensynene bak bestemmelsen blir vesentlig tilsidesatt. Hensikten med rekkef\u00f8lgekravet er nettopp \u00e5 sikre opparbeiding av n\u00f8dvendig infrastruktur f\u00f8r transformasjonen, og dette er ment l\u00f8st gjennom detaljregulering. Klagen anf\u00f8rer at forhold vedr\u00f8rende parkering, varemottak, trafikk og infrastrukturbelastning ikke tilsier at hensynene bak bestemmelsen blir vesentlig tilsidesatt, eller ikke er relevante, samt at det er flere fordeler ved \u00e5 gi en tillatelse som kommunen ikke har vektlagt, som for eksempel fjerning av parkeringsplasser p\u00e5 og n\u00e6rt torget. Fagetaten er enig med klager i at nevnte forhold ikke er relevante ved vurderingen av vesentlighetsvilk\u00e5ret for dispensasjon fra rekkef\u00f8lgekravet. Forholdene er kun relevante ved vurderingen av dispensasjon fra plankravet, der plan- og bygningsetaten har innvilget dispensasjonen. De samme forholdene kan videre v\u00e6re relevante ved fordelsvurderingen av tiltaket, men disse har ikke like stor vekt knyttet til vurderingen av rekkef\u00f8lgekravet, ettersom tiltaket som oms\u00f8kt kan gjennomf\u00f8res uavhengig av dispensasjon fra rekkef\u00f8lgekravet. Fagetaten mener oppsummert at en varig dispensasjon i saken vil vesentlig tilsidesette hensynene bak bestemmelsen. Dersom det er inng\u00e5tt utbyggingsavtale som omfatter tiltaket, legger vi til grunn at rekkef\u00f8lgekravet i sin helhet er oppfylt for tiltaket, etter \u00a7 3.2. Vi antar da at det er \u00f8nskelig for s\u00f8ker at sp\u00f8rsm\u00e5let om rekkef\u00f8lgekravet l\u00f8ses tilsvarende som i sakene knyttet til Signo Dokken og Storcash. Plan- og bygningsetaten har likevel opprettholdt avslaget p\u00e5 dispensasjonss\u00f8knaden i foreliggende sak, ettersom s\u00f8knad mottatt 04.03.2024 gjelder s\u00f8knad om varig dispensasjon. Midlertidig dispensasjon etter pbl. \u00a7 19-3 krever grunngitt s\u00f8knad, jf. pbl. \u00a7 19-1, og tidsbestemt dispensasjon kan derfor ikke gis. 4. Konklusjon Avslag p\u00e5 s\u00f8knad om dispensasjon fra rekkef\u00f8lgekravet i plan 61140000 \u00a7 3.1 om rekkef\u00f8lgekrav opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 05.07.2024 5. Rammetillatelse datert 20.06.2024 6. Uttale Statens vegvesen datert 12.04.2024 7. Uttale bymilj\u00f8etaten veiforvaltning datert 17.04.2024 Saksnummer KLAGE-2024/14862 Side 6 av 7 8. Uttale bymilj\u00f8etaten transformasjonsseksjonen datert 03.05.2024 9. S\u00f8knad 10. Tegninger Saksnummer KLAGE-2024/14862 Side 7 av 7 "
}