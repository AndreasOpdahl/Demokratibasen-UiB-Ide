{
  "dokument_id": "cb94229c-5068-528c-b057-2264181a191f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 183 fra Katrine Berg N\u00f8dtvedt (MDG) om fyrverkeri",
  "url": "https://bergen.kommune.no/politikere-utvalg/api/fil/bk360/11617361/Svar-pa-skriftlig-sporsmal-nr-183-fra-Katrine-Berg-Nodtvedt-MDG-om-fyrverkeri",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/169248-3 Saksbehandler: Malene Nesse Gr\u00f8nningen Fra Dato: 26. november 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 183 fra Katrine Berg N\u00f8dtvedt (MDG) om fyrverkeri Dette sp\u00f8rsm\u00e5let ang\u00e5r kommunens innkj\u00f8p av fyrverkeri til nytt\u00e5rsaften. Tidligere har dette temaet blitt h\u00e5ndtert av byr\u00e5dsleders avdeling, men jeg er usikker p\u00e5 om det fortsatt er tilfellet. Legger derfor til grunn at byr\u00e5det kan s\u00f8rge for at sp\u00f8rsm\u00e5let blir tilsendt og besvart av riktig byr\u00e5dsavdeling: Byr\u00e5det har i sitt budsjettforslag lagt inn mange forslag til kutt og innsparinger. Samtidig er ett \u00e5penbart innsparingstiltak oversett: kommunens fyrverkerioppskytning p\u00e5 nytt\u00e5rsaften. Sp\u00f8rsm\u00e5l til byr\u00e5den: I lys av kommunens \u00f8konomiske situasjon, vil byr\u00e5det la v\u00e6re \u00e5 svi av hundretusenvis av skattebetalernes penger i fyrverkeri p\u00e5 nytt\u00e5rsaften 2024? Svar fra byr\u00e5den: Byr\u00e5den mener fyrverkeri p\u00e5 nytt\u00e5rsaften er en viktig markering og folkekj\u00e6r tradisjon som man har til hensikt \u00e5 videref\u00f8re. Det er satt av midler i budsjettet for kommunalt fyrverkeri for innev\u00e6rende \u00e5r. Christine Kahrs \u2013 Byr\u00e5d for byutvikling Dokumentet er godkjent elektronisk. "
}