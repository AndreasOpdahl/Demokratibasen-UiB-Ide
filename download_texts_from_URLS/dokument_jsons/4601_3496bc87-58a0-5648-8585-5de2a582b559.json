{
  "dokument_id": "3496bc87-58a0-5648-8585-5de2a582b559",
  "doc_type": "case_attachment",
  "kommune": 4601,
  "tittel": "Gravdal b\u00e5tforening - Vedlegg 6 ",
  "url": "https://bergen.kommune.no/politikere-utvalg/api/fil/bk360/11386923/Gravdal-batforening-Vedlegg-6-",
  "tekst": "Fra: \"Erik Pettersen\" <Erik@baca.no> Sendt: torsdag 24. oktober 2024 10:27:50 Til: \"Postmottak Eiendomsskatt\" <Eiendomsskatt@bergen.kommune.no> Emne: SV: Deres svarbrev for: Gravdal b\u00e5tforening ettersending av brev SV: Att Tonje Knutsen Vedr\u00f8rende revisjon av fritak for eiendomsskatt \u2013 grn 146 brn 276 \u2013 Gravdal B\u00e5tforening. Gravdal B\u00e5tforening er en b\u00e5tforening som drives av medlemmene p\u00e5 frivillig basis. Vi har ingen ansatte, all drift utf\u00f8res av det til enhver tid valgte styret. Styret velges av medlemmene hvert \u00e5r gjennom foreningens \u00c5rsm\u00f8te. Hvert medlem betaler inn en kontingent (bestemmes av \u00c5rsm\u00f8tet) som skal dekke foreningens l\u00f8pende kostnader. Vi er en b\u00e5tforening hvor en IKKE kan kj\u00f8pe eller selge rettigheter til b\u00e5tplasser. Om et medlem \u00f8nsker \u00e5 avslutte medlemskapet sitt g\u00e5r dette tilbake til foreningen etter gjeldende regler og en ny person f\u00e5r tilbud om medlemskap. Vi er alts\u00e5 ikke en kommersiell b\u00e5tforening, ingen spekulasjon i oppgang i pris p\u00e5 b\u00e5tplass. Vi har til enhver tid mellom 100 og105 medlemmer. Vi har derfor antall b\u00e5tplasser i samme st\u00f8rrelsesorden, 105 b\u00e5tplasser. Hvert medlem har alts\u00e5 tilgjengelig b\u00e5tplass om \u00f8nskelig, men det vil likevel alltid v\u00e6re medlemmer som ikke benytter b\u00e5tplassen sin. Om et medlem ikke benytter b\u00e5tplassen sin kan medlemmet IKKE leie b\u00e5tplassen sin ut til andre. En b\u00e5tplass som ut ikke benyttes disponeres av foreningen. Denne blir da som regel leiet ut til personer som st\u00e5r p\u00e5 venteliste for medlemskap til en pris tilsvarende kontingenten til foreningens medlemmer. Innkomne bel\u00f8p g\u00e5r da til foreningen, ikke til medlemmet som vanligvis disponerer denne b\u00e5tplassen. Vanligvis leier vi ut pluss/minus 5 b\u00e5tplasser gjennom sommersesongen. Dette er prim\u00e6rt til privatpersoner som alts\u00e5 st\u00e5r p\u00e5 venteliste til \u00e5 bli medlem. Vi f\u00e5r likevel regelmessig foresp\u00f8rsel fra akt\u00f8rer som ikke er private. Dette blir alltid grundig vurdert hvor nettopp det dere nevner i brevet er utgangspunkt, \u00abfelles samfunnsnytte eller beredskapsmessig bruk\u00bb kan gi et ja fra oss. Her f\u00f8lger en oppdatering p\u00e5 konkrete eksempler: V\u00e5r \u00abn\u00e6rmeste nabo\u00bb, Sj\u00f8krigsskolen, har sin kai like utenfor v\u00e5rt omr\u00e5de. Dessverre har ikke Sj\u00f8krigsskolen samme gode v\u00e6rmessige havn som oss. Vi har derfor i en \u00e5rrekke, etter foresp\u00f8rsel fra dem, stilt en b\u00e5tplass til disposisjon for dem. Dette er da til en oppl\u00e6ringsb\u00e5t som er i st\u00f8rrelse tilsvarende en fritidsb\u00e5t. Vi leier da ut en plass til Sj\u00f8krigsskolen p\u00e5 samme prisvilk\u00e5r tilsvarende kontingent til v\u00e5re medlemmer. Vi har ogs\u00e5 i en \u00e5rrekke stilt b\u00e5tplass (i kortere perioder), rampe for utsett og oppsett av b\u00e5t samt slipp til disposisjon til Redningsselskapet sine b\u00e5ter. S\u00e5 vidt meg bekjent har dette alltid v\u00e6rt vederlagsfritt fra v\u00e5r side. vi aldri fakturert Redningsselskapet for denne bruken. Dette gjelder ogs\u00e5 det som heter \u00abRen Bergen\u00bb, rampe for utsett og oppsett av b\u00e5t stilles til disposisjon til dem hvert \u00e5r uten betaling. I tillegg til dette leier vi ut en plass til Bergen Sj\u00f8fartsmuseum sin b\u00e5t. Denne har egen plass p\u00e5 v\u00e5rt omr\u00e5de, st\u00e5ende p\u00e5 en b\u00e5thenger, tas ut p\u00e5 sj\u00f8en etter behov og settes tilbake p\u00e5 tilhenger for videre lagring. P\u00e5 samme m\u00e5te som til Sj\u00f8krigsskolen faktureres Bergen Sj\u00f8fartsmuseum tilsvarende en kontingent for v\u00e5re medlemmer. Som kjent er Gravdal B\u00e5tforening eier av omr\u00e5det hvor vi holder til. Det er kun flytebrygge til b\u00e5ter som holdes avstengt, resten av omr\u00e5det er \u00e5pent og benyttes av allmenheten. Du vil finne alt fra turg\u00e5ere, folk som lufter hundene sine, folk som fisker (fra land), folk som benytter benker vi har satt ut til lunsj og felles familiehygge. Du vil ogs\u00e5 finne folk som bader i sj\u00f8en, faktisk ogs\u00e5 gjennom vinteren. Politiets narkoavdeling har ogs\u00e5 benyttet omr\u00e5det til trening av narkotikahunder. Med bakgrunn i blant annet denne aktiviteten legger vi stor vekt p\u00e5 \u00e5 vedlikeholde omr\u00e5det v\u00e5rt, ikke bare det som er direkte knyttet til bruk av b\u00e5t. Regelmessig arbeid som gj\u00f8res er fjerning av busker og kratt, klipping av gress, holde stier og gangveier i god stand samt generelt holde omr\u00e5det presentabelt. Dette arbeidet gj\u00f8res prim\u00e6rt av foreningens medlemmer som dugnad. Det m\u00e5 sies at dette vedlikeholdet krever mye mer arbeid enn folk flest er klar over. Gravdal B\u00e5tforening eier ogs\u00e5 bygninger knyttet til foreningens omr\u00e5de. Vi kan bekrefte at disse ene og alene benyttes til foreningsaktivitet. Det er lovfestet i foreningens regler at det ikke kan leies ut til utenforst\u00e5ende til annet form\u00e5l. Om noe er uklart er det bare \u00e5 ta kontakt. Vennlig hilsen Erik Pettersen Formann Gravdal B\u00e5tforening Fra: Postmottak Eiendomsskatt <Eiendomsskatt@bergen.kommune.no> Sendt: fredag 18. oktober 2024 14:41 Til: Erik Pettersen <Erik@baca.no> Emne: Deres svarbrev for: Gravdal b\u00e5tforening ettersending av brev SV: Att Tonje Knutsen Du f\u00e5r ikke ofte e-post fra eiendomsskatt@bergen.kommune.no. Finn ut hvorfor dette er viktig Hei igjen Gravdal B\u00e5tlag v/ Erik Pettersen, Vi snakket sammen p\u00e5 telefonen i september, og jeg videresendte v\u00e5r henvendelse til deg p\u00e5 denne eposten. Av ukjent \u00e5rsak kan jeg ikke finne igjen svaret ditt til oss- beklager dette. Jeg ber om at du ettersender p\u00e5 nytt svaret ditt for gravdal b\u00e5tlag s\u00e5 snart du har anledning. P\u00e5 forh\u00e5nd takk. Med vennlig hilsen Tonje Knutsen Fagkonsulent Eiendomsskattekontoret Bergen kommune Postboks 7700 5020 Bergen Telefon 408 13 752 Fra: Postmottak Eiendomsskatt Sendt: mandag 23. september 2024 14:19 Til: Erik Pettersen <Erik@baca.no> Emne: Gravdal b\u00e5tforening ettersending av brev SV: Att Tonje Knutsen Hei, Vedlagt f\u00f8lger ettersending av brev til Gravdal b\u00e5tforening som ikke er n\u00e5dd frem, ref telefonsamtale tidligere i dag., saksnr. 2024/125982 Svarfristen deres er g\u00e5tt ut, og vi h\u00e5per at dere har anledning til \u00e5 sende oss et svar tilbake p\u00e5 det vi ettersp\u00f8r . Dersom dere ogs\u00e5 vil kommentere ytterligere i forhold til b\u00e5tforeningens innretning, kan dette gjerne ettersendes men helst snarlig. P\u00e5 forh\u00e5nd takk. Med vennlig hilsen Tonje Knutsen Fagkonsulent Eiendomsskattekontoret Bergen kommune Postboks 7700 5020 Bergen Telefon 408 13 752 \uf028 Felles telefon: 530 30840| mobil: 408 13 752 | \uf02a e-post: Tonje.Knutsen@bergen.kommune.no www.bergen.kommune.no Facebook | Twitter Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. Fra: Erik Pettersen <Erik@baca.no> Sendt: mandag 23. september 2024 14:11 Til: Postmottak Eiendomsskatt <Eiendomsskatt@bergen.kommune.no> Emne: Att Tonje Knutsen Viser til hyggelig samtale tidligere i dag. Undertegnede gir tillatelse til at dere sender aktuelt brev til Gravdal B\u00e5tforening direkte til denne mail adressen. Vennlig hilsen Erik Pettersen Formann Gravdal B\u00e5tforening "
}