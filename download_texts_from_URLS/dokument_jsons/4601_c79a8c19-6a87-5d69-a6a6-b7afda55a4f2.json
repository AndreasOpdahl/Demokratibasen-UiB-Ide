{
  "dokument_id": "c79a8c19-6a87-5d69-a6a6-b7afda55a4f2",
  "doc_type": "case_presentation",
  "kommune": 4601,
  "tittel": "Bergen kulturskole. Sluttmelding",
  "url": "https://bergen.kommune.no/politikere-utvalg/api/fil/bk360/10015850/Framstilling-Bergen-kulturskole-Sluttmelding",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2018/15662-10 Bergen kulturskole. Sluttmelding Hva saken gjelder: Etat for utbygging har st\u00e5tt for gjennomf\u00f8ringen av rehabiliteringsprosjekt av taket p\u00e5 Kulturskolen. Prosjektet omfattet taktekking og rehabilitering av tak, takrenner og diverse kobberarbeid p\u00e5 hele taket til Kulturskolen som er p\u00e5 ca. 1200 m2. Bygget er tilknyttet KODE 4/Lysverkbygget som skulle rehabiliteres etter ferdigstilte arbeider p\u00e5 Kulturskolen. Prosjektet ble avsluttet i 2020. Denne saken gjelder godkjenning av prosjektets sluttmelding. Fagetatens vurdering og anbefaling: Prosjektbeskrivelse: Det ble avdekket behov for rehabilitering av taket i forbindelse med den tilstandsvurderingen som ble gjort av kulturbyggene i l\u00f8pet av perioden 2013-2016. Prosjektet ble gjennomf\u00f8rt som en generalentreprise med en entrepren\u00f8r som hovedbedrift og med ulike underentrepren\u00f8rer under seg. Yttertaket til Kulturskolen ble i sin helhet skiftet og eldre tekking ble erstattet med ny taktekking opp\u00e5, samt delvis nytt kobberbeslag p\u00e5 viftehus og nye gjennomf\u00f8ringsmansjetter p\u00e5 ulike takgjennomf\u00f8ringer p\u00e5 bygget. Takrenner i kobber ble skiftet p\u00e5 grunn av lekkasjer som ikke lot seg rehabilitere, samt at alle renner og tak nedl\u00f8p fikk installert varmekabel som skal forebygge mot isdannelse. Deler av sutaket ble ogs\u00e5 byttet pga. r\u00e5teskader fra tidligere taklekkasjer. Arbeidene p\u00e5 taket til Kulturskolen ble gjennomf\u00f8rt med full drift i KODE 4/Lysverkbygget og Kulturskolen, og hadde liten innvirkning p\u00e5 den daglige driften. Sikkerheten p\u00e5 byggene ble ivaretatt med alarm og kameradetektorer p\u00e5 stillas, samt adgangskontroll/rondell inn til byggeplass. \u00d8konomiske konsekvenser: Gjennomf\u00f8ringsvedtaket til prosjektet ble behandlet og godkjent av byr\u00e5det 02.05.2019. Total investeringsramme som ble bevilget prosjektet var kr 19,7 millioner hvorav 12 mill. var innarbeidet i vedtatt handlings- og \u00f8konomiplan 2019-2022 og resterende 7,7 mill. ble omdisponert til prosjektet fra sekkepost BUD448 Mindre byggeinvesteringer. Anbefalt investeringsramme i gjennomf\u00f8ringsvedtaket var utarbeidet p\u00e5 bakgrunn av endt forprosjekt. I tr\u00e5d med Etat for utbyggings rutiner for gjennomf\u00f8ringer av investerings- prosjekter med kostnadsestimat under 50 mill. var det utf\u00f8rt en intern usikkerhetsanalyse. Av usikkerhetsanalysen ble prosjektkostnaden estimert til 15,5 mill. (P50) og total kostnadsramme 19,7 mill. (P85). Delen av prosjektet som gjaldt Kulturskolen ble ferdigstilt, mens det som gjaldt KODE 4 ble avbestilt grunnet funn av asbest i administrasjonslokalene i p\u00e5bygget i 4 etasje. 1 Ved avslutningen av prosjektet er det p\u00e5l\u00f8pt totalt 8,3 mill., se prosjektregnskap i vedlegg 1. Dette gir et mindreforbruk p\u00e5 11,4 mill. i forhold til gjennomf\u00f8ringsvedtaket. Hoved\u00e5rsak til dette er avbestilling av videre arbeider grunnet funn av asbest som medf\u00f8rte krav om avlysning av resterende kontraktarbeid p\u00e5 grunn av vesentlig endret i omfang (jfr. lov og forskrift om offentlige anskaffelser). Byr\u00e5dens vurdering og anbefaling/konklusjon: Rehabiliteringen av taket p\u00e5 Kulturskolen ved Kode var et n\u00f8dvendig tiltak \u00e5 gjennomf\u00f8re. Byr\u00e5den anbefaler at byr\u00e5det godkjenner sluttmeldingen slik den fremkommer i saken. Vedtakskompetanse: Budsjettfullmaktenes pkt. 2.3 bokstav h) Sluttmelding N\u00e5r et prosjekt er avsluttet skal det avlegges sluttmelding til politisk eller administrativ behandling i tr\u00e5d med terskelverdier for gjennomf\u00f8ringsvedtak. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Sluttmelding for prosjekt K0910 og K0920 Lysverkbygget \u2013 tak, vinduer og fasadebeslag godkjennes. 2. Mindreforbruket har blitt trukket inn i forbindelse med rullering av tidligere \u00f8konomiplanperioder. Dato: 19. mars 2024 Charlotte Spurkeland settebyr\u00e5d for finans Dokumentet er godkjent elektronisk. Vedlegg: Fagnotat av 6 desember 2023 Prosjektregnskap 2 "
}