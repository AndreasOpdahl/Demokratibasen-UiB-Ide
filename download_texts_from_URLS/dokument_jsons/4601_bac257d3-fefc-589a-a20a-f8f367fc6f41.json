{
  "dokument_id": "bac257d3-fefc-589a-a20a-f8f367fc6f41",
  "doc_type": "case_attachment",
  "kommune": 4601,
  "tittel": "Omgj\u00f8ring vedtak - 216_1298 Eidsv\u00e5gveien 100 B. Klage p\u00e5 tillatelse. Nytt bygg - Boligform\u00e5l.pdf",
  "url": "https://bergen.kommune.no/politikere-utvalg/api/fil/bk360/10095304/Omgjoring-vedtak-216-1298-Eidsvagveien-100-B-Klage-pa-tillatelse-Nytt-bygg-Boligformal-pdf",
  "tekst": " V\u00e5r dato: V\u00e5r ref: 16.02.2024 2023/17894 Deres dato: Deres ref: Per \u00d8yvind Wie Saksbehandler, innvalgstelefon Eidsv\u00e5gskogen 11 C Arnt Erik Nordheim, 5764 3191 5104 EIDSV\u00c5G I \u00c5SANE Bergen kommune gnr. 216 bnr. 552, Eidsv\u00e5gveien 100A. Nytt bygg \u2013 boligform\u00e5l. Vi viser til oversending fra Bergen kommune 28.11.2023, som gjelder klage p\u00e5 administrativt vedtak 05.06.2023. Klagen er rettidig, og vilk\u00e5rene for \u00e5 behandle klagesaken er oppfylt. Vedtak Statsforvalteren omgj\u00f8r vedtaket fra Bergen kommune 05.06.2023, ref. BYGG-2023/11911-5, og vi avsl\u00e5r s\u00f8knaden om dispensasjon og tillatelse for nytt bygg m.m. p\u00e5 gbnr. 216/552. Sakens bakgrunn Fredrik Myran Nord\u00e5s v/ABCHUS AS s\u00f8kte den 20.03.2023 om tillatelse for riving av garasje (21,7 m 2) samt oppf\u00f8ring av ny enebolig, murer og utomhusanlegg p\u00e5 gbnr. 216/552. Byggetomten er senere fradelt som ny matrikkelenhet med gbnr. 216/1298, Eidsv\u00e5gveien 100B. 1 Arealet er ellers avsatt til bebyggelse og anlegg i arealdelen (KPA2018), som del av den \u00f8vrige byggesonen utenfor fortettingsomr\u00e5dene.2 Eiendommene p\u00e5 bnr. 552 og 1298 er begge omfattet av reguleringsplan for Eidsv\u00e5g, gnr. 216 mfl., vedtatt med hjemmel i bygningsloven av 1924.3 Nord\u00e5s s\u00f8kte derfor ogs\u00e5 om dispensasjon fra krav om utarbeidelse av ny reguleringsplan, jf. kommuneplanens \u00a7 3.1 om plankrav. S\u00f8knaden om dispensasjon ble begrunnet med at det ikke var behov for ytterligere utredninger knyttet til bebyggelsen for tomten, og at s\u00f8keren mente tiltaket var godt stedstilpasset. Vi viser til s\u00f8knaden med begrunnelse og annet underlag, som forutsettes kjent. Kommunen innvilget tillatelse og dispensasjon for tiltaket 05.06.2023. I vedtaket er det vist til at tomten ligger i et omr\u00e5de det ogs\u00e5 tidligere er gitt tillatelser, uten at det har blitt stilt krav om ny plan. Kommunen la videre vekt p\u00e5 at tiltaket var i samsvar med kommuneplanens rammer for 1 Oppm\u00e5lingsforretning matrikkelf\u00f8rt 26.01.2024. 2 N\u00e6rmere bestemmelser til sonen er gitt i KPA \u00a7 26.5 mfl. 3 PlanID: 4601_50790000, i kraft 27.10.1961. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 uteareal, utnyttelse og h\u00f8yde. Hensynene bak plankravet ble derfor ikke vesentlig tilsidesatt, og ressursbesparelsen ved \u00e5 unng\u00e5 en un\u00f8dig omfattende prosess ble ansett som klart st\u00f8rre enn ulempene etter en samlet vurdering. Kommunen innvilget i tillegg dispensasjon fra det gjeldende reguleringsplankartet siden det ikke var tegnet inn bolig p\u00e5 byggetomten. P\u00e5 dette punktet viste kommunen til at eiendommen var egnet for ny bebyggelse, og til kommunens generelle fortettingspolitikk. Som naboer p\u00e5 gbnr. 216/1286 klaget dere p\u00e5 vedtaket 26.06.2023. Klagen er for det f\u00f8rste begrunnet med at nabomerknadene, slik dere ser det, er altfor subjektivt vurdert av utbyggersiden. Dere har ogs\u00e5 kommet med merknader til b\u00e5de delingen og byggingen, mens det p\u00e5 dere virker som om bare den ene er blitt kommentert. Tiltaket er dessuten avsl\u00e5tt tidligere. 4 Vi oppfatter dere slik at det ikke er noe vesentlig nytt, annet enn at utbyggeren finner det uhensiktsmessig \u00e5 utarbeide en s\u00e5kalt \u2018frimerkeplan\u2019. Dere reagerer ogs\u00e5 p\u00e5 argumentasjonen om at planen fra 1961 ikke passer for den videre utviklingen av omr\u00e5det. N\u00e5r det gjelder utformingen, mener dere at flatt tak ville v\u00e6rt en bedre l\u00f8sning, tilsvarende slik som blant annet Eidsv\u00e5gskogen 11c \u2013 11f er bygget. Deres savner ogs\u00e5 mer grunnlag for utbyggerens p\u00e5stand om at bygget vil ligge lavt i terrenget, og hva som egentlig ligger i dette. Etter deres syn er framstillingen direkte feil. Statsforvalteren viser til klagen. Utvalg for milj\u00f8 og byutvikling behandlet klagen i m\u00f8te 09.11.2023, sak 49/23, men fant ikke grunn til \u00e5 ta klagen til f\u00f8lge. Saken ble deretter oversendt hit for endelig klagebehandling, jf. forvaltningsloven \u00a7 34. Regelverk Statsforvalteren i Vestland er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det f\u00f8lger av plan- og bygningsloven \u00a7\u00a7 12-4 og 11-6 at regulerings- og kommuneplanen er bindende for nye eller utvidelse av eksisterende tiltak. I henhold til kommuneplanbestemmelsene \u00a7 3.1 skal nybygg inng\u00e5 i en reguleringsplan som er vedtatt med hjemmel i plan- og bygningsloven av 1985 eller nyere lov. Det er unntak fra plankravet for enkelte mindre tiltak (\u00a7 3.2). Unntak kan ogs\u00e5 gis etter n\u00e6rmere kriterier i fortettingssonene (\u00a7 3.3.1), og for tiltak i den \u00f8vrige byggesonen som ellers er i samsvar med kommuneplanens arealdel, jf. \u00a7\u00a7 3.3.2, jf. 26.5 mfl. Tiltak i strid med plan eller bestemmelser gitt i eller i medhold av plan- og bygningsloven, kan bare tillates dersom det samtidig blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av loven. Kommunen kan ikke dispensere dersom hensynene bak bestemmelsen det dispenseres fra, nasjonale eller regionale interesser, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. 4 Avvist som ufullstendig, jf. kommunens ref. 202130994. Side: 3/6 Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Hensynet til presedens, alts\u00e5 hvilken praksis kommunen har valgt for n\u00e5 de \u00f8nsker \u00e5 gi dispensasjon, blir ogs\u00e5 bare aktuelt dersom vilk\u00e5rene i \u00a7 19-2 er oppfylt. Dersom vilk\u00e5rene er oppfylt \u00abkan\u00bb kommunen gi dispensasjon, jf. \u00a7 19-2 f\u00f8rste ledd. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Statsforvalterens vurdering Kommunen har lagt til grunn at tiltaket er i strid med kravet om utarbeidelse av ny reguleringsplan i KPA \u00a7 3.1. Statsforvalteren har ingen innvendinger til dette, og viser til s\u00f8kerens grunngitte s\u00f8knad hvor det argumenteres og bes om at slik dispensasjon kan gis. Vi mener likevel det er naturlig \u00e5 peke p\u00e5 unntaksregelen i \u00f8vrig byggesone, for tiltak som samsvarer med kommuneplanens arealdel for \u00f8vrig, jf. KPA \u00a7 3.3.2. Bestemmelsen framst\u00e5r som et skj\u00f8nnsmessig unntak. Betydningen av denne bestemmelsen er ikke kommentert eller vurdert i saksdokumentene. Vi g\u00e5r derfor ikke n\u00e6rmere inn p\u00e5 dette, idet et slikt skj\u00f8nnsmessig unntak eventuelt m\u00e5tte tilkomme kommunen som f\u00f8rsteinstans. I det videre behandler vi kommunens vedtak om \u00e5 gi tiltalelse og dispensasjon, og deres klage p\u00e5 denne beslutningen, slik s\u00f8knaden og klagen er framsatt. Omr\u00e5det der boligen deres og tiltakseiendommen ligger, er i reguleringsplankartet fra 1961 vist som er relativt \u00e5pent boligomr\u00e5de med store tomter. Det er inntegnet b\u00e5de \u00aboppf\u00f8rte\u00bb og \u00abprosjekterte\u00bb bygninger p\u00e5 kartet, men planen er if\u00f8lge det kommunale arkivet uten bestemmelser, og gir ikke noe entydig styringsgrunnlag. Selv om str\u00f8ket ogs\u00e5 tidligere har v\u00e6rt gjenstand for fortetting, legger Statsforvalteren til grunn at den inntegnende og framtidige bygningsstrukturen per 1961 er ment \u00e5 v\u00e6re rettslig bindende. Dette har ogs\u00e5 kommunen kommet til, i og med at det er s\u00f8kt om og innvilget dispensasjon fra det n\u00e5v\u00e6rende plankartet. Denne dispensasjonen kommer i tillegg til kravet om en ny, helhetlig reguleringsplan. Utgangspunktet er alts\u00e5 at det ikke skal tillates ytterligere bebyggelse, f\u00f8r en slik plan. Slik vi ser det, m\u00e5 plankravet i kommuneplanen vektlegges. Kommeplanen har blitt til en etter en omfattende og demokratisk prosess, der b\u00e5de private og offentlige akt\u00f8rer har f\u00e5tt anledning til \u00e5 medvirke. Det er derfor et sentralt prinsipp at endringer av betydning for arealbruken ikke gj\u00f8res ved dispensasjoner, men endring eller utarbeidelse av ny plan etter reglene i plan- og bygningsloven kapittel 11 eller 12, jf. Ot.prp.nr. 32 (2007-2008) s. 242. Side: 4/6 Hensynet bak bestemmelser om plankrav er \u00e5 sikre en helhetlig utvikling av byggeomr\u00e5dene, der rammene for bebyggelsen fastsettes, i tillegg til \u00e5 avklare overordnede fellesfunksjoner der dette er p\u00e5krevd i byggesonen, s\u00e5 som infrastruktur, gr\u00f8ntomr\u00e5der og lekeareal m.m., f\u00f8r utbygging tillates. Statsforvalteren er enig i at dette hensynet ikke gjelder like tungt i \u00ab... allerede fullt utbygde ...\u00bb omr\u00e5der, der infrastrukturen gjerne er etablert, og det ikke er behov for en overordnet og str\u00f8kvis avklaring. Dette er en av grunnene til at det ikke eksisterer noe generelt, lovfestet krav om reguleringsplan i byggeomr\u00e5der.5 Av samme grunn er det ogs\u00e5 adgang til \u00e5 fastsette unntak fra kommunalt fastsatte plankrav, jf. plan- og bygningsloven \u00a7 11-10 nr. 1. Vi g\u00e5r ikke n\u00e6rmere inn p\u00e5 dette. Der kommunen derimot har fastsatt at det gjelder kommunalt krav om reguleringsplan, jf. pbl. \u00a7 11- 9 nr. 1 og KPA2018 \u00a7 3.1, og uten at unntaksreglene er vurdert som aktuelle, har naboer, andre ber\u00f8rte og innbyggerne generelt, en berettiget forventning om \u00e5 kunne delta aktivt i planleggingen. Kommunen plikter \u00e5 legge til rette for slik medvirkning iht. plan- og bygningsloven \u00a7 5-1, og \u00e5 ha en s\u00e6rskilt ordning for \u00e5 ivareta barn og unges interesser i prosessen, jf. \u00a7 3-3 tredje ledd. Videre m\u00e5 Statsforvalteren peke p\u00e5 at reguleringsplanen for Eidsv\u00e5g er over 60 \u00e5r gammel. Planen omfatter et stort omr\u00e5de og er uten kjente bestemmelser. Planen framst\u00e5r f\u00f8lgelig ikke som et godt styringsdokument for framtidig arealbruk. Det virker derfor b\u00e5de form\u00e5ls- og hensiktsmessig \u00e5 holde fast ved kravet om ny reguleringsplan, alternativt gi rammer for bebyggelsen som tillater utbygging i medhold av kommuneplanen direkte, jf. \u00a7 11-10 nr. 1 som nevnt. Slik saken st\u00e5r, m\u00e5 Statsforvalteren legge til grunn gjeldende reguleringsplan inntil denne eventuelt blir endret, erstattet, opphevet eller satt til side av ny plan etter gjeldende lov, jf. plan- og bygningsloven \u00a7 34-2 fjerde ledd. Vi oppfatter at dere protesterer p\u00e5 n\u00e6rvirkningen og utformingen av tiltaket. Dette er begge tema som ville v\u00e6rt naturlige problemstillinger i en planprosess, enten for tiltakseiendommen eller en st\u00f8rre del av Eidsv\u00e5g. Det er forst\u00e5elig at planmyndighetene ikke \u00f8nsker utarbeidelse av planer for enkeltvise eiendommer, s\u00e5kalte \u00abfrimerke-planer\u00bb, men dette kan ikke v\u00e6re avgj\u00f8rende. Statsforvalteren viser til at det er kommunen som iht. \u00a7\u00a7 3-3, jf. 12-8 fastsetter den geografiske avgrensningen for et planarbeid, privat eller offentlig, og til at arealplanleggingen generelt er en kommunal oppgave iht. plan- og bygningsloven \u00a7 12-1. Statsforvalteren ser at byggetomten han ha et potensiale for fortetting. Her m\u00e5 vi likevel g\u00e5 ut fra at dette gjelder tilsvarende for flere eiendommer innenfor det opprinnelige planomr\u00e5det. Et viktig form\u00e5l med plankravet m\u00e5 da forutsetningsvis v\u00e6re \u00e5 avklare rammene for slik fortetting, eller fastsette bestemmelser om dette i kommuneplanens arealdel. Fortetting gjennom enkeltvise dispensasjoner hver for seg, kan over tid f\u00f8re til endringer av bebyggelsesm\u00f8nsteret. Statsforvalteren kan ikke se at det er sannsynliggjort at denne saken dreier seg om en \u00abresttomt\u00bb, eller at det ikke vil kunne v\u00e6re aktuelt med videre fortetting p\u00e5 Eidsv\u00e5g generelt. Hensynene bak plankravet blir da ikke ivaretatt ved en dispensasjon, men settes i stedet vesentlig til side. 6 Kommunens gjeldende fortettingspolitikk er etter v\u00e5rt syn ikke avgj\u00f8rende ved vurderingen av de rettslige vilk\u00e5rene i plan- og bygningsloven \u00a7 19-2, n\u00e5r det er tale om \u00e5 fravike et plankrav. Dersom kommunen \u00f8nsker \u00e5 \u00e5pne for fortetting uten ytterligere plan, m\u00e5 dere og andre innbyggere kunne forvente at den vedtatte arealpolitikken kommer til uttrykk gjennom kommuneplan-bestemmelsene, jf. ovenfor om dette. Statsforvalteren utelukker ikke at en generell fortettingsstrategi kan v\u00e6re et relevant moment, men dette m\u00e5 i s\u00e5 fall gjelde ved avveiningen av fordeler og ulemper, f\u00f8rst etter at 5 Jf. bl.a. SOM-2021-894. 6 Jf. bl.a. SOM-2019-4292 og SOM-2011-87 Side: 5/6 det er avklart at behovet og hensynene bak plankravet ikke gjelder med styrke. Det foreligger ogs\u00e5 en rekke uttalelser fra Sivilombudet som gir uttrykk for at generelle fortettingsstrategier ikke veier s\u00e6rlig tungt i enkeltsaker om dispensasjon fra plankrav.7 Videre har det ikke n\u00f8dvendigvis stor vekt at dette er et omr\u00e5de hvor det tidligere har v\u00e6rt vanlig \u00e5 ikke g\u00e5 veien via plan, slik kommunen skriver, eller at det foreligger \u00ab... utallige dispensasjoner ...\u00bb, slik tiltakshaveren har anf\u00f8rt i s\u00f8knaden. P\u00e5 dette punktet viser vi til tidligere vedtak herfra 18.03.2020, 8 hvor vi generelt uttalte oss om betydningen av etablert praksis: \u00ab... Det at lokal praksis kan virke styrende p\u00e5 dispensasjonsvurderingen, er fortsatt riktig i den forstand at planmyndighetens konsekvente tolkning og praktisering av lokale planer, og de hensynene som her kommer fra, m\u00e5 tillegges vekt. Planmyndighetens tolkninger og avveininger \u00e5 selvf\u00f8lgelig ligge innenfor alminnelige tolkningsprinsipper, basert p\u00e5 en objektiv forst\u00e5else av planomtale, bestemmelser og kart slik disse er offentlig kunngjort [...]. En generell praksis for fortetting, transformering eller andre varige endringer av bygningsstruktur eller utbyggingsm\u00f8nster gjennom dispensasjon, er det derimot ikke grunnlag for etter plan- og bygningsloven \u00a7 19-2. Da settes hensynene bak kravet om reguleringsplan vesentlig til side. At [planen] er fraveket i betydelig grad gjennom en rekke dispensasjoner, er ikke uten videre avgj\u00f8rende i seg selv, dersom det fortsatt er mulig \u00e5 ivareta hensynene bak plankravet [...] og bestemmelsene i om utnyttingsgrad [...]. Som ombudsmannen p\u00e5peker skal dispensasjonsvurderingen alltid ta utgangspunkt i hensynene bak de aktuelle bestemmelsene, og likebehandlingshensyn kan derfor ikke alene utgj\u00f8re grunnlaget for dispensasjon. Referansesaker fra kommunens tidligere dispensasjonspraksis, vil f\u00f8rst og fremst v\u00e6re relevante s\u00e5 langt de sier noe om hensynene bak plankravet, hvordan disse hensynene vektes, og hva som eventuelt skal til for at hensynene settes vesentlig til side ...\u00bb Endelig m\u00e5 vi p\u00e5peke at plan- og bygningsloven er en \u00abJa-lov\u00bb, i den forstand at utbyggeren har krav p\u00e5 tillatelse dersom tiltaket er innenfor rammene av lov og plan. Det at tiltakshaverens \u00f8nske om plassering og utforming normalt skal im\u00f8tekommes, er derfor det riktige utgangspunktet n\u00e5r tiltaket oppfyller disse rammeforutsetningene, jf. rundskriv H-8/15 kapittel 3.3, som kommunen har vist til. Utgangspunktet blir derimot motsatt n\u00e5r tiltaket er i strid med reguleringsplanen. Hovedregelen er da at s\u00f8knaden skal avsl\u00e5s, jf. plan- og bygningsloven \u00a7 21-4, med mindre det s\u00f8kes om dispensasjon fra planen, og bygningsmyndighetene finner \u00e5 kunne innvilge en slik dispensasjon. I denne vurderingen m\u00e5 vi legge st\u00f8rre vekt p\u00e5 hensynet til dere som naboer, enn det som ville v\u00e6rt tilfelle etter den regelen kommunen viser til. B\u00e5de dere, andre naboer og innbyggerne ellers, skal i slike tilfeller kunne innrette seg i tiltro til det som framg\u00e5r av planen, og at endringer av betydning skjer gjennom en ny planprosess, ikke ved dispensasjon. P\u00e5 dette punktet kan vi derfor ikke slutte oss til kommunens rettsanvendelse i vedtaket og klagevurderingen. 9 Klagen har etter dette f\u00f8rt fram, idet hensynene bak plankravet gjelder i omr\u00e5det Eidsv\u00e5g, og settes vesentlig til side ved en dispensasjon. Ettersom det f\u00f8rste vilk\u00e5ret for \u00e5 dispensere i \u00a7 19-2 ikke er oppfylt, er det det ikke n\u00f8dvendig for Statsforvalteren \u00e5 ta n\u00e6rmere stilling til fordelene og ulempene ved \u00e5 fravike plankravet. Statsforvalteren har med dette omgjort kommunens vedtak 05.06.2023, og avsl\u00e5tt s\u00f8knaden om dispensasjon for tiltaket p\u00e5 gbnr. 216/552. Tillatelsen gitt i det samme vedtak faller da bort. 7 SOM-2017-2921, med videre henvisninger til SOM-2011-1167 og SOM-2015-1365. 8 Sak 2019/23020, kommunens ref. 9 Smln. SOM-2011-1167 Side: 6/6 Vedtaket p\u00e5 side 1 i dette brevet er endelig og kan ikke p\u00e5klages, jf. forvaltningsloven \u00a7 28 tredje ledd. Statsforvalteren minner om retten dere har til \u00e5 kreve dekning av vesentlige kostnader dere har hatt, for eksempel til juridisk eller planfaglig bistand, og som har v\u00e6rt n\u00f8dvendig for \u00e5 f\u00e5 endret vedtaket til deres gunst, jf. forvaltningsloven \u00a7 36. Eventuelle krav b\u00f8r v\u00e6re dokumenterte, og m\u00e5 v\u00e6re framsatt for Statsforvalteren innen tre uker fra dette brevet ble mottatt. Kostnader ved tidsspille eller eget arbeid med klagen dekkes normalt ikke. Med hilsen Anne Kristin Kayser Eitungjerde Anne Kjersti Sande seksjonsleder fagdirekt\u00f8r Dokumentet er elektronisk godkjent Kopi til: Bergen kommune Postboks 7700 5020 BERGEN ABCHUS AS Kveldroveien 7 1407 VINTERBRO Fredrik Myran Nord\u00e5s Eidsv\u00e5gveien 100 A 5101 Eidsv\u00e5gneset Mottakerliste: Per \u00d8yvind Wie Eidsv\u00e5gskogen 11 C 5104 EIDSV\u00c5G I \u00c5SANE Lene Anita Hatland Eidsv\u00e5gskogen 11 C 5104 EIDSV\u00c5G I \u00c5SANE "
}