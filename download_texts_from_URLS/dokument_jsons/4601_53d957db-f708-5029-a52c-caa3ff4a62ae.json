{
  "dokument_id": "53d957db-f708-5029-a52c-caa3ff4a62ae",
  "doc_type": "case_attachment",
  "kommune": 4601,
  "tittel": "Fagnotat, datert 10.01.2024",
  "url": "https://bergen.kommune.no/politikere-utvalg/api/fil/bk360/9670031/Fagnotat-datert-10-01-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2023/15142-2 Saksbehandler: Hilde Hovland Erstad Dato: 10.01.2024 Fra Plan- og bygningsetaten FORSLAG OM OPPSTART AV AREALPLANLEGGING Mindre endring av kommunedelplan for Bergenhus, KDP Sentrum (arealplan-ID 15780000). Hva saken gjelder Saken gjelder oppstart av planendring av bestemmelser om fotgjengerstandard og gatesalg/uteservering i kommunedelplan for sentrum (KDP Sentrum). Byr\u00e5det \u00f8nsker en vurdering med henblikk p\u00e5 \u00e5 gj\u00f8re det smidigere og mer forutsigbart for n\u00e6ringsakt\u00f8rer som \u00f8nsker \u00e5 leie offentlig areal til uteservering, samtidig som fotgjengerinteresser ivaretas. Bestillingen av arbeidet trekker frem at Vestland fylkeskommune har stilt sp\u00f8rsm\u00e5l ved dagens dispensasjonspraksis, og om vilk\u00e5r for \u00e5 gi dispensasjon er tilstrekkelig redegjort i enkeltsaker. I KDP Sentrum er det gitt bestemmelser om fotgjengersone i to ulike bestemmelser; 6-2 og 6-3. I pkt. 6-2 Fotgjengerstandard st\u00e5r det blant annet: \u00abDet skal v\u00e6re tilstrekkelig fri bredde for fotgjengere p\u00e5 torg, i g\u00e5gater og p\u00e5 fortau, minimum 3 m der dette fysisk og funksjonelt kan gjennomf\u00f8res.\u00bb Konkrete rammer for uteservering og salg er gitt i punkt 6-3 Gatesalg og uteservering. Der gis butikker og serveringssteder mulighet for gatesalg og uteservering, under forutsetning av at minimum 3 m. fri fotgjengersone, og i tillegg ogs\u00e5 areal til holdeplass, varelevering og andre prioriterte aktiviteter, er ivaretatt. Bestemmelsespunktet gir utfyllende detaljer om krav til utforming av salgs- og serveringsareal. KDP Sentrum er en omfattende plan, der ulike interesser er grundig gjennomg\u00e5tt og vektet. Den balanserer hensyn knyttet til \u00e5 styrke bysentrum, ivareta kulturhistoriske interesser og sikre b\u00e5de n\u00e6ringsakt\u00f8rer, innbygger og gjester sine ulike og samsvarende interesser i byomr\u00e5det. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Figur: Utsnitt av plankart for KDP Sentrum Kommunedelplanen ble vedtatt i 2001, og brukes i den daglige behandling av enkeltsaker. Den dekker et utbygget omr\u00e5de som i hovedsak har et eldre plangrunnlag p\u00e5 reguleringsniv\u00e5. \u00c5 endre deler av bestemmelsene i en kommunedelplan kan v\u00e6re utfordrende, da det er mange hensyn som henger sammen. Men prosessen kan gi et oppdatert kunnskapsgrunnlag som uansett kan bli nyttig til videre saksbehandling og/eller \u00f8vrige kommunale oppgaver. Fagetaten anbefaler oppstart av planarbeidet, med sikte p\u00e5 \u00e5 justere bestemmelsene b\u00e5de om breddekrav til fotgjengersoner og vilk\u00e5r for gatesalg og uteservering. Planarbeidet vil synliggj\u00f8re ulike, sammensatte interesser, og konsekvenser av hvordan de vektes og prioriteres. Det anbefales at endringen h\u00e5ndteres som en mindre endring av planen. For \u00e5 sikre medvirkning for alle interessenter og andre offentlige myndigheter anbefales det at arbeidet likevel f\u00f8lger prosesskrav til oppstart og h\u00f8ring/offentlig ettersyn f\u00f8r politisk behandling. Forslag til vedtak: I medhold av plan- og bygningslovens \u00a7 11-17 startes det opp arbeid med mindre endring av bestemmelsene \u00a7 6 Gangareal med byromsbruk, med vekt p\u00e5 punkt 6.3 Gatesalg og uteservering i kommunedelplan for sentrum, planid. 15780000. Med hilsen Plan- og bygningsetaten Tarje Wanvik Etatsleder Dette dokumentet er godkjent elektronisk. Saksnummer PLAN-2023/15142 Side 2 av 7 SAKSUTREDNING Innhold Hva saken gjelder .................................................................................................................1 Forslag til vedtak: ..................................................................................................................2 SAKSUTREDNING .................................................................................................................................................3 Vedlegg: ............................................................................................................................3 Bakgrunn ...............................................................................................................................4 M\u00e5l for arbeidet .....................................................................................................................4 Overordnede f\u00f8ringer ............................................................................................................4 Planoppgaven .......................................................................................................................4 Planprosess og organisering.................................................................................................6 Fremdrift ................................................................................................................................7 Vedlegg: A. Fagdokument om fotgjengere B. Bestemmelser planid.15780000, KDP sentrum C. Plankart planid.15780000, KDP sentrum Fullstendig dokumentoversikt og saksgang, se http://www.bergen.kommune.no/innsynpb/ snr PLAN- 2023/15142 Saksnummer PLAN-2023/15142 Side 3 av 7 Bakgrunn Bergen kommune leier ut offentlig gategrunn til n\u00e6ringsbruk, blant annet til servering. Vestland fylkeskommune har meldt at deler av utleiet g\u00e5r p\u00e5 tvers av regler gitt i KDP sentrum. Som et tiltak for \u00e5 ivareta en utsatt n\u00e6ring under og etter koronapandemien har utleiepraksisen v\u00e6rt s\u00e6rskilt h\u00e5ndtert. Fylkeskommunen har bedt om at det n\u00e5 blir strammet inn p\u00e5 dispensasjonspraksis fra kommunedelplanen. Byr\u00e5det \u00f8nsker mer forutsigbarhet for n\u00e6ringslivet, men samtidig ogs\u00e5 \u00e5 sikre tilstrekkelig gangsone. God fremkommelighet kan trolig sikres p\u00e5 mindre enn 3 meter enkelte steder, mens det andre steder er behov for mer enn gjeldende minstebredde. Bestillingen knytter seg til pkt. 6-3, men fagetaten vil i arbeid med endring av pkt. 6-3 ogs\u00e5 se p\u00e5 6-2, da de begge gir f\u00f8ringer for ferdselssonene. M\u00e5l for arbeidet M\u00e5let med arbeidet er \u00e5 gi kunnskap om ulike akt\u00f8rers interesser i byrommene i Bergen sentrum, og best mulig legge til rette for \u00e5 kunne prioritere mellom ulike interesser der det er m\u00e5lkonflikt. Dette inkluderer \u00e5 synliggj\u00f8re negative konsekvenser av positive tiltak. Arbeidet vil avklare om revisjon av eksisterende bestemmelser i KDP Sentrum er rett vei \u00e5 g\u00e5, eller om utfordringen h\u00e5ndteres bedre med andre l\u00f8sninger. Gjeldende retningslinjer for uteservering m\u00e5 oppdateres i samsvar med eventuelle nye f\u00f8ringer. Overordnede f\u00f8ringer Arbeidet m\u00e5 f\u00f8lge opp overordnede f\u00f8ringer som gjelder for kommunen og for Bergen sentrum. Gjennom arbeidet m\u00e5 slike f\u00f8ringer n\u00e6rmere etterg\u00e5s, inkludert eventuelle motsetninger eller m\u00e5lkonflikter. Relevante dokument vil blant annet v\u00e6re: - Kommuneplanens samfunnsdel - Regional plan for attraktive senter - G\u00e5strategi for Bergen 2020 \u2013 2030 - Handlingsplan for n\u00e6ringsutvikling 2023 - 2026 - Likestillings- og diskrimineringsloven - Folkehelseplan: Aktiv by \u2013 friske bergensere Planoppgaven \u00abKDP sentrum har lagt vekt p\u00e5 gode byrom og at byromsstrukturen i sentrum skal videreutvikles med bedre sammenhenger og styrking av byrommenes kvalitet og funksjon som sosial og kulturell arena, handelsareal og uteopphold. Bestemmelsene har krav om fotgjengerkvalitet, b\u00e5de romslighet, finmaskethet og materialkvalitet, fordi de g\u00e5ende utgj\u00f8r hovedakt\u00f8ren i det levende urbane milj\u00f8 i byrommene\u00bb (Bergensk byskikk og byggeh\u00f8yder, 2016). Byrommene er avgj\u00f8rende for byens vekst, de sikrer forsyning og forflytning, men er ogs\u00e5 viktige m\u00f8teplasser og oppholdsarealer i en attraktiv by. For \u00e5 arbeide med endringer i bestemmelser om fotgjengerkvalitetene, blir det n\u00f8dvendig \u00e5 klargj\u00f8re hvilke behov fotgjengere har, b\u00e5de som et minimum \u2013 s\u00e6rlig med tanke p\u00e5 \u00e5 sikre Saksnummer PLAN-2023/15142 Side 4 av 7 lovkrav om et likeverdig samfunn, men ogs\u00e5 for \u00e5 sikre n\u00f8dvendig fremkommelighet for tilstrekkelig mange. Tilstrekkelig fremkommelighet m\u00e5 vektes mot andre interesser. Og planarbeidet m\u00e5 dermed ogs\u00e5 klargj\u00f8re hvilke andre interessenter enn fotgjengere som er relevante. Ulike interessenter til byrommene, inkludert ferdselsareal, areal til varelevering og mulig salgs- og serveringsareal er antatt \u00e5 v\u00e6re: - Fotgjengere, som transportgruppe - Innbyggere og gjester som bruker byens byrom og bygg - N\u00e6ringsakt\u00f8rer i serveringsbransjen - Andre n\u00e6ringsakt\u00f8rer - S\u00e6rlig s\u00e5rbare fotgjengergrupper - Distribut\u00f8rer - Kollektivtrafikk/holdeplasser De ulike gruppene har sine egeninteresser, men kan ogs\u00e5 ha sammenfallende interesser. For eksempel vil areal til uteservering v\u00e6re et gode for den akt\u00f8ren som leier det aktuelle arealet til n\u00e6ringsdrift. Samtidig vil uteservering oppleves positivt for gjestene; det kan bidra til \u00e5 trekke flere folk til omr\u00e5det, til glede for andre n\u00e6ringsakt\u00f8rer; og til slutt kan den v\u00e6re et attraktivt element for fotgjengere som passerer. I planarbeidet m\u00e5 de ulike hensyn synliggj\u00f8res, utdypes og vektes. Hovedoppgaven for planarbeidet blir \u00e5 redegj\u00f8re for muligheter og behov for de ulike interessentene, og deretter \u00e5 synliggj\u00f8re konsekvenser av ulik prioritering og vekting mellom dem. En stor del av oppgaven blir \u00e5 vurdere hvordan interessekonflikter b\u00f8r l\u00f8ses. Det er laget et fotgjengernotat som synliggj\u00f8r dagens krav i vegnormaler, og dimensjoneringsbehov for ulike situasjoner (vedlegg A). Fotgjengere beveger seg ofte i grupper, og i sentrum er det kontinuerlig behov for \u00e5 passere andre. Det er begrenset areal til gangsoner flere steder i sentrum, men det p\u00e5virker attraktiviteten til brukerne i hvilken grad de kan g\u00e5 fritt i sine grupper ogs\u00e5 n\u00e5r de skal passere andre fotgjengere. Fotgjengere kommer ogs\u00e5 i ganske ulike former og st\u00f8rrelser. Notatet viser \u00f2g til metoder for \u00e5 dimensjonere for ulike mengder av fotgjengere og tilh\u00f8rende fotgjengerfremkommelighet. Norske h\u00e5ndb\u00f8ker har dimensjoneringskrav til fotgjengertrafikk ut fra breddebehov for minimumssituasjoner, men har i liten grad sett p\u00e5 breddebehov ved st\u00f8rre volum av fotgjengertrafikk eller spesiell tilrettelegging i by. For kj\u00f8retrafikk er slike beregninger i stor grad styrt av kvantitative st\u00f8rrelser som hastighet og kryssl\u00f8sninger, som gj\u00f8r at en kan beregne gjennomstr\u00f8mming. Fotgjengere er derimot sv\u00e6rt fleksible trafikanter, som i varierende grad p\u00e5virkes av kvalitative kriterier. Hvor mange fotgjengere det er plass til p\u00e5 et fortau eller i et byrom, er avhengig av hvilken trengselsfaktor en aksepterer. Det er ikke mulig \u00e5 gi fotgjengere fremkommelighet helt uten trengsel i Bergen sentrum. Men planarbeidet m\u00e5 ta for seg hvor mye en kan og b\u00f8r begrense fremkommeligheten for \u00e5 tilrettelegge for andre funksjoner. Bruk av byrom til salg og servering kan bidra til en attraktiv by, og er for mange en positiv del av opplevelsen n\u00e5r de beveger seg rundt i byen. Samtidig gir uteservering som g\u00e5r p\u00e5 Saksnummer PLAN-2023/15142 Side 5 av 7 bekostning av gangsoner, med tilh\u00f8rende \u00f8kt fotgjengertrengsel, negative konsekvenser. Det kan f\u00f8re til trafikkfarlige situasjoner der fotgjengere blir presset ut i kj\u00f8rebane. Det kan ogs\u00e5 gj\u00f8re ganglenker mindre attraktive, slik at folk velger andre steder \u00e5 g\u00e5. Situasjonen gir omvei for de g\u00e5ende, men kan ogs\u00e5 v\u00e6re uheldig for n\u00e6ringsdrivende i handlegater der en \u00f8nsker h\u00f8yest antall mulige kunder forbi salgslokalene. En viktig del av planarbeidet blir \u00e5 se p\u00e5 konsekvenser av ulike niv\u00e5 av fremkommelighet for fotgjengere, og hvordan de ulike l\u00f8sningene bygger opp under attraktiviteten til Bergen sentrum, b\u00e5de som et handelssentrum, en opplevelsesdestinasjon og som arena for hverdagsliv. Det vil ogs\u00e5 v\u00e6re nyttig om en i medvirkningsprosessen kan f\u00e5 innspill om betydningen av kommunen som konkurransevridende akt\u00f8r med ulike typer av geografisk prioritering, dersom n\u00e6ringsgrunnlaget for uteservering ikke er uutt\u00f8mmelig. Problemstillinger som m\u00e5 belyses, dr\u00f8ftes og vektes i planarbeidet er: \u2022 Fotgjengerbehov: breddekrav, UU, venteareal \u2022 Fotgjengerfremkommelighet: trengselsfaktor og andre attraktivitetskriterier \u2022 N\u00e6ringslivets behov: o Areal til varelevering o Areal til n\u00e6ringsaktivitet: servering og annet salg, skilt/oppstilling \u2022 N\u00e6ringslivets bylivsbidrag \u2022 Kommunen som akt\u00f8r i forhold til lokalt n\u00e6ringsliv 6.3 Gatesalg og uteservering Butikker og serveringssteder gis mulighet for gatesalg og uteservering i inn til 1 meters bredde langs fasade dersom krav om fri fotgjengerarealbredde p\u00e5 min. 3 meter, og eventuelt areal for holdeplass, varelevering og andre prioriterte aktiviteter er ivaretatt. Frittst\u00e5ende gatesalg og st\u00f8rre serveringsareal kan tillates der alle overordnede krav til fotgjengerbredde, salgsareal langs fasade, sykkelareal, kollektivtraseer og holdeplasser, varelevering, bilfremkommerlighet, utrykning og n\u00f8dvendig parkering, lokalt oppholdsareal og viktige visuelle og kulturhistoriske sammenhenger er ivaretatt. All m\u00f8blering skal plasseres direkte p\u00e5 bygulvet. Oppbygde plattinger, faste overbygninger eller rammeverk, balkonger eller lignende tillates ikke. Midlertidige podier, kan i spesielle tilfeller tillates utplassert i maksimalt 1 uke. Alle elementer knyttet til gatesalg og uteservering, ogs\u00e5 gjerder, skal ryddes bort etter stengetid, lagring i gaten er ikke tillatt. St\u00f8yende innretninger som musikkanlegg ol. tillates ikke. Utdrag fra bestemmelsene til KDP Sentrum Planprosess og organisering Endring av plan f\u00f8lger de samme reglene etter pbl. som utarbeiding av ny plan. Unntak kan gj\u00f8res for mindre endringer dersom ikke h\u00f8ringsinstanser krever full prosess. I denne saken er det mange ber\u00f8rte parter n\u00e5r vi teller med alle brukerne av byrommene. Fagetaten vurderer det derfor som hensiktsmessig \u00e5 h\u00e5ndtere endringen med full medvirkningsprosess, dvs. b\u00e5de varsel om oppstart, h\u00f8ring/offentlig ettersyn og 2.gangsbehandling i bystyret. Teknisk sett behandles endringen samtidig som en mindre endring av gjeldende plan, som skal opprettholde intensjonene og f\u00f8ringene i planen som helhet. Det inneb\u00e6rer at endringen Saksnummer PLAN-2023/15142 Side 6 av 7 ikke f\u00e5r eget plannummer, og at et eventuelt vedtak legges inn som en hendelse p\u00e5 eksisterende plan i planregisteret (15780000 Kommunedelplan for Sentrum). Ber\u00f8rte parter i saken er sv\u00e6rt ulike akt\u00f8rer, offentlige myndigheter, profesjonelle n\u00e6ringsinteresser og \u00abmannen i gaten\u00bb. Det er viktig \u00e5 sikre at endringene blir forst\u00e5tt og vurdert av et bredt spekter av interessenter. Innholdet i planarbeidet grenser mot andre oppgaver. Bymilj\u00f8etaten har et p\u00e5g\u00e5ende prosjekt Kunnskapsgrunnlag om kvaliteter i gangnettet, som vil bidra med n\u00f8dvendig grunnlag for \u00e5 kunne foresl\u00e5 endringer i kommunedelplanen. Videre er p\u00e5g\u00e5ende arbeid med ny gatenormal for Bergen i noen grad overlappende med denne oppgaven og vil ha gjensidig nytte av arbeidet. Tema for arbeidet inng\u00e5r ogs\u00e5 i l\u00f8pende forvaltningsoppgaver hos bymilj\u00f8etaten, samt fagansvar b\u00e5de hos bymilj\u00f8etaten og byantikvaren. Det blir n\u00f8dvendig med samhandling p\u00e5 tvers av etaten i planarbeidet, som ledes fra plan- og bygningsetaten. Vestland fylkeskommune er vegeier av flere sentrale gater i sentrum, og blir ogs\u00e5 en viktig akt\u00f8r i planprosessen. N\u00e5r et konkret forslag til ny bestemmelse foreligger, m\u00e5 det vurderes om det er n\u00f8dvendig \u00e5 oppdatere gjeldende retningslinjer for uteservering V57632 (bergen.kommune.no), som del av sluttbehandling av saken. Fremdrift En planprosess skal sikre tilstrekkelig involvering og medvirkning. Ettersom denne saken er sv\u00e6rt begrenset sammenliknet med utarbeiding av en helt ny plan, kan den g\u00e5 vesentlig raskere enn en full planprosess. Det er likevel n\u00f8dvendig \u00e5 p\u00e5peke at det ikke vil v\u00e6re mulig \u00e5 utarbeide et tilfredsstillende grunnlag for endret saksbehandling av s\u00f8knader om utleie for kommende sesong. Det b\u00f8r v\u00e6re et m\u00e5l at planarbeidet er avklart f\u00f8r s\u00f8knader for sesongen 2025. Forslag til fremdriftsplan: Saksnummer PLAN-2023/15142 Side 7 av 7 "
}