{
  "dokument_id": "1fdea056-851b-55b2-8fbc-8078f347b996",
  "doc_type": "case_presentation",
  "kommune": 4601,
  "tittel": "Klagesak. Fana gnr 90 bnr 150 Kvernabekkvegen 94F. Klage p\u00e5 byr\u00e5dens tillatelse til oppf\u00f8ring av tomannsbolig",
  "url": "https://bergen.kommune.no/politikere-utvalg/api/fil/bk360/12592910/Framstilling-Klagesak-Fana-gnr-90-bnr-150-Kvernabekkvegen-94F-Klage-pa-byradens-tillatelse-til-oppforing-av-tomannsbolig",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/122591-6 Klagesak. Fana gnr 90 bnr 150 Kvernabekkvegen 94F. Klage p\u00e5 byr\u00e5dens tillatelse til oppf\u00f8ring av tomannsbolig Hva saken gjelder: Saken gjelder klage p\u00e5 byr\u00e5dens vedtak datert 24.01.2025 der det ble gitt dispensasjon fra KPA 2018 \u00a7 3.1 plankrav og \u00a7 26.5.1 om vesentlig nybygging samt rammetillatelse for oppf\u00f8ring av tomannsbolig med tilh\u00f8rende garasjen, uteoppholdsareal, sykkel- og s\u00f8ppelskur og VA-ledninger. Vedtaket er p\u00e5klaget av eier av gnr 90 bnr 37 Katrine Wefring Krokeide i brev datert 17.02.2025. Ansvarlig s\u00f8ker Byggadministrasjon Harald Bj\u00f8rndal AS har gitt tilsvar til klagen. Det ble opprinnelig gitt avslag p\u00e5 s\u00f8knaden. Avslaget ble gitt den 02.08.2024 da tiltaket ble vurdert til \u00e5 utgj\u00f8re \u00abvesentlig nybygging\u00bb i \u00f8vrig byggesone, jf. KPA 2018 \u00a7 26.5.1 Det er forbud mot slik utbygging, og det kan dermed ikke gj\u00f8res unntak fra plankravet etter KPA 2018 \u00a7 3.3.2 som stiller krav til at tiltaket er i samsvar med bestemmelsene i kommuneplanen. Vedtaket ble p\u00e5klaget av ansvarlig s\u00f8ker p\u00e5 vegne av tiltakshaver Aarvik Eiendomsutvikling AS. Eiendommen er ikke regulert. I KPA 2018 vises den innenfor \u00f8vrig byggesone. Tiltaket er avhengig av dispensasjon fra KPA 2018 \u00a7 3.1 om plankrav og \u00a7 26.5.1 om forbud mot vesentlig nybygging i \u00f8vrig byggesone. Slike dispensasjoner er oms\u00f8kt og innvilget, jf. pbl. \u00a7 19-1 og 19-2. Ansvarlig s\u00f8ker opplyser om at det er foretatt nabovarsling i samsvar med bestemmelsene i pbl. \u00a7 21-3, og det er kun mottatt ett sp\u00f8rsm\u00e5l fra eier av gbnr. 90/37 Kathrine Krokeide (klager). Det stilles sp\u00f8rsm\u00e5l ved om en er p\u00e5lagt utbedring av veien som g\u00e5r til busstoppet i Titlestadvegen. Ansvarlig s\u00f8ker svarer at tillatelse til \u00f8kt bruk av avkj\u00f8rsel er gitt uten krav til utbedring av veien. Plan- og bygningsetaten har vurdert b\u00e5de Kvernabekkvegen og Titlestadvegen som smale og at dette tema burde v\u00e6rt bedre belyst i s\u00f8knadsdokumentene. Det er gitt avkj\u00f8rselstillatelse fra Vestland fylkeskommune og forh\u00e5ndsuttalelse fra Bergen Vann. Klagen: Klager presiserer at hennes klage er relatert til bruk av vei, heller enn tilstanden p\u00e5 veien som s\u00f8ker har tatt som forutsetning. P\u00e5standen hennes er at Fylkeskommunen har gitt tillatelse til \u00f8kt bruk av utkj\u00f8rsel til fylkesvegen/Titlestadvegen, men ikke vurdert tilstanden eller trafikksikkerheten for myke trafikanter i Kvernabekkvegen i denne sammenhengen. 1 Klager peker ogs\u00e5 p\u00e5 at utbyggingen m\u00e5 sees i sammenheng med at det i 2023 ble godkjent utbygging p\u00e5 bnr 91 til en tomannsbolig. Det vises videre til at veistandarden er d\u00e5rlig, det er fare for at veien kan rase ut og det er skolevei. Klager vil at det skal stilles som vilk\u00e5r for utbyggingen at det etableres fortau fra avkj\u00f8rselen til Titlestadvegen og frem til det planlagte nybygget. Det vises til klagen i sin helhet. Fagetatens vurdering og anbefaling: Plan- og bygningsetaten som fagetat har lagt frem saken uten innstilling. Klager er gjenboer til oms\u00f8kt eiendom, med Kvernabekkvegen mellom eiendommene. Det er lagt til grunn i juridisk teori at gjenboere vil ha rettslig klageinteresse etter forvaltningsloven. Klager har mottatt nabovarsel, og har klaget innen fristen. Fagetaten har derfor konkludert med at vilk\u00e5rene for \u00e5 behandle klagen foreligger, jf. fvl. \u00a7 33. N\u00e5r det gjelder anf\u00f8rslene i klagen, opplyser fagetaten at den trafikale situasjonen langs Kvernabekkvegen var tema i vurderingen i forbindelse med behandlingen av klagen p\u00e5 det opprinnelige avslaget. Byr\u00e5den har ogs\u00e5 vurdert tematikken i vedtaket. Det vises til fagnotatet i sin helhet, samt fagnotatet datert 14.10.2024. \u00d8konomiske konsekvenser: Ikke aktuelt. Byr\u00e5dets vurdering og anbefaling/konklusjon: Byr\u00e5det har vurdert klagen og resten av sakens dokumenter, og er kommet til at det ikke er grunnlag for \u00e5 ta klagen til f\u00f8lge. I byr\u00e5dens vedtak av 24.01.2025 er det gjort vurderinger rundt trafikksikkerheten og hvilken p\u00e5virkning tillatelse til utbygging av en tomannsbolig vil ha for omr\u00e5det og myke trafikanter. Byr\u00e5den mente at det konkrete tiltaket er innenfor den akseptable t\u00e5legrensen for ytterligere utbygging i omr\u00e5det og at dette konkrete tiltaket ikke vil medf\u00f8re en vesentlig \u00f8kt trafikkbelastning eller at det gir behov for utbedringer av veien. Byr\u00e5det slutter seg til denne vurderingen, og kan da heller ikke finne grunnlag for \u00e5 stille vilk\u00e5r om etablering av fortau fra oms\u00f8kt tiltak og frem til Titlestadvegen. Det m\u00e5 likevel presiseres at det i byr\u00e5dens vedtak er presisert at vurderingen gjelder denne konkrete saken, og at det kan stille seg annerledes dersom det s\u00f8kes om utbygging p\u00e5 andre ubebyggede tomter i omr\u00e5det. Byr\u00e5det anbefaler etter dette at byr\u00e5dens vedtak opprettholdes. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dens vedtak datert 24.01.2025 opprettholdes. Klagen tas ikke til f\u00f8lge. 2 Dato: 13. mai 2025 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 19.03.2025 med vedlegg: 1. Oversiktskart 2. Oversiktsfoto 3. Situasjonsplan 4. Tilsvar til klage, datert 03.03.2025 5. Klage p\u00e5 byr\u00e5dens vedtak, datert 17.02.2025 6. Byr\u00e5dens vedtak, datert 24.01.2025 7. Fagnotat datert 14.10.2024 8. Klage p\u00e5 avslag, datert 21.08.2024 9. Avslag p\u00e5 s\u00f8knad, datert 02.08.2024 10. Forh\u00e5ndsuttalelse fra Bergen Vann, datert 20.04.2024 11. Vedtak fra Vestland fylkeskommune, datert 26.01.2023 12. Nabovarsel og merknad 13. S\u00f8knad 14. Tegninger 3 "
}