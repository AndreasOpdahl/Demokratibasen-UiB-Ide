{
  "dokument_id": "2b709bcb-491a-52bb-9e84-da63df805932",
  "doc_type": "case_attachment",
  "kommune": 4601,
  "tittel": "4-2 Stiftelsen kirkens bymisjon, \u00abEr det lov, da\u00bb - Rettighetsprosjekt av og med Ung rettshjelp Bergen.",
  "url": "https://bergen.kommune.no/politikere-utvalg/api/fil/bk360/11636613/4-2-Stiftelsen-kirkens-bymisjon-Er-det-lov-da-Rettighetsprosjekt-av-og-med-Ung-rettshjelp-Bergen-",
  "tekst": "#732043 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 732043 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 24.10.2024 Innsendt 01.11.2024 Innsendt av EIEL HOLTEN S\u00f8kerorganisasjon STIFTELSEN KIRKENS BYMISJON Organisasjonsnummer 944 384 448 Informasjon om prosjektet Kort beskrivelse av dere som s\u00f8kerorganisasjon. Kirkens Bymisjon er en \u00e5pen og inkluderende ideell organisasjon som har drevet diakonalt arbeid i Norge siden 1855. V\u00e5r visjon er at alle mennesker skal erfare respekt, rettferdighet og omsorg uansett bakgrunn, seksuell legning, livssituasjon eller livssyn. Det sosialfaglige arbeidet til Kirkens Bymisjon har s\u00e6rskilt oppmerksomhet rettet mot lavinntektsfamilier, bekjempelse av fattigdom og sosialt utenforskap blant barn og unge. Organisasjonens tverrfaglige kompetanse og brede samarbeid med andre akt\u00f8rer benyttes til \u00e5 skape b\u00e5de bredde og en sammenhengende kjede av treffsikre tilbud til ulike m\u00e5lgrupper. Prosjektet Ung rettshjelp har som m\u00e5l \u00e5 bedre barn og unges levek\u00e5r, ved \u00e5 gi gratis rettshjelp i enkeltsaker og rettighetsinformasjon, samt ved rettspolitisk arbeid. Vi vil bidra til at flere barn og unge f\u00e5r sine grunnleggende rettigheter oppfylt og at de blir kjent med egne rettigheter og plikter. Navn p\u00e5 prosjektet. \u00abEr det lov, da?\u00bb - Rettighetsprosjekt av og med Ung rettshjelp Bergen. Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-2 Jobbtilbud og veiledning Beskrivelse av prosjektet Fyll ut informasjon om aktivitetstypen dere har valgt. \u00a74-2 Jobbtilbud og veiledning S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby barn og unge deltidsjobb, sommerjobb, jobbforberedende aktiviteter, eller en annen form for veiledning eller kurs, i deltakernes fritid. Dere skal prioritere m\u00e5lgruppen i rekruttering av deltakere. Dere skal ha en plan for oppf\u00f8lging av deltakere og eventuelle arbeidsgivere i perioden aktiviteten p\u00e5g\u00e5r. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Utskriftsdato: 11.11.2024 Skjemaid: 481709918 Side 1 av 9 Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Ett eller flere delprosjekter under denne aktivitetstypen? Hvilke av f\u00f8lgende aktiviteter skal dere tilby? Kurs Veiledning Gi en konkret beskrivelse av innholdet i tilbudet i dette prosjektet og hvordan prosjektet skal gjennomf\u00f8res. Ung rettshjelp har siden august 2021 tilbudt gratis rettshjelp til barn og unge i Vestland. I Bergen er vi \u00e9n ansatt jurist og fire frivillige jusstudenter som tar imot henvendelser fra m\u00e5lgruppen. I 2023 fikk vi inn 187 saker fra 143 klienter i Vestland fylke, og vi har behandlet totalt 603 saker siden oppstarten. Tilbudet er nasjonalt, med lokal tilstedev\u00e6relse i Oslo, Kristiansand, Bergen, Troms\u00f8 og Stavanger. Bare i 2023 fikk vi inn 1561 rettighetssp\u00f8rsm\u00e5l fra 1026 klienter p\u00e5 landsbasis. Vi har derfor bred erfaring med hvilke juridiske problemstillinger som ang\u00e5r og opptar barn og unge. Det vi gjennomg\u00e5ende ser i v\u00e5r saksbehandling, er at barn og unge ofte ikke selv vet at problemet deres er juridisk. Mange av v\u00e5re klienter har manglende kunnskap om sine rettigheter eller mangler et nettverk med kompetanse og kapasitet. Vi ser at mange av sakene kunne v\u00e6rt unng\u00e5tt hvis flere hadde kjennskap til sine rettigheter. Vi \u00f8nsker dermed \u00e5 ogs\u00e5 jobbe forebyggende og fors\u00f8ke \u00e5 motvirke utenforskap ved \u00e5 skape engasjement rundt barn og unges rettigheter \u2013 direkte overfor dem det gjelder. Det er stor forskjell p\u00e5 \u00e5 ha rett, og \u00e5 f\u00e5 rett. I tillegg til saksbehandling i enkeltsaker, gjennomf\u00f8rer vi flere opps\u00f8kende aktiviteter rettet mot m\u00e5lgruppen v\u00e5r. Opps\u00f8kende aktiviteter best\u00e5r av rettighetsquiz og -foredrag der hvor m\u00e5lgruppen er, med rettighetsinnhold relevant for barn og unge. Ved \u00e5 spre rettighetsinformasjon til m\u00e5lgruppen p\u00e5 m\u00f8testeder de oppholder seg, gj\u00f8r vi det mulig for flere \u00e5 hevde sin rett. Vi tilbyr rettighetsforedrag og -quizer som aktiviteter p\u00e5 m\u00f8teplasser i kommunen, ettermiddag og kveld, for barn og unge mellom 12 og 25 \u00e5r. Denne aktiviteten \u00f8nsker vi \u00e5 \u00f8ke omfanget av og videreutvikle. Det er viktig at informasjonsflyten er konstant og intens, fordi det stadig kommer nye generasjoner av barn og unge som st\u00e5r i de ulike utfordringene for f\u00f8rste gang. Vi \u00f8nsker \u00e5 sette det forebyggende arbeidet mer i system, og s\u00f8rge for jevnlig opps\u00f8kende arbeid p\u00e5 m\u00f8testeder hvor det er st\u00f8rst sannsynlighet for at vi m\u00f8ter de mest utsatte og s\u00e5rbare barn og unge. Rettighetsinformasjon er ogs\u00e5 viktig for \u00e5 forebygge juridiske tvister. Vi kommer hovedsakelig til \u00e5 holde generelle rettighetsquizer, med sp\u00f8rsm\u00e5l som er basert p\u00e5 erfaringen v\u00e5r i Ung rettshjelp. Enten har barn og unge kontaktet oss med liknende sp\u00f8rsm\u00e5l tidligere, eller s\u00e5 har vi under veiledning sett at dette er informasjon barnet eller ungdommen gjerne skulle hatt f\u00f8r det oppstod utfordringer. For eksempel har vi sp\u00f8rsm\u00e5l om rettigheter i arbeidsforhold, hva som er den kriminelle lavalder i Norge, om man kan straffes for \u00e5 sende nakenbilder, om det offentlige kan be barn v\u00e6re tolk for foreldrene sine eller hva man b\u00f8r gj\u00f8re dersom man ikke har det trygt og godt p\u00e5 skolen. Sp\u00f8rsm\u00e5lene skal oppleves relevant for de unge som h\u00f8rer p\u00e5 foredragene eller tar quizen, og vi skal ha fokus p\u00e5 brukermedvirkning. For \u00e5 holde p\u00e5 engasjementet \u00f8nsker vi \u00e5 tilby premier under rettighetsquizene v\u00e5re. I tillegg er det viktig for oss at alle deltakere opplever mestring under quizen, s\u00e5 det er f\u00f8lgelig ikke kun den med h\u00f8yest poengsum som kommer til \u00e5 vinne premie. Vi vil ogs\u00e5 premiere andre som engasjerer seg og viser god innsats under quizen. Vi har ogs\u00e5 mulighet til \u00e5 tilby mer tematisert innhold, for eksempel rettet mot de unges arbeidsforhold. Vi \u00f8nsker \u00e5 forbedre og utarbeide foredrag som er relevant for ungdommen, for eksempel foredrag som vi kaller \u201cUt av redet\u201d som omhandler unges rettigheter i husleieforhold, arbeidsforhold og i kontakt med politiet. Foredragene vil tilpasses alder og spr\u00e5kniv\u00e5. Foredraget har vi blant annet holdt hos Utekontakten med stor suksess, for ungdom som ofte ikke har et eget et nettverk. Etter aktivitetene v\u00e5re vil deltakerne ogs\u00e5 vite at Ung rettshjelp kan bist\u00e5 dem gratis, dersom de har behov for videre bistand. Rettighetsinformasjon er tidkrevende arbeid som krever mye kapasitet, men vi ser at barn og unge som vi treffer med v\u00e5r informasjon, st\u00e5r styrket i sin rett. V\u00e5rt arbeid har blitt honorert med Redd Barnas barnerettighetspris for 2023, hvor blant annet barn har pekt p\u00e5 at det er viktig at noen jobber direkte for \u00e5 ivareta barns rettigheter. For at vi fortsatt skal kunne bist\u00e5 barn og unge i en stor mengde enkeltsaker, og i tillegg jobbe opps\u00f8kende med rettighetsinformasjon, er vi avhengige av midler som er forbeholdt opps\u00f8kende arbeid. Ved \u00e5 orientere dem om deres rettigheter og plikter kan de bli bedre rustet i m\u00f8te med utfordringer p\u00e5 egenh\u00e5nd. De vil kunne ivareta sine rettigheter p\u00e5 en bedre m\u00e5te, og det kan igjen b\u00f8te p\u00e5 en livssituasjon med utenforskap. Ung rettshjelp bidrar dermed til at barn og unge kan f\u00e5 \u201chjelp til selvhjelp\u201d. Med pedagogikk, t\u00e5lmodighet og fokus p\u00e5 at barnet skal forst\u00e5 rettighetenes innhold, kan de kjenne rettferdighet ogs\u00e5 n\u00e5r saker g\u00e5r i deres disfav\u00f8r. Det er derfor vi \u00f8nsker \u00e5 bruke om lag 30-40 prosent av juristens \u00e5rsverk p\u00e5 informasjon- og rettighetsarbeid. Utskriftsdato: 11.11.2024 Skjemaid: 481709918 Side 2 av 9 Hvor mange ganger skal dere tilby aktiviteten til hvert enkelt barn/ungdom i m\u00e5lgruppen? Vi \u00f8nsker \u00e5 n\u00e5 s\u00e5 mange som mulig i m\u00e5lgruppen med rettighetsquizene og -foredragene v\u00e5re. M\u00e5let v\u00e5rt er \u00e5 ha 35 opps\u00f8kende aktiviteter i 2025. Ung rettshjelp Bergen har opps\u00f8kende aktiviteter p\u00e5 m\u00f8testeder for \u00e5 m\u00f8te barn og unge der de er. Det \u00f8nsker vi \u00e5 fortsette med. Vi vil n\u00e5 ut til kommunale og ideelle akt\u00f8rer, i tillegg til opps\u00f8kende foredrag for akt\u00f8rer som m\u00f8ter m\u00e5lgruppen. Vi \u00f8nsker ogs\u00e5 \u00e5 n\u00e5 ut til den delen av m\u00e5lgruppen som ikke har kapasitet eller kunnskap til \u00e5 finne oss selv (via sitt nettverk eller p\u00e5 nettet), for \u00e5 m\u00f8te dem med st\u00f8rst velferdsmessig behov. Ved \u00e5 gjennomf\u00f8re opps\u00f8kende aktiviteter p\u00e5 ulike m\u00f8teplasser med forskjellige akt\u00f8rer, m\u00f8ter vi ulike barn og vi kan n\u00e5 ut til flere. V\u00e5r aktivitet vil foreg\u00e5 p\u00e5 ettermiddag- og kveldstid. Aktivitetens lengde vil variere ut fra alder p\u00e5 m\u00e5lgruppen, og behovene de setter. Et rettighetsforedrag vil vare 45 minutter - 2 timer, inkludert tid til at juristen svarer p\u00e5 sp\u00f8rsm\u00e5l. Rettighetsquizens lengde vil variere fra mellom 30 minutter \u2013 1,5 time. Dersom ca. 15 barn m\u00f8ter hver gang, vil vi p\u00e5 ett \u00e5r n\u00e5 ut til ca. 525 barn. Vi vil ogs\u00e5 v\u00e6re til stede p\u00e5 m\u00f8teplassen i forkant og etterkant av hovedaktiviteten, for \u00e5 gj\u00f8re oss kjent med barn og unge som deltar og v\u00e6re til stede for samtaler i ettertid. Aktiviteten inneb\u00e6rer ogs\u00e5 en del forberedelser, som utarbeidelse av quiz og foredrag, logistikk med akt\u00f8ren, opp- og nedrigg. Juristen vil ofte sette av 3-4 timer. Hvis aktiviteten skal gjennomf\u00f8res i noen av H\u00f8stferie skolens ferier, kryss av for Vinterferie hvilke. Skal dere tilby deltakerne Nei l\u00f8nnet arbeid? Hvilke aldersgrupper retter tilbudet deres seg spesielt 20-24 \u00e5r mot? 17-19 \u00e5r 10-16 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 275 Antall gutter i m\u00e5lgruppen. 200 Antall barn/unge utenfor 50 m\u00e5lgruppen. Utskriftsdato: 11.11.2024 Skjemaid: 481709918 Side 3 av 9 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. I v\u00e5rt arbeid med \u00e5 n\u00e5 barn og unge som trenger gratis rettshjelp er det f\u00f8rst og fremst viktig at vi treffer m\u00e5lgruppen der de er. Derfor driver vi b\u00e5de med opps\u00f8kende aktivitet i fysisk forstand, samtidig som vi er sv\u00e6rt aktive p\u00e5 sosiale medier. Slik n\u00e5r vi ogs\u00e5 de unge som vi ikke kan n\u00e5 fysisk. Det er jurister og jusstudenter som utarbeider og gjennomf\u00f8rer materialet som presenteres n\u00e5r vi m\u00f8ter m\u00e5lgruppen fysisk og materialet som deles p\u00e5 sosiale medier. Vi vil komme i kontakt med m\u00e5lgruppen gjennom \u00e5 opps\u00f8ke barn og unges faste m\u00f8testeder i kommunen, som for eksempel Kirkens Bymisjon/KFUK KFUM sitt ungdomstilbud Forandringshuset V13 og Utekontakten. Ved \u00e5 opps\u00f8ke barn og unge der de er, er det allerede etablerte m\u00f8teplasser som rekrutterer inn barn og unge til v\u00e5re aktiviteter. Vi velger imidlertid m\u00f8testeder basert p\u00e5 hvor sannsynlig det er at vi vil n\u00e5 ut til tilskuddsordningens m\u00e5lgruppe hos akkurat den akt\u00f8ren. Noen av stedene vi \u00f8nsker \u00e5 opps\u00f8ke har strenge inngangskriterier basert p\u00e5 risikofaktorer for \u00e5 havne i utenforskap, mens andre m\u00f8testeder har en noe mer \u00e5pen tiln\u00e6rming, likevel med et s\u00e6rskilt blikk p\u00e5 m\u00e5lgruppen. Ved \u00e5 ikke bare opps\u00f8ke m\u00f8testeder utelukkende for dem med risiko for \u00e5 havne i utenforskap s\u00f8ker vi \u00e5 tilstrebe at rettighetsquizene og foredragene v\u00e5re ikke oppleves stigmatiserende \u00e5 delta p\u00e5. Vi kommer f\u00f8lgelig ogs\u00e5 til \u00e5 ha deltakere som faller utenfor tilskuddsordningens m\u00e5lgruppe. Det er et m\u00e5l i seg selv at vi oppfattes som \u00e5pne, rause og inkluderende. N\u00e5r vi utarbeider materiale som vi bruker, b\u00e5de p\u00e5 sosiale medier eller i opps\u00f8kende arbeid, er vi opptatt av \u00e5 vise mangfold. Vi m\u00e5 kommunisere at vi er tilgjengelige for alle, uavhengig av kj\u00f8nnsidentitet, etnisitet, religion, livssyn og funksjonsvariasjon. Vi erfarer at v\u00e5r strategi med \u00e5 opps\u00f8ke barn og unge der de er, bidrar til at de som kommer til oss opplever tilbudet som forholdsvis lite stigmatiserende. Vi \u00f8nsker at v\u00e5re opps\u00f8kende aktiviteter skal f\u00f8les l\u00e6rerike, meningsfylte og, ikke minst, engasjerende. Vi velger \u00e5 lage generelle rettighetsquizer, der sp\u00f8rsm\u00e5l er knyttet til flere ulike saksfelt. P\u00e5 denne m\u00e5ten vil vi n\u00e5 bredt ut, og sikre at det p\u00e5 ikke oppleves flau\u201d \u00e5 f\u00f8lge oss p\u00e5 sosiale medier eller m\u00f8te oss n\u00e5r vi har opps\u00f8kende virksomhet eller stands p\u00e5 arenaer som Norway Cup, p\u00e5 ungdomsskoler eller videreg\u00e5ende skoler. Rettighetsquizene og -foredragene er bygget opp slik at ingen forkunnskaper skal v\u00e6re n\u00f8dvendig. Form\u00e5let er \u00e5 l\u00e6re mer om rettigheter, ikke testes i hva man allerede kan. N\u00e5r det gjelder quizer vi arrangerer, skal barn og unge som deltar resonnere seg frem til hvilke svar de tror er riktig (etter multiple choice-modell). S\u00e5 snart riktig svar er presentert, s\u00e5 forklarer Ung rettshjelp mer inng\u00e5ende hvorfor nettopp det svaralternativet var riktig. N\u00e5r det gjelder foredragene v\u00e5re, s\u00e5 mener vi en dialogbasert foredragsstil, hvor de unge f\u00e5r delta aktivt med sp\u00f8rsm\u00e5l og dele sine tanker i plenum, egner seg godt fremfor \u00e5 holde et klassisk foredrag. Det bidrar til at alle som vil kan delta b\u00e5de p\u00e5 opps\u00f8kende aktivitet med Ung rettshjelp, og h\u00e5pet er at de l\u00e6rer noe (eller enda bedre \u2013 at de allerede kan det!). P\u00e5 denne m\u00e5ten jobber vi m\u00e5lrettet med \u00e5 spisse tilbudet v\u00e5rt slik at vi n\u00e5r dem som trenger det mest, uten at det \u00e5 motta rettshjelp eller delta p\u00e5 rettighetsaktivitetene v\u00e5re vil oppleves stigmatiserende. Gjennomg\u00e5ende er de fleste barn og unge nysgjerrige p\u00e5 tilbudet v\u00e5rt og interessert i \u00e5 l\u00e6re mer om egne rettigheter \u2013 s\u00e5 lenge reglene som presenteres ang\u00e5r dem. For mange samarbeidspartnere er det viktig at det er nettopp Kirkens Bymisjon som st\u00e5r bak tilbudet. Dette har sammenheng med at Kirkens Bymisjon har lang erfaring nasjonalt med \u00e5 v\u00e6re en aktiv og forebyggende akt\u00f8r som har som visjon at alle mennesker erfarer respekt, rettferdighet og omsorg. De siste \u00e5rene har Kirkens Bymisjon fokusert s\u00e6rlig p\u00e5 barnefattigdom. Kirkens Bymisjon oppleves som en troverdig akt\u00f8r n\u00e5r det gjelder \u00e5 skape trygge og helsefremmede aktiviteter og m\u00f8teplasser for barn og unge. Utskriftsdato: 11.11.2024 Skjemaid: 481709918 Side 4 av 9 Beskriv hvem dere eventuelt skal samarbeide med for \u00e5 rekruttere m\u00e5lgruppen. Kirkens Bymisjon har en s\u00e6rskilt oppmerksomhet rettet mot barn, barn i lavinntektsfamilier, og har lenge arbeidet med b\u00e5de de personlige og samfunnsmessige utfordringene knyttet til dette. I 2019 utga Kirkens Bymisjon rapporten \u00abSnakk om fattigdom\u00bb, som unders\u00f8kte omfanget og konsekvensene av \u00e5 vokse opp i fattige familier. I oktober 2023 lanserte Kirkens Bymisjon ogs\u00e5 rapporten \"Snakk om skolefrav\u00e6r\" som setter s\u00f8kelys p\u00e5 ufrivillig skolefrav\u00e6r, den manglende oversikten myndighetene har over skolefrav\u00e6ret samt hva ungdommene selv mener kan gj\u00f8res for \u00e5 hindre ufrivillig skolefrav\u00e6r. Ung rettshjelp drar nytte av \u00e5 v\u00e6re en del av Kirkens Bymisjon, med en tverrfaglig kompetanse og et fagmilj\u00f8 med tilknytning til barn og unge og barnefamilier. I tillegg kan de \u00f8vrige tiltakene i Kirkens Bymisjon henvise barn og unges juridiske sp\u00f8rsm\u00e5l til Ung rettshjelps nye prosjekt lokalt der ungdommen bor. Ung rettshjelp har generelt s\u00f8kelys p\u00e5 \u00e5 koordinere v\u00e5r innsats med de av Kirkens Bymisjons tilbud som arbeider med m\u00e5lgruppen v\u00e5r. Kirkens Bymisjon har i samarbeid med Forandringshuset KFUK/KFUM startet et nytt kraftsenter for forebyggende arbeid og ungdomskultur for barn og unge; Forandringshuset V13 i Bergen. Det rommer en lang rekke aktiviteter og tilbud for ungdom og unge voksne i alderen 15-25 \u00e5r, og skal v\u00e6re en inkluderende og mangfoldig m\u00f8teplass og kraftsenter som n\u00e5r bredden av unge. Forandringshuset V13 tar ung medvirkning p\u00e5 alvor, og henvender seg s\u00e6rlig til unge som trenger \u00e5 kjenne motivasjon og mestring. Dette vil v\u00e6re en viktig arena for samarbeid om m\u00e5lgruppen internt i Kirkens Bymisjon. Vi samarbeider ogs\u00e5 tett med andre tiltak som drives av Kirkens Bymisjon, som Empo flerkulturelt ressurssenter. Tiltaket driver blant annet kvinnegrupper, som har flere i m\u00e5lgruppen for prosjektet vi s\u00f8ker st\u00f8tte til. Vi samarbeider ogs\u00e5 med Kirkens Bymisjon sitt helsesenter for papirl\u00f8se migranter, og Nadheim, som er et tilbud til mennesker som har erfaring med salg/bytte av seksuelle tjenester eller er utsatt for menneskehandel. For at rettshjelpen skal v\u00e6re lett tilgjengelig, har vi allerede opprettet samarbeid med flere m\u00f8teplasser for barn og unge. Alle disse \u00f8nsker fortsatt samarbeid og vil rekruttere deltakere til v\u00e5r aktivitet. Pr i dag har vi samarbeidsavtale med Utekontakten (en opps\u00f8kende kommunal ungdomstjeneste, om faste rettighetsforedrag og gjensidig henvisning) og etablert gode forhold til ungdomsklubber og videreg\u00e5ende skoler i Bergen og p\u00e5 Voss. Samarbeidet g\u00e5r ut p\u00e5 henvisning av saker, at Ung rettshjelp deltar p\u00e5 temakvelder (b\u00e5de dialogbasert, foredragsbasert og quiz) og samarbeid p\u00e5 sosiale medier. Vi \u00f8nsker ogs\u00e5 \u00e5 fortsette et samarbeid med advokatfirmaet RettAdvokat i Bergen. I 2022 og 2023 gjennomf\u00f8rte firmaet et skoleprosjekt p\u00e5 VGS om festvoldtekter, sammen med Ung rettshjelp. Temaet var festrelatert voldtekt, sovevoldtekt og andre overgrep. I tillegg \u00f8nsker vi \u00e5 opps\u00f8ke noen av de kommunale fritidsklubbene. Vi vil ikke ha anledning til \u00e5 v\u00e6re til stede hos alle. Derfor vil vi velge ut de fritidsklubbene som er lokalisert i bydelene med st\u00f8rst levek\u00e5rsutfordringer. I tillegg har vi i 2024 etablert ny kontakt med akt\u00f8rer som er aktuelle for \u00e5 n\u00e5 de mest utsatte og s\u00e5rbare barna; som for eksempel Kriminalomsorgen ved Bj\u00f8rgvin fengsel, akt\u00f8rer som jobber med barnevern (herunder barnevernstjenesten i Bergenhus og Arna, samt CRUX i Bergen som jobber med rus- og avhengighetsbehandling, Oppf\u00f8lgingstjenester med blant annet bo- og arbeidstrening etter endt soning eller behandling, akutt boligtilbud for familier, aktivitetshus for mennesker med psykisk utviklingshemming). For \u00e5 n\u00e5 ut til ungdom med flerkulturell bakgrunn, har vi etablert kontakt ved flere av IMDIs minoritetsr\u00e5dgivere. Minoritetsr\u00e5dgiverne har spisskompetanse p\u00e5 problemstillinger knyttet til negativ sosial kontroll, tvangsekteskap og \u00e6resrelatert vold, og samarbeider tett med skolens elevtjeneste. Ung rettshjelp er et prosjekt underlagt Gatejuristen \u2013 et veldrevet juristkontor for personer som har eller har hatt et rusproblem. Vi er samlokalisert, og vi har et koordinert og tett samarbeid med kontoret. Endelig har Ung rettshjelp i Bergen tett samarbeid med de fire andre Ung rettshjelp-kontorene i landet. Vi har jevnlige m\u00f8ter for erfaringsutveksling og deler hyppig materiell mellom oss, inkludert nye rettighetsquizer og foredrag. Slik tilstreber vi h\u00f8y kvalitet p\u00e5 rettighetsinformasjonen vi sprer. Utskriftsdato: 11.11.2024 Skjemaid: 481709918 Side 5 av 9 Beskriv hvem prosjektet retter seg spesielt mot. M\u00e5lgruppen er barn og unge opp til 25 \u00e5r. Vi har samme aldersspenn som barnevernet har. Foresatte kan v\u00e6re i m\u00e5lgruppen hvis barnets beste kan fremmes gjennom foreldrenes rettigheter. Personene vi bist\u00e5r har saker av velferdsmessig betydning som ikke hadde f\u00e5tt hjelp andre steder. Gatejuristen har erfart at flere av deres klienter kunne hatt andre forutsetninger i dag, hvis de hadde f\u00e5tt juridisk bistand og veiledning p\u00e5 et tidligere tidspunkt. Dette var bakgrunnen for at vi opprettet Ung rettshjelp i Bergen i 2021. Stadig flere barn vokser opp med sosiale og \u00f8konomiske problemer. Barnefattigdommen i Norge har tredoblet seg de siste 20 \u00e5rene. Det er med andre ord stadig flere barn og unge som vokser opp med sosiale og \u00f8konomiske problemer. \u00c5 vokse opp i familie med lav inntekt er som kjent en stor risikofaktor for utenforskap, og dette er barn og unge vi \u00f8nsker \u00e5 n\u00e5. Mange av v\u00e5re klienter opplever utenforskap, og de kjenner seg urettferdig behandlet i m\u00f8te med skole, helsevesen, politi, barnevern og andre viktige voksne. Barn og unge vi m\u00f8ter, kan ha stor risiko for \u00e5 oppleve varig utenforskap, slik vi ser det. Vi erfarer at v\u00e5re klienter kan ha manglende spr\u00e5k, systemforst\u00e5else, ressurser og nettverk. De er s\u00e5rbare av ulike \u00e5rsaker, og det desto mer er krevende for disse gruppene og kjenne til og \u00e5 hevde sine rettigheter. Kommentar til s\u00f8knaden: I fjor s\u00f8kte Ung rettshjelp Bufdir om et tilsvarende prosjekt under aktivitetstype 4.11. Vi skrev i s\u00f8knaden at vi var i tvil om prosjektet h\u00f8rte hjemme i 4.11 eller 4.2, men siden tilbudet ikke kun var jobbrelatert valgte vi 4.11. Fagetaten i Bergen kommune rangerte prosjektet sv\u00e6rt h\u00f8yt i sin vurdering, som nr 5 av alle innkomne s\u00f8knader. Allikevel valgte Bufdir \u00e5 avsl\u00e5 s\u00f8knaden med begrunnelsen at vi hadde s\u00f8kt p\u00e5 feil aktivitetstype, vi skulle ha s\u00f8kt 4.2 og ikke 4.11. For 2025 velger vi derfor \u00e5 levere en n\u00e6r identisk s\u00f8knad som for 2024, men med endret aktivitetstype til 4.2. Ung rettshjelp \u00f8nsker \u00e5 forebygge fremtidige problemer for m\u00e5lgruppen. Vi lever i et stadig mer rettighetsstyrt samfunn, der det \u00e5 kjenne sin rett, og hevde sin rett, er en komplisert \u00f8velse. Barn er prisgitt sine foresattes kapasitet og ressurser, eller et nettverk rundt dem, noe vi erfarer den yngre delen av befolkningen av og til mangler. Et kjennetegn ved v\u00e5re klienter er de har mange rettigheter etter Barnekonvensjonen, Grunnloven, barneloven og annet lovverk. Rettighetene har liten praktisk verdi dersom den unges stemme ikke blir h\u00f8rt, eller hvis de ikke kan selv kan ivareta sine rettigheter, eller hvis systemet rundt dem svikter. Som barn og ungdom er man derfor avhengig av at voksne tar ansvar og evner sikrer dem gode oppvekstsvilk\u00e5r. I de tilfellene hvor det blir avdekket svikt fra foreldrene, andre omsorgspersoner og det offentlige, s\u00e5 har ikke samfunnet etablert gode nok ordninger som sikrer den unge individuell hjelp, og slik st\u00e5r ofte utsatte barn og unge uten st\u00f8tte til \u00e5 bedre sin livssituasjon. Det er et stort behov for rettshjelp til m\u00e5lgruppen som per i dag ikke dekkes. Ordningen for dekning av advokatutgifter gjelder bare de mest alvorlige sakene, og ofte er det barnas foreldre, og ikke barna selv, som f\u00e5r sine tilm\u00e5lte timer med en advokat. Med v\u00e5rt opps\u00f8kende arbeid \u00f8nsker vi \u00e5 n\u00e5 barn og unge av disse familiene, der foreldre og andre voksenpersoner i n\u00e6r krets ikke har ressursene som kreves for \u00e5 bist\u00e5 i de juridiske utfordringene barnet/ungdommen st\u00e5r i. Enten det er p\u00e5 grunn av \u00f8konomiske midler, evne eller kapasitet. Slik \u00f8nsker vi \u00e5 bidra til \u00e5 forebygge fremtidige problemer, eller at n\u00e5v\u00e6rende problemer eskalerer. I tillegg \u00f8nsker vi med rettighetsinformasjonen \u00e5 gj\u00f8re barn og unge i stand til \u00e5 reagere p\u00e5 urett, ogs\u00e5 n\u00e5r den beg\u00e5s av foreldre og andre voksenpersoner de omg\u00e5s. For det er klart at man er avhengig av \u00e5 kjenne sin rett, for \u00e5 reagere p\u00e5 urett. Ved \u00e5 spre rettighetsinformasjon til disse unge \u00f8nsker vi gi \u00abhjelp til selvhjelp\u00bb, men ogs\u00e5 gj\u00f8re dem bevisste p\u00e5 at v\u00e5rt tilbud eksisterer, dersom de trenger bistand utover ren informasjon og veiledning. Gjennom v\u00e5r saksbehandling erfarer vi at det er en del av v\u00e5r m\u00e5lgruppe som opplever utenforskap p\u00e5 flest omr\u00e5der. Det er et \u00f8kende rusproblem blant barn og unge i Bergen (kilde: www.bergen.kommune.no/hvaskjer/helse-omsorg-og-inkludering /sammensatt-utfordringsbilde-for-unge-som-ruser-seg). Barnevernsutvalget varsler om at dagens institusjonstilbud ikke er godt nok (kilde: www.regjeringen.no/no/dokumenter/nou-2023-24/id3005411/?ch=1). Kriminalomsorgen skriver i fagstrategi om unge innsatte og domfelte at unge som er d\u00f8mt for kriminalitet har enda oftere flere utfordringer. (Kilde: www. kriminalomsorgen.no /fagstrategi-om-unge-innsatte-og-domfelte-ferdigstilt.6392871-516313.html) Barn og unge med minoritetsbakgrunn (innvandrerbakgrunn) er overrepresentert i statistikken om vedvarende lav inntekt (Kilde: www.ssb.no /inntekt-og-forbruk/inntekt- og-formue/statistikk/inntekts-og-formuesstatistikk-for-husholdninger/artikler/fremdeles-115-000-barnmed-vedvarende-lavinntekt-i- 2020). Det er disse fokusgruppene som er mest utsatt for utenforskap, og har st\u00f8rst velferdsmessig behov. Vi \u00f8nsker at v\u00e5rt arbeid i s\u00e6rlig grad skal treffe de mest utsatte og s\u00e5rbare. Derfor konsentreres den opps\u00f8kende innsatsen v\u00e5r mot barn og unge i f\u00f8lgende grupper: - barn og unge i kontakt med barnevernet, - barn og unge med minoritetsbakgrunn, - barn og unge i fengsel - barn og unge med rusproblematikk Utskriftsdato: 11.11.2024 Skjemaid: 481709918 Side 6 av 9 \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. L\u00f8nn til deltakere: Utgifter til l\u00f8nn til tilskuddsordningens m\u00e5lgruppe knyttet til \u00a74-2 Jobbtilbud- og veiledning skal fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 7 av 9 Budsjett FINANSIERING 2025 2026 2027 Total St\u00f8tte fra Bufdir 506 000 527 000 548 000 1 581 000 Egenfinansiering 29 000 30 000 32 000 91 000 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 535 000 557 000 580 000 1 672 000 UTGIFTER 2025 2026 2027 Total L\u00f8nn til ansatte 336 000 352 000 368 000 1 056 000 L\u00f8nn til deltakere 0 0 0 0 Husleie/str\u00f8m/renhold 75 000 77 000 79 000 231 000 Utgifter til inngangsbilletter/deltakelse 0 0 0 0 Reise/transport og opphold 6 000 6 000 6 000 18 000 Innkj\u00f8p av utstyr 0 0 0 0 Andre kostnader (spesifiser under) 118 000 122 000 127 000 367 000 Delsum 535 000 557 000 580 000 1 672 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Totale kostnader knyttet til Ung Rettshjelp er budsjettert til kr 1 696 000 for 2025. Basert p\u00e5 mottatt tilskudd i 2024, s\u00e5 er det budsjettert med kr 767 000 fra Statens Sivilrettsforvaltning i 2025. I tillegg har vi mottatt gavemidler fra Dragesund Invest hvor vi i \u00e5r 2025 og 2026 budsjetterer med \u00e5rlig tilskudd p\u00e5 kr 250 000. Bestemmelse for tildelt prosjekt er ikke endelig bestemt, og nevnes derfor kun som notabene. Spesifiser eventuelle andre kostnader. Administrasjon, 10% av tilskuddet 50 000 52 700 54 800 Revisjon 16 000 16 000 16 000 Annet 52 000 54 000 56 000 30 % IKT 36 600 Fremmede tjenester 7 500 Andre klientkostnader og frivillighetskostnader 3 660 Kontorkostnader 2 700 Forsikringer 1 700 52 160 Utskriftsdato: 11.11.2024 Skjemaid: 481709918 Side 8 av 9 Oppsummering og bekreftelser Kort oppsummering av prosjektet. \u00abEr det lov, da?\u00bb er et rettighetsprosjekt av Ung rettshjelp. For \u00e5 \u00f8ke barn og unges bevissthet rundt egne rettigheter og plikter, og bedre deres levek\u00e5r, \u00f8nsker vi \u00e5 opps\u00f8ke m\u00e5lgruppens m\u00f8teplasser med engasjerende rettighetsquizer eller foredrag. M\u00f8testedene velges ut fra hvor vi har st\u00f8rst sjanse for \u00e5 n\u00e5 dem som st\u00e5r i fare for \u00e5 havne i utenforskap, enten det skyldes manglende sosialt nettverk, tilknytning til skole, arbeid og fritidsaktiviteter, lavinntekt, eller en kombinasjon av disse. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 9 av 9 "
}