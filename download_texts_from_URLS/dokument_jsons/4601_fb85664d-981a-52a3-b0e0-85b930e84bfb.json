{
  "dokument_id": "fb85664d-981a-52a3-b0e0-85b930e84bfb",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 27 fra Mailiss Solheim-\u00c5kerblom (R) om fremkommelighet for kollektivtransporten p\u00e5 vinterf\u00f8re - U",
  "url": "https://bergen.kommune.no/politikere-utvalg/api/fil/bk360/9887851/Svar-pa-skriftlig-sporsmal-nr-27-fra-Mailiss-Solheim-Akerblom-R-om-fremkommelighet-for-kollektivtransporten-pa-vinterfore-U",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/16036-3 Saksbehandler: Malene Nesse Gr\u00f8nningen Fra Dato: 12. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 27 fra Mailiss Solheim-\u00c5kerblom (R) om fremkommelighet for kollektivtransporten p\u00e5 vinterf\u00f8re - UMBY Januar 2024 har v\u00e6rt preget av tett sn\u00f8fall og glatte veier. Dette har f\u00f8rt til store trafikale problemer, og tidvis har hele kollektivsystemet i Bergen v\u00e6rt lammet. Kollektivsystemet skal v\u00e6re selve blodoml\u00f8pet i byens infrastruktur, og store forsinkelser og linjer som ikke lengre kan kj\u00f8re pga. f\u00f8ret, skaper enorme problemer. En periode ble det innf\u00f8rt bruk av kjetting p\u00e5 noen av busslinjene, bl.a. p\u00e5 B\u00f8nes og i \u00c5sane. Dessverre har undertegnede blitt tipset om at en del av bussene som Skyss kj\u00f8rer, er bygget slik at det er for trangt rundt hjulene til \u00e5 kunne bruke kjetting. Skal Bergen v\u00e6re en by der man kommer seg trygt frem dit man skal, kan vi ikke risikere flere episoder med kollektivkollaps pga. sn\u00f8v\u00e6r. Det er p\u00e5 tide \u00e5 sikre en skikkelig vinterberedskap for kollektivsystemet i kommunen. Sp\u00f8rsm\u00e5l til byr\u00e5den: 1. Hvordan stiller byr\u00e5den seg til mer utbredd bruk av kjetting for buss p\u00e5 vinterf\u00f8re, n\u00e5r det er behov? 2. Vil byr\u00e5den ta initiativ til samtaler med Skyss for \u00e5 f\u00e5 p\u00e5 plass en tilstrekkelig vinterberedskap for kollektivsystemet i Bergen? Svar fra byr\u00e5den: Byr\u00e5den er enig i at vi skal ha god vinterberedskap for kollektivtrafikken i Bergen, og at byen skal fungere ogs\u00e5 n\u00e5r det sn\u00f8r. Byr\u00e5den vil ta opp utfordringene vi har sett i vinter med Skyss og Vestland fylkeskommune, og dr\u00f8fte hvilke tiltak som kan v\u00e6re aktuelle med tanke p\u00e5 \u00e5 styrke beredskapen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}