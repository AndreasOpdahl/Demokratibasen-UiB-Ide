{
  "dokument_id": "285b199b-5413-5cac-baba-5cea572bd3fb",
  "doc_type": "case_attachment",
  "kommune": 5501,
  "tittel": "H\u00f8ringsbrev - Forskrift om skoleregler om skoledemokrati for kommunale grunnskoler, Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001677735",
  "tekst": "H\u00f8ringsbrev \u2013 Forskrift om skoleregler og skoledemokrati for kommunale grunnskoler i Troms\u00f8 kommune Ny oppl\u00e6ringslov trer i kraft 01.08.2024 og inneholder flere bestemmelser om at kommunen skal fastsette lokale forskrifter. Troms\u00f8 kommune m\u00e5 derfor innen 01.08.2024 ha h\u00f8rt, vedtatt og kunngjort nye forskrifter i samsvar med den nye oppl\u00e6ringsloven. If\u00f8lge ny oppl\u00e6ringslov \u00a7 10-7 skal kommunen utarbeide forskrift om skoleregler og skoledemokrati. N\u00e5v\u00e6rende regelverk Det f\u00f8lger av oppl\u00e6ringsloven (1998) \u00a7 9A-10 at: \u00abKommunen skal gi forskrift om ordensreglement for den enkelte grunnskole, og fylkeskommunen skal gi forskrift om ordensreglement for den enkelte vidareg\u00e5ande skole. Reglementet skal gi reglar om rettane og pliktene til elevane s\u00e5 langt dei ikkje er fastsette i lov eller p\u00e5 annan m\u00e5te. Reglementet skal innehalde reglar om orden og oppf\u00f8rsel, om kva tiltak som kan nyttast mot elevar som bryt reglementet, og om korleis slike saker skal behandlast\u00bb N\u00e5v\u00e6rende forskrift til ordensreglementet for Troms\u00f8skolen ble fastsatt 01.08.2021 med hjemmel i overnevnte bestemmelse. Regler om skoledemokrati og brukermedvirkning er regulert i oppl\u00e6ringsloven (1998) kapittel 11. Der er det inntatt regler om at det skal v\u00e6re samarbeidsutvalg, skolemilj\u00f8utvalg og elevr\u00e5d p\u00e5 alle grunnskoler. Ny oppl\u00e6ringslov Det f\u00f8lger av ny oppl\u00e6ringslov (2023) \u00a7 10-7 at: \u00abKommunen og fylkeskommunen gir forskrift om organisering av skoledemokratiet og om retter og plikter for elevane, mellom anna om orden og oppf\u00f8rsel (skolereglar). Kommunen og fylkeskommunen kan i slike skolereglar angi kva tiltak som kan brukast n\u00e5r elevar bryt skolereglane, og korleis slike saker skal behandlast.\u00bb Bestemmelsen videref\u00f8rer store deler av innholdet i tidligere oppl\u00e6ringslov. Det er imidlertid tatt inn et nytt krav om at kommunen m\u00e5 forskriftsfeste regler om skoledemokrati og om retter og plikter for elevene. Det er videre et krav om at forskriften skal kunngj\u00f8res i Norsk Lovtidende. If\u00f8lge forarbeidene til ny oppl\u00e6ringslov er det et krav om at skolereglene skal skrives slik at elevene kan forst\u00e5 reglene, noe som stiller krav til spr\u00e5ket i skolereglene og utformingen ellers. Videre presiseres det i forarbeidene at: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 1506 43 46048 Telefon: 77 79 00 00 Org.nr.: Foretaksregisteret NO 940 101 808 MVA Side 2 av 3 \u00abDersom det skal vere mogleg for elevane \u00e5 orientere seg om rettane og pliktene sine, m\u00e5 dei vite om at det finst skolereglar, og reglane m\u00e5 vere lette \u00e5 forst\u00e5. Skolereglar som rettar seg mot yngre elevar, m\u00e5 formast ut enklare enn reglar som rettar seg mot eldre elevar, til d\u00f8mes elevar i vidareg\u00e5ande skole\u00bb Overordnet f\u00f8ringer for skoledemokratiet f\u00f8lger av \u00a7 10-4: \u00abSkolen skal s\u00f8rgje for at elevane og foreldra f\u00e5r vere med p\u00e5 \u00e5 planleggje, gjennomf\u00f8re og vurdere verksemda til skolen, mellom anna arbeidet med skolemilj\u00f8et, kvalitetsutvikling i oppl\u00e6ringa og fastsetjinga av skolereglar. Elevane skal ikkje delta i behandlinga av saker som er omfatta av lovfesta teieplikt. Skolen skal leggje til rette for at alle elevane skal kunne ytre seg, og oppmuntre dei til \u00e5 delta i skoledemokratiet. Skolen skal ogs\u00e5 hjelpe elevane i arbeidet med skoledemokratiet.\u00bb Organiseringen av skoledemokratiet er regulert i ny oppl\u00e6ringslov \u00a7 10-5. Her videref\u00f8res kravet om at alle skoler skal ha et elevr\u00e5d. Ut over krav om elevr\u00e5d, s\u00e5 \u00e5pner bestemmelsen i st\u00f8rre grad opp for at kommunen selv kan avgj\u00f8re hvilke brukerorgan skolene skal ha sammenlignet med n\u00e5v\u00e6rende oppl\u00e6ringslov. Det er i ny lov ikke krav om samarbeidsutvalg, skoleutvalg eller skolemilj\u00f8utvalg. Det kreves likevel at det p\u00e5 skolene skal v\u00e6re organ hvor brukerne er representert. Skolereglene og organisering av skoledemokrati m\u00e5 videre sees i lys av ny oppl\u00e6ringslov \u00a7 10-1 om hensynet til hva som er det beste for eleven, og ny oppl\u00e6ringslov \u00a7 10-2 om elevenes rett til medvirkning. Forslag til forskrift Vi foresl\u00e5r at forskrift om ordensreglementet for Troms\u00f8skolen oppheves. Forskriften erstattes av ny forskrift om skoleregler og skoledemokrati i Troms\u00f8skolen. Kommunens lokale forskrift vil da ha et navn \u00abskoleregler\u00bb som samsvarer med begrepet som brukes i ny oppl\u00e6ringslov. Vi foresl\u00e5r at gjeldende regler om orden og oppf\u00f8rsel videref\u00f8res i stor grad i ny forskrift. Det er likevel foresl\u00e5tt noe forenkling i spr\u00e5ket, samt tilpasninger til ny lov. Det f\u00f8lger av ny oppl\u00e6ringslov \u00a7 10-4 at skolen skal s\u00f8rge for at elevene f\u00e5r medvirke i fastsettingen av skoleregler. Av hensyn til tid, har det ikke v\u00e6rt mulig \u00e5 ha en god medvirkningsprosess i forkant av h\u00f8ringen. Vi oppfordrer likevel elever og foreldre til \u00e5 gi innspill til h\u00f8ringen. Det foresl\u00e5s at dagens organisering av skoledemokratiet videref\u00f8res. I ny oppl\u00e6ringslov og dens forarbeider er retten til elevmedvirkning styrket. Bestemmelser om b\u00e5de orden og oppf\u00f8rsel, og hvordan elev- og foreldremedvirkningen skal skje, er viktige bestemmelser for elevene. Det hadde derfor v\u00e6rt \u00f8nskelig \u00e5 kunne hatt en bredere Side 3 av 3 medvirkningsprosess i forkant av h\u00f8ringen og underveis i h\u00f8ringen. Dette har likevel ikke v\u00e6rt mulig, da nye lokale forskrifter m\u00e5 vedtas innen 01.08.2024. H\u00f8ringsinnspill sendes til postmottak@tromso.kommune.no eller til Troms\u00f8 kommune, postboks 6900, 9299 Troms\u00f8. Innspill merkes 24/05680 \u2013 H\u00f8ringsuttalelse forskrift om skoleregler og skoledemokrati, Troms\u00f8 kommune. H\u00f8ringsfrist 07.05.2024 "
}