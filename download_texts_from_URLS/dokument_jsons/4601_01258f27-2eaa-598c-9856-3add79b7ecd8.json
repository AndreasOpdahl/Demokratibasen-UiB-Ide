{
  "dokument_id": "01258f27-2eaa-598c-9856-3add79b7ecd8",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren datert 07.12.2023",
  "url": "https://bergen.kommune.no/politikere-utvalg/api/fil/bk360/10287968/Uttalelse-fra-Byantikvaren-datert-07-12-2023",
  "tekst": " Byantikvaren Til Intern korrespondanse PBE Byggesak Nord V\u00e5r referanse: 2023/277075-9 v/Arild Skurtveit Saksbehandler: Endre Leivestad Dato: 7. desember 2023 Fra Byantikvaren Byantikvarens uttalelse til plassering av oppdrettsanlegg i sj\u00f8, gbnr. 271/5, Trengereid i Arna bydel Vi viser til intern korrespondanse datert 04.12.2023. Anbefaling: Byantikvaren har ingen merknader til legaliseringen av anlegget, men mener det m\u00e5 settes som vilk\u00e5r at det gjennomf\u00f8res en opprydning p\u00e5 kaiarealet. Saken gjelder: Legalisering / midlertidig plassering av moduler til oppdrettsanlegg i sj\u00f8 og p\u00e5 land ihht. s\u00f8knad om rammetillatelse fra Siviling. Atle Sundal mottatt den 30.11.2023. Ber\u00f8rte verneverdier: Det aktuelle omr\u00e5det ved tidligere Trengereid fabrikker er beskrevet i Byantikvarens Kulturminnegrunnlag for deler av Trengereid, Risnes m.m. fra 2019. Tiltaket ligger i n\u00e6rheten av Vossebanen som er vist som hensynssone i kommuneplanens arealdel, men ber\u00f8rer verken jernbaneanlegget og eller de registrerte krigs- og forsvarsminnene i omr\u00e5det. Vurdering og konklusjon: I f\u00f8ringene Byantikvaren har utarbeidet for omr\u00e5det heter det at \u00abindustrien og sporene etter denne er avgj\u00f8rende for identiteten til Trengereid. Gjenv\u00e6rende fabrikkbygninger b\u00f8r beholdes mest mulig uendret, men kan tilpasses ny bruk. Elv med elvejuv, r\u00f8rgater og andre tekniske kulturminner knyttet til omr\u00e5dets industri b\u00f8r tas vare p\u00e5.\u00bb De oms\u00f8kte tiltakene, som i overveiende grad er plassert i sj\u00f8, anses som reversible og vil i liten grad svekke de registrerte kulturmilj\u00f8verdiene i omr\u00e5det. I forbindelse med virksomheten knyttet til oppdrettsanlegget har det i \u00e5renes l\u00f8p v\u00e6rt samlet en god del utrangerte installasjoner og skrot p\u00e5 kaien ved den gamle tekstilfabrikken. Denne formen for fors\u00f8pling er skjemmende for omr\u00e5det og svekker kulturmilj\u00f8verdiene. Byantikvaren har ingen merknader til legaliseringen av anlegget med den plasseringen av installasjoner som er fremstilt i s\u00f8knaden med vedlegg, men ber om at det m\u00e5 settes vilk\u00e5r om at det gjennomf\u00f8res en opprydning p\u00e5 kaiarealet ved Trengereid fabrikker. Med hilsen Byantikvaren Johanne Elisabeth Gillow - Byantikvar Endre Leivestad - seniorr\u00e5dgiver Dokumentet er godkjent elektronisk. "
}