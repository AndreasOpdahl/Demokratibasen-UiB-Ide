{
  "dokument_id": "606149c1-7cab-524c-89da-3ae11a61f24c",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 79/24, Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, 2.gangsbehandling",
  "url": "https://bergen.kommune.no/politikere-utvalg/api/fil/bk360/10173594/Innstilling-vedtak-Fana-Gnr-13-Bnr-107-mfl-Jacob-Kjodes-veg-detaljregulering-arealplan-ID-64570000-2-gangsbehandling",
  "tekst": "Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, 2.gangsbehandling Utvalg for milj\u00f8 og byutvikling behandlet saken i m\u00f8tet 21.03.2024 sak 79/24 og avga f\u00f8lgende innstilling: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, vist p\u00e5 plankart, sist datert 12.05.2023, med f\u00f8lgende endringer: a) Avkj\u00f8rselspil til gnr./bnr. 13/131 fjernes fra plankartet. B. Tilh\u00f8rende reguleringsbestemmelser, sist datert 25.08.2023, med f\u00f8lgende endringer: a) Ny \u00a7 3.1.1.3.e: \u00abGjesteparkering skal utgj\u00f8re 10% av totalt antall parkeringsplasser.\u00bb b) \u00a7 2.10.3 strykes. c) Nytt strekpunkt under \u00a7 2.11.1: \u00abKlimagassberegning med vurdering av tiltak for \u00e5 minimere energibruk og klimagassutslipp.\u00bb d) Supplering av \u00a7 3.1.2.3: \u00abDet tillates plassering av solceller p\u00e5 taket\u00bb. e) Ny \u00a7 2.5.4: \u00abEksisterende store asketr\u00e6r skal ivaretas i st\u00f8rst mulig grad. Det tillates flytting av asketr\u00e6r innenfor planomr\u00e5det.\u00bb 2. F\u00f8r kunngj\u00f8ring av vedtak skal plankart og bestemmelser oppdateres i samsvar med bystyrets vedtak. Utvalg for milj\u00f8 og byutviklings behandling Kathrine Algr\u00f8y Dahle (A) ba om habilitetsvurdering til sak 79/24 fordi forslagsstiller Anne Marita Milde er hennes kollega i samme seksjon i Byr\u00e5dsavdeling for eldre, helse og omsorg. Vurdering av habilitet er foretatt etter forvaltningsloven \u00a7 6 annet ledd. Det har i juridisk teori og praksis v\u00e6rt lagt til grunn at bare \u00abdirekte og sterkt vennskap\u00bb kan utl\u00f8se inhabilitet. Dahle sin beskrivelse av relasjonen til forslagsstiller som kun kolleger faller klart utenfor slik relasjon, og p\u00e5 bakgrunn av dette kjente utvalg for milj\u00f8 og byutvikling henne habil til \u00e5 behandle sak 79/24. Lars Alsaker (H) ba om habilitetsvurdering til sak 79/24. Bakgrunnen er at SANDS advokatfirma har \u2013 og har hatt - oppdrag der Tippetue er plankonsulent/ansvarlig s\u00f8ker for ulike tiltakshavere. Alsaker mener selv at slik relasjon til en r\u00e5dgiver i et prosjekt ikke er tilstrekkelig til \u00e5 utl\u00f8se inhabilitet. Tippetue er plankonsulent i sak 79/24. Vurdering av habilitet er foretatt etter forvaltningsloven \u00a7 6 annet ledd. Utvalg for milj\u00f8 og byutvikling forst\u00e5r det slik at det ifm. sak 79/24 ikke er noen relasjon mellom Tippetue AS/forslagsstiller og Alsaker og advokatfirma SANDS, og kan derfor ikke se at det foreligger \u00abs\u00e6regne forhold\u00bb som nevnt over. Utvalg for milj\u00f8 og byutvikling kjente Alsaker habil til \u00e5 delta i behandlingen av sak 79/24. Trond Tystad (BL) ba om habilitetsvurdering til sak 79/24. Tystad er eier og styreleder for Cardo AS som startet som plankonsulent i planprosessen frem til f\u00f8rste gangs innlevering. Tystad p\u00e5peker at plangrep selskapet utviklet er tiln\u00e6rmet identisk med det som er til sluttbehandling n\u00e5. Det er ogs\u00e5 knyttet til et vedlegg i saken som er utarbeidet av Cardo AS. Tystad anser seg selv som inhabil. Vurdering av habilitet er foretatt etter forvaltningsloven \u00a7 6 annet ledd. Utvalg for milj\u00f8 og byutvikling mener Tystad sin tidligere involvering i saken m\u00e5 anses \u00e5 v\u00e6re \u00abs\u00e6regne forhold\u00bb som er egnet til \u00e5 svekke tilliten til hans upartiskhet. Samtidig trekker det allmenne forsvarlighetsprinsippet i forvaltningsretten i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. P\u00e5 denne bakgrunn kjente utvalg for milj\u00f8 og byutvikling Trond Tystad inhabil til \u00e5 delta i behandlingen av sak 79/24. Angela Benedicte Mejia (BL) m\u00f8tte. F\u00f8lgende representanter tok ordet: Ingrid Nergaard Fjeldstad (V), Chris J\u00f8rgen Knudsen R\u00f8dland (H), Ivar Stefansson (SV), Mailiss Solheim-\u00c5kerblom (R), Geir Steinar Dale (A), Lillian Blom (SV). Forslag fremsatt i utvalget: Ingrid Nergaard Fjeldstad (V) fremsatte p\u00e5 vegne av V f\u00f8lgende alternative forslag: Reguleringsplanen sendes tilbake for \u00e5 f\u00e5 innhentet klimagassberegning f\u00f8r reguleringsplanen kan bli behandlet av bystyret. Ivar Stefansson (SV) fremsatte p\u00e5 vegne av SV og V f\u00f8lgende Tilleggsforslag til punkt 1B: Ny \u00a7 3.1.1.3.f: \u00ab25% av p-plassene reserveres som bildelingsplasser.\u00bb Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag til punkt 1B: 1. Nytt punkt 1.B.f: Ny \u00a7 3.1.1.2.f: Det skal legges til rette for felles parsellhager p\u00e5 felles uteoppholdsareal. Det forutsettes gode sol- og jordforhold. 2. Nytt punkt 1.B.g: Tillegg til \u00a7 3.1.2.8.b (tillegg markert i fet skrift): Boenhetene skal v\u00e6re i ulik st\u00f8rrelse. Maksimum 20 % av boenhetene kan ha bruksareal under 50 m2, og ingen boenheter skal v\u00e6re under 45 m2. Minimum 20 % av boenhetene skal ha bruksareal over 80 m2. Votering: Alternativt forslag fra V, fremsatt av Ingrid Nergaard Fjeldstad (V), fikk 5 stemmer (SV, MDG, V, R). Innstillingen punkt 1A og 1B ble tiltr\u00e5dt enstemmig. Tilleggsforslag punkt 1 til punkt 1B fra R, fremsatt av Mailiss Solheim-\u00c5kerblom (R), fikk 8 stemmer (A, SV, MDG, V, R). Tilleggsforslag punkt 2 til punkt 1B fra R, fremsatt av Mailiss Solheim-\u00c5kerblom (R), fikk 3 stemmer (SV, R), og var dermed falt. Tilleggsforslag til punkt 1B fra SV og V, fremsatt av Ivar Stefansson (SV), fikk 5 stemmer (SV, MDG, V, R). 2 Innstillingen punkt 2 ble tiltr\u00e5dt enstemmig. Byr\u00e5det behandlet saken i m\u00f8tet 29.02.2024 sak 58/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 3 "
}