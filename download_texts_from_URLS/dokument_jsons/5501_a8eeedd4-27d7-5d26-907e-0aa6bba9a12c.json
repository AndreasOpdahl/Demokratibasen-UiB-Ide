{
  "dokument_id": "a8eeedd4-27d7-5d26-907e-0aa6bba9a12c",
  "doc_type": "case_attachment",
  "kommune": 5501,
  "tittel": "Vedlegg 16 Klargj\u00f8ring prosess ekstraordin\u00e6rt m\u00f8te",
  "url": "https://innsyn.tromso.kommune.no/application/getMoteDokument?dokid=2001614790",
  "tekst": "Vedlegg Utdrag fra epost fra Kirsti Altmann 07..02.24. til Bo Eide, somsvar p\u00e5 foresp\u00f8rsel om dokumentering av prosess rundt innkalling til ekstraordin\u00e6rt m\u00f8te i Tomasjord \u2013 Oldervik utmarkslag 03.09.23. .... Br\u00f8nn\u00f8ysundregistrene har opprettholdt sitt vedtak om \u00e5 tildele org.nr. (se vedlegg). Pga klagen har de likevel rutinemessig oversendt saken til N\u00e6rings- og fiskeridepartementet. Jeg har sendt ekstra opplysninger til saksbehandleren i departementet. Teksten i eposten til departementet er slik: \u00abViser til epost med vedlegg fra Br\u00f8nn\u00f8ysundregisteret. Under anf\u00f8rsler i avgj\u00f8relsen sies det noe om medlemmer, fullmakter og vedtekter. Denne eposten er ment som en klargj\u00f8ring. Vi hadde ikke oversikt over adresser p\u00e5 samtlige medlemmer ved tidspunktet for innkalling. Innkallingen ble derfor sendt som epost til alle kjente epostadresser, og som sms til veldig mange med oppfordring om \u00e5 ta kontakt pr. epost. Noen har f\u00e5tt \"lapp i postkassen\", og noen er s\u00e5gar kontaktet via sosiale media. I tillegg satte vi annonse i begge lokalavisene. Vi f\u00f8ler oss helt trygge p\u00e5 at innkallingen ble gjort s\u00e5 godt som omstendighetene tillot. I henhold til vedtektene er det kun saker som er nevnt i innkallingen som kan behandles p\u00e5 et \u00e5rsm\u00f8te. M\u00f8teprotokollen var derfor utformet slik at sakene var oppf\u00f8rt p\u00e5 forh\u00e5nd. Forslag og vedtak ble f\u00f8rt inn for h\u00e5nd i selve m\u00f8tet (derav ogs\u00e5 markering/korrigering av antall stemmeberettigede, som iflg. klageren skal v\u00e6re fors\u00f8k p\u00e5 juks). Protokollen kunne dermed bli lest opp i sin helhet etter m\u00f8tet, og underskrives p\u00e5 stedet. Dette for \u00e5 spare tid. Oppm\u00f8tet var omtrent av de samme som pleier \u00e5 m\u00f8te p\u00e5 \u00e5rsm\u00f8tet, med unntak av noen f\u00e5. Klageren er opptatt av hvem som er medlemmer og hvem man har f\u00e5tt fullmakt i fra. Br\u00f8nn\u00f8ysundregisteret har ogs\u00e5 nevnt dette under anf\u00f8rsler. Iflg. vedtektene kan grunneier gi fullmakt til hvem man vil. Jeg kan likevel nevne at fremm\u00f8teprotokollene viser at det var 17 grunneiere blant de 29 fremm\u00f8tte/stemmeberettigede i forbindelse med organisering av Tomasjord - Snarby utmarkslag. Av de som m\u00f8tte med fullmakt hadde minst 10 av dem fullmakt fra noen i n\u00e6rmeste familie (foreldre/barn/ektefelle). Fremm\u00f8te i prosent har tidligere v\u00e6rt opplyst \u00e5 v\u00e6re 46,8% av samlet areal. Ved n\u00e6rmere gjennomgang viser det seg at tallet skal v\u00e6re 48,3. Det er faktisk ogs\u00e5 et par eiendommer som ikke tatt med i denne beregningen da man var usikker p\u00e5 st\u00f8rrelsen p\u00e5 en av eiendommene som p\u00e5 dette tidspunktet nettopp var solgt ut av et fellesskap, og som gjorde at eiendomsoversikten ikke var helt korrekt. Fremm\u00f8teprosenten skal alts\u00e5 v\u00e6re enda litt h\u00f8yere.. 31 eiendommer var representert. Forklaring vedr. vedlegg: \u2022 I fremm\u00f8teprotokollene st\u00e5 det f\u00f8rst hvem som er eier av eiendommen, deretter signatur for den som har m\u00f8tt + en kolonne for \u00e5 krysse av dersom man m\u00f8ter med fullmakt (og alts\u00e5 ikke er eier av eiendommen man m\u00f8ter for). o Fremm\u00f8teprotokoll og fullmakter TOU = fremm\u00f8teprotokoll vedr. deling og avvikling at det opprinnelige laget. M\u00f8tet ble ikke avholdt pga lav deltakelse fra omr\u00e5det som gjelder Oldervik utmarkslag (det andre laget som er stiftet/etablert/opprettet av lagmannsretten). o Fremm\u00f8teprotokoll og fullmakter TSU = fremm\u00f8teprotokoll for organisering av Tomasjord - Snarby utmarkslag. Flere hadde krysset av i den f\u00f8rste protokollen (TOU). Vi satte derfor en henvisning til den f\u00f8rste protokollen p\u00e5 de det gjelder. \u2022 Innkalling til x-ordin\u00e6re \u00e5rsm\u00f8ter = tekstene som ble benyttet i henholdsvis epost, sms og \"lapper\" i postkassen \u2022 Innkalling begge m\u00f8ter med fullmakter = selve innkallingen(e) \u2022 Innkalling og protokoll TS, osv. = \u00e5rsm\u00f8teprotokoll for organiseringen av Tomasjord - Snarby utmarkslag, h\u00e5ndskrevet og underskrevet \u2022 Stemmegivning i prosent = (opprettet fra enkelt regneark) samlet areal for eiendommene som var representert p\u00e5 m\u00f8tet\u00bb "
}