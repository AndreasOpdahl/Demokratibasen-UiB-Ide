{
  "dokument_id": "bcecb3c4-a175-5311-9823-90026c47b1c6",
  "doc_type": "case_presentation",
  "kommune": 4601,
  "tittel": "Ytrebygda, gnr. 106, bnr. 226, Eikeneset 33. Klage fr\u00e5 nabo p\u00e5 vedtak i Utvalg for milj\u00f8 og byutvikling, om endring av vilk\u00e5r for rammel\u00f8yve",
  "url": "https://bergen.kommune.no/politikere-utvalg/api/fil/bk360/10715408/Framstilling-Ytrebygda-gnr-106-bnr-226-Eikeneset-33-Klage-fra-nabo-pa-vedtak-i-Utvalg-for-miljo-og-byutvikling-om-endring-av-vilkar-for-rammeloyve",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/85364-5 Ytrebygda, gnr. 106, bnr. 226, Eikeneset 33. Klage fr\u00e5 naboar p\u00e5 vedtak i Utvalg for milj\u00f8 og byutvikling, om endring av vilk\u00e5r for rammel\u00f8yve Kva saka gjeld: SANDS advokatfirma v/ Lars Selmar Alsaker klagar p\u00e5 vegner av Britt-Hege og Frode Karlsen p\u00e5 UMBY sitt vedtak datert 21.03.2024 om endring/lemping av vilk\u00e5r i rammel\u00f8yve datert 20.06.2018. Tiltakshavar er B.Telle Eigedom AS, ansvarleg s\u00f8kjar er Sweco AS. Eigedomen ligg i \u00ab\u00d8vrig byggesone\u00bb i KPA 2018 og er regulert til bustad i plan nr. 31120000 (Hjellestad Nordre), stadfesta av Kommunal- og arbeidsdepartementet 09.04.1968. Historikk: Rammel\u00f8yvet datert 20.06.2018 vart p\u00e5klaga av naboane. Klagen vart ikkje tatt til f\u00f8lgje av UMBY i sak 163/19, men UMBY stilte vilk\u00e5r om at \u00abtrea markert i svart i illustrasjonsplan datert 07.12.2017 skal bevarast\u00bb, jf. tilr\u00e5ding fr\u00e5 Bymilj\u00f8etaten. UMBY sitt vedtak vart stadfesta av d\u00e5verande Fylkesmannen i Hordaland den 23.07.2019. I 2023 s\u00f8kte tiltakshavar om endring av vilk\u00e5ret. Fagetaten og Statsforvaltar kom til at s\u00f8knaden m\u00e5tte behandlast som krav om omgjering. Statsforvaltaren uttalte at kommunen var n\u00e6rast til \u00e5 vurdere sp\u00f8rsm\u00e5let om omgjering, p\u00e5 bakgrunn av nye opplysningar i saka. S\u00f8knaden vart behandla i utvalsm\u00f8te den 21.03.2024, i sak 101/24, der utvalet fatta f\u00f8lgjande vedtak, som no er p\u00e5klaga: \u00ab1. Vedtak datert 20.06.2018 omgj\u00f8res i medhold av forvaltningslovens \u00a7 35 f\u00f8rste ledd bokstav a. 2. Vedtaket endres til at det plantes seks tr\u00e6r som erstatning for de som m\u00e5 felles.\u00bb Aktuell eigedom og klagarane sin eigedom (raudt kryss) er markert p\u00e5 kartutsnittet nedanfor: Side 1 av 4 Utklipp fr\u00e5 fagnotatet nedanfor viser tre som skal fjernast til venstre og plassering av nye tre til h\u00f8gre: To av trea som skal fjernast er bj\u00f8rketre, og fire er furutre. Byr\u00e5det viser til s\u00f8knaden datert 23.06.2023 for utfyllande opplysningar. Foto under viser tomten pr. juni 2024, sett fr\u00e5 nord: Klagaren sine merknader: Klagaren meiner at det er regelen om 50 meters byggjegrense mot sj\u00f8 som m\u00e5 gjelde for nybygget, jf. KPA 2018, og at opprinneleg rammel\u00f8yve av den grunn er ugyldig. Klagaren viser ogs\u00e5 til at den nye planteplanen ikkje vil gjenskape den opprinnelege situasjonen, dessutan vil trea kome for n\u00e6r nabogrensene. Opprinneleg intensjon om \u00e5 skjule huset fr\u00e5 sj\u00f8sida vil i f\u00f8lgje klagaren ikkje bli oppfylt med plantinga av nye tre. Dette vart ikkje dr\u00f8fta under UMBY si behandling av saka. Byr\u00e5det viser til klagen for utfyllande marknader. Tilsvar fr\u00e5 tiltakshavar v/ Sweco: Tiltakshavar har i motsvar datert 14.06.2024 tilbakevist klagaren sine p\u00e5stander p\u00e5 juridisk og faktisk grunnlag. Byr\u00e5det viser til motsvaret for utfyllande merknader. Fagetaten si vurdering og tilr\u00e5ding: Fagetaten viser til at saka gjeld endring av vilk\u00e5r, at det er gitt igangsetjingsl\u00f8yve, og at Side 2 av 4 rammel\u00f8yvet fr\u00e5 2018 dermed framleis er gyldig. Fagetaten viser til at KPA 2010 gjaldt p\u00e5 det aktuelle tidspunktet, og der var byggjegrensa mot sj\u00f8 for det aktuelle arealform\u00e5let \u00abbebyggelse og anlegg\u00bb 25 meter. KPA 2010 gjaldt framfor den 7 \u00e5r eldre kommunedelplanen, der byggjegrensa var 50 meter. Fagetaten har oversendt saka utan innstilling. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r at vedtaket blir halde oppe. Byr\u00e5det har vektlagt at dei faktiske tilh\u00f8va ved utgraving av tomta har vist at det ikkje er mogleg \u00e5 oppfylle vilk\u00e5ret i rammel\u00f8yvet om bevaring av alle dei 14 aktuelle trea, d\u00e5 6 av trea ligg s\u00e5 n\u00e6r nybygget at bygging i praksis er umogleg utan \u00e5 \u00f8ydeleggje rotsonen. Dermed aukar og risikoen for rotvelt og skaden det kan medf\u00f8re. Byr\u00e5det viser og til rapport fr\u00e5 arborist Bj\u00f8rnar Aaseb\u00f8, jf.vedlegg til anmodning om omgjering datert 23.06.2023. N\u00e5r det gjeld klagaren sine merknader om at rammel\u00f8yvet er ugyldig, viser byr\u00e5det til fagetaten sine merknader om dette, samt at rammel\u00f8yvet vart stadfesta av d\u00e5verande Fylkesmannen i Vestland den 23.07.2019. Fylkesmannen uttalte f\u00f8lgjande: Byr\u00e5det vurderer ikkje s\u00f8knaden om endring til \u00e5 omfatte s\u00e5 store tiltak at det krev ny s\u00f8knad om rammel\u00f8yve, jf. forarbeida til lova \u00a7 21-7, sjuande ledd, som framg\u00e5r av Prop. 110 L (2016-2027): \u00abDet m\u00e5 trekkes et skille mellom s\u00f8knader om endring av en gitt tillatelse og helt nye s\u00f8knader. Det er opp til kommunen \u00e5 avgj\u00f8re om en s\u00f8knad kan behandles som en endringss\u00f8knad eller om s\u00f8knaden m\u00e5 anses som en helt ny s\u00f8knad. En typisk endringss\u00f8knad kan for eksempel gjelde s\u00f8knadspliktige fasadeendringer, terrengendringer, endring av romfordeling eller andre endringer som knytter seg til det godkjente tiltaket. Hvis s\u00f8knaden inneb\u00e6rer store, omfattende endringer av det godkjente tiltaket, for eksempel vesentlig ombygging eller andre forandringer som i betydelig grad endrer tiltakets karakter, vil dette tale for \u00e5 anse s\u00f8knaden som en helt ny s\u00f8knad. Kommunens beslutning om s\u00f8knadstype kan ikke p\u00e5klages.\u00bb Byr\u00e5det viser og til brev fr\u00e5 Statsforvaltaren i Vestland datert 19.07.2023 der f\u00f8lgjande framg\u00e5r p\u00e5 side 2: \u00abD\u00e5verande Fylkesmannen stadfesta i 2019 kommunens vilk\u00e5r, der ein sa seg samd med kommunens vurderingar ut fr\u00e5 dei fakta som l\u00e5g f\u00f8re i saka, og vurderte s\u00e5leis vilk\u00e5ret som sakleg og rimeleg. Statsforvaltaren hadde s\u00e5leis ikkje noko vurderingar som var avvikande eller annleis fr\u00e5 kommunens eigne vurderingar av vilk\u00e5ret. N\u00e5r no den faktiske situasjonen har endra seg, har Statsforvaltaren kome til at dette er eit tilfelle der kommunen sj\u00f8lv har h\u00f8ve til \u00e5 gjere ei ny vurdering av saka, utan at dette vert rekna som ei overpr\u00f8ving av d\u00e5verande Fylkesmannens vedtak. Som nemnt meiner vi at dei lokale bygningsstyremaktene har dei beste f\u00f8resetnadane for \u00e5 vurdere om dei endra forholda tilseier lemping, jf. forvaltningslova \u00a7 35 bokstav a. Avslag eller nekting av ein slik f\u00f8respurnad er for ordens skuld ikkje eit enkeltvedtak med klagerett.\u00bb Side 3 av 4 N\u00e5r det gjeld realiteten i saka viser byr\u00e5det til f\u00f8lgjande uttale fr\u00e5 Bymilj\u00f8etaten, datert 09.03.2023: \u00abBymilj\u00f8etaten vurderer at beplantning av nye tr\u00e6r vist i illustrasjonsplan er et tilstrekkelig avb\u00f8tende tiltak. Dette ettersom skaden allerede er skjedd p\u00e5 de eksisterende tr\u00e6rne og det ikke lar seg gj\u00f8re \u00e5 bevare disse. Bymilj\u00f8etaten vurderer at det m\u00e5 stilles nytt vilk\u00e5r om at de nye tr\u00e6rne blir plantet slik som illustrert, og det m\u00e5 sikres at tr\u00e6rne har tilstrekkelig plass og gode levevilk\u00e5r. Det gjelder ogs\u00e5 de gjenv\u00e6rende tr\u00e6rne av de som skulle bevares.\u00bb Byr\u00e5det viser til at plassering av dei nye trea er planlagt i samr\u00e5d med arborist for \u00e5 reetablere dagens situasjon s\u00e5 langt det lar seg gjere. Byr\u00e5det meiner p\u00e5 denne bakgrunnen at den l\u00f8ysinga som tiltakshavar har skissert i s\u00f8knad om endring, best kan ivareta dei vilk\u00e5ra som vart sett i rammel\u00f8yvet. Oppsummert meiner byr\u00e5det at fagetaten sitt vedtak b\u00f8r oppretthaldast. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgjande vedtak: UMBY sitt vedtak datert 21.03.2024 blir oppretthalde. Klagen blir ikkje tatt til f\u00f8lgje. Dato: 6. august 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 18.06.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Motsvar datert 14.06.2024 5. Klage datert 19.04.2024 6. Vedtak fra Utvalg for Milj\u00f8 og Byutvikling datert 21.03.2024 7. Byr\u00e5dets innstilling datert 13.02.2024 8. Fagnotat datert 17.11.2023 9. Anmodning om omgj\u00f8ring 10. Brev fra Statsforvalteren, datert 19.07.2023 11. Nabomerknader 12. Uttalelse fra Bymilj\u00f8etaten, datert 09.03.2023 13. Vedtak, Statsforvalteren i Vestland, datert 23.07.2019 14. Vedtak KMBY datert 09.05.2019 15. Byr\u00e5det sin saksfremstilling, datert 26.03.2019 16. Rammetillatelse, datert 20.06.2018 Side 4 av 4 "
}