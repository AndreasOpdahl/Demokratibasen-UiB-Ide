{
  "dokument_id": "f4b704f3-f81d-5809-b684-7bbda4aa28ca",
  "doc_type": "case_minutes",
  "kommune": 4601,
  "tittel": "Vedtak FORUTV, 07012025, Sak 5/25, Krav om lovlighetskontroll av sak 495/24 - Byr\u00e5dets forslag til handlings- og \u00f8konomiplan for 2025 - 2028.",
  "url": "https://bergen.kommune.no/politikere-utvalg/api/fil/bk360/11807975/Innstilling-vedtak-Krav-om-lovlighetskontroll-av-sak-495-24-Byradets-forslag-til-handlings-og-okonomiplan-for-2025-2028-",
  "tekst": "BERGEN KOMMUNE Saknr 5/25 Arkivsak: 2024/192172 Til mottaker Krav om lovlighetskontroll av sak 495/24 - Byr\u00e5dets forslag til handlings- og \u00f8konomiplan for 2025 - 2028. Forretningsutvalget behandlet saken i m\u00f8tet 07.01.2025 sak 5/25 og fattet f\u00f8lgende vedtak: 1. Lovlighetskontrollkravet oversendes utvalg for finans, kultur og n\u00e6ring til behandling i m\u00f8te 05.02.25. Utvalg for finans, kultur og n\u00e6ring innstiller til bystyret om hvorvidt bystyret skal opprettholde sitt vedtak eller ikke. Bystyret behandler kravet om lovlighetskontroll i m\u00f8te 19.02.25. 2. Lovlighetskontrollkravet oversendes byr\u00e5det som bes om \u00e5 legge frem en vurdering av de forhold som tas opp. Forretningsutvalget ber om at dette legges frem i notats form i forkant av behandling i utvalg for finans, kultur og n\u00e6ring. Forretningsutvalgets behandling Ingen representanter tok ordet. Votering: Forslag til vedtak punk 1-2 ble vedtatt enstemmig. Forslag til vedtak: Forslaget og utvalgets vedtak er likelydende. Bystyrets kontor, 09.01.2025 Anette Hatlemark Drabl\u00f8s "
}