{
  "dokument_id": "0359aac2-69e4-546f-9ccf-bfcabdd9a1dc",
  "doc_type": "case_attachment",
  "kommune": 4601,
  "tittel": "Vedtak datert 28.07.2023",
  "url": "https://bergen.kommune.no/politikere-utvalg/api/fil/bk360/9511887/Vedtak-datert-28-07-2023",
  "tekst": " Plan- og bygningsetaten BYGG PROSJEKT AS V\u00e5r referanse: BYGG-2022/20114-16 Skuteviksbodene 21 Saksbehandler: Rolf Jerman Bertheussen Dato: 28.07.2023 5035 BERGEN AVSLAG P\u00c5 S\u00d8KNAD Eiendom : Gnr 35 Bnr 278 Adresse : Tiltakshaver : BJORDAL & MADSEN AS Tiltaket : Anlegging kran Vi viser til s\u00f8knad mottatt 18.03.2022 og tilleggsdokumentasjon mottatt 24.03.2022 og 08.06.2023. HISTORIKK: Ansvarlig s\u00f8ker har i sin dispensasjonss\u00f8knad blant annet angitt f\u00f8lgende: Bjordal og Madsens AS f\u00f8rste t\u00e5rnkran ble oppf\u00f8rt sammen med f\u00f8rste bygg ved sj\u00f8en i 1981... Dagens kran som tar b\u00e5ter inntil 12 tonn og er allerede i minste laget for dagens b\u00e5tst\u00f8rrelser... Bedriften har etter v\u00e6rt l\u00e6rt \u00e5 leve med midlertidig tillatelse. Etter det vi kjenner til er ble det ikke s\u00f8kt om tillatelse vedr\u00f8rende kran p\u00e5 eiendommen f\u00f8r v\u00e5r sak 201327766 i 2013. Det ble gitt midlertidig rammetillatelse p\u00e5 vilk\u00e5r frem til 2021, i v\u00e5r Rammetillatelse datert 04.05.2016. S\u00f8knad om igangsettingstillatelse i forbindelse med denne rammetillatelsen ble avsl\u00e5tt da vilk\u00e5r i tillatelse ikke var oppfyllt, slik at det ikke ble gitt igangsettingstillatelse for legalisering kranen. Rammetillatelsen bortfalt derfor etter 3 \u00e5r. Vi gj\u00f8r for \u00f8vrig oppmerksom p\u00e5 at oppstart av detaljregulering for omr\u00e5det i henhold til reguleringsplanens bestemmelse \u00a7 2.1.1 i v\u00e5r sak 201320781, ble stanset i henhold til v\u00e5rt brev datert 26.08.2015 med f\u00f8lgende begrunnelse: Vi kan ikke se at saken har blitt kunngjort/videref\u00f8rt etter oppstartm\u00f8tet den 18.10.13. Utfra foreliggende opplysninger anses saken ikke lenger aktuell, og saken avsluttes Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. S\u00f8knaden gjelder: Legalisering av t\u00e5rnkran med bomradius 50 meter, maksimal h\u00f8yde 42,8 meter S\u00f8knad om midlertidig dispensasjon fra reguleringsplanen om byggegrense mot vei, jf veilova \u00a7 29, er ikke behandlet. For vurdering av dispensasjon se punkt 3.8 \u00abDispensasjoner som ikke er behandlet\u00bb. 2. VEDTAK S\u00f8knad om tillatelse til legalisering av t\u00e5rnkran avsl\u00e5s, jf. reguleringsplanen 60030000 \u00a7 2.1,1 om detaljregulering og \u00a7 3.8 om byggeh\u00f8yde. 2.1. Dispensasjoner S\u00f8knad om midlertidig dispensasjon i 5 \u00e5r fra reguleringsplan nummer 60030000 \u00a7 2.1.1 om detaljregulering avsl\u00e5s, jf. plan- og bygningsloven \u00a7 19-2. S\u00f8knad om midlertidig dispensasjon i 5 \u00e5r fra reguleringsplan nummer 60030000 \u00a7 3.8 om byggeh\u00f8yde avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Eiendommen omfattes av reguleringsplan ID 60030000, YTREBYGDA. GNR 35 BNR 2, 6, 7, 65, 278, 688 MFL., S\u00d8REIDE SENTRUM, ikrafttredelsesdato 28.11.2011 og er regulert til Bolig/kontor/annen n\u00e6ring - B/K/NA1. Deler av eiendommen (mot fylkesvei) er ber\u00f8rt av plan under arbeid, planid 66030000 Ytrebygda gnr 35 bnr 7 m.fl., S\u00f8reide ungdomsskole. Planen er sendt til offentlig ettersyn august 2022. I sj\u00f8 er eiendommen omfattet av omr\u00e5deregulering nummer 60200000 for YTREBYGDA. GNR 33 BNR 7 MFL., DOLVIK - HOPE, MARINA- OG BOLIGOMR\u00c5DE. Omr\u00e5det i sj\u00f8 er vist som 6001 -bruk og vern av sj\u00f8 og vassdrag med tilh\u00f8rende strandsone. Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumsform\u00e5l -byfortettingssone og den ligger innenfor hensynssonene funksjonell strandsone og delvis innenfor gul veist\u00f8y. Oms\u00f8kte tiltak anses \u00e5 v\u00e6re i tr\u00e5d med regulert form\u00e5l Annen n\u00e6ring. Det er imidlertid knyttet rekkef\u00f8lgebestemmelser til feltet, som krever detaljregulering for omr\u00e5det, jf. pkt. 2.1, med videre henvisning til pkt. 7.5.1. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. Det er mottatt merknad fra flere naboer/gjenboere. Under f\u00f8lger en opplisting av mottatte merknader. Saksnummer BYGG-2022/20114 Side 2 av 18 Merknad fra Dolviken eiendom AS gnr/bnr 35/259 g\u00e5r i hovedsak ut p\u00e5 f\u00f8lgende (1): - Kommenter at s\u00f8ker angir at kranen generer 20-25 \u00e5rsverk, mens det i s\u00f8knad i 2013 ble angitt at den generer 10-12 \u00e5rsverk. Stiller sp\u00f8rsm\u00e5l ved om det har v\u00e6rt en dobling av antall ansatte p\u00e5 disse \u00e5rene. Har ogs\u00e5 kommentert f\u00f8lgende: \u00abDet samme ble presisert i fagnotatet til byr\u00e5dssak 22/17, sitat: \u00abAt kranen genererer 10- 12 \u00e5rsverk anses ikke dokumentert, og er neppe et argument i saken\u00bb\u00bb - Mangler redegj\u00f8relse for hvilke fordeler og ulemper tiltaket har. - Er ikke negativ til virksomheten p\u00e5 eiendommen. Men mener at st\u00f8rrelsen p\u00e5 kranen er for stor, b\u00e5de i h\u00f8yde og utstrekning. Vil kunne akseptere en kran som er ca 10 meter lavere. Kranen er heller ikke parkert over sj\u00f8en som angitt i s\u00f8knad, men er ogs\u00e5 ofte i posisjon p\u00e5 tvers av strandlinjen n\u00e5r den ikke er i bruk. - Kranen er ofte i bruk b\u00e5de i helger og p\u00e5 kveldstid. - Kommenterer kommunens saksbehandling av dispensasjonss\u00f8knader og kommunens mulighet for \u00e5 kreve tilpassing av eventuelle tiltak. - Kommentar vedr\u00f8rende tiltakets \u00abmidlertidighet\u00bb. Mener s\u00f8kers p\u00e5stand om at det planlegges en ny stasjon\u00e6r kran 30-35 meter lengre nord ikke er sannsynliggjort og at dette ikke b\u00f8r vektlegges i dispensasjonsvurderingen. F\u00f8lgende merknad fra gnr/bnr 35/250 er mottatt (2): Generelt er vi positive til det oms\u00f8kte tiltaket, og h\u00e5per det gode naboforholdet fortsetter. For oss er funksjonell tilkomst over eiendommen som brukes til (vinter)lagring viktig. Merknad fra Carl Mathisen gnr/bnr 35/237, g\u00e5r i hovedsak ut p\u00e5 f\u00f8lgende (3): - Kranen b\u00f8r reduseres i h\u00f8yde for \u00e5 v\u00e6re mindre sjenerende. - Det er sjenerende st\u00f8y fra kranen selv med lukkede vinduer, inklusiv \u00abtuting\u00bb. - Referer til hendelse 10.01.2022 hvor stropp fra kran hang seg fast i lyktestolpe. F\u00f8lgende Merknad fra gnr/bnr 35/765, er mottatt (4): Kranen er b\u00e5de visuelt og st\u00f8ymessig forstyrrende. Selv om virksomheten har holdt til p\u00e5 samme plass i mange \u00e5r, har den som det p\u00e5pekes i s\u00f8knaden, endret seg vesentlig, b\u00e5de mtp antall b\u00e5ter og ikke minst st\u00f8rrelsen p\u00e5 b\u00e5tene. Dette har f\u00f8rt til en rekke \"midlertidige\" tiltak, b\u00e5de kraner, plasthaller, adkomst, vraklagring mv. som fremst\u00e5r b\u00e5de skjemmende og d\u00e5rlig vedlikehold Det er ogs\u00e5 vankelig \u00e5 se at retningslinjer for HMS og utslippsrisiko kan ivaretaes p\u00e5 en god m\u00e5te p\u00e5 dagens anlegg. Det oppfordres derfor til ikke \u00e5 gi tillatelse til legalisering av kranen. Som et alternativ for b\u00e5de \u00e5 ivareta arbeidsplasser og servicetilbud, anbefales det en helhetlig utbedring av omr\u00e5det hvor det tilrettelegges for permanent for opptaksl\u00f8sning uten bruk av h\u00f8ye kraner/installasjoner. Merknad fra Johnny Monsen gnr/bnr 35/299, g\u00e5r i hovedsak ut p\u00e5 f\u00f8lgende: - Tap av utsikt. Kranen rager h\u00f8yere en boligeiendommen, f\u00e5r den derfor midt i synslinjen (se vedlagt bilde i Fig 3-1 under) og den er skjemmende. - Store st\u00f8yplager ogs\u00e5 i helgene. - Stiller sp\u00f8rsm\u00e5l ved behov for en s\u00e5 stor kran for virksomheten p\u00e5 eiendommen og om det kan ses p\u00e5 andre l\u00f8sninger for gjennomf\u00f8ring av virksomheten. Viser her til bruk av gaffeltruck og mindre kran. Henviser ogs\u00e5 til at bruk av t\u00e5rnkran ikke er normalt for denne type virksomhet, viser i den sammenheng til andre b\u00e5tforeninger/virksomheter sin l\u00f8sninger p\u00e5 nettstedet: b\u00e5tramper og kraner for sj\u00f8setting av b\u00e5t med tilhenger i Oslofjorden Saksnummer BYGG-2022/20114 Side 3 av 18 - Opplyser at t\u00e5rnkranen som er i bruk i dag ble satt opp i ca 2009 og at den synes \u00e5 v\u00e6re 10-15 meter h\u00f8yere enn tidligere kraner. - Fig 3-1 Mottatt bilde fra Johnny Monsen som skal vise utsikt fra eiendom Det er mottatt varsel om Merknad fra H\u00e5kon Omdal Laksemoen gnr/bnr 35/337. Det angitt at merknadene skal v\u00e6re oversendt i eget vedlegg, dette vedlegget er ikke mottatt fra ansvarlig s\u00f8ker og m\u00e5 oversendes ved en eventuell ny s\u00f8knad eller klage p\u00e5 dette vedtaket. S\u00f8ker har kommenter merknad fra Dolviken eiendom (1) som f\u00f8lger: Merknad anses som fremsatt b\u00e5de fra Dolviken Eiendom AS og Terje S\u00f8reide privat. Som merknad stiller skriver, er han eier av eiendom, som Bjordal og Madsen AS i dag fester. Vi legger da til grunn at han har interesser utover \u00e5 kun \u00e5 v\u00e6re nabo til tiltaket. Etter ansvarlig s\u00f8kers vurdering er antallet ansatte ikke relevant da de resterende arbeidsplasser som ikke direkte er avhengig av kranen h\u00e5ndtering av b\u00e5ter ogs\u00e5 vil g\u00e5 tapt om prim\u00e6rn\u00e6ringen forsvinner. Vider er det fremsatt merknader knyttet til at utsikt blir forstyrret for boliger lokalisert bak eksisterende kran. Til orientering er det sendt ut 21, stk. nabovarsel, og det er kun mottatt en merknad knyttet til utsikt. Ansvarlig s\u00f8ker er derfor av den oppfatting at omfanget og belastningen for 5, nye \u00e5r midlertidig ikke kan anses \u00e5 v\u00e6re s\u00e6rlig belastende n\u00e5r det kun fremsettes merknader fra en nabo. Ved s\u00f8knad i 2013, der det ble gitt midlertidig tillatelse antok enn at 8 \u00e5r til omstilling var tilstrekkelig til \u00e5 kunne vurdere nye kranl\u00f8sninger. Pga. de siste \u00e5rs spesielle utfordringer er dette arbeidet litt i bero. En anser det som realistisk i dag at ny kran kan etableres og finansieres i l\u00f8pet av de 5, \u00e5r kommende \u00e5r. S\u00f8ker har kommentert merknad 3 og 4 som f\u00f8lger: Alle mottatte merknader bygger p\u00e5 samme. Kranens h\u00f8yde, lengde p\u00e5 bom, kranens visuelle kvaliteter og st\u00f8y fra anlegget. Det er fremlagt en st\u00f8yrapport utarbeidet av Sweco AS den 06.09.2013. Det er ingen endringer i bedriften som tilsier at situasjonen vedr. st\u00f8y er endret. Til orientering var de fleste av de bakenforliggende boligene som blir ber\u00f8rt av tiltaket oppf\u00f8rt p\u00e5 et senere tidspunkt enn Bjordal og Madsen AS ble etablert i omr\u00e5det. Saksnummer BYGG-2022/20114 Side 4 av 18 Driften har p\u00e5g\u00e5tt i ca. 40 \u00e5r p\u00e5 stedet og en har m\u00e5tte tilpasse seg noe endret drift gjennom \u00e5rene ved at yrkesfl\u00e5ten og fritidsb\u00e5tfl\u00e5ten er blir noe st\u00f8rre. Bjordal om Madsen AS var opprinnelig etablert i C. Sunds gate, men m\u00e5tte etter v\u00e6rt flytte da motorst\u00f8rrelser mm ble s\u00e5 stor og tung at en ikke klarte seg uten kran. En etablerte seg da p\u00e5 dagens adresse. N\u00e5r boligbebyggelsen etter v\u00e6rt n\u00e5r bedriften igjen, har alle v\u00e6rt klar over at det var n\u00e6ringsvirksomhet p\u00e5 naboeiendommen. Det f\u00f8lges i dag urimelig at en n\u00e5 skal frata bedriften det viktigste verkt\u00f8yet en har for drift av bedriften. For \u00f8vrig tok det 3 \u00e5r for \u00e5 oppn\u00e5 midlertidig tillatelse ved s\u00f8knaden i 2013, der tillatelsen f\u00f8rst ble gitt i 2016. Tillatelsen ble da gitt fra s\u00f8knadstidspunktet i 2013, da med opph\u00f8r i 2021. I 2020 frem til starten av 2022 var det pandemi som medf\u00f8rte stagnasjon, og manglende investeringsmidler. Etter v\u00e5rt skj\u00f8nn forklarer dette hvorfor en ikke har f\u00e5tt p\u00e5 plass en ny kranl\u00f8sning innen tillatelsen gikk ut i 2021. Det vises i all hovedsak til v\u00e5r dispensasjonsvurdering i punkt 3.7 i dette brevet for v\u00e5r vurdering av de forhold som er p\u00e5pekt i de mottatte merknadene. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 BYGG PROSJEKT AS 986574174 Tiltaksklasse 1 Ansvarlig Plassering av BYGG PROSJEKT AS 986574174 prosjekterende \u2013 midlertidig kran Tiltaksklasse 1 Ansvarlig Ansvar for NODE R\u00c5DGIVENDE 919853557 prosjekterende \u2013 fundamentering av INGENI\u00d8RER AS Tiltaksklasse 2 kran 3.4. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. P\u00e5 grunn av tiltakets h\u00f8yde krever tiltaket dispensasjon fra regulert byggeh\u00f8yde i reguleringsplanens \u00a7 3.8. For vurdering av denne dispensasjonen viser vi til punkt 3.7 under. P\u00e5 grunnlag av tiltakets h\u00f8yde og st\u00f8rrelse er etter v\u00e5r vurdering bestemmelsen i liten grad ivaretatt for oms\u00f8kte tiltak. 3.5. St\u00f8y Ansvarlig s\u00f8ker har fremlagt st\u00f8yrapport fra Sweco datert 06.09.2013. Notatet dokumenterer at st\u00f8yen som tiltaket medf\u00f8rer er under grenseverdiene i kommuneplanen og retningslinje T-1442 p\u00e5 dette tidspunktet. Saksnummer BYGG-2022/20114 Side 5 av 18 Men mottatt st\u00f8yrapport synes ikke \u00e5 vurdere samvirke av st\u00f8y fra samlet st\u00f8ybelastning (b\u00e5de i virksomhet fra oms\u00f8kt eiendom og fra fylkesvei) for n\u00e6rliggende st\u00f8yf\u00f8lsom bebyggelse. Vi viser i denne sammenheng til gjeldende T-1442 punkt 2.5 om \u00absamlet st\u00f8ybelastning\u00bb. Ved eventuell ny s\u00f8knad eller klage p\u00e5 dette vedtaket m\u00e5 det dokumenteres at tiltaket tilfredsstiller krav til st\u00f8y i gjeldene kommuneplan og T-1442, b\u00e5de i seg selv og for samlet st\u00f8ybelastning. 3.6. Andre uttalelser eller vedtak Vestland fylkeskommune har gitt f\u00f8lgende uttalelse datert 04.07.2023: Vestland fylkeskommune ved avdeling for infrastruktur og veg syner til brev av 06.06.2023 med ovannemnde s\u00f8knad til uttale. Kva saka gjeld Bergen kommune har motteke s\u00f8knad om l\u00f8yve til legalisering av oppf\u00f8rt kran for opptak av b\u00e5tar i ytterlegare 5 \u00e5r. Tiltaket er avhengig av midlertidig dispensasjon i 5 \u00e5r fr\u00e5 reguleringsplan: \u00a7 2.1.1 om krav om detaljregulering. \u00a7 3.8 om byggeh\u00f8gde byggegrense mot fylkesveg og kommunal gangveg Uttale Vi har ingen innvending mot at det gis ny mellombels dispensasjon for legalisering av kran, men ber om at det vert lagt inn eit vilk\u00e5r: Krana m\u00e5 ha ein stoppfunksjon som hindrar denne i \u00e5 krage ut over fylkeskommunal veg med tilh\u00f8yrande infrastruktur b\u00e5de i eksisterande situasjon, i anleggsfasen for utviding av vegen og over vegen si utstrekning etter at denne er bygd ut i tr\u00e5d med gjeldande og/eller p\u00e5g\u00e5ande reguleringsplan for S\u00f8reide ungdomsskule. Vi ber om \u00e5 f\u00e5 saka til klagevurdering n\u00e5r ho er ferdig handsama. S\u00f8knaden er sendt Statsforvalteren for uttalelse, det er ikke mottatt noen tilbakemelding. 3.7. Dispensasjon 1) Midlertidig Dispensasjon i 5 \u00e5r fra reguleringsplanens bestemmelse \u00a7 3.8, 2dre ledd om byggeh\u00f8yde. I reguleringsplanens bestemmelse \u00a7 3.8, 2dre ledd er f\u00f8lgende angitt: Bolig/kontor/annen n\u00e6ring B/K/NA1 Maksimal byggeh\u00f8yde er satt til 8 m over korresponderende niv\u00e5 i Ytrebygdsvegen. H\u00f8yeste tillatte tomteutnyttelse er satt til %-BRA=250 %. Byggeh\u00f8yde og arealutnyttelse skal v\u00e6re h\u00f8yest mot V1 og reduseres mot sj\u00f8en. Krav i \u00a7 1.7 om andel av felles uteareal p\u00e5 bakkeplan kan fravikes i detaljregulering. En tillatelse som oms\u00f8kt kan derfor bare gis dersom det med hjemmel i plan- og bygningsloven \u00a7 19-2, kan gis dispensasjon fra bestemmelsen. For at dispensasjon kan gis, kreves det i henhold til plan- og bygningsloven \u00a7 19-2, at verken hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering Saksnummer BYGG-2022/20114 Side 6 av 18 Hovedhensynet bak bestemmelsen om bebyggelsens h\u00f8yde er \u00e5 ivareta lys og utsiktsforhold for tiltaket i seg selv og i forhold til omkringliggende bebyggelse, samt sikre tilstrekkelig luft og \u00e5penhet mellom bygningene. Bestemmelsene vil ogs\u00e5 ha betydning for bygningsvolumet og for str\u00f8kskarakteren inklusiv det visuelle inntrykket av strandsonen. Ansvarlig s\u00f8ker har begrunnet s\u00f8knad om dispensasjon som f\u00f8lger: Det vurderes slik at tiltaket som er n\u00f8dvendig for driften av foretaket, ikke er i strid med de hensynene som bestemmelsen er ment \u00e5 ivareta all den tid eksisterende kai med n\u00e6ringsbygg, er godkjent oppf\u00f8rt for mange \u00e5r siden. Tiltaket isolert sett bidrar ikke til \u00f8kt privatisering etter v\u00e5rt skj\u00f8nn, da kai alt er lovlig anlagt. Fordelene ved \u00e5 innvilge dispensasjon vil blant annet v\u00e6re at tiltaket bidrar til \u00e5 sikre eksisterende arbeidsplasser. Hovedhensikten med \u00e5 utarbeidelse en detaljreguleringsplan er antatt knyttet til en forventet endret bruk enn det omr\u00e5det i dag benyttes til. Ansvarlig s\u00f8ker anser derfor at utarbeidelsen av en detaljreguleringsplan med illustrasjonsplan i forbindelse med legalisering av kran, ikke vil bringe frem flere relevante opplysninger enn det en ordin\u00e6r legaliseringss\u00f8knad gj\u00f8r i dette tilfellet. Deler av oms\u00f8kte tiltak har v\u00e6rt godkjent midlertidig tidligere og tilsvarende installasjoner har v\u00e6rt plassert i omr\u00e5det i 30-40 \u00e5r tidligere. Oms\u00f8kte tiltak endrer ikke eiendommens form\u00e5l. Virksomheten til Bjordal og Madsen har v\u00e6rt lokalisert i omr\u00e5det siden syttitallet. Det har gjennom \u00e5renes l\u00f8p v\u00e6rt benyttet flere kraner p\u00e5 eiendommen til opptak av b\u00e5ter p\u00e5 stedet. B\u00e5ter og behov har endret seg gjennom \u00e5rene og n\u00e5v\u00e6rende kran dekker bedriftens behov. N\u00e5v\u00e6rende kran som s\u00f8kes legalisert ligger ca. 17 meter over korresponderende terreng i Ytrebygdsvegen. Gjeldende plan \u00e5pner for bebyggelse p\u00e5 inntil 8,0 meter. Gjeldende omr\u00e5deplan er vedtatt 28.11.2011. og har ikke til hensikt \u00e5 hindre den driften som er p\u00e5 eiendommen i dag. Som redegjort for bygger begrunnelsen for \u00e5 gi dispensasjon, omr\u00e5det har v\u00e6rt i bruk til form\u00e5let i mange \u00e5r og at eksisterende bruk ikke blir endret som f\u00f8lge av tiltaket, samt at det ikke har v\u00e6rt hensikt i gjeldende plan \u00e5 hindre lovlig etablert virksomhet. Tiltaket er \u00e5 forst\u00e5 en midlertidig konstruksjon oms\u00f8kt for en periode p\u00e5 5 \u00e5r. Ved \u00e5 frata eiendommen kranen vil en for fremtiden ikke kunne utf\u00f8re bedriftens hovedn\u00e6ring. Dette kan i ytterste konsekvens bety opph\u00f8r av inntil 20-25, arbeidsplasser. Bjordal og Madsens AS f\u00f8rste t\u00e5rnkran ble oppf\u00f8rt sammen med f\u00f8rste bygg ved sj\u00f8en i 1981.(Verksted var da i den gamle l\u00f8en p\u00e5 oppsiden av veien i 10 \u00e5r, f\u00f8r nytt bygg ble oppf\u00f8rt). Datidens b\u00e5ter var betydelig mindre enn i dag og en 4 tonns kran var tilstrekkelig. Siden den gangen har b\u00e5tene \u00f8kt b\u00e5de i lengde og vekt. Dagens kran som tar b\u00e5ter inntil 12 tonn og er allerede i minste laget for dagens b\u00e5tst\u00f8rrelser. Bedriften har etter v\u00e6rt l\u00e6rt \u00e5 leve med midlertidig tillatelse. I 1981 flyttet bedriften inn i nytt bygg/verksted som var midlertidig godkjent. Mer eller mindre alle tiltak som er oms\u00f8kt har f\u00e5tt status som midlertidig godkjent pga. forhold til adkomst eller tidligere manglende regulering av omr\u00e5det. Oms\u00f8kte tiltak endrer ikke eiendommens form\u00e5l, videre anser ansvarlig s\u00f8ker at hensynet bak bestemmelsen det dispenseres fra ikke blir vesentlig tilsidesatt. Dispensasjonene vil ikke gi negative konsekvenser for helse, milj\u00f8 og sikkerhet. Saksnummer BYGG-2022/20114 Side 7 av 18 Vi anser derfor at fordelene ved \u00e5 innvilge dispensasjon er vesentlig st\u00f8rre enn ulempene, og vilk\u00e5ret for \u00e5 innvilge dispensasjon er derved til stede. Form\u00e5let med bestemmelsen er \u00e5 hindre \u00f8kt privatisering av strandsonen, b\u00e5de fysisk og visuelt. N\u00e5r tiltaket i seg selv ikke bidrar til endring, kan vi heller ikke se at hensynet bak bestemmelsen eller lovens form\u00e5lsbestemmelse blir vesentlig tilsidesatt. I denne saken gjelder s\u00f8knad om dispensasjon for legalisering av eksisterende t\u00e5rnkran med h\u00f8yde ca 42,8 meter og bom med svingradius p\u00e5 ca 51,7 meter og total lengde ca 70 meter. T\u00e5rnkranen har en maksimal byggeh\u00f8yde p\u00e5 kote 43,2. Reguleringsbestemmelsen om maksimal byggeh\u00f8yde 8 meter over korresponderende h\u00f8yde i Ytrebygdsveien (som ligger p\u00e5 kote 20-21 i det aktuelle omr\u00e5det) antas \u00e5 gi en maksimalt tillatt byggeh\u00f8yde p\u00e5 kote 29. Det vil si at tiltakets maksimale h\u00f8yde er ca 14 meter h\u00f8yere enn regulert byggeh\u00f8yde og ikke 9 meter som angitt i dispensasjonss\u00f8knaden. Se Fig 3-2 under for mottatt snitt tegning av kran. Fig 3-2 Snitt av kran. Selve kranbommen er alts\u00e5 angitt med en koteh\u00f8yde i overkant p\u00e5 noe over kote 37. Av de n\u00e6rliggende gjenboerne \u00f8st og syd\u00f8st for kranen antas det at 10-15 har et grunnplan i boligene som ligger lavere enn kranbommen og som kan antas \u00e5 v\u00e6re relativt sterkt ber\u00f8rt. Det vil si at kranbommen vil fremst\u00e5 som noks\u00e5 dominerende for disse boligene, spesielt n\u00e5r bommen er \u00abparkert\u00bb parallelt med Ytrebygdsveien. Vi viser i denne sammenheng ogs\u00e5 til mottatt bilde i nabomerknad, se Fig 3-1 i punkt 3.2 over. Saksnummer BYGG-2022/20114 Side 8 av 18 Fig 3-3 Kartutsnitt av Kran med radius 50 meter med n\u00e6rliggende boligomr\u00e5de. Terrengkote 35,0 (2 meter lavere enn topp kranbom) markert med r\u00f8dt p\u00e5 kartet. Det antas at den regulerte byggeh\u00f8yde blant annet ble satt for \u00e5 begrense tap av sol og utsikt for bakenforliggende boliger. Selv om kranbommen i seg selv er av begrenset h\u00f8yde vil den etter v\u00e5r vurdering vesentlig forringe utsikten for bakenforliggende boliger. Det at kranbommen er i bevegelse vil ogs\u00e5 forsterke den visuelle forstyrrelsen av utsikten i forhold til en permanent konstruksjon med samme dimensjon. I mottatt st\u00f8yrapport fra 2013 er det angitt at kranen tilfredsstilte dav\u00e6rende krav til st\u00f8y i T- 1442. P\u00e5 bakgrunn av st\u00f8yrapporten antas det ogs\u00e5 at dagens st\u00f8ykravene er tilfredsstilt for selve kranen, men til tross for dette er det klart at st\u00f8y fra en kran med den oms\u00f8kte h\u00f8yden vil ha st\u00f8rre nedslagsfelt enn tilsvarende st\u00f8y fra en lavere kran. Vi gj\u00f8r oppmerksom p\u00e5 at mottatt st\u00f8yrapport ikke synes \u00e5 vurdere samvirke av st\u00f8y fra samlet st\u00f8ybelastning (b\u00e5de fra virksomheten p\u00e5 oms\u00f8kt eiendom og fra fylkesveien) for n\u00e6rliggende st\u00f8yf\u00f8lsom bebyggelse. Vi viser i denne sammenheng til gjeldende T-1442 punkt 2.5 om \u00absamlet st\u00f8ybelastning\u00bb. Dette m\u00e5 dokumenteres ved en eventuell klage p\u00e5 dette avslaget, eller ved en ny s\u00f8knad. Kranen fremst\u00e5r ogs\u00e5 som meget dominerende sett fra sj\u00f8siden. Selv om en kran i seg selv kan anses \u00e5 v\u00e6re i tr\u00e5d med sine bebygde omgivelser er h\u00f8yden (42 meter) og utstrekningen (70 meter) noks\u00e5 omfattende. Som angitt i reguleringsplanens bestemmelse er den maksimale byggeh\u00f8yden for hele omr\u00e5det 8 meter over korresponderende niv\u00e5 av Ytrebygdsveien, men samtidig angis at byggeh\u00f8yden skal reduseres mot sj\u00f8en. Det anses derfor at tiltaket som er helt i sj\u00f8kanten er ytterligere i motstrid til bestemmelsene og kan v\u00e6re med \u00e5 undergrave denne bestemmelsen ytterligere. Saksnummer BYGG-2022/20114 Side 9 av 18 P\u00e5 bakgrunn av overst\u00e5ende vurderinger anses hensynet bak den regulert byggeh\u00f8yden som vesentlig tilsidesatt. Fordelene ved tiltaket antas \u00e5 v\u00e6re at eksisterende virksomhet kan fortsette som f\u00f8r. Ulempene \u00e5 innvilge dispensasjonen er spesielt forhold til naboer vedr\u00f8rende utsikt og st\u00f8y, samt presedens ved \u00e5 dispensere fra en relativt stor byggeh\u00f8yde i en relativt ny reguleringsplan. Etter en samlet vurdering vil ulempene v\u00e6re st\u00f8rre enn fordelene for den oms\u00f8kte dispensasjonen. 2) Midlertidig dispensasjon fra bestemmelsene i gjeldende reguleringsplan \u00a7 2.1.1 med hensyn til krav om utarbeiding av detaljreguleringsplan. I reguleringsplanens \u00a7 2.1.1 er f\u00f8lgende angitt: 2.1.1 Detaljregulering For f\u00f8lgende felt skal det utarbeides detaljreguleringsplan supplert med illustrasjonsplan: \u00b7 Felt som omfattes av \u00a7 7.5.1 - krav om felles planlegging (S1, S3, B/K/NA1, U/N/B2, FR2) For at dispensasjon kan gis kreves det at verken hensynene bak bestemmelsen det s\u00f8kes om dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om midlertidig dispensasjon i 5 \u00e5r fra plankravet som f\u00f8lger: Det vurderes slik at tiltaket som er n\u00f8dvendig for driften av foretaket, ikke er i strid med de hensynene som bestemmelsen er ment \u00e5 ivareta all den tid eksisterende kai med n\u00e6ringsbygg, er godkjent oppf\u00f8rt for mange \u00e5r siden. Tiltaket isolert sett bidrar ikke til \u00f8kt privatisering etter v\u00e5rt skj\u00f8nn, da kai alt er lovlig anlagt. Fordelene ved \u00e5 innvilge dispensasjon vil blant annet v\u00e6re at tiltaket bidrar til \u00e5 sikre eksisterende arbeidsplasser. Hovedhensikten med \u00e5 utarbeidelse en detaljreguleringsplan er antatt knyttet til en forventet endret bruk enn det omr\u00e5det i dag benyttes til. Ansvarlig s\u00f8ker anser derfor at utarbeidelsen av en detaljreguleringsplan med illustrasjonsplan i forbindelse med legalisering av kran, ikke vil bringe frem flere relevante opplysninger enn det en ordin\u00e6r legaliseringss\u00f8knad gj\u00f8r i dette tilfellet. Deler av oms\u00f8kte tiltak har v\u00e6rt godkjent midlertidig tidligere og tilsvarende installasjoner har v\u00e6rt plassert i omr\u00e5det i 30-40 \u00e5r tidligere. Oms\u00f8kte tiltak endrer ikke eiendommens form\u00e5l. Saksnummer BYGG-2022/20114 Side 10 av 18 Virksomheten til Bjordal og Madsen har v\u00e6rt lokalisert i omr\u00e5det siden syttitallet. Det har gjennom \u00e5renes l\u00f8p v\u00e6rt benyttet flere kraner p\u00e5 eiendommen til opptak av b\u00e5ter p\u00e5 stedet. B\u00e5ter og behov har endret seg gjennom \u00e5rene og n\u00e5v\u00e6rende kran dekker bedriftens behov. N\u00e5v\u00e6rende kran som s\u00f8kes legalisert ligger ca. 17 meter over korresponderende terreng i Ytrebygdsvegen. Gjeldende plan \u00e5pner for bebyggelse p\u00e5 inntil 8,0 meter. Gjeldende omr\u00e5deplan er vedtatt 28.11.2011. og har ikke til hensikt \u00e5 hindre den driften som er p\u00e5 eiendommen i dag. Som redegjort for bygger begrunnelsen for \u00e5 gi dispensasjon, omr\u00e5det har v\u00e6rt i bruk til form\u00e5let i mange \u00e5r og at eksisterende bruk ikke blir endret som f\u00f8lge av tiltaket, samt at det ikke har v\u00e6rt hensikt i gjeldende plan \u00e5 hindre lovlig etablert virksomhet. Tiltaket er \u00e5 forst\u00e5 en midlertidig konstruksjon oms\u00f8kt for en periode p\u00e5 5 \u00e5r. Ved \u00e5 frata eiendommen kranen vil en for fremtiden ikke kunne utf\u00f8re bedriftens hovedn\u00e6ring. Dette kan i ytterste konsekvens bety opph\u00f8r av inntil 20-25, arbeidsplasser. Bjordal og Madsens AS f\u00f8rste t\u00e5rnkran ble oppf\u00f8rt sammen med f\u00f8rste bygg ved sj\u00f8en i 1981.(Verksted var da i den gamle l\u00f8en p\u00e5 oppsiden av veien i 10 \u00e5r, f\u00f8r nytt bygg ble oppf\u00f8rt). Datidens b\u00e5ter var betydelig mindre enn i dag og en 4 tonns kran var tilstrekkelig. Siden den gangen har b\u00e5tene \u00f8kt b\u00e5de i lengde og vekt. Dagens kran som tar b\u00e5ter inntil 12 tonn og er allerede i minste laget for dagens b\u00e5tst\u00f8rrelser. Bedriften har etter v\u00e6rt l\u00e6rt \u00e5 leve med midlertidig tillatelse. I 1981 flyttet bedriften inn i nytt bygg/verksted som var midlertidig godkjent. Mer eller mindre alle tiltak som er oms\u00f8kt har f\u00e5tt status som midlertidig godkjent pga. forhold til adkomst eller tidligere manglende regulering av omr\u00e5det. Oms\u00f8kte tiltak endrer ikke eiendommens form\u00e5l, videre anser ansvarlig s\u00f8ker at hensynet bak bestemmelsen det dispenseres fra ikke blir vesentlig tilsidesatt. Dispensasjonene vil ikke gi negative konsekvenser for helse, milj\u00f8 og sikkerhet. Vi anser derfor at fordelene ved \u00e5 innvilge dispensasjon er vesentlig st\u00f8rre enn ulempene, og vilk\u00e5ret for \u00e5 innvilge dispensasjon er derved til stede. Form\u00e5let med bestemmelsen er \u00e5 hindre \u00f8kt privatisering av strandsonen, b\u00e5de fysisk og visuelt. N\u00e5r tiltaket i seg selv ikke bidrar til endring, kan vi heller ikke se at hensynet bak bestemmelsen eller lovens form\u00e5lsbestemmelse blir vesentlig tilsidesatt. I denne saken gjelder s\u00f8knad om dispensasjon for legalisering av eksisterende t\u00e5rnkran med h\u00f8yde ca 42,8 meter og bom med svingradius p\u00e5 ca 51,7 meter og total lengde ca 70 meter. Det vises innledningsvis til \u00abhistorikk\u00bb for dette tiltaket som angitt p\u00e5 side 1 i dette vedtaket. Samt til opplysninger gitt i nabomerknad fra Johnny Monsen i punkt 3.2 i dette vedtaket. Utfra disse opplysningene antas det at tiltaket har f\u00f8lgende \u00abhistorikk\u00bb: - Opprinnelig t\u00e5rnkran montert p\u00e5 1980-tallet. - Ny st\u00f8rre kran montert en gang p\u00e5 1990-talet (ca h\u00f8yde 30 meter). - Dagens kran montert ca 2009. Denne kranen antas \u00e5 v\u00e6re 10-15 meter h\u00f8yere enn foreg\u00e5ende kran. - Etter merknad fra nabo i annen byggesak p\u00e5 eiendommen, ble det i 2012 avklart at kran er et s\u00f8knadspliktig tiltak. - I 2013 ble det Mottatt s\u00f8knad om midlertidig legalisering av kran til 2021. Rammetillatelse p\u00e5 vilk\u00e5r for legalisering av kran til 2021 ble gitt 04.05.2016. S\u00f8knad om igangsettingstillatelse i forbindelse med denne rammetillatelsen ble avsl\u00e5tt, slik at det ikke ble gitt igangsettingstillatelse for legalisering kranen. Rammetillatelsen bortfalt derfor etter 3 \u00e5r. Saksnummer BYGG-2022/20114 Side 11 av 18 Som det fremg\u00e5r av denne historikken er det aldri gitt en gyldig igangsettingstillatelse for t\u00e5rnkran p\u00e5 eiendommen, selv om den f\u00f8rste kranen ble oppf\u00f8rt p\u00e5 1980-tallet if\u00f8lge ansvarlig s\u00f8ker. T\u00e5rnkranen har en maksimal byggeh\u00f8yde p\u00e5 kote 43,2. Reguleringsbestemmelsen om maksimal byggeh\u00f8yde 8 meter over korresponderende h\u00f8yde i Ytrebygdsveien (som ligger p\u00e5 kote 20-21 i det aktuelle omr\u00e5det) antas \u00e5 gi en maksimalt tillatt byggeh\u00f8yde p\u00e5 kote 29. Det vil si at tiltakets maksimale h\u00f8yde er ca 14 meter h\u00f8yere enn regulert byggeh\u00f8yde og ikke 9 meter som angitt i dispensasjonss\u00f8knaden. Av de n\u00e6rliggende gjenboerne \u00f8st og syd\u00f8st for kranen antas det at 10-15 har et grunnplan i boligene som ligger lavere enn kranbommen og som kan antas \u00e5 v\u00e6re relativt sterkt ber\u00f8rt. Det vil si at kranbommen vil fremst\u00e5 som noks\u00e5 dominerende for disse boligene, spesielt n\u00e5r bommen er \u00abparkert\u00bb parallelt med Ytrebygdsveien. Vi viser i denne sammenheng ogs\u00e5 til mottatt bilde i nabomerknad, se Fig 3-1 i punkt 3.2 over. Det antas at den regulerte byggeh\u00f8yde blant annet ble satt for \u00e5 begrense tap av sol og utsikt for bakenforliggende boliger. Selv om kranbommen i seg selv er av begrenset h\u00f8yde vil den etter v\u00e5r vurdering vesentlig forringe utsikten for bakenforliggende boliger. Det at kranbommen er i bevegelse vil ogs\u00e5 forsterke den visuelle forstyrrelsen av utsikten i forhold til en permanent konstruksjon med samme dimensjon. I mottatt st\u00f8yrapport fra 2013 er det angitt at kranen tilfredsstilte dav\u00e6rende krav til st\u00f8y i T- 1442. P\u00e5 bakgrunn av st\u00f8yrapporten antas det ogs\u00e5 at dagens st\u00f8ykrav er tilfredsstilt for selve kranen, men til tross for dette er det klart at st\u00f8y fra en kran med den oms\u00f8kte h\u00f8yden vil ha st\u00f8rre nedslagsfelt enn tilsvarende st\u00f8y fra en lavere kran. Vi gj\u00f8r oppmerksom p\u00e5 at mottatt st\u00f8yrapport ikke synes \u00e5 vurdere samvirke av st\u00f8y fra samlet st\u00f8ybelastning (b\u00e5de i virksomhet fra oms\u00f8kt eiendom og fra fylkesvei) for n\u00e6rliggende st\u00f8yf\u00f8lsom bebyggelse. Vi viser i denne sammenheng til gjeldende T-1442 punkt 2.5 om \u00absamlet st\u00f8ybelastning\u00bb. Dette m\u00e5 dokumenteres ved en eventuell klage p\u00e5 dette avslaget eller ved en ny s\u00f8knad. En eventuell endring av regulert byggeh\u00f8yde anses \u00e5 v\u00e6re til sjenanse for naboer og b\u00f8r derfor tas gjennom en eventuell planendring. Ansvarlig s\u00f8ker opplyste f\u00f8lgende i forbindelse med s\u00f8knad om midlertidig legalisering i 8 \u00e5r i 2013: Bjordal & Madsen som bedrift i sin n\u00e5v\u00e6rende form er avhengig av etablert kran, for \u00e5 kunne betjene den kundemassen som er ervervet gjennom flere \u00e5r. Videre har Bjordal og Madsen AS s\u00e5 langt signalisert at de \u00f8nsker \u00e5 v\u00e6re med i en diskusjon rundt endringer i fremtiden. En evt. endring i s\u00e5 m\u00e5te vil erfaringsvis ta tid, vi finner det derfor rettmessig at bedriften for benytte kranen i en periode p\u00e5 inntil 8 \u00e5r. Saksnummer BYGG-2022/20114 Side 12 av 18 Som angitt i denne dispensasjonss\u00f8knaden, ble det s\u00f8kt om en midlertidig legalisering av kran i 8 \u00e5r, for \u00e5 ha tilstrekkelig tid til \u00e5 se p\u00e5 alternative l\u00f8sninger for \u00abmateriellh\u00e5ndtering\u00bb for bedriften uten bruk av t\u00e5rnkrab. I s\u00f8knad om ny legalisering i ytterligere 5 \u00e5r, fra 2022, angir ansvarlig s\u00f8ker blant annet f\u00f8lgende: BM har fortsatt behov for \u00e5 kunne sette b\u00e5ter p\u00e5 land i forbindelse med reparasjon av b\u00e5tmotor og drevlinjer. Bjordal og Madsen AS planlegger \u00e5 skifte ut eksisterende kranen til fordel for ny kran, lokalisert ca. 30-35 lenger nord enn eksisterende kran. Ny kran vil v\u00e6re stasjon\u00e6r, oppf\u00f8res fra fast fjell der eksisterende bygg vil bidra til at kranen ikke blir like synlig for omgivelsene. En ny kran vil v\u00e6re en betydelig investering som vil ta noe tid \u00e5 etablere med s\u00f8knad osv. Eneste l\u00f8sning for fortsatt drift av BM vil v\u00e6re at eksisterende kran blir st\u00e5ende i inntil 5 nye \u00e5r. Pga. vanskeligheter med \u00e5 dokumentere eksisterende kai oppbygning, betong og armering, som delvis er etablert p\u00e5 s\u00f8ylefundamenter er kranen i dag plassert s\u00e5 langt s\u00f8r som mulig og sveiset fast til skinnegangen som ligger p\u00e5 faste masser. Det fremst\u00e5r etter v\u00e5r vurdering som at man siden s\u00f8knad i 2013 har gjort sv\u00e6rt lite for \u00e5 se p\u00e5 alternative l\u00f8sninger til eksisterende kran for h\u00e5ndtering av b\u00e5ter og annet materiell. De 10 \u00e5rene som er g\u00e5tt siden opprinnelig s\u00f8knad antas \u00e5 ha v\u00e6rt rikelig med tid for \u00e5 avklare bedriftens behov, prosjektere ny kran og sende inn s\u00f8knad om byggetillatelse for et slikt tiltak. At det i de 16 m\u00e5nedene etter at denne s\u00f8knaden ble mottatt (mars 2022) heller ikke har komment inn noen slik s\u00f8knad styrker etter v\u00e5r vurdering denne antakelsen. Etter v\u00e5r vurdering antas ikke en ytterligere midlertidig legalisering p\u00e5 5 \u00e5r \u00e5 medf\u00f8re noe insitament for ytterligere fremdrift for \u00e5 komme frem med en alternativ l\u00f8sning for materialh\u00e5ndtering for virksomheten, som er til mindre sjenanse for naboer. Ansvarlig s\u00f8ker angir ogs\u00e5 i s\u00f8knaden f\u00f8lgende: Bedriften har etter v\u00e6rt l\u00e6rt \u00e5 leve med midlertidig tillatelse. Det fremst\u00e5r s\u00e5ledes som at s\u00f8knad om midlertidig legalisering i 5 \u00e5r, tiln\u00e6rmet er en s\u00f8knad om permanent legalisering av t\u00e5rnkran p\u00e5 eiendommen. Det vises ogs\u00e5 til at det i 2013 ble avholdt et oppstartsm\u00f8te vedr\u00f8rende detaljregulering i henhold til reguleringsplanens bestemmelse \u00a7 2.1.1, men at dette planinitiativet ble avsluttet i 2015 fordi det ikke var fremdrift i planen fra forslagsstiller sin side. Vi kan til en viss grad v\u00e6re enig med s\u00f8ker om at en materialh\u00e5ndteringsl\u00f8sning for den eksisterende virksomheten, ikke normalt beh\u00f8ver \u00e5 v\u00e6re av en slik art at den m\u00e5 behandles gjennom en detaljregulering. Men i denne konkrete saken s\u00f8kes det om en t\u00e5rnkran med total h\u00f8yde p\u00e5 ca 43 meter og med en bombredde p\u00e5 70 meter som anses som en sjenanse for omkringliggende boliger. Saksnummer BYGG-2022/20114 Side 13 av 18 Vi har full forst\u00e5else for tiltakshaver sitt behov for en hensiktsmessig l\u00f8sning for h\u00e5ndtering av b\u00e5ter og utstyr. Men etter v\u00e5r vurdering er det mange alternative l\u00f8sninger for \u00abmateriellh\u00e5ndtering\u00bb for den eksisterende virksomheten. Etter v\u00e5r vurdering vil b\u00e5de en mobilkran eller en permanent mindre kran p\u00e5 kaikanten (se Fig 3-4 og 3-5 under) i kombinasjon med annet utstyr som gaffeltrucker eller lignende, kunne tilfredsstille virksomhetens \u00abmateriellh\u00e5ndteringsbehov\u00bb. Fig 3-4 Svingkran p\u00e5 kaikant Fig 3.5 Fagverkskran p\u00e5 kaikant N\u00e5r man p\u00e5 10 \u00e5r ikke har kommet lengre i vurdering av alternative l\u00f8sninger, anses det ikke som en \u00abforlenget\u00bb midlertidighet med 5 \u00e5r vil frembringe noen ny l\u00f8sning. Saksnummer BYGG-2022/20114 Side 14 av 18 Dette tiltaket er alts\u00e5 ogs\u00e5 i motstrid til h\u00f8ydebestemmelsen i den gjeldende omr\u00e5dereguleringen. Vurdering av plankravet m\u00e5 derfor ogs\u00e5 vurderes opp mot denne bestemmelsen i omr\u00e5dereguleringen. N\u00e5r tiltaket ikke er i tr\u00e5d med bestemmelse om byggeh\u00f8yde i omr\u00e5dereguleringen og vi ikke finner \u00e5 kunne dispensere fra denne bestemmelsen, anses det ogs\u00e5 som at hensynet bak plankravet i reguleringsplanen er vesentlig tilsidesatt. En dispensasjon fra disse bestemmelsene for det oms\u00f8kte tiltaket, vil ogs\u00e5 v\u00e6re med p\u00e5 \u00e5 redusere planens virkning. En slik uthuling av planen vil ogs\u00e5 kunne forringe de visuelle kvalitetene i str\u00f8ket, ved at det skaper presedens for byggeh\u00f8yder for andre byggverk i omr\u00e5det. Fordelene ved tiltaket antas \u00e5 v\u00e6re at eksisterende n\u00e6ringsvirksomhet p\u00e5 eiendommen kan fortsette som f\u00f8r. Ulempene er spesielt forhold til naboer vedr\u00f8rende utsikt og st\u00f8y, samt at dispensasjon vil v\u00e6re en uthuling av reguleringsplanens bestemmelse. Etter en samlet vurdering vil ulempene v\u00e6re st\u00f8rre enn fordelene for den oms\u00f8kte dispensasjonen. 3.8. Dispensasjoner som ikke er behandlet: Tiltaket kommer i strid med reguleringsplanens/kommunedelplanen med hensyn til byggegrense mot gangvei og fylkesvei, jf veglova \u00a7 29. I denne konkrete saken har Vestland fylkeskomme blant annet angitt f\u00f8lgende i sin h\u00f8ringsuttale: Vi har ingen innvending mot at det gis ny mellombels dispensasjon for legalisering av kran, men ber om at det vert lagt inn eit vilk\u00e5r: Krana m\u00e5 ha ein stoppfunksjon som hindrar denne i \u00e5 krage ut over fylkeskommunal veg med tilh\u00f8yrande infrastruktur b\u00e5de i eksisterande situasjon, i anleggsfasen for utviding av vegen og over vegen si utstrekning etter at denne er bygd ut i tr\u00e5d med gjeldande og/eller p\u00e5g\u00e5ande reguleringsplan for S\u00f8reide ungdomsskule Vi stiller oss positive til dispensasjon fra p\u00e5 de vilk\u00e5r som er angitt i uttalen fra Vestland fylkeskommune, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. Ved en eventuell ny s\u00f8knad eller klage p\u00e5 dette avslaget m\u00e5 det redegj\u00f8res for om og hvordan vilk\u00e5r i uttalelse fra Vestland fylkeskommune skal tilfredstilles, 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Saksnummer BYGG-2022/20114 Side 15 av 18 Rolf Bertheussen saksbehandler Trond Haugen Seksjonsleder Dette dokumentet er godkjent elektronisk. Kopi til: STATSFORVALTAREN I VESTLAND, Nj\u00f8savegen 2, 6863 LEIKANGER BJORDAL & MADSEN AS, Ytrebygdsvegen 53, 5252 S\u00d8REIDGREND H\u00e5kon Omdal Laskemoen, S\u00f8reid\u00e5sen 37, 5252 S\u00d8REIDGREND VESTLAND FYLKESKOMMUNE INFRASTRUKTUR OG VEG, Askedalen 4, 6863 LEIKANGER Carl Gunnar Horn Mathisen, S\u00f8reid\u00e5sen 17, 5252 S\u00d8REIDGREND DOLVIKEN EIENDOM AS, c/o Terje S\u00f8reideS\u00f8reid\u00e5sen 21, 5252 S\u00d8REIDGREND Johnny Monsen, S\u00f8reid\u00e5sen 19, 5252 S\u00d8REIDGREND VAAG EIENDOM & INVEST AS, S\u00f8reid\u00e5sen 10, 5252 S\u00d8REIDGREND ADVOKAT PER-ERIK G\u00c5SKJENN - BERGEN LEGAL, Valkendorfsgaten 4, 5012 BERGEN COASTLINE INVEST HOLDING AS, c/o Rune EllefsenS\u00f8r\u00e5sh\u00f8gda 157, 5235 R\u00c5DAL Saksnummer BYGG-2022/20114 Side 16 av 18 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2022/20114 Side 17 av 18 Saksnummer BYGG-2022/20114 Side 18 av 18 "
}