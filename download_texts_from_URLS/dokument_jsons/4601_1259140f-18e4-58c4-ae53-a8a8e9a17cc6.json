{
  "dokument_id": "1259140f-18e4-58c4-ae53-a8a8e9a17cc6",
  "doc_type": "case_presentation",
  "kommune": 4601,
  "tittel": "\nEndringsavtale Sandviksboder 78 AS, Lemkuhlstranden AS (tidligere Lemkuhl Utvikling AS), Elsero Brygge AS og Sandviken Eiendom AS",
  "url": "https://bergen.kommune.no/politikere-utvalg/api/fil/bk360/11095898/Framstilling--Endringsavtale-Sandviksboder-78-AS-Lemkuhlstranden-AS-tidligere-Lemkuhl-Utvikling-AS-Elsero-Brygge-AS-og-Sandviken-Eiendom-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2019/13703-32 Endringsavtale Sandviksboder 78 AS, Lemkuhlstranden AS (tidligere Lemkuhl Utvikling AS), Elsero Brygge AS og Sandviken Eiendom AS Hva saken gjelder: Saken gjelder endring av tidligere fremforhandlet utbyggingsavtale vedtatt 18.02.2016 i byr\u00e5dssak 1060-16. Vedtak og avtale f\u00f8lger som vedlegg. Utbyggingsavtalen gjelder gjennomf\u00f8ring av felles infrastrukturtiltak i reguleringsplan P 603 90000, Sandviksbodene 78c-80, vedtatt av Bergen bystyre den 28.8.2011. I planen er det rekkef\u00f8lgebestemmelser med krav om utbedring/ombygging av Gjensidigekrysset og Sandviksveien med tilh\u00f8rende fortau og torg fram til krysset ved M\u00e5seskj\u00e6rsveien. Form\u00e5let med utbyggingsavtalen er \u00e5 sikre en koordinert og helhetlig opparbeidelse av felles infrastrukturtiltak ved at avtalen avklarer kostnadsfordeling mellom utbyggerne, byggherreansvar, tekniske krav, samt ansvar for etterf\u00f8lgende drift og vedlikehold. Avtalen bortfaller 31.12.2025, jf. avtalens punkt 11. Statens vegvesen har uttalt at det ikke vil v\u00e6re mulig \u00e5 realisere Gjensidigekrysset f\u00f8r tidligst i 2026 (tiltak a) i Utbyggingsavtalens punkt 6). Planarbeidene knyttet til Lemkuhlstranden AS og Sandviken Eiendom AS sine eiendommer ble forsinket som f\u00f8lge av Statens veivesens tidligere \u00f8nske om \u00e5 benytte arealene til rigg- og anleggsomr\u00e5de for forlenget Fl\u00f8yfjellstunnel. Det vil derfor ikke v\u00e6re mulig for partene i avtalen \u00e5 oppfylle avtalens forpliktelser i l\u00f8pet av 2025. Med bakgrunn i dette \u00f8nsker partene \u00e5 forlenge avtalen til 31.12.2035 jf. punkt 4 i endringsavtalen. I tillegg er det foresl\u00e5tt endring av tidspunkt for ferdigstillelse av torget i Sandviksveien. I opprinnelig avtale punkt 7.4.2 er ferdigstillelsen knyttet til ferdigstillelse av de \u00f8vrige tiltakene i avtalen. Det er \u00f8nskelig \u00e5 endre dette slik at ferdigstillelsen er knyttet til brukstillatelse for tiltak i reguleringsplanen for Lemkuhlstrandens AS sin eiendom. Punkt 7.4.2 siste avsnitt foresl\u00e5s derfor endret fra: \u00abUnder forutsetning av at LU sin plan for torget godkjennes av BK, og partene kommer til enighet om en realiseringsavtale, skal torget v\u00e6re opparbeidet senest 3 m\u00e5neder etter at tiltak a) og b) er ferdigstilt. Denne fristen forlenges tilsvarende s\u00e5 fremt \u00e5rsaken til eventuelle forsinkelser knyttet til den offentlige saksbehandlingen av n\u00f8dvendige s\u00f8knader/tillatelser.\u00bb 1 Til \u00e5 lyde: \u00abTorget skal v\u00e6re ferdig opparbeidet f\u00f8r LU gis midlertidig brukstillatelse for sine tiltak i henhold til reguleringsplanen.\u00bb AIle \u00f8vrige bestemmelser i opprinnelig utbyggingsavtale gjelder fortsatt. Bergen kommunes plikter i henhold til opprinnelig avtales punkt 8 p\u00e5virkes ikke av endringene. Avtalen har ligget ute til offentlig ettersyn i tidsrommet 11.05.2024 \u2013 11.06.2024. Bymilj\u00f8etaten har ikke mottatt merknader til avtalen. Fagetatens vurdering og anbefaling: Bymilj\u00f8etaten har vurdert endringene og funnet at disse er forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. Vedtatt tras\u00e9 for Bybane til \u00c5sane g\u00e5r via Gjensidigekrysset og Sandviksveien. Det er ikke hensiktsmessig \u00e5 opparbeide veitiltakene dersom en stor del vil bli fjernet ved bygging av Bybanetras\u00e9. Partene er i dialog med Statens vegvesen som mest sannsynlig skal realisere deler av tiltakene i forbindelse med opparbeidelse av sykkelstamveg delstrekning 6b+c Bradbenken\u2013Glass Knag Det er ogs\u00e5 i det offentliges interesse at riggomr\u00e5det holdes tilgjengelig til forlengelse av Fl\u00f8yfjellstunnelen. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner de foresl\u00e5tte endringer av tidligere fremforhandlet utbyggingsavtale vedtatt 18.02.2016. Det er i vurderingen lagt vekt p\u00e5 at gjeldende utbyggingsavtale bortfaller 31.12.2025, samtidig som at det er klart at det ikke vil v\u00e6re mulig for partene i avtalen \u00e5 oppfylle avtalens forpliktelser i l\u00f8pet av 2025. Bakgrunnen er at planarbeidene knyttet til Lemkuhlstranden AS og Sandviken Eiendom AS sine eiendommer er forsinket som f\u00f8lge av Statens veivesens tidligere \u00f8nske om \u00e5 benytte arealene til rigg- og anleggsomr\u00e5de for forlenget Fl\u00f8yfjellstunnel. Endringene vil derfor bidra til at felles infrastrukturtiltak i gjeldene reguleringsplan P 603 90000, Sandviksbodene 78c-80 vil kunne gjennomf\u00f8res. Byr\u00e5den er videre enig med vurderingen som er foretatt av Bymilj\u00f8etaten, da en mener at de foresl\u00e5tte endringene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07)\u00bb 2 Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner endringsavtalen med Sandviksboder 78 AS, Lemkuhlstranden AS, Elsero Brygge AS og Sandviken Eiendom AS 2. Byr\u00e5d for byutvikling delegeres myndighet til \u00e5 signere endringsavtalen p\u00e5 vegne av kommunen. Dato: 1. oktober 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Bymilj\u00f8etatens fagnotat av 23.07.24 med f\u00f8lgende vedlegg: - Vedtak av 18.02.2016 i byr\u00e5dssak 1060-16 - Utbyggingsavtale signert 17.12.2015 - Fremforhandlet endringsavtale 3 "
}