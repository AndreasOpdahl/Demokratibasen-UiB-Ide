{
  "dokument_id": "556e466b-3f02-50b9-9826-610f48267928",
  "doc_type": "case_attachment",
  "kommune": 4601,
  "tittel": "Vedtak - Reguleringsplan - klage - Bergen - bybanen til \u00c5sane - delstrekning 3 - Eidsv\u00e5gtunne 109895...",
  "url": "https://bergen.kommune.no/politikere-utvalg/api/fil/bk360/11305997/Vedtak-Reguleringsplan-klage-Bergen-bybanen-til-Asane-delstrekning-3-Eidsvagtunne-109895-",
  "tekst": " V\u00e5r dato: V\u00e5r ref: 21.08.2024 2024/1302 Deres dato: Deres ref: NORGES MILJ\u00d8VERNFORBUND Saksbehandler, innvalgstelefon Postboks 593 Hugo Morken, 5557 2117 5806 BERGEN Bergen kommune - bybanen til \u00c5sane - reguleringsplan - delstrekning 3 - Eidsv\u00e5gtunnelen - Tertneskrysset \u2013 plan ID 65820000 Vi viser til oversending fra Bergen kommune 18.01.2024, som gjelder klage p\u00e5 vedtak fra bystyret 31.05.2023, sak 161/23. Det er klaget innenfor fristen, og vilk\u00e5rene for \u00e5 behandle saken er oppfylt. Vedtak Statsforvalteren stadfester vedtaket fra Bergen bystyre 31.05.2023, sak 161/23, punkt 1 bokstav c, der reguleringsplanen for bybanen til \u00c5sane \u2013 delstrekning 3 \u2013 Eidsv\u00e5gtunnelen - Tertneskrysset, plan ID: 65820000, ble godkjent. 1. Sakens bakgrunn 1.1. Bybanen til \u00c5sane - generelt Bergen kommune vedtok 31.05.2023 sju reguleringsplaner for bybane til \u00c5sane, mellom Kaigaten i Bergen sentrum til endestasjon i V\u00e5gsbotn. To av reguleringsplanene ble opphevet og vedtatt p\u00e5 nytt 27.09.2023.1 Reguleringsplanene skal sikre tilstrekkelig areal til \u00e5 bygge og drifte bybanen, hovedsykkelruten og forlenget Fl\u00f8yfjellstunnel. Bybanetras\u00e9en er 12,7 km lang, inklusiv 5,7 km i tunnel. Tras\u00e9en har 14 holdeplasser, som gir en god betjening av byomr\u00e5det og m\u00e5lpunkt langs linjen, og gir gode overganger mellom buss og bane. Hovedsykkelruten fra Kaigaten til V\u00e5gsbotn er 13 km lang. Sykkelruten g\u00e5r i hovedsak i dagen, men vil g\u00e5 sammen med bane i et utvidet l\u00f8p av Eidsv\u00e5g-tunnelen (925 m). Forlengelsen av Fl\u00f8yfjellstunnelen er cirka 3 km inklusiv milj\u00f8lokk, og samlet ny lengde blir cirka 5,5 km. Reisetiden fra Torget til \u00c5sane terminal blir cirka 17 minutter, og cirka 25 minutter til V\u00e5gsbotn. Banetras\u00e9en har god kj\u00f8rehastighet, og som resten av bybanenettet har banen prioritet i alle kryss, noe som gj\u00f8r at den opprettholder regularitet uansett trafikksituasjon p\u00e5 vegnettet. 1 I forbindelse med forberedelser til kunngj\u00f8ring av de to reguleringsplanene, for delstrekning 2 og for rigg- og anleggsomr\u00e5de, ble det avdekket avvik mellom noen av vedleggene omtalt i vedtaket og de vedleggene som faktisk var tilknyttet bystyresaken. Feilen ble rettet og det ble gjort nye vedtak med riktige plandokument. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/21 Reguleringsplanarbeidet er oppdelt i seks delstrekninger. I tillegg er det utarbeidet en reguleringsplan som legger til rette for en anleggstunnel fra Sandviken, og bruk av \"saltimporttomten\" som rigg- og anleggsomr\u00e5de. Alle reguleringsvedtakene er p\u00e5klaget, og ble sendt Statsforvalteren i januar 2024. Det ble besluttet at to av klagene likevel skulle behandles politisk i kommunen, og disse ble returnert til kommunen. Det gjaldt klagen p\u00e5 delstrekning 1, og klagen p\u00e5 reguleringsplanen for anleggstunnelen, nevnt over. Reguleringsplanene er oppdelt slik, der klagene p\u00e5 hver enkelt plan blir behandlet i egen sak, med eget vedtak fra Statsforvalteren for hver reguleringsplan. \u2022 Delstrekning 1, Kaigaten \u2013 Sandbrogaten, planID 65800000, detaljreguleringsplan, v\u00e5rt saksnummer 2024/1305. Denne saken er returnert til kommunen for politisk behandling. Det er per i dag ikke avklart n\u00e5r klagen blir behandlet i kommunen. \u2022 Delstrekning 2, Sandbrogaten \u2013 Eidsv\u00e5gtunnelen, planID 65810000, omr\u00e5dereguleringsplan, v\u00e5rt saksnummer 2024/1308. \u2022 Delstrekning 3, Eidsv\u00e5gtunnelen \u2013 Tertneskrysset, planID 65820000, omr\u00e5dereguleringsplan, v\u00e5rt saksnummer 2024/1302. Det er denne saken som behandles her. \u2022 Delstrekning 4, Tertneskrysset \u2013 V\u00e5gsbotn, planID 65830000, omr\u00e5dereguleringsplan, v\u00e5rt saksnummer 2024/1299. \u2022 Fl\u00f8yfjelltunnelen, forlengelse til Eidsv\u00e5g, planID 65840000, omr\u00e5dereguleringsplan, v\u00e5rt saksnummer 2024/1303. \u2022 Hovedsykkelrute Festningskaien \u2013 Sandviksveien, planID 65790000, detaljreguleringsplan, v\u00e5rt saksnummer 2024/1301. \u2022 Fl\u00f8yfjelltunnelen \u2013 Rigg- og anleggsomr\u00e5de, planid 70670000, omr\u00e5dereguleringsplan, v\u00e5rt saksnummer 2024/1307. Denne saken er returnert til kommunen for politisk behandling. Det er per i dag ikke avklart n\u00e5r klagen blir behandlet i kommunen. 1.2. Delstrekning 3 \u2013 Eidsv\u00e5gtunnelen - Tertneskrysset Delstrekning 3 omfatter i hovedsak bybane mellom Eidsv\u00e5gtunnelen og Tertneskrysset, hovedsykkelrute i planomr\u00e5det og forlengelse av E39 i dagen. Bybanetras\u00e9en p\u00e5 delstrekningen er 3,6 kilometer lang, hvorav omtrent 2,1 km er i tunnel. I planleggingen har det v\u00e6rt viktig at banetras\u00e9en skal bidra til \u00e5 forbedre bystrukturen i Eidsv\u00e5g ved \u00e5 minimere barrierer, f\u00f8lge dagens terreng og unng\u00e5 store konstruksjoner. Den sentrale delen av Eidsv\u00e5g planlegges p\u00e5 fotgjengernes premisser framfor bilenes. Banetras\u00e9en i Eidsv\u00e5g overtar arealet som i dag brukes for s\u00f8rg\u00e5ende l\u00f8p for E39 gjennom Eidsv\u00e5g. Banen planlegges med gress i sporet for \u00e5 innlemme gr\u00f8nne kvaliteter til omr\u00e5der som i dag er sterkt preget av vegarealer. Videre nord mot Selvikveien har det ogs\u00e5 v\u00e6rt viktig \u00e5 tilf\u00f8re gr\u00f8nne kvaliteter langs banetras\u00e9en der den senkes ned mot tunnelportalen. Langs Griggastemma er Side: 3/21 tras\u00e9en lagt med begrenset inngrep mot eksisterende skog og landskap. Det etableres et parallelt gang- og sykkeltilbud med fortau til holdeplasser i Eidsv\u00e5g og Tertneskrysset. P\u00e5 delstrekningen etableres to holdeplasser. Eidsv\u00e5g holdeplass ligger sentralt i Eidsv\u00e5g, plasseringen er vurdert ut fra potensial for passasjerbetjening og overgangsmuligheter til buss. I tillegg er det flere nye gang- og sykkelforbindelser som skal knytte Eidsv\u00e5g bedre sammen, og gj\u00f8r holdeplassen til et viktig m\u00e5lpunkt. Den andre holdeplassen ligger like s\u00f8r for Tertneskrysset. Holdeplassen skal betjene boligomr\u00e5der, idrettsanlegg, skole med mer i omkringliggende omr\u00e5der, spesielt mot Tertnes. Planen regulerer gang- og sykkelnett og holdeplassen er et strukturerende element for eksisterende og framtidig bebyggelse. Det reguleres sammenhengende sykkelvei med fortau gjennom hele delstrekningen som skal gj\u00f8re det enklere og tryggere \u00e5 ferdes i omr\u00e5det. Ved ny forbindelse gjennom Eidsv\u00e5gtunnelen vil syklister spare mye tid p\u00e5 strekningen mellom Eidsv\u00e5g og Handelsh\u00f8yskolen sammenlignet med dagens situasjon. Med unntak av Eidsv\u00e5gtunnelen g\u00e5r resten av sykkelveien langs eksisterende veier, for \u00e5 betjene flest mulig omr\u00e5der. Der Bybanen g\u00e5r i tunnel fra Selvik vil sykkelveien g\u00e5 langs Ervikveien. Ny Fl\u00f8yfjelltunnel med to hovedl\u00f8p forlenges til Eidsv\u00e5g. Tunnelen kommer ut lengre \u00f8st enn dagens situasjon, og passerer gjennom industriomr\u00e5det til gamle Nortura-tomten, hvor det reguleres et milj\u00f8lokk fram mot Jordalstemma. Fokuset har v\u00e6rt p\u00e5 \u00e5 minimere arealbeslag for veisystemet, ivareta drikkevannskilden, bedre forbindelser mellom \u00f8st og vest og legge til rette for god byutvikling, samt beholde viktige landbruk, kulturminner og milj\u00f8. Planforslaget ble sendt p\u00e5 h\u00f8ring og lagt ut til offentlig ettersyn i perioden 02.11.2022 til 21.12.2022. Bystyret i Bergen vedtok reguleringsplanen for bybanen til \u00c5sane \u2013 delstrekning 3 \u2013 Eidsv\u00e5gtunnelen - Tertneskrysset, plan ID: 65820000 i sak 161/23 punkt 1 bokstav c den 31.05.2023. Kommunen sendte melding om vedtaket til partene 06.10.2023, og planen ble kunngjort 07.10.2023. Klagefrist ble satt til 04.11.2023. Det kom inn en rekke klager p\u00e5 vedtakene. Det var 17 klagere som klaget p\u00e5 alle sju reguleringsplanene. Til delstrekning 3 er det mottatt 5 klager. 1.3. Klager rettet mot alle reguleringsplanene Det er mottatt 12 klager fra 17 klagere som retter seg mot alle reguleringsplanene. Vi gjengir kortfattet hovedinnholdet i klagene: Bernhard O. Iversen anf\u00f8rer i klage datert 08.06.2023 at kommunen har fattet vedtak uten \u00e5 f\u00e5 framlagt det bestilte tunnelalternativet. Han hevder at vedtakene m\u00e5 anses ugyldige, og legges fram for ny behandling med nye tunnelutredninger. Vigdis T\u00f8nnesen anf\u00f8rer i klage datert 20.06.2023 at Bybanen har d\u00e5rlig statistikk for alvorlige ulykker. Det fremmes at dette temaet ikke er tilstrekkelig detaljert utredet. Spesielt gjelder dette Torget og Bryggen. Hun anf\u00f8rer at alternativer til Bryggen er for d\u00e5rlig utredet, og at borgerne ikke i tilstrekkelig grad er inkludert i prosessen. Hun anf\u00f8rer at det burde utredes et bedre alternativ i tunnel. \u00c5se Helle Hansen, Kjell Martin Bergersen, Randi \u00d8kland, Gerd Johanne Bergesen, Marit Hole og Stein Bendiksen anf\u00f8rer i klager datert 21.06.2023 at planene ikke er tilstrekkelig utredet med hensyn til Side: 4/21 risiko- og s\u00e5rbarhet, her med hensyn til hvordan opplevd sikkerhet blir for brukergruppene, hvordan st\u00f8y og vibrasjoner vil p\u00e5virke folkehelse og hvordan historiske byggs stabilitet vil p\u00e5virkes av anleggsfasen. Merknadene retter seg b\u00e5de mot anleggsfasen og mot driftsfasen. Det anf\u00f8res at krav til medvirkning ikke er ivaretatt. Harald Raymond Sanden fremmer i klage datert 21.06.2023 at helseutredningen som er foretatt ikke er tilstrekkelig mht. st\u00f8y, vibrasjoner og st\u00f8v hva gjelder steinsortering i Sandviken. Det fremmes at avdempende tiltak er utilstrekkelige. Marit Helene Wikholm anf\u00f8rer i klage datert 21.06.2023 at konsekvensene av Bybanen for bybildet og bykjernen ikke er tilstrekkelig utredet. Ellen-Agnete Moltubakk anf\u00f8rer i klage datert 22.06.2023 at virkninger for \u00d8vregaten ikke er tilstrekkelig utredet i planforslaget. Hun mener ogs\u00e5 at trafikksikkerhet, universell utforming og bruken av kollektivsystemet for folk med nedsatt funksjonsevne ikke er utredet og vurdert. Videre at krav til medvirkning ikke er ivaretatt. S\u00f8lvi Ljostveit anf\u00f8rer i klage datert 23.06.2023 at klagen er mangelfullt utredet mht. personer med nedsatt funksjonsevne, og bryter med menneskerettighetskonvensjonen og FNs b\u00e6rekraftsm\u00e5l. Det anf\u00f8res at l\u00f8sningen med skinner i sentrum vil utgj\u00f8re et faremoment for mennesker med nedsatt funksjonsevne, samt at mennesker med nedsatt funksjonsevne vil bli utestengt fra sentrum under anleggsperioden. Ljostveit hevder ogs\u00e5 at prosjektet ikke er tilstrekkelig utredet hva gjelder konsekvenser for mennesker som er avhengig av egen bil, samt omfang av HC-parkering. Folkeaksjonen nei til bil og bane p\u00e5 Bryggen anf\u00f8rer i klage datert 06.11.2023 at ROS-analyser og vurderingene som er foretatt av planens virkninger er mangelfulle, b\u00e5de n\u00e5r det gjelder anleggsfasen og driftsfasen. Det anf\u00f8res at opphold og sikkerhet for alle brukergrupper ikke er vurdert, og videre at virkningen av st\u00f8y, st\u00f8v og vibrasjoner heller ikke er vurdert. Virkningen av planen for historiske bygg sin stabilitet er heller ikke vurdert. Det anf\u00f8res at naturmangfoldvurderinger ikke er foretatt, og at konsekvenser for strandloven og tilgjengelighet til sj\u00f8 ikke er utredet. Folkeaksjonen mener ogs\u00e5 at samfunns\u00f8konomiske konsekvenser ikke er belyst, barn og unges interesser ikke er utredet, og at landbruksinteressene ikke er ber\u00f8rt i utredningene som ligger til grunn for planforslaget. Videre anf\u00f8res at konsekvensutredningen i saken ikke er samlet og oppdatert, og derfor er ugyldig. Det hevdes ogs\u00e5 at sammenhengen med planarbeid p\u00e5 Dokken ikke er utredet iht. KU-krav, videre at krav til medvirkning ikke er ivaretatt. Det rettes ogs\u00e5 habilitetsinnsigelser mot ansatte i plan- og bygningsetaten. Vi legger til grunn at denne klagen erstatter tidligere innsendt klage fra Bergenslisten. \u00d8vre-Eide G\u00e5rd v/ Arild Nydegger \u00d8vre-EIde anf\u00f8rer i klage datert 21.06.2023 at konsekvenser for landbruket ikke i tilstrekkelig grad beskrives, samt at ROS-vurderinger for drikkevannskilde Jordalsvatnet ikke tar hensyn til forurensing i anleggsfasen, og at utredningen ikke f\u00e5r med innskjerpinger i definisjonen av matjord som en ikke-fornybar ressurs. KU utreder ikke tilstrekkelig konsekvenser for drikkevannskilden Jordalsvatnet. Det vises til gjeldende reguleringer for drikkevann samt EUs vanndirektiv. Det vises til at vannkilden er underlagt klausuleringsbestemmelser. Veronica Nakken Cloin anf\u00f8rer i klage datert 21.06.2023 at gjennomf\u00f8rt konsekvensutredning ikke hensyntar den historiske sammenhengen mellom husene p\u00e5 Bryggen og sj\u00f8en. Det anf\u00f8res at baneanlegget vil gi en uheldig barrierevirkning Side: 5/21 Trond Erik Hansen anf\u00f8rer i klage datert 21.06.2023 at vedtatt l\u00f8sning vil virke \u00f8deleggende for vesentlige sentrumsomr\u00e5der av historisk og kulturell verdi, herunder Teateret, Torget, Bryggen, V\u00e5gsbunnen, Torgalmenningen, Festplassen og \u00d8vregaten. Jan Bakke anf\u00f8rer i klage datert 03.11.2023 at bystyremedlemmer som behandlet saken i m\u00f8tene den 31.05.2023 og 27.09.2023 har v\u00e6rt inhabile. Det anf\u00f8res at saksbehandlingsfristene i pbl. \u00a7 12- 10(4) ikke er overholdt. Det vises til klagene i sin helhet. 1.4. Klager rettet s\u00e6rskilt mot denne planen 1.4.1. Klage datert 21.06.2023 fra Norges Milj\u00f8vernforbund Det gj\u00f8res i det vesentlige gjeldende at virkningen p\u00e5 Jordalsvatnet som drikkevannskilde er mangelfullt utredet, og at planen er i strid med drikkevannsforskriften \u00a7 4, og klausuleringsbestemmelsene for Jordalsvatnet. 1.4.2. Klage datert 03.11.2023 fra \u00d8vre-Eide G\u00e5rd Det gj\u00f8res i det vesentlige gjeldende at planen er i strid med drikkevannsforskriften og klausuleringsbestemmelsene for Jordalsvatnet. Det gj\u00f8res ogs\u00e5 gjeldende at planen vil medf\u00f8re \u00f8kt st\u00f8y, forringelse av kulturmilj\u00f8et, og at planen mangler konsekvensutredning av virkningene for landbruket. 1.4.3. Klage datert 16.10.2023 fra Sveinung R\u00f8sland Tur\u00f8y Det anf\u00f8res forhold ved st\u00f8y som f\u00f8lge av planen, og st\u00f8ybelastning i anleggsperioden. Videre pekes det p\u00e5 at det b\u00f8r gj\u00f8res m\u00e5linger av st\u00f8y, ikke kun beregninger. 1.4.4. Klage datert 03.11.2023 fra John Arne Drangev\u00e5g Det anf\u00f8res forhold ved luftforurensning, st\u00f8y og anleggsgjennomf\u00f8ringen. 1.4.5. Klage datert 03.11.2023 fra Marit Handeg\u00e5rd Viste m. fl. Det anf\u00f8res forhold ved regulert sykkelrute i Ervikveien, riving av garasje p\u00e5 bnr. 58, ny l\u00f8sning for fv. 578 mot \u00f8st og heving av veien som g\u00e5r p\u00e5 bekostning av eiendommens front og uteomr\u00e5de og kan f\u00f8re til overvannsskader. Det klages p\u00e5 veiens avstand til boligen, mur/st\u00f8yskjerm mot \u00f8st og r\u00f8mningsvei fra boligen. Klagen gjelder ogs\u00e5 st\u00f8y, trafikkbelastning ved omkj\u00f8ring fra E39, vilk\u00e5r for varelevering til eiendommen og parkeringsforhold. Det anf\u00f8res at arealet for midtrabatter, gr\u00f8ntareal eller justering av vanndrag i bekkeleiet mot vest, mellom Griggastemma og Sjurastemma, kunne v\u00e6rt nedjustert for \u00e5 avhjelpe forholdet. Det klages videre p\u00e5 at bnr 81 skal benyttes til midlertidig anleggsomr\u00e5de og anlegging av vei til tomten. Det p\u00e5pekes forhold ved st\u00f8yskjerm mot eiendommen, som i merknadsskjema er beskrevet fjernet, men som delvis framg\u00e5r av plankartet. Det stilles sp\u00f8rsm\u00e5l ved benevning av avkj\u00f8rsel til bnr. 58. Vi viser ellers til de fullstendige klagene. 1.5. Klagesaksbehandlingen Bergen kommune behandlet klagene administrativt 18.01.2024, og fant ikke grunn til \u00e5 ta klagene til f\u00f8lge. Saken ble deretter oversendt hit for endelig klagebehandling. 2. Regelverk 2.1. Generelt Side: 6/21 Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan under klagebehandlingen pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven (fvl.) \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Statsforvalterens prim\u00e6re oppgave som klageinstans er \u00e5 kontrollere at den kommunale saksbehandlingen er i samsvar med regelverket, og at de hensynene som er lagt vekt p\u00e5 i vurderingene og som ligger til grunn for utfallet, er saklige. Etter plan- og bygningsloven \u00a7 3-3 er det bystyret som er planmyndighet og som har ansvaret for arbeidet med reguleringsplaner. Det er bystyret som etter en omfattende vurdering av de ulike hensynene i planomr\u00e5det, avgj\u00f8r hvilket areal som skal inng\u00e5 i planen, og hva disse arealene skal benyttes til, jf. plan- og bygningsloven \u00a7 12-12. Reguleringsplaner blir til gjennom en omfattende avgj\u00f8relsesprosess. Plan- og bygningsloven \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planen f\u00e5r f\u00f8lger for. Gjennom grundige planprosesser skal kommunen sikre at offentlige og private standpunkt blir belyst, slik at arealdisponeringen blir fastlagt p\u00e5 et best mulig grunnlag. I planleggingsprosessen m\u00e5 ulike interesser, fordeler og ulemper, veies mot hverandre. Dette vil regelmessig inneb\u00e6re at gjennomf\u00f8ringen av planene f\u00e5r negative konsekvenser for enkelte. Forvaltningsloven gjelder ellers ved behandling av saker etter plan- og bygningsloven der det ikke er bestemt noe annet, jf. plan- og bygningsloven \u00a7 1-9. 2.2. Overordnede planer Planomr\u00e5det ligger gjennom to byfortettingsomr\u00e5der i kommuneplanens arealdel (KPA); ved Eidsv\u00e5g og ved Griggastemma. Omr\u00e5dene imellom er ytre fortettingssone og \u00f8vrig byggesone. Reguleringsplanen ber\u00f8rer flere eksisterende reguleringsplaner, slik det fremg\u00e5r av figur 4-2 og tabell 4-1 i planbeskrivelsen. 3. Statsforvalterens vurdering 3.1. Statsforvalterens habilitet Det er fra noen klagere anf\u00f8rt at Statsforvalteren i Vestland er inhabil til \u00e5 klagebehandle sakene. Vi viser til det som er sagt i punkt 3.2.5 (under) om habilitet, og legger i det f\u00f8lgende til noen kommentarer om organinhabilitet. Utgangspunktet er at forvaltningsloven gjelder inhabilitet for en tjenestemann, ikke for et organ, jf. ordlyden i bestemmelsene i forvaltningsloven kapittel II. Statsforvalteren har ulike roller som statlig fag- og innsigelsesmyndighet, og som rettsikkerhetsinstans ved en klagebehandling. En slik kompetansekombinasjon vil normalt ikke medf\u00f8re inhabilitet, med mindre Statsforvalteren i h\u00f8ringsprosessen har vist s\u00e6rlig engasjement eller g\u00e5tt ut over rammene for regul\u00e6r saksbehandling, sml. forvaltningsloven \u00a7 6 andre ledd. Side: 7/21 Vi kan ikke se at Statsforvalterens engasjement i denne saken g\u00e5r ut over det som er vanlig saksbehandling i slike saker. Dialog, korrespondanse og m\u00f8tevirksomhet b\u00e6rer preg av \u00e5 f\u00f8lge alminnelig praksis for dialog mellom ber\u00f8rte sektormyndigheter og Bergen kommune som planmyndighet. Vi kan derfor ikke se noen grunn til at det skal oppnevnes settefylkesmann for \u00e5 avgj\u00f8re klagesaken. 3.2. Klagene rettet mot alle reguleringsplanene 3.2.1.innledningsvis. Det er mottatt 12 klager fra 17 klagere som retter seg mot alle reguleringsplanene. Disse har i liten grad fremmet konkrete klagepunkt som gjelder delstrekning 3, og klagene gjelder i liten grad s\u00e6rskilte eiendommer. Vi behandler derfor disse klagene samlet, ved \u00e5 omtale klagepunktene som er fremmet, og temaer som g\u00e5r igjen i klagene, og som ogs\u00e5 er relevante for delstrekning 3. Statsforvalterens syn er at flere av disse klagene i hovedsak retter seg mot forhold som ikke er omfattet av reguleringsplanen for delstrekning 3, men gjelder reguleringsplanen for delstrekning 1, inkludert l\u00f8sningen over Bryggen, og reguleringsplanen for rigg- og anleggsomr\u00e5de, inkludert Saltimporttomten. Det er klagepunkter som gjelder alternativ til bybane over bryggen, konsekvenser for sentrum, bybilde og bykjernen, og anleggsst\u00f8y for rigg- og anleggsomr\u00e5det. Klagepunktene vil derfor behandles n\u00e6rmere n\u00e5r disse sakene behandles hos Statsforvalteren. De to nevnte klagesakene er etter kommunens \u00f8nske returnert til kommunen for politisk behandling av klagene. Anf\u00f8rsler som gjelder strandsonen er ikke relevante for delstrekning 3, og behandles ikke her. 3.2.2.Opplysning av saken. Konsekvensutredninger. 3.2.2.1.Krav til utredning Fvl. \u00a7 17 sier at saken skal v\u00e6re s\u00e5 godt opplyst som mulig f\u00f8r vedtak treffes. Kravet gjelder ogs\u00e5 ved v\u00e5r behandling av saken som klageinstans, jf. fvl. \u00a7 33. For plansaker er n\u00e6rmere utredningskrav konkretisert i plan- og bygningsloven kapittel 4, og i forskrift om konsekvensutredninger. Det f\u00f8lger av plan- og bygningsloven \u00a7\u00a7 12-9 og 4-1 at det for reguleringsplaner som kan f\u00e5 vesentlige virkninger for milj\u00f8 og samfunn, skal utarbeides et planprogram som grunnlag for planarbeidet. Lovens \u00a7 4-2 fastsetter regler om planbeskrivelse, planprogram og konsekvensutredning. Reglene om konsekvensutredninger er utdypet i forskrift om konsekvensutredninger.2 Det g\u00e5r frem av saken at bybanen til \u00c5sane er konsekvensutredet etter den tidligere KU-forskriften.3 Denne forskriften \u00a7 2 f\u00f8rste ledd bokstav f sl\u00e5r fast at reguleringsplaner for tiltak i vedlegg I alltid skal behandles etter KU-forskriften. Vedlegg I, Infrastrukturtiltak, nr. 19 omfatter forstads- og T-baner med investeringskostnader p\u00e5 mer enn 250 millioner kr. Det var derfor krav til konsekvensutredning etter dagjeldende forskrift. Ut fra opplysningene i saken, var det ogs\u00e5 krav til planprogram, jf. plan- og bygningsloven \u00a7\u00a7 12-9 og 4-1. Planbeskrivelse for delstrekning 3 er utarbeidet 15.09.2022 og revidert 17.03.2023. 2 Forskrift 21.06.2017 nr. 854 om konsekvensutredninger 3 Forskrift om konsekvensutredninger for planer etter plan- og bygningsloven, FOR-2014-12-19-1726 Side: 8/21 Det f\u00f8lger av saken, bl.a. i oversendelsesbrevet fra kommunen av 18.01.2024, at planprogram for Bybanen til \u00c5sane ble vedtatt 4. mai 2012. Konsekvensutredning ble utarbeidet i 2013 (KU2013) ihht. til planprogrammet. Statsforvalterens vurdering er at gjeldende regler om planprogram, planbeskrivelse og konsekvensutredning dermed ble fulgt. Det f\u00f8lger videre av plan- og bygningsloven \u00a7 12-10 f\u00f8rste ledd siste setning at konsekvensutredning skal f\u00f8lge planforslaget. Vi kan ikke se at plan- og bygningsloven \u00a7 12-10 er til hinder for at konsekvensutredning utarbeidet etter tidligere forskrift, kan legges til grunn. Den opprinnelige konsekvensutredningen kan derfor legges til grunn for planarbeidet. Det g\u00e5r fram av overgangsbestemmelsene i den n\u00e5v\u00e6rende KU-forskriftens \u00a7 39 andre ledd at gjeldende KU-forskrift skal legges til grunn i den videre behandlingen av planen. Det vil si at \u00a7 28 om oppdatert kunnskap, og \u00a7 29 om sluttbehandling av saken i gjeldende KU-forskrift kommer til anvendelse. Det vil si at kravet til oppdatert kunnskap som grunnlag for sluttbehandling av saken kan medf\u00f8re krav til nyere utredninger, i tillegg til den opprinnelige konsekvensutredningen fra 2013. Det avgj\u00f8rende blir derfor, som kommunen sier i sitt oversendingsbrev, at \u00ab... oppdatert kunnskap er innhentet slik at sluttbehandlingen av saken i 2023 ble gjort med tilstrekkelig kunnskap om planens konsekvenser.\u00bb Vi viser for \u00f8vrig til kommunens n\u00e6rmere redegj\u00f8relse om bruken av KU fra 2013 i oversendelsesbrevet. Det g\u00e5r fram av saken at det er gjennomf\u00f8rt flere tilleggsutredninger i prosessen. Vi kommer i det f\u00f8lgende inn p\u00e5 utredning av ulike temaer. 3.2.2.2.Risiko og s\u00e5rbarhet. Trafikksikkerhet. Krav til risiko- og s\u00e5rbarhetsanalyse er fastsatt i plan- og bygningsloven \u00a7 4-3. Kommunen har i sitt oversendelsesbrev side 10 gitt f\u00f8lgende oversikt over hvordan risiko og s\u00e5rbarhet er vurdert i planprosessen, og hvordan slike hensyn har hatt betydning for hvilke valg som er gjort: \u00abRisiko og s\u00e5rbarhet knyttet til tiltaket er inng\u00e5ende vurdert i planprosessen. Fagnotat til datert 31.03.2023 s. 23 gir en overordnet gjennomgang av sikkerhetssp\u00f8rsm\u00e5let, se s. 37 for en overordnet vurdering av sikkerhet i anleggsperioden. Det vises ogs\u00e5 til oppsummeringen av forholdet i planbeskrivelse datert 17.03.2023 s. 4 for DS1 gjennom sentrum. Planbeskrivelsen beskriver trafikksikkerhet, b\u00e5de i valgt l\u00f8sning og som et vurderingskriterier ved valg mellom alternative l\u00f8sninger. Trafikksikkerhet er s\u00e6rlig vurdert under pkt. 7.11.4 i planbeskrivelsen. Trafikksikkerhet er fulgt opp i planbeskrivelsen under bla. \u00a7 2.12 flg, \u00a7 3.2.1.2 lit a og b samt \u00a7\u00a7 3.2.2.3 og 6.1.12. Det ble gjennomf\u00f8rt en trafikksikkerhetsrevisjon datert 08.03.2023, se oppsummering p\u00e5 fagnotat til annengangsbehandling (DS1) s. 19.\u00bb Kommunen viser til at ROS-analysen konkluderer med at bybane i utgangspunktet er mer trafikksikkert enn alternative transportformer. Trafikksikkerhetshensynet vektlegges tungt, og har v\u00e6rt vurdert ved valg av l\u00f8sninger for prosjektet. Vurderingene som er foretatt er fulgt opp med bestemmelser som ivaretar hensynet til trafikksikkerhet i planomr\u00e5det, og i de konkrete l\u00f8sningene som er regulert gjennom planforslagene. Side: 9/21 Statsforvalteren ser etter dette at b\u00e5de utredning og vurdering av risiko, s\u00e5rbarhet og trafikksikkerhet gjennomg\u00e5ende er tilstrekkelig grundig utredet og vurdert i tr\u00e5d med plan- og bygningsloven \u00a7 4-3. Klagene kan ikke f\u00f8re fram p\u00e5 dette punktet. 3.2.2.3.Universell utforming Det er klaget p\u00e5 at universell tilgjengelighet ikke er tilstrekkelig ivaretatt. Det blir hevdet at reguleringsplanen er i strid med FNs b\u00e6rekraftsm\u00e5l og med menneskerettighetskonvensjonen, siden konsekvenser for personer med nedsatt funksjonsevne ikke er s\u00e6rskilt utredet. Det g\u00e5r fram av saken at tiltakene som skal gjennomf\u00f8res ved etablering av bybanen, samlet sett vurderes som positive for universell utforming og tilgjengelighet. Vi viser til at konsekvensene for universell utforming er beskrevet og vurdert i planbeskrivelse datert 17.03.2023 punkt 7.11. Fra bybaneholdeplassen i Eidsv\u00e5g oppn\u00e5r man universell utforming b\u00e5de mot vest og mot \u00f8st, men for noen av vegsystemene s\u00f8r og helt \u00f8st i Eidsv\u00e5g er det likevel s\u00e5 store h\u00f8ydeforskjeller at det ikke vil v\u00e6re mulig med universell utforming p\u00e5 gangnettet mellom disse. Ved holdeplassen ved Tertneskrysset er det lagt inn en universell tilkomst langs gatetunet fra Ervikveien i vest til holdeplassen. Fra holdeplassen er det likevel ikke universell tilkomst p\u00e5 gangkobling nordover til Tertneskrysset eller \u00f8stover til bussholdeplassene p\u00e5 rampen langs E39. Her blir det trappesystemer da det ikke er plass til ramper. Dette vurderes ikke som en ideell l\u00f8sning, men det som er mulig \u00e5 oppn\u00e5 i et utfordrende terreng. Vi ser at kommunalt r\u00e5d for personer med funksjonsnedsettelse har hatt saken til behandling, og utarbeidet innspill datert 04.05.2023. Det er dermed lagt til rette for medvirkning og innspill med tanke p\u00e5 personer med nedsatt funksjonsevnes interesser. Statsforvalteren har forst\u00e5else for at problemstillingene som tas opp her ber\u00f8rer viktige interesser. Vi har vurdert klagen, og vi er enig med kommunen i at bybanen samlet sett vil v\u00e6re et positivt tiltak for universell tilgjengelighet, og at tilgjengelighet er et gjennomg\u00e5ende tema som har spilt inn p\u00e5 valg av l\u00f8sninger i planprosessen. Hovedsykkelruten med fortau vil for eksempel v\u00e6re et godt og forbedret tilbud til g\u00e5ende, og denne vil ogs\u00e5 gi tilgjengelighet for personer med nedsatt funksjonsevne. Vi ser at det for anleggsfasen er det gitt bestemmelser i \u00a7 7.2.1, 7.2.2 og 7.2.3, for \u00e5 sikre tilgjengelighet til gang- og sykkelforbindelser, tilgjengelighet ved omlegging av kollektivtrafikk og tilgjengelighet til eksisterende adkomster. Det er ogs\u00e5 anf\u00f8rt s\u00e6rskilt problemstillinger som gjelder Bergen sentrum, og anledning til bruk av bil i omr\u00e5der som bare er \u00e5pent for taxi og varelevering i sentrum. Det er ikke relevant for behandling av denne planen. Vi kan ikke se at det er gjort saksbehandlingsfeil med hensyn til utredning av universell utforming, som medf\u00f8rer at planen er ugyldig. Klagene har ikke f\u00f8rt fram p\u00e5 dette punktet. 3.2.2.4.St\u00f8y og vibrasjoner Det er f\u00f8rst og fremst det midlertidige rigg- og anleggsomr\u00e5det ved Saltimporttomten, som er forventet \u00e5 gi s\u00e6rlige st\u00f8yplager ut over normal anleggsst\u00f8y. Dette er omfattet av en egen reguleringsplan, og f\u00e5r derfor ikke betydning for reguleringsplanen for delstrekning 3. Klagesaken p\u00e5 Side: 10/21 reguleringsplanen som omfatter Saltimporttomten, er etter kommunens \u00f8nske returnert til kommunen for politisk behandling av klagen. For delstrekning 3, er risikoen som f\u00f8lge av st\u00f8y og vibrasjoner vurdert p\u00e5 bakgrunn av st\u00f8yrapport datert 15.09.2022 punkt 4.8, rapport om strukturlyd og vibrasjoner datert 14.06.2022, felles milj\u00f8program datert 17.03.2023 og i ROS-analysen datert 17.03.2023. I driftsfasen vil det ikke v\u00e6re store forskjeller med hensyn til st\u00f8y sammenlignet med nullalternativet, slik situasjonen er i dag. Cirka 30 f\u00e6rre boliger vil ligge innenfor st\u00f8ysonene sammenlignet med nullalternativet.4 Gjennomf\u00f8ring av planen vil dermed ikke gi en vesentlig endret st\u00f8ysituasjon i driftsfasen. I rapporten \u00abStrukturlyd og vibrasjoner\u00bb utarbeidet av Norges geotekniske institutt (NGI) 14.06.2022, er det foretatt konkrete vurderinger av grunnforhold og tiltak for \u00e5 avb\u00f8te st\u00f8y og vibrasjoner langs alle delstrekninger. Kapittel 11 i rapporten tar n\u00e6rmere for seg grunnforhold, vibrasjoner og strukturst\u00f8y, og for delstrekning 3 f\u00f8lger det av rapporten at strukturst\u00f8y som overskrider de tillatte grenseverdiene i boliger over tunnelene kan avb\u00f8tes med ballastmatter under sporet. P\u00e5 dagstrekningene viser beregningene ingen overskridelser av grenseverdiene for strukturst\u00f8y. Bestemmelser om st\u00f8y og vibrasjoner er gitt i planbestemmelsene \u00a7\u00a7 2.7.1 til 2.7.3, og 2.7.5 til 2.7.6. Planbestemmelsenes rekkef\u00f8lgebestemmelser i \u00a7\u00a7 7.1 og 7.2 gjelder tiltak som skal sikres f\u00f8r og i anleggsfasen. Paragrafene \u00a7\u00a7 7.1.7, 7.1.8, 7.2.5 er aktuelle bestemmelser som skal sikre at st\u00f8y og vibrasjoner gj\u00f8r minst mulig skade. Det er ogs\u00e5 satt dokumentasjonskrav i \u00a7 2.9. Som kommunen viser til, er det ogs\u00e5 gitt bestemmelser om st\u00f8y i gjeldende kommuneplan \u00a7 22. Etterlevelse av gjeldende bestemmelser om st\u00f8y, herunder anleggsst\u00f8y f\u00f8lges opp ved tilsynsvirksomhet. Dette f\u00f8lger ogs\u00e5 av retningslinje for behandling av st\u00f8y i arealplanlegging punkt 6.2.3. Statsforvalteren har ette dette kommet til at st\u00f8y, b\u00e5de i anleggs- og driftsfasen er tilstrekkelig utredet, og at hensynet til \u00e5 hindre st\u00f8ybelastning er ivaretatt i planbestemmelsene. Klagene har ikke f\u00f8rt frem p\u00e5 dette punktet. 3.2.2.5.Kulturminner og kulturmilj\u00f8 Der Bybanen skal ligge i dagen, vil det m\u00e5tte gj\u00f8res inngrep i bybildet, og i eksisterende bygnings- og kulturmilj\u00f8. Her vil hensynet til bevaring av kultur-, by- og bygningsmilj\u00f8 m\u00e5tte veies opp mot andre planhensyn, for \u00e5 gj\u00f8re l\u00f8sningen for bybanen mest mulig form\u00e5lstjenlig. For delstrekning 3 er eksisterende kulturminner og kulturmilj\u00f8 beskrevet i planbeskrivelsen punkt 5.4. Planbeskrivelsen punkt 7.5 beskriver konsekvenser og virkninger planforslaget har for kulturminner og kulturmilj\u00f8. I tillegg er det utarbeidet kulturminnedokumentasjon for bygg som forutsettes revet og som er vurdert \u00e5 ha verneverdi. For delstrekning 3 er denne datert 15.09.2022. Det f\u00f8lger av planbestemmelsene \u00a7 2.1.4.1 at \u00abAlle inngrep som utf\u00f8res som del av tiltaket, skal ta hensyn til omkringliggende terreng, landskapselement, kulturmilj\u00f8 og kulturminner. Eksisterende terreng og vegetasjon skal tas vare p\u00e5 s\u00e5 langt det er mulig.\u00bb. 4 St\u00f8yrapport RA-DS0-012, oppsummering, tabell 6-2. Side: 11/21 Kommunen viser i sin klagebehandling at bestemmelsen generelt skal f\u00f8lges opp ved gjennomf\u00f8ringen av planen. Statsforvalteren har konkludert med at kulturminner og kulturmilj\u00f8 er tilstrekkelig beskrevet og utredet i plandokumentene, til \u00e5 kunne avgj\u00f8re viktige sp\u00f8rsm\u00e5l og valg av l\u00f8sninger for bybanen. Klagepunktene som gjelder dette har ikke f\u00f8rt frem. 3.2.2.6.Barn og unges interesser Det er klaget p\u00e5 at barn og unges interesser ikke er tilstrekkelig ivaretatt. Vi viser til at dagens situasjon og konsekvenser av planen for barn og unges interesser er beskrevet og vurdert i planbeskrivelse datert 17.03.2023 i punkt 5.8 og 7.9. Merknader fra ungdomsr\u00e5det er behandlet i merknadsskjema av 31.03.2023, og f\u00f8lgende kommentar er gitt: \u00abSkolevei og gangforbindelser for skolebarn vil ha spesielt fokus n\u00e5r anleggsgjennomf\u00f8ringen planlegges, og faseplaner utarbeides. Dersom en forbindelse m\u00e5 stenges, vil det bli etablert og skiltet en alternativ gangforbindelse. Ber\u00f8rte parter og naboer vil f\u00e5 en kontaktperson i Bybanen Utbygging som koordinerer informasjon mellom utbygger og ber\u00f8rte parter, ogs\u00e5 skole/barnehage.\u00bb Statsforvalteren har kommet til at barn og unges interesser er tilstrekkelig utredet og ivaretatt i planarbeidet, i tr\u00e5d med plan- og bygningsloven. Klage som gjelder dette, har ikke f\u00f8rt fram. 3.2.2.7.Naturmangfold Naturmangfold er omhandlet i planbeskrivelsen, der eksisterende naturverdier i planomr\u00e5det er beskrevet i punkt 5.5, og virkningene og konsekvensene for naturmangfoldet er vurdert i punkt 7.6. Det er gjort f\u00f8lgende vurdering: \u00abTiltaket medf\u00f8rer ikke negative virkninger p\u00e5 nasjonale naturverdier, men viktige naturverdier i og ved Griggastemma blir dels \u00f8delagt og dels forringet. Tiltaket f\u00f8rer ogs\u00e5 til at en gruppe almetr\u00e6r i Eidsv\u00e5g m\u00e5 fjernes, men det er snakk om relativt unge tr\u00e6r. Det er tatt hensyn til gamle lindetr\u00e6r i Eidsv\u00e5g og man har unng\u00e5tt utfylling i Sjurastemma. Det er usikkert i hvor stor grad innl\u00f8psbekken til Griggastemma i nord\u00f8st har kvaliteter som gytebekk. F\u00f8re-var-prinsippet er lagt til grunn og bekkens mulige kvaliteter som gytebekk er derfor lagt til grunn i virkningsvurderingen. Flere alternative l\u00f8sninger i og ved Griggastemma er vurdert og selv om det er valgt en l\u00f8sning som ikke er uten negative virkninger for naturmangfold, er det tatt hensyn til krav i \u00a712 om at det er vurdert ulike l\u00f8sninger.\u00bb Vi har konkludert med at kunnskapsgrunnlaget er tilstrekkelig, jf. naturmangfoldloven \u00a7 8. Videre har vi etter en vurdering av saken kommet til at prinsippene i naturmangfoldloven \u00a7\u00a7 8-12 er overholdt i planprosessen. Klagepunktet f\u00f8rer ikke fram. 3.2.2.8.Samfunns\u00f8konomiske konsekvenser Kommunen viser til at det er gjennomf\u00f8rt nyttekostanalyse 15.09.2022. Den samfunns\u00f8konomiske analysen er oppdatert etter KU2013 og har ligget ved planbeskrivelsen. Den viser at trafikantene vil ha stor nytte av tiltaket, mens bybanen samlet sett ikke vil v\u00e6re samfunns\u00f8konomisk l\u00f8nnsomt ut fra prissatte konsekvenser, med de metoder og forutsetninger som er lagt til grunn. Dette er ikke forhold som har betydning for planens gyldighet, og klagepunktet f\u00f8rer ikke frem. Side: 12/21 3.2.2.9.Sammenheng med andre planer Det er blant annet i klagen fra Folkeaksjonen nei til bil og bane p\u00e5 bryggen anf\u00f8rt at sammenhengen med annet planarbeid ikke er utredet, og planarbeid for Dokken er nevnt. Statsforvalteren kan ikke se at reguleringsplanen for delstrekning 3 har slik sammenheng med planarbeidet p\u00e5 Dokken, eller andre reguleringsplaner, som tilsier at dette skulle v\u00e6rt s\u00e6rskilt utredet. Kommunen viser til at allerede vedtatte planer har ligget til grunn for planprosessen. Det er for s\u00e5 vidt ikke noe i veien for \u00e5 regulere i strid med tidligere vedtatt regulering. Dersom det oppst\u00e5r motstrid mellom flere reguleringsplaner, der kommunen endrer tidligere regulert arealbruk, vil som regel den sist vedtatte planen gjelde foran tidligere regulering. Klagepunktet har ikke f\u00f8rt frem. 3.2.3.Saksbehandlingsfrister Statsforvalteren er enig med kommunens syn p\u00e5 at fristen som framg\u00e5r av pbl. \u00a7 12-10(4) er veiledende, og at det ikke det knytter seg rettsvirkninger til oversittelse av fristene.5 Vi kan derfor ikke se at dette klagepunktet f\u00f8rer til at planvedtaket er ugyldig. 3.2.4.Medvirkning Plan- og bygningsloven (pbl.) stiller krav om at det tilrettelegges for medvirkning p\u00e5 ulike stadier i reguleringsprosessen. De n\u00e6rmere kravene fremkommer av pbl. \u00a7\u00a7 12-8 \u2013 12-12. Et hovedform\u00e5l med reglene om medvirkning er \u00e5 sikre at saken er godt opplyst, med et bredest mulig kunnskapsgrunnlag f\u00f8r kommunestyret/bystyret eventuelt treffer avgj\u00f8relser i saken. Det er likevel kommunen som m\u00e5 foreta den n\u00f8dvendige vektingen og avveiningen av ulike motstridende interesser. N\u00e5r planarbeidet igangsettes, skal ber\u00f8rte offentlige organer og andre interesserte varsles.6 Det skal alltid kunngj\u00f8res en melding om oppstart av planarbeidet i minst \u00e9n avis som er alminnelig lest p\u00e5 stedet, og gjennom elektroniske medier. Registrerte grunneiere og festere i planomr\u00e5det, og s\u00e5 vidt mulig andre rettighetshavere i planomr\u00e5det samt naboer til planomr\u00e5det, skal n\u00e5r de blir direkte ber\u00f8rt, p\u00e5 hensiktsmessig m\u00e5te underrettes om at planarbeidet tas opp. Ved varsel om oppstart og kunngj\u00f8ring skal avgrensningen av planomr\u00e5det angis. Videre skal forslag til planprogram sendes p\u00e5 h\u00f8ring og legges ut til offentlig ettersyn, normalt samtidig med varsel om oppstart av planarbeidet. Forslaget skal ogs\u00e5 gj\u00f8res tilgjengelig gjennom minst \u00e9n avis som er alminnelig lest p\u00e5 stedet og elektroniske medier. Frist for \u00e5 gi uttalelse skal v\u00e6re minst seks uker.7 Ogs\u00e5 forslag til reguleringsplan skal sendes p\u00e5 h\u00f8ring og legges ut til offentlig ettersyn. Planforslaget gj\u00f8res tilgjengelig gjennom elektroniske medier. Frist for \u00e5 gi uttalelse og eventuelt fremme innsigelse skal v\u00e6re minst seks uker. Dersom reguleringsplanen er underlagt krav om konsekvensutredning etter \u00a7 4-2, skal konsekvensutredningen f\u00f8lge planforslaget.8 Videre skal registrerte grunneiere og festere, og s\u00e5 vidt mulig andre rettighetshavere i planomr\u00e5det, samt 5 Jf. Prop. 121 L (2013-2014) pkt. 3.3.1 6 Pbl. \u00a7 12-8 f\u00f8rste ledd f\u00f8rste punktum 7 Pbl. \u00a7 12-9 andre ledd 8 Pbl. \u00a7 12-10 f\u00f8rste ledd Side: 13/21 naboer, n\u00e5r de blir direkte ber\u00f8rt, p\u00e5 hensiktsmessig m\u00e5te underrettes om forslag til reguleringsplan med opplysning om hvor det er tilgjengelig. N\u00e5r fristen er ute, tar kommunen saken opp til behandling med de merknader som er kommet inn.9 Etter pbl. \u00a7 12-12 f\u00f8rste ledd andre punktum skal det av saksframlegget til kommunestyret/bystyret framg\u00e5 hvordan innkomne uttalelser til planforslaget og konsekvensene av planen har v\u00e6rt vurdert, og hvilken betydning disse er tillagt. Kommunen har i fagnotatet datert 31.03.2023 kap. 1.6 (s. 12 flg.) redegjort for hvordan kravene til offentlighet og medvirkning har v\u00e6rt etterlevd i reguleringsprosessen. Det er ogs\u00e5 til bystyresaken utarbeidet merknadsskjema for hver av delstrekningene hvor innkomne merknader er oppsummert og kommentert. Det fremg\u00e5r av opplysningene i saken at planprogrammet for bybanen til \u00c5sane ble vedtatt av bystyret i 2012. Varsel om oppstart av reguleringsplanarbeidene ble sendt til grunneiere, ber\u00f8rte parter, interesseorganisasjoner og offentlige etater i mai 2018, og det har v\u00e6rt holdt offentlige informasjonsm\u00f8ter for alle delstrekninger. Prosjektet har ogs\u00e5 delt informasjon via nettsidene til Milj\u00f8l\u00f8ftet og Bergen kommune. Det har ogs\u00e5 v\u00e6rt holdt m\u00f8ter med en rekke grunneiere og andre akt\u00f8rer. Planforslagene var p\u00e5 h\u00f8ring og offentlig ettersyn i perioden 05.11.2022 \u2013 21.12.2022, og det ble mottatt en rekke uttalelser og private merknader. Som oppf\u00f8lging av h\u00f8ringsuttalelser er det gjort noen endringer i planforslagene som har v\u00e6rt p\u00e5 begrenset h\u00f8ring til ber\u00f8rte grunneiere og offentlige etater i perioden 13.02.2023 \u2013 13.03.2023. Fagnotatet og merknadsskjemaene var blant dokumentene til bystyrets sak 161/23, og m\u00e5 regnes som en del av saksframlegget i saken. Ut fra de foreliggende opplysningene i saken finner Statsforvalteren at plan- og bygningslovens krav til medvirkning er etterlevd i saken. 3.2.5.Habilitet Det er i flere av klagene fremsatt inhabilitetsinnsigelser. Anf\u00f8rslene omfatter b\u00e5de ansatte i plan- og bygningsetaten, og bystyrerepresentanter som tidligere har v\u00e6rt medlemmer av byr\u00e5det. 3.2.5.1.Ansatte tjenestemenn i plan- og bygningsetaten Det er anf\u00f8rt manglende habilitetsvurdering for kommunens prosjektleder, og for etatsdirekt\u00f8ren. Reglene om habilitet for offentlige tjenestemenn f\u00f8lger av forvaltningsloven (fvl.) kap. 2. Etter fvl. \u00a7 8 f\u00f8rste ledd er det tjenestemannen selv som avgj\u00f8r om han eller hun er inhabil. Habilitetskravene fremg\u00e5r av fvl. \u00a7 6. Bestemmelsen skiller mellom en vurdering av tjenestemannens habilitet etter visse absolutte inhabilitetsgrunner i f\u00f8rste ledd og en relativ standard i andre ledd.10 9 Pbl. \u00a7 12-10 fjerde ledd f\u00f8rste punktum. 10 Jf. bl. a. JDLOV-2023-3930 Side: 14/21 Det er s\u00e5 langt vi kan se ikke gjort gjeldende at de aktuelle ansatte er i noen slik posisjon som gj\u00f8r dem automatisk inhabile etter bestemmelsene i fvl. \u00a7 6 f\u00f8rste ledd. Sp\u00f8rsm\u00e5let blir derfor om de aktuelle ansatte er inhabile etter den skj\u00f8nnsmessige bestemmelsen i fvl. \u00a7 6 andre ledd. Problemstillingen er om det foreligger \u00abs\u00e6rlige forhold ... som er egnet til \u00e5 svekke tilliten til\u00bb at disse vil tilrettelegge grunnlaget for bystyrets avgj\u00f8relse p\u00e5 en upartisk m\u00e5te. Det skal ved vurderingen blant annet legges vekt p\u00e5 hvorvidt avgj\u00f8relsen i saken kan inneb\u00e6re \u00abs\u00e6rlig fordel, tap eller ulempe\u00bb for tjenestemannen selv eller noen han eller hun \u00abhar n\u00e6r personlig tilknytning til\u00bb, jf. forvaltningsloven \u00a7 6 annet ledd f\u00f8rste punktum. Bestemmelsen \u00e5pner for en bred, skj\u00f8nnsmessig vurdering, som m\u00e5 skje i lys av de sentrale hensynene bak habilitetsreglene, som er \u00e5 sikre korrekte avgj\u00f8relser og bidra til \u00e5 opprettholde tilliten og troverdigheten til forvaltningen.11 Innsigelsene til etatsdirekt\u00f8rens habilitet er knyttet til tidligere politisk rolle og uttalelser i rollen som r\u00e5dgiver for byutviklingsbyr\u00e5den. I henhold til Bergen kommunes politikerregister12 var han i perioden 30.10.2019 \u2013 24.11.2021 varamedlem til Bergen bystyre, og varamedlem til Utvalg for milj\u00f8 og byutvikling. I 2018-2019 var han videre r\u00e5dgiver for byutviklingsbyr\u00e5d Anna Elisa Tryti.13 I oversendelsesskrivet 18.01.2024 avvises det at habilitetsanf\u00f8reselen kan f\u00f8re fram. Det opplyses at han ikke deltatt ved behandling av noen saker vedr\u00f8rende planlegging av bybanen til \u00c5sane i bystyret, eller som politisk r\u00e5dgiver. Det er videre opplyst at han ikke har noen s\u00e6rinteresser i saken, og at det ikke foreligger noen opplysninger om at avgj\u00f8relsen i saken vil inneb\u00e6re en s\u00e6rlig fordel, tap eller ulempe for ham selv eller noen som han har n\u00e6r personlig tilknytning til. Det faglige engasjement i saken g\u00e5r ikke utover det som naturlig f\u00f8lger av rollen som etatsdirekt\u00f8r og er forankret gjeldene bestillinger fra politisk niv\u00e5 og plandokumenter vedtatt av bystyret. Det understrekes at vurderinger av alternative tras\u00e9er for bybanen er vurdert i henhold til m\u00e5lsetningene for bybanen vedtatt i Bergen bystyre. Ut fra de foreliggende opplysningene kan Statsforvalteren etter dette ikke se at det foreligger \u00abs\u00e6rlige forhold ... som er egnet til \u00e5 svekke tilliten til\u00bb etatsdirekt\u00f8rens upartiskhet i saken. I kommunens oversendelsesskriv av 18.01.2024 side 24 avvises det ogs\u00e5 at habilitetsanf\u00f8rselen for prosjektlederen kan f\u00f8re fram. Det blir presisert at hennes rolle alltid har v\u00e6rt prosjektleder, der hun har rapportert til avdelingsleder og etatsdirekt\u00f8r. Hun hadde ikke eierinteresser i konsulentselskapet da hun startet i stillingen i kommunen. Det beskrives hvordan hun forholdt seg til selskapet, og det presiseres videre at hun ikke har hatt s\u00e6rinteresser i saken, og at det faglige engasjementet ikke g\u00e5r utover det som naturlig f\u00f8lger av rollen som prosjektleder og er forankret i gjeldene bestillinger fra politisk niv\u00e5 og plandokumenter vedtatt av Bystyret. Videre presiseres det at alternative traseer for bybanen er vurdert i henhold til m\u00e5lsetting for Bybanen, som er vedtatt i Bergen bystyre en rekke ganger, f\u00f8rst i 2003 som del av reguleringsplanen for f\u00f8rste byggetrinn. M\u00e5lsetningene danner if\u00f8lge oversendelsesbrevet de vedtatte rammene for arbeidet med anlegget og har ligget der forut i tid for de p\u00e5st\u00e5tt inhabile tjenestepersonenes involvering i saken. Ut fra de foreliggende opplysningene kan Statsforvalteren etter dette ikke se at det foreligger \u00abs\u00e6rlige forhold ... som er egnet til \u00e5 svekke tilliten til\u00bb prosjektlederens upartiskhet i saken. 11 Jf. eksempelvis Rt. 1996 s. 64 12 https://www.bergen.kommune.no/politikk/politikere/269164 13 https://www.bt.no/nyheter/direkte/i/BR649v/nyheter-direkte?pinnedEntry=198995 Side: 15/21 3.2.5.2.Bystyrerepresentanter som tidligere har v\u00e6rt medlemmer av byr\u00e5det Bergen bystyre er et folkevalgt organ. Bestemmelsene om inhabilitet i forvaltningsloven kap. 2 gjelder i henhold til kommuneloven (koml.) \u00a7 11-10 f\u00f8rste ledd ogs\u00e5 ved behandlingen av saker i folkevalgte organer etter kommuneloven, med de s\u00e6rreglene som f\u00f8lger av den aktuelle paragrafen. Etter fvl. \u00a7 8 andre ledd er det i kollegiale organer organet selv som treffer avgj\u00f8relse av habilitetssp\u00f8rsm\u00e5l, Avgj\u00f8relsen treffes etter at medlemmet har tatt opp forholdet som kan gj\u00f8re ham eller henne inhabil, uten at vedkommende medlem deltar. I klagen fra Jan Bakke er det pekt p\u00e5 at bystyrerepresentanter som tidligere har v\u00e6rt medlemmer av byr\u00e5det deltok ved behandlingen av reguleringsplanene for bybanen fra sentrum til \u00c5sane i bystyret. Det gj\u00f8res gjeldende at dette er i strid med koml. \u00a7 11-10 andre ledd f\u00f8rste punktum, og at det derfor forel\u00e5 automatisk inhabilitet for disse representantene ved bystyrets behandling. Bestemmelsen i koml. \u00a7 11-10 andre ledd f\u00f8rste punktum er en s\u00e6rlig habilitetsbestemmelse som retter seg mot folkevalgte som ogs\u00e5 er \u00abansatt\u00bb i kommunen, og som i den egenskap har medvirket ved saksforberedelsen. Regelen kommer f\u00f8lgelig bare til anvendelse n\u00e5r den folkevalgte tidligere har hatt befatning med saken som ansatt i kommunen. Det at en folkevalgt tidligere har v\u00e6rt i befatning med saken i egenskap av folkevalgt, medf\u00f8rer ikke inhabilitet etter denne reglen, jf. Kommunal- og distriktsdepartementets veileder H-226614 s. 17. Et byr\u00e5d/kommuner\u00e5d er i henhold til koml. \u00a7 5-1 andre ledd bokstav c et folkevalgt organ. Videre er medlemmene av byr\u00e5det folkevalgte, jf. koml. \u00a7 5-1 fjerde ledd bokstav e. Folkevalgte regnes ikke som ansatte i kommunen, men innvalgt i et tillitsverv15. P\u00e5 dette grunnlag legger vi til grunn at den s\u00e6rlige bestemmelsen i koml. \u00a7 11-10 andre ledd f\u00f8rste punktum ikke har anvendelse p\u00e5 folkevalgte som tidligere har v\u00e6rt medlemmer av byr\u00e5det. Sp\u00f8rsm\u00e5let om inhabilitet m\u00e5 derfor for de aktuelle representantene vurderes etter de alminnelige reglene i fvl. \u00a7 6. Det foreligger ingen opplysninger i saken om at representantene er i noen slik posisjon som gj\u00f8r dem automatisk inhabile etter bestemmelsene i fvl. \u00a7 6 f\u00f8rste ledd. Videre foreligger det heller ingen opplysninger om at avgj\u00f8relsen i saken kan inneb\u00e6re s\u00e6rlig fordel, tap eller ulempe for representantene selv eller noen som de har n\u00e6r personlig tilknytning til. I henhold til protokollene fra bystyrets m\u00f8ter 31.05.202316 og 27.09.202317 hadde ingen av representantene hadde heller meldt inn sp\u00f8rsm\u00e5l om sin habilitet til m\u00f8tene. Ut fra de foreliggende opplysningene kan Statsforvalteren etter dette ikke se at det foreligger \u00abs\u00e6rlige forhold ... som er egnet til \u00e5 svekke tilliten til\u00bb representantenes upartiskhet i saken, jf. fvl, \u00a7 6 andre ledd. Vi viser i s\u00e5 m\u00e5te til at det alminnelige utgangspunktet er at tidligere befatning med saken som folkevalgt ikke i seg selv er et s\u00e6rlig forhold som f\u00f8rer til inhabilitet. P\u00e5 generelt grunnlag vil vi ogs\u00e5 vise til at det i juridisk teori og i forvaltningspraksis er lagt til grunn at det skal mye til f\u00f8r et 14 Habilitet_i_kommuner_og_fylkeskommuner.pdf (regjeringen.no) 15 Jf. Prop. 46 L (2017-2018) s. 123 16 Bergen kommune - M\u00f8ter og sakskart politiske utvalg 17 Bergen kommune - M\u00f8ter og sakskart politiske utvalg Side: 16/21 s\u00e6rlig politisk engasjement i en sak leder til inhabilitet for en kommunepolitiker n\u00e5r det ikke foreligger en personlig s\u00e6rinteresse.18 Vi legger etter dette til grunn at det ikke foreligger inhabilitet for bystyrerepresentantene som tidligere har v\u00e6rt medlemmer av byr\u00e5det. 3.3. Klager rettet s\u00e6rskilt mot denne planen Norges Milj\u00f8vernforbund gj\u00f8r gjeldende at virkningen p\u00e5 Jordalsvatnet som drikkevannskilde er mangelfullt utredet. Det pekes s\u00e6rlig p\u00e5 risikoen for svevest\u00f8v, og svakheter og usikkerheter ved de modelleringene/beregningene som er gjort i notatet NO-DS3-013 Vurdering av luftforurensning ved Jordalsvatnet. Det pekes ogs\u00e5 p\u00e5 at notatet er utarbeidet f\u00f8r justering av nordg\u00e5ende l\u00f8p p\u00e5 E39 s\u00f8r for Selviktunnelen etter offentlig ettersyn. I sin klagevurdering avviser kommunen at beslutningsgrunnlaget ikke har v\u00e6rt tilstrekkelig opplyst. Det vises til notatet Fl\u00f8yfjelltunnelen \u2013 luftforurensning fra tunnelportaler og luftkvalitet i Eidsv\u00e5g, datert 15.09.2022, og notatet Vurdering av luftforurensning ved Jordalsvatnet, datert 01.07.2022. Med hensyn til endringen i planforslaget knyttet til nordg\u00e5ende l\u00f8p p\u00e5 E39 vises det til at endringen i hovedsak ble gjort med bakgrunn i trafikksikkerhetsrevisjonens anbefalinger. Endringen medf\u00f8rte at deler av veglinjen ble forskj\u00f8vet 3,5 m mot \u00f8st og n\u00e6rmere Jordalsvatnet. ROS-analysen ble oppdatert etter dette. Statsforvalteren finner ikke grunnlag for at beslutningsgrunnlaget for reguleringsvedtaket ikke var tilstrekkelig opplyst. Vi viser til de nevnte notatene om luftforurensning. Beregningene i notatene er utf\u00f8rt i henhold til kjente og anerkjente metoder, og resultatene er klare. Det fremkommer videre av opplysningene i saken at Bergen Vann som vannverkseier og kommunens fagorgan for drikkevann har v\u00e6rt gjennomg\u00e5ende involvert i planprosessen. Videre har ogs\u00e5 Mattilsynet som sektormyndighet p\u00e5 drikkevannsomr\u00e5det v\u00e6rt orientert. Det forel\u00e5 ikke innsigelser mot planforslaget som bystyret behandlet i m\u00f8tet 31.05.2023. N\u00e5r det gjelder endringen knyttet til nordg\u00e5ende l\u00f8p viser vi til den oppdaterte ROS-analysen punkt 6.2.9, hvor endringen er vurdert som f\u00f8lger: \u00abI forbindelse med offentlig ettersyn av plandokumentene ble det gjort en justering av tiltaket i dette omr\u00e5det. Nordg\u00e5ende l\u00f8p p\u00e5 E39 s\u00f8r for Selviktunnelen er justert 0-3,5 meter \u00f8stover. Den endringen ble sendt p\u00e5 en begrenset h\u00f8ring, blant annet til Bergen Vann KF. Basert p\u00e5 merknaden fra Bergen vann p\u00e5 den begrensede h\u00f8ringen og det faktum at veilinjen flyttes n\u00e6rmere drikkevannskilden, ble de foreliggende analysene gjennomg\u00e5tt i forhold til om endringen p\u00e5virker vurderingene som er gjort. Det er i den gjennomgangen ikke identifisert nye aktuelle hendelser for omr\u00e5det. Videre er det ikke funnet faktorer ved justeringen som p\u00e5virker vurderingene av s\u00e5rbarhet, sannsynlighet eller konsekvens i den foreliggende analysen Bakgrunnen for dette er i hovedsak at vurderingene som er gjort i den foreliggende analysen er strenge og konservative og endringen p\u00e5virkes ikke av denne justeringen.\u00bb Norges Milj\u00f8vernforbund og \u00d8vre-Eide G\u00e5rd har gjort gjeldende at reguleringsplanen er i strid klausuleringsbestemmelsene for drikkevannskilden Jordalsvatnet. 18 Jf. f. eks. JDLOV-2023-3930 Side: 17/21 Kommunen opplyser at den er innforst\u00e5tt med at klausuleringsbestemmelsene gjelder for omr\u00e5det, og at dette legger store begrensninger i r\u00e5deretten over eiendommene. Det pekes likevel p\u00e5 reguleringsplanen gir en offentligrettslig avklaring av arealbruken i omr\u00e5det, og at den faktiske gjennomf\u00f8ringen av arealbruken ikke foreg\u00e5r p\u00e5 planniv\u00e5et. Reguleringsplanen og klausuleringsbestemmelsene kan derfor sameksistere. Sp\u00f8rsm\u00e5let om hvorvidt det kan gis tillatelse til faktiske tiltak m\u00e5 l\u00f8ses i gjennomf\u00f8ringsfasen, da det blir behov for \u00e5 vurdere om deler av det klausulerte omr\u00e5det m\u00e5 frigis for \u00e5 gjennomf\u00f8re anlegg. Reguleringsplanen vil da danne grunnlag for \u00e5 si noe om hvilket arealbehov det dreier seg om, samt hvilke omfang eventuelle anleggstiltak kan f\u00e5. Videre peker kommunen p\u00e5 at det etter klausuleringsbestemmelsenes \u00a7 13 er vannverkseier (Bergen Vann) som er p\u00e5lagt \u00e5 kontrollere at klausuleringsbestemmelsene etterleves. Bergen Vann har v\u00e6rt involvert i planprosessen, og det er gjort et omfattende arbeid med \u00e5 avdekke virkninger av anlegget p\u00e5 Jordalsvatnet, samt \u00e5 finne avb\u00f8tende tiltak for \u00e5 forhindre forurensning av drikkevannskilden. Statsforvalteren har ingen merknader til kommunens vurderinger av forholdet mellom reguleringsplan og klausuleringsbestemmelser. Norges Milj\u00f8vernforbund og \u00d8vre-Eide G\u00e5rd har gjort gjeldende at reguleringsplanen er i strid forskrift om vannforsyning og drikkevann (drikkevannsforskriften). Drikkevannsforskriften gjelder alt drikkevann som f\u00f8lger av \u00a7 3 bokstav b, og alle forhold som kan ha innvirkning p\u00e5 drikkevannet, med hjemmel i matloven kapittel II mv. Forskriftens \u00a7 4 oppstiller et generelt forbud mot \u00e5 forurense drikkevann, som omfatter alle aktiviteter fra vanntilsigsomr\u00e5det til tappepunktene, som medf\u00f8rer fare for at drikkevannet blir forurenset. Kommunen har i sin klagevurdering vist til at Bergen Vann, som vannverkseier og kommunens fagorgan for drikkevann, har v\u00e6rt gjennomg\u00e5ende involvert i planprosessen, s\u00e6rlig knyttet til drikkevann i Jordalsvatnet. Forslagsstiller har hatt jevnlige m\u00f8ter med Bergen Vann, i tillegg til to m\u00f8ter med Mattilsynet, som er sektormyndighet p\u00e5 drikkevannsomr\u00e5det. Kommunen fremholder ogs\u00e5 til at ivaretakelse av drikkevannskilden har v\u00e6rt et fokus i planarbeidet fra oppstart, og at det i planprosessen er lagt stor vekt p\u00e5 \u00e5 unders\u00f8ke mulige negative konsekvenser for drikkevannskilden. Det er videre vist til utredninger om flomberegning og luftforurensning. I den oppdaterte ROS- analysen er det vurdert at framtidig driftssituasjon for realisert plan vil medf\u00f8re liten til moderat s\u00e5rbarhet for drikkevannskilden. For ny veg er det anbefalt tiltak ved u\u00f8nskede hendelser. Anleggsfasen er imidlertid vurdert som sv\u00e6rt s\u00e5rbar. Til anleggsperioden er det derfor satt strenge krav i reguleringsbestemmelsene, jf. blant annet \u00a7\u00a7 5.1.2, 7.1.9 og 7.2.6. Statsforvalteren viser til den vurderingen som kommunen har gjort i klageomgangen, og finner ikke grunnlag for \u00e5 fastsl\u00e5 at reguleringsplanen er i strid med drikkevannsforskriften. Det forel\u00e5 ikke innsigelser til planforslaget fra ansvarlig sektormyndighet. \u00d8vre-Eide G\u00e5rd har ogs\u00e5 merknader knyttet til ulemper planvedtaket vil f\u00e5 for deres landbruksdrift, og deres tilleggsn\u00e6ring knyttet til kulturformidling, omvisning, serveringsvirksomhet, m.v. Det gj\u00f8res gjeldende at st\u00f8y, st\u00f8v og utsiktsforringelse vil stanse driften. Kommunen viser i oversendelsesbrevet til at klager har deltatt aktivt i medvirkningsprosessen, og at deres merknader er oppsummert og behandlet i merknadsskjemaet som fulgte saken til bystyret. Det har ogs\u00e5 v\u00e6rt en omfattende korrespondanse m.v. med grunneier. I planprosessen har viktigheten av \u00d8vre-Eide G\u00e5rd v\u00e6rt understreket, og det ble besluttet at eiendommen ikke skal inng\u00e5 i planomr\u00e5det for \u00e5 sikre at denne ikke ville bli direkte ber\u00f8rt av fremtidige tiltak. Forutsetninger om Side: 18/21 at eiendommen likevel vil oppleve visuelle virkninger n\u00e5r E39 kommer n\u00e6rmere g\u00e5rden har likevel ligget til grunn for planarbeidet. I planens utredninger av st\u00f8y og luftforurensning er det ikke avdekket store endringer i realisert situasjon. Anleggsperioden vil likevel gi konsekvenser med p\u00e5virkning for g\u00e5rden i form av bygging, veiomlegging, st\u00f8y og andre forhold, i likhet med \u00f8vrige eiendommer som blir p\u00e5virket. I fagnotatet PLAN-2022/20563-136 datert 31.03.2023 er det redegjort for omleggingen av E39 i Eidsv\u00e5g som f\u00f8lger: \u00abNy Fl\u00f8yfjelltunnel med to hovedl\u00f8p forlenges til Eidsv\u00e5g. Tunnelen kommer ut lengre \u00f8st enn dagens E39 (Eidsv\u00e5gtunnelen), og passerer gjennom industriomr\u00e5det til gamle Nortura-tomten, hvor det reguleres et milj\u00f8lokk fram mot Jordalstemma. Fokuset har v\u00e6rt p\u00e5 \u00e5 minimere arealbeslag for vegsystemet, ivareta drikkevannskilden, bedre forbindelser mellom \u00f8st og vest og legge til rette for god byutvikling, samt beholde viktige landbruk, kulturminner- og milj\u00f8. Store omr\u00e5der i Eidsv\u00e5g er satt av til byfortettingssone i Kommuneplanens arealdel (KPA). Milj\u00f8lokket som etableres frem til stemma, f\u00f8lger opp f\u00f8ringer fra KPA og gir mulighet for at omr\u00e5det rundt bybaneholdeplassen i Eidsv\u00e5g kan bygges ut, blant annet med boliger. Dette er i tr\u00e5d med intensjonen om at Eidsv\u00e5g skal v\u00e6re et lokalsenter (sentrumskjerne med byfortettingssone). Uten milj\u00f8lokket kan man i sv\u00e6rt liten grad bygge nye boliger i byfortettingssonen \u00f8st for bybaneholdeplassen, p\u00e5 grunn av utfordringer knyttet til st\u00f8y- og luftforurensing.\u00bb Det er etter dette Statsforvalterens vurdering at hensynet til \u00d8vre-Eide G\u00e5rd har v\u00e6rt hensyntatt i planprosessen. Saken er ikke mangelfullt opplyst p\u00e5 dette punkt, jf. fvl. \u00a7 17 f\u00f8rste ledd. Videre finner vi at tras\u00e9valget for E39 bygger p\u00e5 relevante planfaglige hensyn. Vi viser til redegj\u00f8relsen i fagnotatet. Vi viser ogs\u00e5 til saksfremstillingen til bystyret med referanse 2022/56653-319 side 37-38 og side 44. Sveinung R\u00f8ssland Tur\u00f8y er bekymret for manglende st\u00f8ytiltak i Tertneskrysset, og gj\u00f8r gjeldende at det b\u00f8r gj\u00f8res m\u00e5linger av st\u00f8y, ikke kun beregninger. Kommunen har i oversendelsesbrevet vist til at klager ikke er nabo til planomr\u00e5det, men eier eiendom i n\u00e6r tilknytning. Klager har mottatt varsel om planarbeidet, men kommunen har ikke registrert merknad fra klager under offentlig ettersyn. Det er gjennomf\u00f8rt st\u00f8yutredning, utf\u00f8rt av Norconsult og Asplan Viak, i st\u00f8yrapport datert 15.09.2022, hvor det er utf\u00f8rt beregninger for fremtidig situasjon med ferdig utygget bybanetras\u00e9, endringer i lokalt veinett og hovedsykkelrute. Beregningsresultatene er sammenstilt med beregningsresultatene for nullalternativet med dagens veisystem og framskrevet trafikk i 2040. Eiendommen ligger utenfor planomr\u00e5det, men st\u00f8yberegningene viser at eiendommen vil f\u00e5 st\u00f8yvirkninger fra tiltak i planen. St\u00f8ykart datert 15.09.2022 viser eiendommen i hovedsak i gul st\u00f8ysone, men deler av utearealet lengst \u00f8st p\u00e5 eiendommen ligger i r\u00f8d sone. St\u00f8yrapporten viser ingen soneendringer fra nullalternativet i realisert plan. St\u00f8ykildeomr\u00e5dene er i kommuneplanen vist som byfortettingssone \u2013 sentrumsform\u00e5l. Kommunen viser i sin klagevurdering i oversendelsesbrevet til at det for \u00e5 sikre en god gjennomf\u00f8ring av st\u00f8yskjermingstiltak er krav om nye st\u00f8yberegninger og kartlegging av aktuelle st\u00f8yskjermingstiltak, jf. reguleringsbestemmelsene \u00a7 2.9.13. Etter bestemmelsens andre setning skal alle eiendommer som er aktuelle for lokale tiltak angis i tekst i de nye beregningene. Side: 19/21 Dokumentasjonskravet skal v\u00e6re oppfylt f\u00f8r igangsetting av anleggsarbeid, jf. reguleringsbestemmelsene \u00a7 7.1.8. Det er videre stilt krav til tiltak mot luftoverf\u00f8rt st\u00f8y i \u00a7 2.7. Samme krav gjelder for arbeider i anleggsfasen, jf. \u00a7 7.2. Det vises ogs\u00e5 til vurdering av virkninger og konsekvenser knyttet til st\u00f8yforhold i planbeskrivelsen datert mars 2023 punkt 7.12, byr\u00e5dets vurdering i saksframstilling datert 25.04.2023 s\u00e6rlig fra side 43, og fagnotat datert 31.03.2023 s\u00e6rlig fra side 55. St\u00f8yvirkninger i omr\u00e5det var ogs\u00e5 et gjennomg\u00e5ende tema til h\u00f8ring og offentlig ettersyn. Til klagers anf\u00f8rsel om at vedtaket burde hvile p\u00e5 m\u00e5linger av st\u00f8y, heller enn kun beregninger, viser kommunen til at det ikke gjelder slike krav for reguleringsplanen. Der materielle krav om grenser for st\u00f8yverdier ikke er regulert i planen, vil realiseringen avhenge av st\u00f8ykravene i kommuneplanens arealdel 2018 \u00a7 22. Ved oppfyllelse av dokumentasjonskravet i planens \u00a7 7.1.8 m\u00e5 det utf\u00f8res beregninger, og dersom beregningene viser at st\u00f8ykravene ikke kan overholdes, kan kommunen f\u00f8lge opp avviket i byggesak, eventuelt ved ulovlighetsoppf\u00f8lging, der det kan v\u00e6re aktuelt \u00e5 stille krav om m\u00e5linger av st\u00f8y. Kommunen viser samtidig til at for tiltak etter pbl. \u00a7 20-1 bokstavene a, b, d og l, i feltene BS1 til BS10 sentrumsform\u00e5l, gjelder det plankrav om detaljregulering, etter planens \u00a7 3.1.1. Dette gjelder blant annet to felter p\u00e5 \u00f8stsiden av Ervikvegen i felt BS9 og BS10 som antas \u00e5 f\u00e5 virkning for st\u00f8y i omr\u00e5det. Statsforvalteren viser til kommunens vurderinger, og finner at kommunen har gjort en tilfredsstillende vurdering av st\u00f8yforholdene for klagers eiendom. Det er utarbeidet st\u00f8yrapport i henhold til Milj\u00f8direktoratets retningslinje for st\u00f8y i arealplanlegging, T-1442, og det er stilt krav for \u00e5 ivareta hensynet til st\u00f8y i reguleringsbestemmelsene. John Arne Drangev\u00e5g har anf\u00f8rt forhold ved luftforurensning, st\u00f8y og anleggsgjennomf\u00f8ringen. Klager fester eiendom p\u00e5 gnr. 216 bnr. 830 som nabo til planomr\u00e5det ovenfor tunnelutl\u00f8pet av eksisterende Eidsv\u00e5gtunnelen. Eiendommen grenser til hensynssone midlertidig bygge- og anleggsomr\u00e5de som vil ha anleggsaktivitet i forbindelse med utvidelse av \u00f8stre tunnell\u00f8p. Klager har mottatt varsel fra kommunen om planarbeidet, men ikke sendt inn merknad under h\u00f8ringen. Kommunen vurderer i klageoversendelsen at bosituasjonen er tilstrekkelig sikret i planen. Tilkomst til boligene skal v\u00e6re sikret slik at boligen i hovedsak kan benyttes ved gjennomf\u00f8ring av tiltak. Dersom dette ikke blir mulig vil utbygger vurdere bosituasjonen, kontakte grunneier og inng\u00e5 avtale om gjennomf\u00f8ringen. Kommunen har under offentlig ettersyn besvart flere merknader med lignende bemerkninger. Virkninger av midlertidig bygge- og anleggsomr\u00e5de er beskrevet blant annet i planbeskrivelse datert 17.03.2023 s\u00e6rlig side 121 og kapittel 7 og i vedlegg C3 Milj\u00f8program s\u00e6rlig fra side 74 og videre. Forhold ved st\u00f8y, luftforurensning og anleggsgjennomf\u00f8ringen er sikret blant annet i planbestemmelsenes \u00a7\u00a7 2.7.5, 2.9.4, 2.9.10, 2.9.11, 6.1.3, 7.1 og 7.6.3. Statsforvalteren viser til kommunens vurderinger, og finner at hensynet til eiendommen er tilstrekkelig ivaretatt ved reguleringsbestemmelsene. Marit Handeg\u00e5rd Viste m. fl. klager i det vesentlige p\u00e5 at Fv 578 skal omlegges slik at den vil ligge n\u00e6rmere deres eiendom. Klager mener dette kan unng\u00e5s ved \u00e5 nedjustere arealet for midtrabatter og annet gr\u00f8ntareal, eventuelt justere bekkeleiet mot vest mellom Griggastemma og Sjurastemma. Klagerne mener ogs\u00e5 at prosjektet med hovedsykkelrute gjennom Ervikvegen kan nedjusteres n\u00e5r det gjelder bruk av areal. Videre er klagerne uenig i at fylkesvegen skal heves inntil en meter foran eiendommen, da dette vil f\u00f8re til at eiendommen vil ligge under niv\u00e5et for fylkesvegen. Det klages Side: 20/21 videre p\u00e5 at bnr. 81 skal benyttes til midlertidig anleggsomr\u00e5de, og at det skal bygges en veg inn til den ubebygde tomten. Vi viser ellers til klagen i sin helhet. Klagerne er grunneiere til eiendommene gnr. 216 bnr. 58, 81 og 424, som ligger i planomr\u00e5det. Kommunen har vurdert klagen i oversendelsesskrivet. Klagen er blant annet vurdert som f\u00f8lger: \u00abFor \u00e5 gjennomf\u00f8re planens m\u00e5l om sammenhengende sykkelvei med fortau langs Ervikveien, er eksisterende vei fv. 578 Ervikveien regulert til en mer \u00f8stlig plassering langs strekningen fra noe f\u00f8r klagers eiendom og til Griggastemma. Plasseringen er regulert for \u00e5 sikre arealer til sykkelvei, fortau, bekkel\u00f8p og annen tilh\u00f8rende infrastruktur. Langs bnr 58 blir ny plassering ca. 5 meter \u00f8stover der differansen fra dagens situasjon er st\u00f8rst, mens for bnr 81 n\u00e6rmer avstanden seg 7 meter. For bnr 58 vil arealene som beslaglegges f\u00f8rst og fremst brukes til fortau. I tillegg kommer regulering til bebyggelse og anlegg og midlertidig bygg- og anleggsomr\u00e5de \u00f8st for veien, som for bnr 58 er lagt p\u00e5 utearealer og inntil husvegg til boligen. L\u00f8sningen medf\u00f8rer grunnerverv p\u00e5 bnr 58 og 81 permanent for arealene som er regulert til veianlegg og midlertidig for arealene resterende arealer p\u00e5 utearealene som skal benyttes til midlertidig bygge- og anleggsomr\u00e5de. Reguleringen medf\u00f8rer riving av garasje p\u00e5 bnr 58. Se mer beskrivelse av strekningen i planbeskrivelse datert 17.03.2023 fra side 92, s\u00e6rlig punkt 6.6.2, og vedlegg E Teknisk forprosjekt datert 15.09.2022, s\u00e6rlig fra side 38. Bekkel\u00f8pet mellom Griggastemma og Sjurastemma er flomutsatt, se vedlegg F4 Flomvurdering for bekkel\u00f8p Ervikveien datert 01.07.2022. Regulering GBG Bl\u00e5/gr\u00f8nnstruktur vest for Ervikveien skal sikre h\u00e5ndtering av flomvann og overvann og \u00e5pent bekkel\u00f8p, se planbestemmelsenes \u00a7 4.3.2.\u00bb Vi viser for \u00f8vrig til kommunens vurdering av klagen i sin helhet slik denne fremkommer i klageoversendelsen s. 30-32. Videre viser vi til tilleggsnotat av 15.09.2022 hvor traseen for hovedsykkelruten langs Ervikvegen er gjennomg\u00e5tt med m\u00e5l om \u00e5 f\u00e5 en mest mulig sk\u00e5nsom l\u00f8sning for n\u00e6rmilj\u00f8et. Hensynet til Ervikvegen 115 er s\u00e6rlig vurdert i punkt 4.2.5. Statsforvalteren finner at kommunens valg av tras\u00e9 i det aktuelle omr\u00e5det er begrunnet i saklige reguleringsmessige hensyn, og at saken er tilstrekkelig utredet. Ingen av klagene tas etter dette til f\u00f8lge. 4. Oppsummering Statsforvalteren har med dette vurdert klagene, og sakens faktiske og rettslige sider. Vi har kommet til at saken er tilstrekkelig utredet, og at st\u00f8yproblematikk er ivaretatt i planen. Vi har konkludert med at det er lagt til rette for medvirkning i tr\u00e5d med reglene i plan- og bygningsloven. Vi har kommet til at Bergen kommune har vurdert saken forsvarlig etter gjeldende regelverk, og vi kan heller ikke se at kommunen har lagt vekt p\u00e5 usaklige eller utenforliggende hensyn. Vi har heller ikke merknader til det planfaglige skj\u00f8nnet som kommunen har ut\u00f8vd i saken. Klagene har dermed ikke f\u00f8rt fram, og vedtaket stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Side: 21/21 Med hilsen Gunnar O H\u00e6reid Anne Kjersti Sande ass. statsforvalter fung. seksjonsleder Dokumentet er elektronisk godkjent Kopi til: Statens vegvesen Postboks 1010 Nordre \u00c5l 2605 LILLEHAMMER Bergen kommune Postboks 7700 5020 BERGEN Vestland fylkeskommune Postboks 7900 5020 BERGEN Mottakerliste: Veronica Nakken Cloin C/O Starup, Galsthovej 12, Dk- 7200 Grindsted NORGES MILJ\u00d8VERNFORBUND Postboks 593 5806 BERGEN \u00d8VRE-EIDE G\u00c5RD Arild \u00d8vre-Eide 36 5105 EIDSV\u00c5G I Nydegger \u00d8vre-Eide \u00c5SANE Sveinung R\u00f8ssland Tur\u00f8y \u00c5stveitskogen 6 5113 Tertnes Jon Arne Drangev\u00e5g Tyriveien 66 5104 Eidsv\u00e5g I \u00c5sane Marit Handeg\u00e5rd Viste Vestringen 28 4365 N\u00e6rb\u00f8 Bernhard Iversen Jacob Kj\u00f8des Veg 2 G 5232 Paradis Vigdis T\u00f8nnessen Gamle Steinst\u00f8vegen 52 5108 Hordvik \u00c5se Olaug Helle Hansen Morvikbotn 258 5122 Morvik Stein Bendiksen Gr\u00f8nnlien 5 E 5055 Bergen Harald Raymond Sanden M\u00e5seskj\u00e6rveien 24 5035 Bergen Marit Helene Wikholm Nye Sandviksveien 23 5032 Bergen Ellen A Haugen Moltubakk Hellebakkgrenda 17 5215 Lysekloster S\u00f8lvi Ljostveit Lappen 9 5009 Bergen Trond Erik Hansen Morvikbotn 258 5122 Morvik Jan Bakke Sudmanns Vei 10 5037 Bergen "
}