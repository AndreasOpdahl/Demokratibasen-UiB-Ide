{
  "dokument_id": "1e361b5d-31e2-59b2-99ce-a54ad3b9c618",
  "doc_type": "case_attachment",
  "kommune": 4601,
  "tittel": "Innstilling-vedtak-Bergenhus-Gnr-163-Bnr-7-m-fl-Mollendal-vest-Gronneviksoren-arealplan-ID-19530000-Sluttbehandling-av-endring-av-omraderegulering (1)",
  "url": "https://bergen.kommune.no/politikere-utvalg/api/fil/bk360/12557537/Innstilling-vedtak-Bergenhus-Gnr-163-Bnr-7-m-fl-Mollendal-vest-Gronneviksoren-arealplan-ID-19530000-Sluttbehandling-av-endring-av-omraderegulering-1-",
  "tekst": "Bergenhus Gnr 163 Bnr 7 m.fl. M\u00f8llendal vest - Gr\u00f8nneviks\u00f8ren (arealplan-ID 19530000) - Sluttbehandling av endring av omr\u00e5deregulering Bergen bystyre behandlet saken i m\u00f8tet 26.03.2025 sak 93/25 og fattet f\u00f8lgende vedtak: Med heimel i plan- og bygningslova \u00a7 12-12, jf. \u00a7 12-14 f\u00f8rste ledd blir f\u00f8lgjande forslag til endring av omr\u00e5deregulering vedtatt: 1. Bergenhus/\u00c5rstad, gnr. 163 bnr. 7 m.fl. M\u00f8llendal vest \u2013 Gr\u00f8nneviken omformingsomr\u00e5de. Arealplan-ID 19530000, vist p\u00e5 plankart datert 20.11.2024. 2. Tilh\u00f8yrande reguleringsf\u00f8resegner datert 20.11.2024 vedtas, med endring i 4.3.9.f. til; 4.3.9.f Gr\u00f8nneviken kan ha inntil 110 felles parkeringsplasser for bil. Parkeringsplassene skal v\u00e6re felles for alle boenhetene, men inntil 20 % av boenhetene kan unntas fra kravet om tilknytning til felles bilparkeringsplasser. Bergen bystyres behandling F\u00f8lgende representanter tok ordet: Geir Steinar Dale (A), Andreas Madsen Berg (SV), Thor Haakon Bakke (MDG), Martin Virkesdal Jonsterhaug (FrP), Trond Tystad (BL), Ingrid Nergaard Fjeldstad (V), Mailiss Solheim-\u00c5kerblom (R), Chris J\u00f8rgen Knudsen R\u00f8dland (H). Forslag fremsatt i bystyret: Andreas Madsen Berg (SV) fremsatte p\u00e5 vegne av A, SV, MDG, V og R f\u00f8lgende alternative forslag: I medhold av plan- og bygningsloven \u00a7\u00a7 12-2 og 12-14, vedtas f\u00f8lgende forslag til reguleringsendring av omr\u00e5deregulering: a. Bergenhus Gnr 163 Bnr 7 m.fl. M\u00f8llendal vest \u2013 Gr\u00f8nneviken omformingsomr\u00e5de, Reguleringsplan, arealplan-ID vist p\u00e5 plankart, sist datert 20.11.2024 b. Tilh\u00f8rende reguleringsbestemmelser, sist datert 20.11.2024 Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 7 punkt: 1. Nytt punkt i reguleringsbestemmelsene: 1.7.5: Det skal legges til rette for felles parsellhager, med gode jord- og solforhold, p\u00e5 uteoppholdsarealet. 2. Endre reguleringsbestemmelse i punkt 4.3.8.c til f\u00f8lgende: Ingen boenheter skal v\u00e6re mindre enn 50 m2 BRA. Felles gjesteleilighet kommer i tillegg og disse kan v\u00e6re mindre enn 35 m2 BRA. 3. Nytt punkt i reguleringsbestemmelsene: 6.1.3: Det skal i st\u00f8rst mulig grad vurderes beplantning av tr\u00e6r, busker og andre vekster av spiselig sort. 4. Bystyret ber byr\u00e5det g\u00e5 i dialog med Sammen om \u00e5 sikre utbygging av studiestedsn\u00e6re studentboliger p\u00e5 tomten, med fokus p\u00e5 familieboliger for studenter med barn. Dette etter samme kategori som Nattland studentby. 5. Bystyret ber byr\u00e5det g\u00e5 i dialog med Skyss for \u00e5 f\u00e5 p\u00e5 plass busstopp for Tonningneset i retning Haukeland, dette for \u00e5 sikre bedre kollektivdekning for beboere og bes\u00f8kende. Per dags dato er det kun busstopp i retning Bergen sentrum. 6. Bystyret ber byr\u00e5det sikre at utforming ny bebyggelse p\u00e5 branntomten til betongst\u00f8periet speiler og formidler historien til tomten. Dette enten gjennom bruk av tilsvarende materialer, utforming av bygget, eller gjenbruk av materialer i byggverk, utsmykning eller kunstverk. 7. Bystyret ber byr\u00e5det g\u00e5 i dialog med KMD UiB for \u00e5 samarbeid med kunststudenter om utforming av kunst p\u00e5 tomten. Votering: Alternativt forslag fra A, SV, MDG, V og R fremsatt av Andreas Madsen Berg (SV), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag punkt 1 fra R fremsatt av Mailiss Solheim-\u00c5kerblom (R), fikk 10 stemmer (MDG, V, R), og var dermed falt. Tilleggsforslag punkt 2 og 6 fra R fremsatt av Mailiss Solheim-\u00c5kerblom (R), fikk 10 stemmer (SV, R), og var dermed falt. Tilleggsforslag punkt 3 fra R fremsatt av Mailiss Solheim-\u00c5kerblom (R), fikk 17 stemmer (SV, MDG, V, R), og var dermed falt. Tilleggsforslag punkt 4 fra R fremsatt av Mailiss Solheim-\u00c5kerblom (R), fikk 5 stemmer (MDG, R), og var dermed falt. Tilleggsforslag punkt 5 fra R fremsatt av Mailiss Solheim-\u00c5kerblom (R), fikk 25 stemmer (A, SV, MDG, R), og var dermed falt. Tilleggsforslag punkt 7 fra R fremsatt av Mailiss Solheim-\u00c5kerblom (R), fikk 14 stemmer (SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 13.03.2025 sak 56/25 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 27.02.2025 sak 48/25 Byr\u00e5det innstiller til bystyret \u00e5 fatte f\u00f8lgjande vedtak: Byr\u00e5dets og utvalgets innstilling er likelydende. 2 "
}