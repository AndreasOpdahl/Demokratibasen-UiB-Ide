{
  "dokument_id": "af224453-cc66-52f8-afe5-423bfe7af0cf",
  "doc_type": "case_attachment",
  "kommune": 4601,
  "tittel": "Tilf\u00f8ying av info til skriftlig innlegg fra 06.03.2025 Skriftlig innlegg UMBY-m\u00f8tet om boligplanen _Nyhaugveien_",
  "url": "https://bergen.kommune.no/politikere-utvalg/api/fil/bk360/12273477/Tilfoying-av-info-til-skriftlig-innlegg-fra-06-03-2025-Skriftlig-innlegg-UMBY-motet-om-boligplanen-Nyhaugveien-",
  "tekst": "Fra: \"Signe BR\" <signebara@gmail.com> Sendt: mandag 10. mars 2025 10:01:31 Til: \"Berg, Andreas\" <Andreas.Berg@bergen.kommune.no>; \"Postmottak Bystyrets kontor\" <Bystyrets.Kontor@bergen.kommune.no> Kopi: \"Beate Hope\" <lektor.hope@gmail.com> Emne: Skriftlig innlegg UMBY-m\u00f8tet om boligplanen \"Nyhaugveien\" Hei! Jeg hadde et skriftlig innlegg til UMBY-m\u00f8tet 6.mars. Jeg har litt mer jeg \u00f8nsker \u00e5 si, s\u00e5 jeg h\u00e5per du kan videresende ogs\u00e5 denne mailen til dem og at den registreres p\u00e5 saken. Fint om det kan gj\u00f8res i god tid f\u00f8r m\u00f8tet i utvalget 13.mars. Mvh Signe Barratt Rafoss ------------- Hvorfor boligplanen m\u00e5 vente til sykkelplanvedtaket er ferdig klage- og lovlighetsbehandlet Som utvalget sikkert har f\u00e5tt med seg har vi i \"La Wergeland leve\" m.f. protestert mot at boligplanen behandles av utvalget og bystyret f\u00f8r sykkelplanen har v\u00e6rt gjennom lovlighetskontroll og klagebehandling. Jeg ser i plan- og bygningsloven \u00a7 12-12 at det er en tidsfrist dere m\u00e5 forholde dere til, nemlig at bystyret m\u00e5 treffe vedtak senest 12 uker etter at saken er ferdigbehandlet. Og at det kan v\u00e6re grunnen til at det haster \u00e5 s\u00e5 f\u00e6lt med \u00e5 f\u00e5 lagt denne boligplanen fram for bystyret. Klage p\u00e5 ekspropriasjon Kommunen foretok et valg da de valgte \u00e5 ferdigbehandle sykkelplanen f\u00f8r boligplanen. Og en kan bare gjette at det ble gjort slik fordi det var viktig \u00e5 f\u00e5 et vedtak som gav hjemmel for ekspropriasjon av de to omstridte private boligene f\u00f8r boligplanen eventuelt ble vedtatt. Hadde bystyret nemlig ikke g\u00e5tt for ekspropriasjon, ville ikke boligplanen kunne gjennomf\u00f8res slik det er blitt s\u00f8kt om. Det ser ut som om boligplanen best\u00e5r av b\u00e5de en plandel og en byggedel (\u00a7 12-15 PBL). Plandelen omregulerer omr\u00e5det fra frittliggende sm\u00e5husbebyggelse til blokkbebyggelse. Mens byggedelen viser hvilke konkrete bygg som kan settes opp. Byggedelen vi i hvert fall ikke kunne bli gjennomf\u00f8rt uten et ekspropriasjonsvedtak. Jeg stiller meg ogs\u00e5 undrende til at utbygger ser ut til \u00e5 mene at de bare kan begynne \u00e5 bygge et byggetrinn p\u00e5 egen eiendom uten at hele byggeprosjektet er godkjent slik det er s\u00f8kt om. Kommunen m\u00e5 jo sikres at det blir en helhet i prosjektet. Andre klager I tillegg til at de som er direkte ber\u00f8rt av ekspropriasjon vil klage p\u00e5 sykkelplanen, vil naboer og lokalbefolkningen ogs\u00e5 ha interesse av \u00e5 klage p\u00e5 denne. Verneverdige villaer rives og det historiske Wergeland forsvinner. \u00c5 erstatte vakre villaer og gr\u00f8ntomr\u00e5der med asfalt er ikke et gode for lokalbefolkningen. Dessuten vil en sykkelvei, kontra sykkelfelt, kunne v\u00e6re farlig for g\u00e5ende. Hvis vi f.eks skulle f\u00e5 gjennomslag for at verneverdige villaer ikke kan rives pga sykkelveien, vil dette igjen f\u00e5 konsekvenser for b\u00e5de regulerings- og byggedelen av boligplanen. Klagebehandling p\u00e5 sykkelveien b\u00f8r ogs\u00e5 av denne grunn ferdigstilles f\u00f8r bystyret gj\u00f8r vedtak i boligplanen. Konklusjon Boligplanen b\u00f8r returneres til PBE med den begrunnelse at den ikke er ferdigbehandlet. S\u00e5 lenge man ikke vet om sykkelplanvedtaket blir st\u00e5ende, mangler det viktige vurderingselementer i saksbehandlingen. Uansett hvor liten mulighet utvalget m\u00e5tte mene vi har til \u00e5 f\u00e5 omgjort sykkelplanvedtaket, m\u00e5 denne klagemuligheten v\u00e6re reell. Jeg viser ogs\u00e5 til mitt skriftlige innlegg til utvalgsm\u00f8tet 6.mars. Her kommenterer jeg ting som etter min mening burde klargj\u00f8res f\u00f8r utvalget tar stilling til saken. Mvh Signe Barratt Rafoss Medlem av La Wergeland leve (Wergeland Vel forening) "
}