{
  "dokument_id": "565f910b-9da1-52e7-8d8d-bbca5c66555a",
  "doc_type": "case_attachment",
  "kommune": 4601,
  "tittel": "Uttalelse - kommunale klimakrav",
  "url": "https://bergen.kommune.no/politikere-utvalg/api/fil/bk360/11200012/Uttalelse-kommunale-klimakrav",
  "tekst": " Uttalelse fra Bergen Vann p\u00e5 h\u00f8ringsforslag \u00abForslag om \u00e5 gi kommunene hjemmel til \u00e5 stille klimakrav til bygge- og anleggsplasser\u00bb Uttalelse fra Bergen Vann p\u00e5 h\u00f8ringsforslag \u00abForslag om \u00e5 gi kommunene hjemmel til \u00e5 stille klimakrav til bygge- og anleggsplasser\u00bb Utarbeidet: 23.09.2024 Uttalelse fra Bergen Vann p\u00e5 h\u00f8ringsforslag \u00abForslag om \u00e5 gi kommunene hjemmel til \u00e5 stille klimakrav til bygge- og anleggsplasser\u00bb 1 INNLEDNING 1.1 Bakgrunn Byr\u00e5dsavdeling for byutvikling har mottatt h\u00f8ringsbrev fra Milj\u00f8direktoratet p\u00e5 vegne av Klima- og milj\u00f8departementet (KLD) vedr\u00f8rende forslag om \u00e5 gi kommunene hjemmel etter forurensningsloven til \u00e5 stille klimakrav til byggeplasser eller bygge- og anleggsplasser. Bergen Vann er bedt om \u00e5 gi innspill/merknader til h\u00f8ringsbrevet som kan tas med i h\u00f8ringsuttalelsen (ref. Bk360, Saksdokument: 2024/126443-5). Det bes s\u00e6rlig om innspill p\u00e5: - foretrukken modell for regulering, - de mulige konsekvensene og effekten av de ulike modellene. 1.2 Modeller for regulering Milj\u00f8direktoratet presenterer f\u00f8lgende modeller for regulering: 1: Modell 1: I arbeidet med forslaget er det vurdert om hjemmelen til \u00e5 stille klimakrav kun skal gjelde for noen pilotkommuner eller om det skal gjelde for alle kommuner, presentert som henholdsvis modell 1A og 1B. Modell 2: I forslaget til forskrift presenteres det tre ulike alternativer for hvordan hjemmelen kan utformes. Disse forslagene bygger p\u00e5 f\u00f8lgende modeller for regulering: 2A: Kommunene kan stille klimakrav til alle typer bygge- og anleggsprosjekter. 2B: Kommunene kan stille klimakrav, unntatt til statlige og andre offentlige prosjekter. 2C: Kommunene kan stille klimakrav til byggeprosjekter, ikke anleggsprosjekter. 1 Konsekvensvurdering av hjemmel til kommunale klimakrav til byggeplasser eller bygge- og anleggsplasser, Milj\u00f8direktoratet, 2024 Uttalelse fra Bergen Vann p\u00e5 h\u00f8ringsforslag \u00abForslag om \u00e5 gi kommunene hjemmel til \u00e5 stille klimakrav til bygge- og anleggsplasser\u00bb 1.3 Omfang Forslaget gjelder kun direkte utslipp fra energibruk som skjer inne p\u00e5 bygge- og anleggsplasser innenfor prosjektets \u00abbyggegjerder\u00bb, dvs. prosjektets fysiske grenser, og omfatter: - Transport og bygging, riving, graving, masseforlytting, osv. - Bruk av energi til oppvarming, ladding, osv. Forslaget omfatter ikke: - utslipp fra arealbruksendringer, - transport til og fra bygge- og anleggsplasser, - utslipp fra avfallsh\u00e5ndtering/ deponering, - utslipp fra produksjon av materialer, masser, komponenter, osv. - utslipp fra driftsfasen, - transport av ansatte. 2 BERGEN VANNS VURDERING 2.1 Modell 1 Bergen Vann mener at krav b\u00f8r gjelde for alle kommuner, dvs. Bergen Vann st\u00f8tter modell 1B. Flere av de store kommunene er allerede i gang med \u00e5 stille klima- og milj\u00f8krav. Erfaringer ifm. innf\u00f8ring av slike krav kan v\u00e6re viktige bidrag til mindre kommuner som skal i gang med dette. Dersom man skal f\u00e5 til denne erfaringsoverf\u00f8ringen s\u00e5 m\u00e5 dette prioriteres ovenfra. For VA-organisasjoner kan det eksempelvis koordineres av Norsk Vann. Modell 1A vil trolig f\u00f8re til at innf\u00f8ring av klimakrav i mindre kommuner utsettes. Uttalelse fra Bergen Vann p\u00e5 h\u00f8ringsforslag \u00abForslag om \u00e5 gi kommunene hjemmel til \u00e5 stille klimakrav til bygge- og anleggsplasser\u00bb 2.2 Modell 2 Bergen Vann st\u00f8tter modell 2C, dvs. at kommunene kan stille klimakrav til byggeprosjekter, ikke til anleggsprosjekter. Private Bergen Vann er usikker p\u00e5 om privat utbygging av VA-infrastruktur blir regnet under kategorien byggeplass eller anleggsplass i forskriften. Det er viktig \u00e5 p\u00e5peke at i mange kommuner etableres det en del kommunal VA-infrastruktur av utbyggere, f\u00f8r det overtas av kommunen n\u00e5r anlegget er ferdigstilt. Samme prinsipp er gjeldende for veiprosjekter. Dersom privat utbygging av VA-infrastruktur vil omfattes av forslaget b\u00f8r det defineres et skille mellom store og mindre private utbygginger. Det kan fort bli dyrt for sm\u00e5 utbyggere/privatpersoner \u00e5 h\u00e5ndtere klimakrav tilpasset store akt\u00f8rer. Innf\u00f8ring av klimakrav for privat utbygging kan medf\u00f8re h\u00f8yere kostnader ogs\u00e5 for de st\u00f8rre utbyggerne, noe som kan f\u00f8re til dyrere boliger. Byggeplasser Bergen Vanns byggeprosjekter vil omfatte utbygging av renseanlegg, administrasjonsbygg og lignende. Vi ser i utgangspunktet ingen store utfordringer i fm. innf\u00f8ring av overordnede klimakrav for energiforbruket innenfor prosjektets grenser. Det er mindre problematisk \u00e5 tilrettelegge elektrisk infrastruktur for byggefasen p\u00e5 en byggeplass sammenlignet med en anleggsplass, spesielt siden det som regel uansett er behov for str\u00f8mtilf\u00f8rsel etter utbyggingen er ferdig. Eventuell tilrettelegging for byggefasen vil dermed v\u00e6re arbeid som uansett er planlagt i prosjektet. Bruk av fornybare, lokale energikilder kan v\u00e6re hensiktsmessig p\u00e5 en byggeplass, men det m\u00e5 vurderes hvor klimanyttig produksjon og transport av f.eks. solcellepaneler til neste byggeplass er i forhold til oppn\u00e5dd effekt av produsert energi. Anleggsplasser Det som Bergen Vann opplever som utfordrende i arbeidet med klima- og milj\u00f8krav og -kriterier, er at prosjekter kan v\u00e6re sv\u00e6rt forskjellige og det kan v\u00e6re vanskelig, hvis ikke umulig, \u00e5 definere felles krav som kan benyttes for alle typer prosjekter. Bergen Vann bruker derfor en egen Veileder for klima- og milj\u00f8tiltak inspirert av Plan- og bygningsetaten sin Klimanorm 2. Veilederen er laget for \u00e5 hjelpe prosjektledere med \u00e5 identifisere, definere og stille realistiske og ambisi\u00f8se klima- og milj\u00f8krav i VA-prosjekter i alle faser, dvs. planleggingsfasen og anleggsfase. Veilederen inneholder i skrivende stund forslag til mange ulike klima- og milj\u00f8krav som kan benyttes i VA- prosjekter. Dette i tillegg til tiltak tilknyttet energiforbruk innenfor prosjektets fysiske grenser omfattet av Milj\u00f8direktoratets h\u00f8ringsforslaget. Bergen Vann har per i dag b\u00e5de overordnede m\u00e5l samt innarbeidet egne krav til milj\u00f8 og klima i v\u00e5re anleggsplasser. Overordnede m\u00e5l er forankret i Bergen Kommunes Gr\u00f8nn Strategi 3 med blant annet m\u00e5l om fossilfrie anleggsplass, og samt skjerpet m\u00e5l om utslippsfri anleggsplass fra 1 januar 2025. 2 Bergen kommune - Klimanorm Bergen 3 Bergen kommune - Gr\u00f8nn strategi - Klimastrategi for Bergen Uttalelse fra Bergen Vann p\u00e5 h\u00f8ringsforslag \u00abForslag om \u00e5 gi kommunene hjemmel til \u00e5 stille klimakrav til bygge- og anleggsplasser\u00bb Med dette mener Bergen Vann at omfanget for foresl\u00e5tte klimakrav virker litt begrenset, noe som kan medf\u00f8re at de kommunene som er allerede godt i gang med klima- og milj\u00f8arbeid ikke f\u00e5r n\u00f8dvendig faglig st\u00f8tte og hjelp. Dette p\u00e5 grunn av at arbeidet med energiforbruket p\u00e5 bygge- og anleggsplasser skal prioriteres. Bergen Vann mener at innf\u00f8ring av klima- og milj\u00f8krav for anleggsplasser som beskrevet i forslaget, vil gi en begrenset klima- eller milj\u00f8gevinst sett i forhold til de tiltak, krav og m\u00e5l som Bergen Vann allerede stiller i dag. Vi tror det er st\u00f8rre behov for en overordnet veileder for hvordan en kan stille gode klima- og milj\u00f8krav i anleggsprosjekter, samt en veileder med gode forslag til hvordan man kan oppn\u00e5 30% vekting av klima og milj\u00f8 i anskaffelser. Dette kan f.eks. omhandle konkrete forslag til klima- og milj\u00f8krav innenfor: - Ombruk og gjenbruk av masser, materialer og andre komponenter. - Arealbruksendringer. - Klimagassutslipp fra produksjon og transport av materialer, masser og andre komponenter. - Energi- og vannforbruk i driftsfasen. - Energiforbruk p\u00e5 anleggsplassen. - Avfallsh\u00e5ndtering, deponering. "
}