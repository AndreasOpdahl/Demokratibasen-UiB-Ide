{
  "dokument_id": "2ab80615-7265-547e-8e6b-60f0bd2aaece",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r vedtak -  62-2-0-0 Bontveitvegen 474. Klage p\u00e5 tillatelse til terrenginngrep m.m",
  "url": "https://bergen.kommune.no/politikere-utvalg/api/fil/bk360/11803150/Statsforvalteren-omgjor-vedtak-62-2-0-0-Bontveitvegen-474-Klage-pa-tillatelse-til-terrenginngrep-m-m",
  "tekst": " V\u00e5r dato: V\u00e5r ref: 19.11.2024 2024/14038 Deres dato: Deres ref: KALANDSVANNETS GRUNNEIERLAG SA Saksbehandler, innvalgstelefon c/o Stein Helge Glad Nordahl Hamrevegen 36 David Larsen, 55 57 20 16 5229 KALANDSEIDET Bergen kommune \u2013 gnr. 62, bnr. 2, Bontveitvegen 747. Dispensasjon til anleggelse av rideanlegg, terrenginngrep m.m. Vi viser til klage datert 8. august 2024 og oversendelse av klagesak fra Bergen kommune i brev datert 20. september 2024. Vedtak: Klagen tas til f\u00f8lge. Statsforvalteren i Vestland omgj\u00f8r Bergen kommunes vedtak datert 25. juni 2024, i sak 225/24, og avsl\u00e5r dispensasjonss\u00f8knaden. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. Ingeni\u00f8r Lyder K. Leithaug s\u00f8kte 6. mai 2022 p\u00e5 vegne av Trond Havneraas Bergsv\u00e5g om legalisering (ettergodkjenning) av f\u00f8lgende tiltak p\u00e5 ovennevnte eiendom: 1. Oppf\u00f8ring av syv frittst\u00e5ende byggverk: o Bygg nr. 1: Grillhytte, oppgitt med 10,5 m2 BRA o Bygg nr. 2: Varmestue, oppgitt med 23 m2 BRA o Bygg nr. 3: Karantenebygg for hester, oppgitt med 66,6 m2 BRA o Bygg nr. 4: Garasjebygg/verkstedsbygg med deponi for hestem\u00f8kk, 258 m2, derav hestegj\u00f8dseldepot 54 m2 o Bygg nr. 5: Varmestue ved start av lysl\u00f8ype/parkeringsplass, oppgitt til 32,6 m2 BRA o Bygg nr. 6: Varmestue/klubbhus, oppgitt med 53 m2 BRA o Bygg nr. 7: Hesteboder, oppgitt med 73 m2 BRA 2. Terrenginngrep for \u00e5 etablere ridebane, 900\u20131000 kvadrat, med 3 meter endring i terreng. 3. Terrenginngrep: o sideareal til beiteomr\u00e5de og myrareal, oppgitt til 9000 kvadrat og med terrengendring som varierer mellom 1-3 meter o etablering av parkeringsareal for 430 biler ved skil\u00f8ype. Areal er oppgitt \u00e5 v\u00e6re 19 dekar, hvorav 2,5 dekar har vesentlig terrengavvik (mer enn 3 meter) o deler av bekk lukkes og legges i r\u00f8r. Oppgitt lengde: ca. 12 meter. Det ble samtidig s\u00f8kt om dispensasjon fra: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 \u2022 KPA \u00a7 3.1 om plankrav \u2022 KPA \u00a7 6.2.2 om byggegrense langs vassdrag \u2022 KPA \u00a7 31.2 om LNF-omr\u00e5der \u2022 KPA \u00a7 32.1.4 om forbud mot bekkelukking I uttalelse datert 3. november 2022 frar\u00e5det Bymilj\u00f8etaten \u00e5 gi dispensasjon. Dette med grunnlag i etatens naturfaglige vurderinger, hvor det blant annet g\u00e5r frem: \u00abUavhengig av om omr\u00e5det skal tilbakef\u00f8res eller forbli slik det ligger i dag, m\u00e5 det gjennomf\u00f8res en grundig unders\u00f8kelse for \u00e5 avdekke om det er tilf\u00f8rt fremmede plantearter i forbindelse med tiltakene/utfyllingen. Dersom det registreres fremmede arter innenfor eller i tilknytning til tiltaksomr\u00e5det m\u00e5 det stilles krav om at de skal h\u00e5ndteres p\u00e5 en aktsom m\u00e5te, i tr\u00e5d med krav i naturmangfoldloven \u00a7 28 og tilh\u00f8rende forskrift om fremmede organismer (FOR 2015-06-19-716). I henhold til forskriften har tiltakshaver blant annet plikt til \u00e5 p\u00e5se at en ikke medf\u00f8rer utilsiktet spredning av slike organismer, jf. kapittel V.\u00bb Ogs\u00e5 kommunens landbruksetat frar\u00e5det dispensasjon. I uttalelse datert 4. november 2022 konkluderte landbruksetaten med at den \u00abut fra landbruksfaglige vurderinger [vil] frar\u00e5de at det gis tillatelse til det oms\u00f8kte tiltaket, og at det kreves reguleringsplan eller tilbakef\u00f8ring.\u00bb Kommunen avgjorde s\u00f8knaden gjennom to vedtak datert 21. april 2023. I det ene vedtaket (ref. BYGG-2022/22877-48) ble det gitt tillatelse til bygg nr. 5 og tiltak nr. 3, se opplistingen over. Tillatelsen ble gitt p\u00e5 vilk\u00e5r om blant annet midlertidig dispensasjon i 4 \u00e5r fra vedtaksdato. I det andre vedtaket (ref. BYGG-2022/22877-47) ble de resterende tiltakene avsl\u00e5tt fordi kommunen ikke ans\u00e5 vilk\u00e5rene for \u00e5 kunne gi n\u00f8dvendige dispensasjoner for \u00e5 v\u00e6re oppfylt. Sistnevnte vedtak ble p\u00e5klaget av ingeni\u00f8r Lyder K. Leithaug p\u00e5 vegne av tiltakshaver i brev datert 12. mai 2023. Kommunens politiske utvalg for milj\u00f8 og utvikling (UMBY) befarte eiendommen 30. mai 2024 og behandlet klagen i m\u00f8te 25. juni 2024. Klagen ble delvis tatt til f\u00f8lge ved at UMBY ga midlertidig dispensasjon for de resterende tiltakene. Dispensasjonen ble gitt p\u00e5 n\u00e6rmere bestemte vilk\u00e5r og med en varighet p\u00e5 5 \u00e5r fra vedtaksdato (25. juni 2024). Leder for Kalandsvannet Grunneierlag SA Stein Helge Glad Nordahl p\u00e5klaget tillatelsen i e-post datert 8. august 2024. I klagen er det vist til at hestem\u00f8kk og kloakk forurenser Austevollelven, som er en viktig gyteelv, og Kalandsvannet. En midlertidig godkjenning inneb\u00e6rer if\u00f8lge klagen at forurensningen fortsetter, noe som p\u00e5virker Kalandsvannet i stor grad. I klagen bes kommunen om \u00e5 f\u00f8re kontroll med eiendommen og andre g\u00e5rder i Bontveitdalen i lys av nevnte forhold. Klagen ble ikke til tatt til f\u00f8lge av kommunen, og saken ble derfor sendt til oss for endelig avgj\u00f8relse. Grunneierlaget v/Nordahl sendte oss ytterligere saksopplysninger i e-post 22. september 2024, som ble kommentert av kommunen i e-post til oss p\u00e5f\u00f8lgende dag. Vi ba i e-post 7. oktober 2024 om ytterligere opplysninger fra kommunen, som vi mottok p\u00e5f\u00f8lgende dag. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen Side: 3/6 kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Dispensasjon Det kan s\u00f8kes dispensasjon fra bestemmelser i lov og plan etter pbl. \u00a7 19-2 f\u00f8rste avsnitt: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen.\u00bb I \u00a7 19-2 andre avsnitt er hovedvilk\u00e5rene for dispensasjon: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Bestemmelsen oppstiller to vilk\u00e5r som begge m\u00e5 v\u00e6re oppfylt for at dispensasjon kan innvilges, se vesentlighets- og fordel-/ulempevilk\u00e5ret. F\u00f8rst n\u00e5r begge disse vilk\u00e5rene er oppfylt, er det relevant \u00e5 gj\u00f8re en skj\u00f8nnsmessig vurdering av om dispensasjon b\u00f8r innvilges, se ordlyden \u00abkan\u00bb. Plansituasjon Eiendommen omfattes ikke av reguleringsplan. I kommuneplanens arealdel 2018-20301 er eiendommen vist som landbruks-, natur- og friluftsomr\u00e5de (LNF), st\u00f8ysone gul H220_3, Sammenhengende landbruk H510_1, Hensyn naturmilj\u00f8 H560_3, B\u00e5ndleggingssone H740_1, Aktsomhetsomr\u00e5de H310_1. Statsforvalterens vurdering Vi legger til grunn at klagevilk\u00e5rene er oppfylt og viser i den sammenheng til kommunens vurdering i oversendelsesbrevet datert 20. september 2024. Saken gjelder klage p\u00e5 Bergen kommunes vedtak om \u00e5 innvilge midlertidig dispensasjon (5 \u00e5r) p\u00e5 n\u00e6rmere bestemte vilk\u00e5r. Det rettslige utgangspunktet er at n\u00e5r en s\u00f8knad er fullstendig, plikter kommunen \u00e5 gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt f\u00f8rste setning. Dersom tiltaket er i strid med denne lovgivningen, skal s\u00f8knaden derimot avsl\u00e5s, med mindre det innvilges dispensasjon. Ved vurderingen av vilk\u00e5rene for \u00e5 kunne gi dispensasjon er det ikke relevant at tiltakene allerede er gjennomf\u00f8rt. Tiltakene er avhengig av dispensasjon fra planbestemmelsene henvist til p\u00e5 side 2. Dette er ikke omstridt. Sp\u00f8rsm\u00e5let er om dispensasjon vil vesentlig tilsidesette hensynene bak plankravet i kommuneplanens arealdel \u00a7 3.1. Plankravet betyr at det m\u00e5 utarbeides reguleringsplan f\u00f8r det gis tillatelse til de oms\u00f8kte tiltakene. 1 Vedtatt 19. juni 2019, med planID 1201_65270000. Side: 4/6 Form\u00e5let med et plankrav er at det gjennom en planprosess kan fastsettes mer i detalj hvordan grunnen innenfor planomr\u00e5det skal brukes eller vernes i tr\u00e5d med det aktuelle arealform\u00e5let. Gjennom en slik prosess blir allmennheten, aktuelle naboer og andre sikret medbestemmelse n\u00e5r det gjelder videreutviklingen av omr\u00e5det. En reguleringsprosess sikrer en helhetlig vurdering av arealutnyttelsen i et omr\u00e5de, slik at viktige hensyn som for eksempel bomilj\u00f8, trafikk og tekniske forhold blir satt i sammenheng med en videreutvikling av omr\u00e5det. Terskelen for \u00e5 gi dispensasjon fra plankravet blir etter v\u00e5rt syn skjerpet dersom det er sannsynlig at tiltakene det s\u00f8kes om, kan f\u00e5 konsekvenser for milj\u00f8, helse, viktig infrastruktur, materielle verdier mv. og dette i liten grad er avklart i saken. Dette skyldes at plikten til \u00e5 gjennomf\u00f8re en ROS-analyse, som utl\u00f8ses ved utarbeidelse av planer for utbygging, se pbl. \u00a7 4-3, ikke utl\u00f8ses ved en dispensasjon fra et reguleringsplankrav. Ved en dispensasjon sikres det derfor i mindre grad en avklaring av risiko- og s\u00e5rbarhetsforhold som er avgj\u00f8rende for om arealet er egnet for tiltakene. Vi p\u00e5peker likevel at plan- og bygningsloven kapittel 28 inneholder bestemmelser som ogs\u00e5 har som form\u00e5l \u00e5 sikre tilstrekkelig trygghet p\u00e5 byggetomten og nabotomtene ved det enkelte byggetiltaket. Omfanget av en ROS-analyse vil i f\u00f8rste omgang v\u00e6re \u00e5 avklare risikoforhold som kan f\u00e5 konsekvenser for verdiene som f\u00f8lger av pbl. \u00a7 3-1 f\u00f8rste ledd bokstav h, herunder \u00abtap av liv, skade p\u00e5 helse, milj\u00f8, viktig infrastruktur, materielle verdier mv.\u00bb Etter v\u00e5r vurdering er det en viss risiko for tiltakene vil f\u00e5 konsekvenser for milj\u00f8, n\u00e6rmere bestemt for Kalandsvannet, se h\u00f8ringsuttalelsen fra Bymilj\u00f8etaten datert 3. november 2022. Kalandsvika (del av Kalandsvannet) er en av seks naturreservater i Bergen. Tiltak utenfor verneomr\u00e5det kan ha innvirkning p\u00e5 verneverdiene i reservatet, noe forvaltningen skal legge vekt p\u00e5 ved avgj\u00f8relser som kan p\u00e5virke forholdene inne i verneomr\u00e5det, se naturmangfoldloven \u00a7 49 og Forvaltningsplan for Kalandsvika naturreservat 2018-2028. P\u00e5 bakgrunn av dette mener vi terskelen for \u00e5 innvilge dispensasjon er h\u00f8yere enn ellers. I denne saken er det s\u00f8kt om dispensasjon for flere tiltak, som samlet sett er omfattende. Det er ikke tvilsomt at dispensasjon vil tilsidesette hensynene bak plankravet. Avgj\u00f8rende er om tilsidesettelsen er vesentlig. Det er flere forhold som med fordel kan belyses gjennom en reguleringsplan i dette tilfellet, deriblant hensynet til landskapet, landbruket og natur. For en n\u00e6rmere beskrivelse av dette viser vi til kommunens vedtak datert 21. april 2023 (ref. BYGG-2022/22877-47), side 8-9: \u00abEn reguleringsplan vil f\u00f8rst \u00e5 fremst sikre at ulike inndelinger av eiendommen som b\u00e5de vil gj\u00f8re det enklere n\u00e5r det kommet til fremtidige utbygginger p\u00e5 eiendommen. Det vil bidra positiv for allmenne interesser i form av skiltning, antall parkeringsplass, g\u00e5rdens virksomhet mm. Det vil ogs\u00e5 sikre at det blir utarbeidet n\u00f8dvendige sikringstiltak som sikrer og reduserer forurensing til vassdraget, forhindrer at det brukes forurenset masser p\u00e5 eiendommen og etablering av u\u00f8nsket fremmende plantearter som kan utkonkurrere stedegne planter og p\u00e5 den m\u00e5ten bidra med store konsekvenser p\u00e5 naturmangfold i omr\u00e5det i samsvar med forurensningsforskriften og andre lovverk som kan gj\u00f8re seg gjeldende. En reguleringsplan vil ogs\u00e5 sikre at \u00f8vrige ulovlige forhold p\u00e5 eiendommen kan godkjennes uten \u00e5 m\u00e5tte gjennomg\u00e5 en dispensasjonss\u00f8knad som bidrar til suksessiv utbygging i strid med gjeldende arealplan, p\u00e5 lik linje med de oms\u00f8kte tiltakene.\u00bb Side: 5/6 Vilk\u00e5rene som UMBY har satt for den midlertidige dispensasjonen, g\u00e5r frem av punkt 6 i det p\u00e5klagede vedtaket og lyder slik: \u00abVilk\u00e5r for midlertidige dispensasjoner i punkt 2-4, og for midlertidig byggetillatelse i nr. 5, er at tiltakshavere innen 18 m\u00e5neder fra vedtaksdato har startet opp reguleringsplanprosess med sikte p\u00e5 permanent legalisering av tiltakene (oppstartsm\u00f8te + fremme av planinitiativ), og videre at det innen 4 \u00e5r fra vedtaksdato 25.06.2024 er fremmet et komplett reguleringsplanforslag, med plankart, planbestemmelser og planbeskrivelse. Det er ogs\u00e5 et vilk\u00e5r for de midlertidige dispensasjonene og det midlertidige byggel\u00f8yvet at tiltakshaver ikke etablerer nye ulovlige tiltak p\u00e5 gnr. 62 bnr. 2.\u00bb Hensikten med vilk\u00e5rene er if\u00f8lge vedtaket \u00e5 \u00abanspore tiltakshaver til \u00e5 igangsette en reguleringsplanprosess\u00bb, da \u00abUMBY finner at tiltakene samlet sett er av en slik karakter at de b\u00f8r v\u00e6re gjenstand for reguleringsplanbehandling.\u00bb Med det som bakgrunn mener UMBY at tiltakene \u00aber av en slik karakter at de sammen med den avsides beliggenheten i Bontveitdalen ikke vesentlig utfordrer hensynet bak reguleringsplankrav.\u00bb Vi er ikke enige i vurderingen til UMBY. Selv om vilk\u00e5rene bidrar til at tiltakene p\u00e5 sikt blir vurdert i reguleringssammenheng, har ikke vilk\u00e5rene avgj\u00f8rende betydning for plankravets n\u00e5v\u00e6rende aktualitet. Etter v\u00e5rt syn gj\u00f8r hensynene bak plankravet seg gjeldende med styrke. Vi legger i den sammenheng s\u00e6rlig vekt p\u00e5 det samlede omfanget av tiltakene og risikoen for forurensning av Kalandsvannet, som delvis er vernet som naturreservat. Vi legger ogs\u00e5 vekt p\u00e5 at kommunens landbruksetat og Bymilj\u00f8etaten har frar\u00e5det at det gis dispensasjon fra plankravet. At oms\u00f8kte tiltak underst\u00f8tter en aktivitet p\u00e5 eiendommen som if\u00f8lge UMBY er \u00abav positiv og samfunnsnyttig karakter \u2013 s\u00e6rlig som tilbud rettet mot barn og unge\u00bb, er etter v\u00e5rt syn ikke avgj\u00f8rende. Avslag p\u00e5 dispensasjon er ikke ensbetydende med at tiltakene m\u00e5 tilbakef\u00f8res. V\u00e5r konklusjon er at dispensasjon vil vesentlig tilsidesette hensynene bak plankravet i kommuneplanens arealdel \u00a7 3.1. S\u00f8knaden m\u00e5 derfor avsl\u00e5s. Det er etter dette ikke n\u00f8dvendig for oss \u00e5 ta stilling til de andre sp\u00f8rsm\u00e5lene saken reiser. Avslutning Vilk\u00e5rene for \u00e5 kunne gi dispensasjon fra kommuneplanens plankrav er ikke oppfylt. Vi omgj\u00f8r derfor kommunens vedtak og avsl\u00e5r dispensasjonss\u00f8knaden. V\u00e5rt vedtak p\u00e5 side 1 er endelig og kan ikke p\u00e5klages, se fvl. \u00a7 28 tredje avsnitt. Med hilsen Anne-Kjersti Sande Stine Ross Ids\u00f8 fungerende seksjonsleder seniorr\u00e5dgiver Dokumentet er elektronisk godkjent Side: 6/6 Kopi til: BERGEN KOMMUNE Postboks 7700 5020 BERGEN INGENI\u00d8R LYDER K LEITHAUG B\u00f8nesskogen 3B 5154 B\u00d8NES Trond Havneraas Bergsv\u00e5g Bontveitvegen 474 5229 Kalandseidet "
}