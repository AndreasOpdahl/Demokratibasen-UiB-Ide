{
  "dokument_id": "c68af66b-2fae-5982-a1e2-a2b262419886",
  "doc_type": "case_attachment",
  "kommune": 4601,
  "tittel": "Avslag datert 31.10.2023",
  "url": "https://bergen.kommune.no/politikere-utvalg/api/fil/bk360/9470237/Avslag-datert-31-10-2023",
  "tekst": " Plan- og bygningsetaten Ingeni\u00f8r Aarland AS V\u00e5r referanse: BYGG-2023/12569-11 Leikvangvegen 32 Saksbehandler: Disa Hovland Hoff Dato: 31.10.2023 5111 BREISTEIN AVSLAG P\u00c5 S\u00d8KNAD Eiendom : Gnr 168 Bnr 532 Adresse : Ekregaten 11 Tiltakshaver : Scheiendom AS Tiltaket : Bruksendring Vi viser til s\u00f8knad mottatt 19.04.2023 og tilleggsdokumentasjon mottatt 11.07.2023. 1. S\u00f8knaden gjelder: Bruksendring fra n\u00e6ring til bolig i 1. etasje. Etablering av nye bodbygg og sykkelparkering i bakg\u00e5rd. Det opprettes totalt 2 nye boenheter. Samlet BRA boenheter: 70,8 m2 BRA for bodbygg: 10 m2 Tiltaket krever dispensasjon fra: KPA \u00a7 3.1 Plankrav KPA \u00a7 14 Uteoppholdsareal KPA \u00a7 17 Parkering for bil Plan- og bygningsloven \u00a7 29-4 Avstand til nabogrense KDP Sandviken \u2013 Fjellsiden nord \u00a7 13 punkt 4: Maksimalt bebygget areal Det er s\u00f8kt om dispensasjon fra bestemmelsene. Tiltaket krever fravik fra byggteknisk forskrift TEK17: \u00a7 12-2 tredje ledd: Krav om tilgjengelig boenhet \u00a7 12-9 f\u00f8rste ledd: tilgjengelig baderom \u00a7 14-2 og \u00a7 14-3: krav til, og minimumsniv\u00e5 for energieffektivitet \u00a7 13-2 ventilasjon Det er s\u00f8kt om fravik fra bestemmelsene. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Tiltaket krever ogs\u00e5 dispensasjon fra byggegrense langs kommunal veg. Eiendommen er uregulert, og Bymilj\u00f8etaten er vedtaksmyndighet. Bymilj\u00f8etaten har gitt dispensasjon p\u00e5 vilk\u00e5r fra byggegrense langs veg i vedtak datert 21.06.2023. S\u00f8knad om dispensasjon fra KPA \u00a7 3.1 Plankrav, KPA \u00a7 14 Uteoppholdsareal og KPA \u00a7 17 Parkering for bil er ikke behandlet. For vurdering av dispensasjon se punkt 3.8. S\u00f8knad om fravik fra byggteknisk forskrift \u00a7 12-2 tredje ledd: Krav om tilgjengelig boenhet, \u00a7 12-9 f\u00f8rste ledd: tilgjengelig baderom, \u00a7 14-2 og \u00a7 14-3: krav til, og minimumsniv\u00e5 for energieffektivitet og \u00a7 13-2: ventilasjon er ikke behandlet. S\u00f8ker har redegjort for kompenserende tiltak og forsvarlighet ved unntak. Det vurderes at s\u00f8knad om fravik fra byggteknisk forskrift kan gis. Det forutsetter at fravikene er knyttet til et tiltak som kan godkjennes. 2. VEDTAK S\u00f8knad om tillatelse til bruksendring fra n\u00e6ring til bolig og etablering av nye bodbygg i bakg\u00e5rd avsl\u00e5s, jf. KDP \u00a7 13 pkt. 6 Bestemmelser om bebyggelsen og arealbruksform\u00e5l, KDP Sandviken \u2013 Fjellsiden nord \u00a7 13 punkt 4: Maksimalt bebygget areal, plan- og bygningsloven \u00a7 29-2 Visuelle kvaliteter og plan- og bygningsloven \u00a7 29-4 Avstand til nabogrense. 2.1. Dispensasjoner S\u00f8knad om dispensasjon fra Kommunedelplan Sandviken \u2013 Fjellsiden nord \u00a7 13 punkt 4 om utnyttelsesgrad avsl\u00e5s, jf. plan- og bygningsloven \u00a7 19-2. S\u00f8knad om dispensasjon fra plan- og bygningsloven \u00a7 29-4 om avstand til nabogrense avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Eiendommen er ikke regulert. I kommunedelplan for BERGENHUS. KDP SANDVIKEN \u2013 FJELLSIDEN NORD er eiendommen vist som boligomr\u00e5der. Eiendommen ligger i delomr\u00e5de H: Ekren. Kommuneplanens arealdel (KPA2018), vedtatt i Bystyret 19.06.2019, viser eiendommen som Byfortettingssone BY og den ligger innenfor hensynssonene: H570_2 Kulturmilj\u00f8: Sandviken \u00f8vre, H570_7 kulturmilj\u00f8: Historisk sentrum og bestemmelsesomr\u00e5de #4. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Saksnummer BYGG-2023/12569 Side 2 av 11 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Ingeni\u00f8r Aarland AS 979971044 Ansvarlig s\u00f8ker Tiltaksklasse 1 Ansvarlig Arkitektur - Plan og Ingeni\u00f8r Aarland AS 979971044 prosjekterende \u2013 utforming Tiltaksklasse 1 3.4. Visuelle kvaliteter og vurdering av tiltaket Det s\u00f8kes om bruksendring fra n\u00e6ring til bolig i 1. etasje i et eksisterende bygg. Det skal opprettes to nye boenheter. I bakg\u00e5rden s\u00f8kes det om \u00e5 opprette tre nye boder som skal betjene de to nye boenhetene, samt boenheten p\u00e5 loftet som i dag har sitt bodareal innvendig i 1. etasje. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Bakg\u00e5rder skal gi gode lysforhold og sikre god tilgjengelighet ved brannslukning og som r\u00f8mningsvei, jf. KDP Sandviken og Fjellsiden nord \u00a7 13 punkt 6. Etter v\u00e5r vurdering er ikke bestemmelsene tilstrekkelig ivaretatt for oms\u00f8kte tiltak. Det aktuelle tiltaket er i tr\u00e5d med arealform\u00e5let i KDP, som er bolig. Vi ser derfor at det vil v\u00e6re mulig \u00e5 etablere bolig ogs\u00e5 i 1. etasje. Det forutsetter at boenhetene klarer \u00e5 l\u00f8se bodareal innvendig. S\u00f8ker m\u00e5 da ta en vurdering p\u00e5 om det kanskje bare er plass til \u00e9n ny boenhet, slik at det vil v\u00e6re areal nok til etablering av bod innvendig. Brannvesenet har vurdert at oppf\u00f8ring av boder i bakg\u00e5rden kan begrense deres innsatsmulighet. Det kan derfor ikke tillates mer bygging i bakg\u00e5rden. Byantikvaren peker p\u00e5 viktigheten ved \u00e5 ivareta tomtestrukturer og forholdet mellom hus og hage. Det skal s\u00f8kes \u00e5 ivareta eksisterende bygninger og bygningsmilj\u00f8 i fortettingsomr\u00e5der og la typologi, form og materialitet i det eksisterende v\u00e6re f\u00f8rende for nye tiltak. Byantikvaren er skeptisk til nedbygging av bakg\u00e5rder og mener at etablering av bod b\u00f8r gj\u00f8res innvendig i egen bygningskropp. Eiendommen er en del av et helhetlig kulturmilj\u00f8 og ligger i et s\u00e5rbart brannsmitteomr\u00e5de. Vi sier oss enige med brannvesenet og byantikvaren i denne saken. N\u00e5r nedbygging av bakg\u00e5rd kan begrense brannvesenets innsatsmulighet, og i tillegg har en negativ virkning p\u00e5 kulturmilj\u00f8et, kan vi ikke se at bestemmelsen i KDP Sandviken og Fjellsiden nord om tilgjengelighet ved brannslukning, og plan- og bygningsloven sin bestemmelse om kulturelle Saksnummer BYGG-2023/12569 Side 3 av 11 verdier er ivaretatt. Bodene vil i tillegg begrense lysforholdene i bakg\u00e5rden samt lysforhold for de nye boenhetene. Dette selv om det ikke er direkte sol i bakg\u00e5rden. 3.5. Andre uttalelser eller vedtak Bergen brannvesen har gitt uttalelse datert 10.08.2023: Viser til anmodning om uttalelse i forbindelse med s\u00f8knad om tiltak i et av Bergens hensynssoner \u2013 annen fare brannsmitte, ref. \u00a7 33.12.3 i \u00abBestemmelser og retningslinjer, kommuneplanens arealdel 2018-2030\u00bb vedtatt av Bergen bystyret 19.06.2019. Saken gjelder: Tillatelse til bruksendring fra n\u00e6ring til bolig og etablering av nye boder i bakg\u00e5rd. Det opprettes to nye boenheter. Brannvesenet har gjennomg\u00e5tt de aktuelle dokumentene. Ansvarlig for brannprosjektering m\u00e5 vurdere om endringer medf\u00f8rer \u00f8kt brannsmittefare, og at funksjonskrav til brannsikkerhet ivaretas. R\u00f8mning m\u00e5 ivaretas innenfor lovverket. Videre er det viktig at sikker r\u00f8mning opprettholdes i byggeperioden, samt tilgang for redningsinnsats. Basert p\u00e5 tilgjengelige byggesaksdokumenter kan oppf\u00f8ring av boder i bakg\u00e5rden begrense brannvesenets innsatsmulighet. Byantikvaren har gitt uttalelse datert 08.09.2023: Saken gjelder Tiltaket det s\u00f8kes om omfatter bruksendring av n\u00e6ringslokale til bolig og etablering av nye boder i bakg\u00e5rd. Byantikvarens oppsummering Byantikvaren kan ikke anbefale tiltaket Verneverdi Etter 1870 ble Sandviken innlemmet i Bergen by, og i l\u00f8pet av f\u00f8rste halvdel av 1900- tallet ble store deler av Sandviken og Fjellsiden nord utbygget til boligomr\u00e5de. Eiendommen representerer en arkitektur som vokste frem p\u00e5 slutten av 1800-tallet, med utgangspunkt i en reguleringsplan fra 1888. Arkitekturen holdt h\u00f8y kvalitet og bebyggelsesm\u00f8nsteret var \u00e5pent, og tilpasset terrenget og eksisterende veinett, - enkelte gatel\u00f8p s\u00e5 langt tilbake som til 1800- tallet. Utbyggingen av Ekregaten er gjennomf\u00f8rt med to-etasjes trehus i tett bymessig bebyggelse. Ekregaten 11 er oppf\u00f8rt i 1898 og har fasader i enkel sveitserstil. I 1933 ble 1. etg bygget om til melkebutikk. I 2020 ble boligen endret tilbake til orginal fasade basert p\u00e5 tegninger fra 1919. Byantikvaren har tidligere uttalt seg i forbindelse med denne fasadeendringen. Bygningen har h\u00f8y kulturmilj\u00f8verdi som del av et enhetlig kulturmilj\u00f8, sv\u00e6rt karakteristisk for str\u00f8ket. Eiendommen inng\u00e5r i KDP Sandviken og Fjellsiden Nord. I KPA er eiendommen vist som hensynssone bevaring av kulturmilj\u00f8. Kulturminnefaglig vurdering Sammen med bestemmelsene i KPA 2018 og KDP, \u00f8nsker vi \u00e5 vise til kulturminnestrategien for Bergen \u00abIdentitet med s\u00e6rpreg\u00bb, som legges til grunn i alle v\u00e5re faglige vurderinger. Vi viser her spesielt til punkt: Saksnummer BYGG-2023/12569 Side 4 av 11 \u2022 1.2: \u00abIvareta viktige strukturer som vei, eiendom- og tomtestrukturer og forholdet mellom hus og hage.\u00bb \u2022 1.3: \u00abIvareta eksisterende bygninger og bygningsmilj\u00f8 i fortettingsomr\u00e5der og la typologi, form og materialitet i det eksisterende v\u00e6re f\u00f8rende for nye tiltak.\u00bb Rommene mellom husene, g\u00e5rdsrommene og innhegningene rundt eiendommene er viktige, derfor er Byantikvaren skeptiske til en nedbygging av bakg\u00e5rder, slik som for oms\u00f8kte tiltak. Prinsipielt er Byantikvaren av den oppfatning at ved seksjonering m\u00e5 etablering av bod foreg\u00e5 i egen bygningskropp, og ikke i bakg\u00e5rd. Oms\u00f8kte tiltak er del av et helhetlig kulturmilj\u00f8, i tillegg til \u00e5 v\u00e6re del av en historisk kvartalsstruktur som i seg selv har verdi. Tiltaket ligger i et s\u00e6rdeles s\u00e5rbart brannsmitteomr\u00e5de. Forholdet til tilst\u00f8tende eiendommer er tungtveiende, og det er viktig at brannsikring ivaretas, slik at tiltaket ikke begrenser r\u00f8mningsforhold, eller skaper \u00f8kt brannsmittefare i et s\u00e5rbart omr\u00e5de. Byantikvaren st\u00f8tter Brannvesenets uttalelse, og kan ikke anbefale et tiltak som kan \u00f8ke brannrisikoen i et verdifullt, historisk trehusmilj\u00f8, hvor konsekvensene av en brann vil v\u00e6re store. S\u00f8knaden er sendt Statsforvalteren i Vestland, Vestland fylkeskommune og Statens vegvesen for uttalelse, det er ikke mottatt noen tilbakemelding. Saksnummer BYGG-2023/12569 Side 5 av 11 3.6. Dispensasjon Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Tomteutnyttelse Tiltaket kommer i strid med kommunedelplanens \u00a7 13 punkt 4 med hensyn til utnyttelsesgrad. Maksimalt bebygget areal skal v\u00e6re %-BYA=75% pr. eiendom, og maksimal tomteutnyttelse skal v\u00e6re %-TY=250% pr. eiendom. Det s\u00f8kes om bygging av nye boder i bakg\u00e5rden. S\u00f8ker skriver at eksisterende bebyggelse har en tomteutnyttelse p\u00e5 80,4 % BYA. Med nye tiltak vil utnyttelsesgraden v\u00e6re 88,6 % BYA. Form\u00e5let med bestemmelse om tomteutnyttelse er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. S\u00f8ker begrunner s\u00f8knad om dispensasjon med at arealet i bakg\u00e5rden ikke er egnet som uteoppholdsareal da det ligge i en bakg\u00e5rd som er uten sol og har lite lys. I denne konkrete saken har b\u00e5de brannvesenet og byantikvaren stilt seg negative til nedbygging av bakg\u00e5rden med begrunnelse om brannsikkerhet og kulturelle verdier. Vi ser at dersom etablering av boder i bakg\u00e5rd kan begrense brannvesenets innsatsmuligheter, kan boder ikke tillates. Videre vurderes det at \u00e5penheten i bakg\u00e5rden m\u00e5 beholdes som del av det kulturelle milj\u00f8et og eiendomsstrukturen. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til at det kan etableres to nye boenheter i eksisterende bygning, og at disse da vil f\u00e5 boder i bakg\u00e5rd. Ulempene vil v\u00e6re en nedbygging av bakg\u00e5rd som ber\u00f8rer brannsikkerhet og kulturelle verdier. Etter en samlet vurdering vil ikke fordelene v\u00e6re klart st\u00f8rre enn ulempene. Avstand Tiltaket kommer i strid med plan- og bygningsloven \u00a7 29-4 andre ledd som regulerer tiltakets avstand til nabogrense. Det s\u00f8kes om \u00e5 plassere tiltaket 0 m fra nabogrense mot g\u00e5rdsnummer 168, bruksnummer 534, 646 og 524. Hovedregelen er at et tiltak skal ha en avstand til nabogrense som tilsvarer bygningens halve h\u00f8yde, og ikke mindre enn 4m. Hovedhensynet bak plan- og bygningsloven \u00a7 29-4 andre ledd er \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Saksnummer BYGG-2023/12569 Side 6 av 11 S\u00f8ker begrunner s\u00f8knad om dispensasjon: Innvendig bruksendring ber\u00f8rer ingen av de hensynene som \u00a7 29-4 skal ivareta. Bygningen er allerede oppf\u00f8rt, og brannskillet mellom boligene ber\u00f8res ikke. Bruken av bygget f\u00f8r og etter tiltaket endres heller ikke i vesentlig grad, og naboers interesser er ivaretatt ved at de beholder de samme kvaliteter etter tiltaket, som de hadde f\u00f8r. N\u00e5r det gjelder nye bodbygg i bakg\u00e5rd er bakg\u00e5rden allerede delvis bebygget med eksisterende boder oppf\u00f8rt i nabogrensen fra opprinnelig. Bakg\u00e5rden ligger ogs\u00e5 lavere enn omkringliggende bebyggelse og deres utearealer, med omsluttende murer og vegger p\u00e5 2,5 \u2013 3,0 meters h\u00f8yde. Bodbyggene vil alts\u00e5 ikke p\u00e5virke sol- og lysforholdene for naboeiendommer i negativ grad. Arealet i bakg\u00e5rden er ogs\u00e5 lite egnet til uteoppholdsareal for egen eiendom, da det ikke oppfyller kvalitetskravene gitt i KPA \u00a7 14.2, nettopp p\u00e5 grunn av de h\u00f8ye murene og den tilst\u00f8tende bebyggelsen som omslutter bakg\u00e5rden i alle himmelretninger. Arealet er dermed lite egnet til andre form\u00e5l. I henhold til \u00a7 29-4 tredje ledd, bokstav b heter det videre ogs\u00e5 at kommunen kan godkjenne at byggverk plasseres n\u00e6rmere nabogrense enn nevnt i andre ledd eller i nabogrense \u00abved oppf\u00f8ring av frittliggende garasje, uthus og lignende mindre tiltak\u00bb. Bodbyggene kan defineres som uthus og mindre tiltak, og faller dermed inn under denne bestemmelsen. Med bakgrunn i ovennevnte synes fordelene ved \u00e5 gi dispensasjon dermed \u00e5 v\u00e6re st\u00f8rre enn ulempene, og hverken hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I denne konkrete saken skal det gj\u00f8res en innvendig bruksendring til nye boenheter i eksisterende bygning. I tillegg skal det bygges tre nye boder i bakg\u00e5rden. For den innvendige bruksendringen vurderes det at det kan dispenseres fra avstandsbestemmelsen, da vi ikke kan se at det vil p\u00e5virke hensynene bestemmelsen skal ivareta. N\u00e5r det gjelder boder i bakg\u00e5rd ser vi at de ikke vil p\u00e5virke lysforhold for naboeiendommene. For de nye boenhetene i 1. etasje, vurderer vi at bodene vil tette mer til i bakg\u00e5rden slik at det blir enda litt mindre lys inn i boenhetene. Det blir ogs\u00e5 betydelig mindre luftig i bakg\u00e5rden, da den vil bli nesten helt gjenbygd. Brannvesenet har vurdert at bodene vil begrense deres innsatsmulighet. Vi ser derfor at bodene p\u00e5virker brannsikkerheten p\u00e5 en negativ m\u00e5te. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til at det kan etableres to nye boenheter som vil ha bodareal i bakg\u00e5rden. Ulempene vil v\u00e6re reduksjon av lys og luft i bakg\u00e5rden, samt d\u00e5rligere brannsikkerhet. Etter en samlet vurdering vil ikke fordelene v\u00e6re klart st\u00f8rre enn ulempene. Saksnummer BYGG-2023/12569 Side 7 av 11 3.7. Dispensasjoner som ikke er behandlet: Plankrav Tiltaket kommer i strid med kommuneplanens arealdel \u00a7 3.1 med hensyn til plankrav. Tiltak etter pbl. \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. I denne konkrete saken skal det etableres to nye boenheter i et eksisterende bygg i byfortettingssone. Tiltaket har v\u00e6rt p\u00e5 h\u00f8ring til regionale myndigheter, men det er ikke kommet noe svar. Vi kan ikke se at utarbeidelse av reguleringsplan vil v\u00e6re hensiktsmessig for de to nye boenhetene. Vi stiller oss positive til dispensasjon fra plankrav, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. Parkeringsplass for bil Tiltaket kommer i strid med kommuneplanens arealdel \u00a7 17 med hensyn til parkeringsplass for bil. Tiltaket ligger i byfortettingssone og s\u00f8ker har beregnet at det utl\u00f8ser krav til 1 ny parkeringsplass for bil. Den aktuelle eiendommen er sentrumsn\u00e6r, og s\u00f8ker har vist til gang- og sykkelavstand til butikker og andre offentlige tilbud. S\u00f8ker skriver at det er ca. 100 \u2013 200 meter til busstopp. Vi stiller oss positive til dispensasjon fra bilparkering, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. Uteoppholdsareal Tiltaket kommer i strid med kommuneplanens arealdel \u00a7 14 med hensyn til uteoppholdsareal. I byfortettingssone BY skal det etableres minimum 40 m 2 uteoppholdsareal per boenhet. Det skal etableres to nye boenheter, men det er ikke tilgjengelig areal p\u00e5 eiendommen til \u00e5 tilfredsstille krav til uteoppholdsareal i KPA, hverken arealmessig eller kvalitetsmessig. Ansvarlig s\u00f8ker har i s\u00f8knad om dispensasjon redegjort for bebyggelsesstrukturen i omr\u00e5det, og vist til aktuelle parker og lekeplass i n\u00e6rheten som kan benyttes. Vi stiller oss positive til dispensasjon fra uteoppholdsareal, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. Saksnummer BYGG-2023/12569 Side 8 av 11 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Disa Hovland Hoff saksbehandler Hanne Karin Broch seksjonsleder Dette dokumentet er godkjent elektronisk. Kopi til Scheiendom AS Claus Fastings gate 11 5031 BERGEN Saksnummer BYGG-2023/12569 Side 9 av 11 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/12569 Side 10 av 11 Saksnummer BYGG-2023/12569 Side 11 av 11 "
}