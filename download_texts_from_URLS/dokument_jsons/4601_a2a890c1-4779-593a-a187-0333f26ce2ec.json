{
  "dokument_id": "a2a890c1-4779-593a-a187-0333f26ce2ec",
  "doc_type": "case_presentation",
  "kommune": 4601,
  "tittel": "Fast forh\u00e5ndsstemmemottak i Ytrebygda bydel - Stortings- og sametingsvalget 2025 ",
  "url": "https://bergen.kommune.no/politikere-utvalg/api/fil/bk360/11915830/Framstilling-Fast-forhandsstemmemottak-i-Ytrebygda-bydel-Stortings-og-sametingsvalget-2025-",
  "tekst": " Valgstyret Saksframstilling V\u00e5r referanse: 2024/120132-14 Saksbehandler: Ida Rambech Fast forh\u00e5ndsstemmemottak i Ytrebygda bydel - Stortings- og sametingsvalget 2025 Hva saken gjelder: Valgstyret behandlet sak vedr\u00f8rende faste forh\u00e5ndsstemmemottak i m\u00f8tet 21.01.2025, sak 4/25, og fattet f\u00f8lgende vedtak: \u00ab1. Det etableres faste forh\u00e5ndsstemmemottak ved f\u00f8lgende forh\u00e5ndsstemmesteder ved stortings- og sametingsvalget i 2025: \u2022 Hovedbiblioteket \u2022 Fana bibliotek \u2022 Fyllingsdalen bibliotek \u2022 Loddefjord bibliotek \u2022 Lagunen kj\u00f8pesenter \u2022 \u00c5sane kulturhus \u2022 \u00d8yrane Torg \u2022 Sletten senter \u2022 Innbyggerservice \u2022 Laksev\u00e5g senter \u2022 IKEA \u2022 Haukeland sykehus \u2022 H\u00f8gskulen p\u00e5 Vestlandet, Campus Bergen \u2022 NHH \u2022 Studentsenteret \u2022 Ny-Krohnborg kultursenter 2. Forh\u00e5ndsstemmemottakenes stemmeperioder og \u00e5pningstider vedtas slik det fremg\u00e5r av vedlagte tabell. 3. Valgstyret ber administrasjonen fortsette arbeidet med \u00e5 finne egnet forh\u00e5ndsstemmelokale i Ytrebygda bydel, og rapportere tilbake til valgstyret i neste m\u00f8te. 4. Valgpaviljongen p\u00e5 Torgalmenningen videref\u00f8res.\u00bb Bystyredirekt\u00f8ren har iht. vedtakets punkt tre unders\u00f8kt alternative lokaler som kan v\u00e6re egnet som forh\u00e5ndsstemmemottak i Ytrebygda bydel. 1 Tidligere er det sendt foresp\u00f8rsler til Fanatorget og Blomsterdalen senter. Bystyredirekt\u00f8ren har f\u00e5tt tilbakemelding fra Fanatorget om at det sannsynligvis ikke vil v\u00e6re plass til et forh\u00e5ndsstemmemottak ved valget i 2025, og det vil ikke v\u00e6re mulig \u00e5 f\u00e5 et endelig svar f\u00f8r til sommeren. Dette er for sent med tanke p\u00e5 lokal planlegging og sentrale frister fra Valgdirektoratet. Tilbakemeldingen fra senterleder ved Blomsterdalen var at det ikke vil v\u00e6re mulig \u00e5 etablere et forh\u00e5ndsstemmemottak i dette senteret. Det er gjennomf\u00f8rt en befaring p\u00e5 Sandsli bo- og aktivitetssenter, for \u00e5 unders\u00f8ke om dette kan v\u00e6re et egnet lokale for forh\u00e5ndsstemming. Sandsli bo- og aktivitetssenter best\u00e5r av 120 sykehjemsplasser, 30 omsorg pluss leiligheter og et aktivitetssenter for hjemmeboende med demens. Lokalet der det planlegges \u00e5 opprette et forh\u00e5ndsstemmemottak ligger rett ved inngangen til sykehjemmet, er forholdsvis stort og har god tilgjengelighet. P\u00e5 bakgrunn av dette vurderer bystyredirekt\u00f8ren Sandsli bo- og aktivitetssenter til \u00e5 v\u00e6re et egnet lokale for forh\u00e5ndsstemmemottak i Ytrebygda bydel. Lokalet vil da kunngj\u00f8res som et allment tilgjengelig forh\u00e5ndsstemmelokale (og ikke bare et institusjonsstemmelokale). Forh\u00e5ndsstemmelokalets \u00e5pningstider foresl\u00e5s til kl. 9 \u2013 15, mandag til fredag, i perioden 25. august 2025 til 5. september 2025. Forslag til vedtak: 1. Det etableres fast forh\u00e5ndsstemmemottak ved Sandsli bo- og aktivitetssenter. 2. Forh\u00e5ndsstemmelokalets \u00e5pningstider er kl. 9 \u2013 15, mandag til fredag, i perioden 25. august 2025 til 5. september 2025. Dato: 4. februar 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. Vedlegg: Vedtak VALG 21.01.2025 sak 4/25 2 3 "
}