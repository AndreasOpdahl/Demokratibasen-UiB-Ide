{
  "dokument_id": "1b59402b-40ef-54a8-9b35-2f16f4d1354f",
  "doc_type": "case_attachment",
  "kommune": 4601,
  "tittel": "Fagnotat, datert 06.01.2025",
  "url": "https://bergen.kommune.no/politikere-utvalg/api/fil/bk360/11783473/Fagnotat-datert-06-01-2025",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20615-86 Saksbehandler: Mari Laupsa Dato: 06.01.2025 Fra Plan- og bygningsetaten Tilr\u00e5r vedtak av forslag til detaljregulering Fana. Gnr. 40, Bnr. 1007 mfl., Nordgardsvegen, Arealplan-ID 70300000 Om planforslaget A-STAB AS f\u00f8resl\u00e5r p\u00e5 vegne av Noreidbrekka Eigedom AS detaljregulering for eit omr\u00e5de p\u00e5 Skjold i Fana bydel. 1Oversiktskart. Plangrense i raudt. 2 Skr\u00e5foto mot nord. Planforslaget tilrettelegg for rekkehus med fem bueiningar med tilh\u00f8yrande parkerings- og uteareal. Tilkomst er via privat veg Nordgardsvegen, som vil verta oppgradert i samband med utbygginga. Viktige tema i planprosessen har vore tilkomst til eigedom, vegstandard og plassering av renovasjonsl\u00f8ysing. Planomr\u00e5det p\u00e5 4,5 daa ligg i Ytre fortettingssone i kommuneplanens arealdel KPA 2018, og er omfatta av raud og gul st\u00f8ysone. Planomr\u00e5det er omfatta av omsynssone Omr\u00e5der med svevest\u00f8v PM10 og NO2 over dagens kartleggingsgrense i Norge i kommunedelplan 15700000 Fana. KDP Ny-Paradis, Hop, Nesttun, Nesttun Vest (2001). I eldre reguleringsplan 9580000 Fana. Del av gnr 40, Skjold (1996) er omr\u00e5det regulert til bustader/eksisterande bustadomr\u00e5de. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planforslaget er ikkje omfatta av forskrift om konsekvensutgreiingar. For utfyllande opplysningar, sj\u00e5 planskildring med vedlegg. Planprosess og medverking Oppstart vart varsla 11.07.2020. I samband med kunngjering av oppstart inviterte forslagsstillar til nabom\u00f8te 23.09.2020. Planen vart lagt ut til avgrensa h\u00f8yring 15.03.2021 i samband med at plangrensa vart utvida for \u00e5 omfatta ein st\u00f8rre del av Nordgardsvegen. Aktuelle partar vart varsla. Prosessen er prega av problemstillingar knyta til tilkomstveg, private vegrettar og renovasjonsl\u00f8ysing. Temaet er greia godt ut i planomtalen kapittel 6. Merknader og uttalar ved offentleg ettersyn Planforslaget vart sendt p\u00e5 h\u00f8yring og lagt ut til offentleg ettersyn 23.09.2023. H\u00f8yringsfristen var 07.11.2023. Det kom inn 13 private merknader og 11 uttalar fr\u00e5 h\u00f8yringsinstansar. Desse er summert opp og kommentert av forslagsstillar i merknads- og endringsskjema datert 20.11.2023. Materialet er g\u00e5tt gjennom og vurdert som dekkjande. I uttalane og merknadane vert det i hovudtrekk peika p\u00e5 f\u00f8lgjande: \u2022 Nordgardsvegen har l\u00e5g standard og toler ikkje auka biltrafikk. \u2022 D\u00e5rleg trafikktryggleik for mjuke trafikantar i Nordgardsvegen. \u2022 Rekkef\u00f8lgjekravet til vegutbetring m\u00e5 gjelda b\u00e5de veg f_V1 og f_V2. \u2022 Byggeh\u00f8gder og volum: Nytt bygg m\u00e5 ikkje verta h\u00f8gare enn eksisterande bustad p\u00e5 eigedomen. \u2022 Oppstillings- og man\u00f8vreringsareal for st\u00f8rre k\u00f8yret\u00f8y m\u00e5 l\u00f8ysast p\u00e5 eigen eigedom og tilfredsstilla krav til merking o.a. Endringar etter offentleg ettersyn Endringane som er utf\u00f8rt etter offentleg ettersyn st\u00e5r i merknads- og endringsskjemaet datert 31.10.2024. Planmaterialet er oppdatert i samsvar med endringane. Kort samanfatting av endringane: \u2022 Trafikkanalysen er oppdatert. \u2022 Rekkef\u00f8lgjekravet omfattar veg f_V1 og f_V2. \u2022 Vegetasjonsskjerm langs E39 har f\u00e5tt arealform\u00e5l VS2. \u2022 Eksisterande blodb\u00f8k har f\u00e5tt omsynssone bevaring av naturmilj\u00f8 (H560). \u2022 Planomtalen skildrar vegretten til eigedomen. Vurdering av planforslaget Plan- og bygningsetaten (PBE) kommenterer dei sentrale problemstillingane i planforslaget, andre tema utanom dette er l\u00f8yst og greidd ut om i plandokumenta. Vi sluttar oss til hovudform\u00e5let bustad og det planfaglege grepet i planforslaget. Vi vurderer at forslaget til detaljregulering er tilfredsstillande og tilr\u00e5r vedtak. Tilh\u00f8vet til overordna planar Planomr\u00e5det ligg i Ytre fortettingssone i KPA2018. Grad av utnytting er 60% BRA. Planlagde rekkehus er godt l\u00f8yste familiebustader med god str\u00f8kstilpassing. Plan- og bygningsetaten Saksnummer PLAN-2022/20615 Side 2 av 9 vurderer at planforslaget er i tr\u00e5d med KPA2018 og Kommuneplanens samfunnsdel: Fortetting med kvalitet. Det er ikkje vurdert lokale til frivillig aktivitet innanfor planomr\u00e5det p\u00e5 grunn av storleiken p\u00e5 prosjektet (fem bueiningar). Gjeldande regulering Planforslaget detaljregulerer eit omr\u00e5de omfatta av omr\u00e5deplan 9580000 Fana. Del Av Gnr 40, Skjold, vedteken i 1996.Nabolaget er i stor grad ferdig bygd ut etter omr\u00e5deplanen. Dei ulike utbyggingsfelta inkluderte l\u00f8ysingar for mellom anna veg, parkering og felles leikeplassar. Dette planforslaget regulerer felt avsett til eksisterende boligomr\u00e5de i omr\u00e5deplanen. Nye fellesl\u00f8ysingar vart ikkje vurdert for dette feltet d\u00e5 omr\u00e5deplanen vart utarbeida. Bustadkvalitet, uteopphaldsareal og terrengtilpassing Planforslaget viser eit rekkehus med fem bueiningar i lengderetning nord-s\u00f8r. Orienteringa gjev alle bueiningar fasadar og uteareal mot aust og vest. Terrenget stig mot vest, og utforminga av bygningen er godt tilpassa ulikskapen i bakkeniv\u00e5. Inngangspartia i aust ligg p\u00e5 eit l\u00e5gare terrengniv\u00e5 enn hageareala p\u00e5 vestsida, som har utgang fr\u00e5 2. h\u00f8gda. 4 Perspektiv mot s\u00f8rvest. 3 Fasade sett fr\u00e5 aust. Terrenget skr\u00e5r slakt nedover mot nord. Dette er forsterka ved at dei to nordlegaste bueiningane er lagt p\u00e5 eit l\u00e5gare terrengniv\u00e5. Denne vertikale forskyvinga gjev ei god bryting av fasaden og ei naturleg differensiering av uteopphaldsareala. Maksimal byggeh\u00f8gd er sett til kote +50, og bueiningane g\u00e5r over tre etasjar. F\u00f8resegn 3.1.2.5 sikrar at bygg vert plassert slik illustrasjonsplanen viser. Saltak og m\u00f8neretning er sikra i f\u00f8resegn, og takopplett mot aust vert tillate i 2/3-deler av lengda p\u00e5 bueiningane. Vidare er det sikra i f\u00f8resegner at materialbruken skal vera robust og av h\u00f8g kvalitet, og fargebruken skal vera avstemt str\u00f8kskarakteren. Vist storleik og plassering av vindauge bidreg i stor grad til viktig ljos-innslepp i relativt djupe bueiningar. PBE meiner at planforslaget viser gode familiebustader som mogleggjer fleksibel bruk av ulike opphaldssonar, ogs\u00e5 over tid. Visuelle kvalitetar utover det som er sikra i f\u00f8resegnene er vurdert til \u00e5 bli tilstrekkeleg vareteke ved byggesakshandsaming. Utomhus har kvar bueining ein liten forhage ved inngangspartia som skapar ein fin overgang mellom tunet og bustaden. I vest er det gode soltilh\u00f8ve p\u00e5 ettermiddag- og kveldstid. Her ligg private uteareal i tilknyting til opphaldsrom i 2. h\u00f8gda, avgrensa av bod mellom naboar. Private areal grensar til eit st\u00f8rre, felles uteopphaldsareal samla fram mot st\u00f8yskjermen i Saksnummer PLAN-2022/20615 Side 3 av 9 vest. Tilkomst til fellesarealet er vist via trapp fr\u00e5 parkeringsplass og fr\u00e5 gatetunet i nord. PBE vurderer at krava storleik og kvalitet til uteopphaldsareal er varetekne i planforslaget. 5 Illustrasjonsplan. 6 Private hageareal mot vest. Tilkomstveg Trafikkanalyse datert 10.10.2024 er vedlagt planforslaget. Tilkomst til planomr\u00e5det er via Nordgardsvegen, i ei om lag 500 meter strekke fr\u00e5 kommunal veg Harald Skjolds veg. Nordgardsvegen er ein privat veg, og sv\u00e6rt mange naboar uttrykkjer uro for ein auka bruk av vegen. Merknadane peikar p\u00e5 at vegen er smal og uoversiktleg, manglar gatelys og fortau, er skuleveg for born og ein mykje brukt turveg. I nord er vegen for smal til \u00e5 oppfylla brannvesenet sitt krav om 3,5 meter breidde for \u00e5 sikra framkome for utrykkingsk\u00f8yret\u00f8y. Planforslaget har rekkef\u00f8lgekrav som sikrar utbetring av deler av vegen. Planforslaget viser at vegen kan utvidast til ei varierande breidde mellom 3,5 og 4,0 meter. Eksisterande avk\u00f8yrslar fungerer som m\u00f8telommer. PBE vurderer at utviding av vegen som f\u00f8resl\u00e5tt vil betra situasjonen for mjuke trafikantar. Gatesnittet vil framleis vera for smalt til at to bilar kan passera kvarandre utanfor m\u00f8teplassar, slik at bilistar held lav fart. Utvidinga tilrettelegg for delt bruk av vegen, slik at mjuke trafikantar ikkje lenger vert tvinga ut i gr\u00f8fta av passerande bilar. 7 Utstrekning av rekkef\u00f8lgekravet og forslag til utviding av Nordgardsvegen. Saksnummer PLAN-2022/20615 Side 4 av 9 Det er viktig at endeleg breidde og utforming av vegen ikkje gjer det mogleg \u00e5 parkera langs vegen eller inviterer til fartsauke. Gjennom planprosessen har det kome inn nabomerknader om at eksisterande vegrett over Nordgardsvegen til gnr. 40 bnr. 1007 ikkje kan bli utvida til \u00e5 omfatte totalt fem bueiningar. Forslagsstillar er ikkje samd i dette og har gjort greie for eksisterande vegrett i Juridisk notat datert 26.02.2024, vedlegg 19. Privatrettslege tilh\u00f8ve knytt til Nordgardsvegen er ikkje vurdert p\u00e5 reguleringsplanniv\u00e5. For \u00e5 f\u00e5 ein endeleg avklaring p\u00e5 omfanget av vegretten m\u00e5 saka fremjast for domstolane. Dette er ikkje noko kommunen har mynde til \u00e5 avgjera. Renovasjon Det er valt tradisjonell bossl\u00f8ysing med eigne avfallsdunkar for kvar husstand. Renovasjonsteknisk plan datert 29.09.2022 er vedlagt planforslaget, saman med uttale fr\u00e5 BIR. P\u00e5 generelt grunnlag minner PBE om ny avfallsforskrift 01.01.2525, med krav om kjeldesortering av glas- og metallemballasje i tillegg til matavfall, restavfall, papir og plast som vedlagt RTP omtalar. Det har vore vanskeleg \u00e5 f\u00e5 til ei god l\u00f8ysing for hentepunkt, med oppstillings- og man\u00f8vreringsareal for renovasjonsbil1 som ikkje kjem i konflikt med private eigedomsinteresser. Planforslaget legg til rette for snuhammar og oppstillingsplass for renovasjonsbil innanfor f\u00f8rem\u00e5let gatetun f_GT. PBE vurderer at det ikkje er ideelt med bosshenting p\u00e5 gatetun, men ser ikkje andre reelle alternativ. Sj\u00f8lv om renovasjonsl\u00f8ysinga utgjer eit stort arealbeslaget for planforslaget sitt omr\u00e5de vert man\u00f8vreringa av store k\u00f8yret\u00f8y i nabolaget betra. RTP er godkjend p\u00e5 vilk\u00e5r av BIR, i uttale datert 04.10.2022. Naturmangfald Etter naturmangfaldlova (nml.) \u00a7 7 skal prinsippa i \u00a7\u00a7 8 til 12 leggjast til grunn som retningslinjer ved ut\u00f8ving av offentleg mynde. Vurderinga skal koma fram av avgjersla. Eksisterande gr\u00f8nstruktur er hovudsakleg etablert, eksisterande hage. Handtering av eventuelle framande artar er sikra i f\u00f8resegn. Etter innspel fr\u00e5 PBE er vegetasjonsbeltet skog av h\u00f8g bonitet i st\u00f8ysona mot E39 regulert til eige form\u00e5l vegetasjonsskjerm VS2. Eksisterande blodb\u00f8k skal bevarast og omsynssone bevaring naturmilj\u00f8 H560 er regulert til \u00e5 omfatta rotsona til treet. Naturverdiar i planomr\u00e5det er gjort greie for i planomtalen kap. 3.6, og vurdering etter naturmangfaldslova \u00a7\u00a78 -12 er gjort i kap. 8.3.6. Nml. \u00a78 gjev f\u00f8ringar for kunnskapsgrunnlaget for offentlege avgjersler som f\u00e5r konsekvensar for naturmangfaldet. PBE vurderer at bruk av oppdaterte naturbasar saman med synfaring har gjeve tilstrekkeleg kunnskap om naturverdiane i omr\u00e5det og effekten av p\u00e5verknad i eit allereie utbygd bustadomr\u00e5de Nml. \u00a79 gjev krav om ein f\u00f8re var \u2013 haldning for \u00e5 unng\u00e5 alvorleg eller irreversibel skade p\u00e5 naturmangfaldet. Skog av h\u00f8g bonitet er regulert i eige form\u00e5l og eksisterande blodb\u00f8k vert regulert til bevaring. Framandartar skal handterast forsvarleg. PBE vurderer at kunnskapen om kva verknader tiltak etter planforslaget kan ha for naturmilj\u00f8et er tilstrekkeleg og at f\u00f8re var- prinsippet ikkje kjem i bruk. 1 Omtala i fagnotat til offentleg ettersyn s.6 Saksnummer PLAN-2022/20615 Side 5 av 9 Etter nml. \u00a710 skal verknaden p\u00e5 eit \u00f8kosystem bli vurdert ut i fr\u00e5 den samla belastinga som \u00f8kosystemet er eller blir utsett for. PBE vurderer at \u00f8kosystemet ikkje vert utsett for uh\u00f8vesvis auka belasting ved gjennomf\u00f8ring av planforslaget. Nml. \u00a711 seier at kostnader ved milj\u00f8forringing skal b\u00e6rast av tiltakshavar. I planomtalen vert det opplyst at tiltakshavar er innforst\u00e5tt med det \u00f8konomiske ansvaret ved milj\u00f8skade. Nml. \u00a712 omhandlar milj\u00f8forsvarlege teknikkar og driftsmetodar. Forsvarleg handtering av framandartar, nyplanting av stadeigne artar og sikring av eksisterande tre i anleggsfasen er sikra i f\u00f8resegner. Vassforsyning, avl\u00f8p og overvatn VA-rammeplan datert 23.03.2021 greier ut l\u00f8ysingar for kopling til kommunalt nett med to alternativ. I uttalen fr\u00e5 Bergen Vann p\u00e5peikar dei at det er alternativ 2 som m\u00e5 leggast til grunn for vassforsyning. Vidare understrekar Bergen Vann at opne l\u00f8ysingar for overvasshandtering m\u00e5 visa i detaljprosjekteringa. Plan- og bygningsetaten er einig i dette. Avrenningslinjer viser at overvatn kan samla seg p\u00e5 l\u00e5gtliggande punkt p\u00e5 tomta, utan naturleg avrenning til terreng. Fortettinga av eigedomen vil f\u00f8ra til fleire tette flater som vil hindra infiltrasjon og auka lokal avrenning. I detaljprosjekteringa m\u00e5 utomhusplanen visa areal til open overvasshandtering. Areal avsett til gatetun og parkering b\u00f8r utf\u00f8rast med permeabelt dekke, ikkje asfalt. Byplan tilr\u00e5r at f\u00f8resegn 2.8.1 vert endra slik at utomhusplanen ogs\u00e5 skal visa areal til open overvassl\u00f8ysing. F\u00f8resegn 3.2.3.2 f\u00e5r endra ordlyd til f_GT skal ha fast, permeabelt dekke. F\u00f8resegn 3.1.2.20 f\u00e5r tilleggsordlyden: Parkeringsplasser skal ha 8 Kart med avrenningslag fr\u00e5 NIBIO viser vatn som vert liggande (lilla). permeabelt dekke. Avrenningslinjer i bl\u00e5tt fr\u00e5 Kommunedelplan overvann. Del av plangrense i oransje. Energi og klima Planomr\u00e5det ligg innanfor konsesjonsomr\u00e5det for fjernvarme, men utanfor Eviny sitt dekningsomr\u00e5de. Endeleg val av energil\u00f8ysing skal l\u00f8ysast i byggesaka. Fossilfri byggeplass er ikkje omtala. F\u00f8resegn 2.5.3 seier at ombruk av bygningsdelar skal vurderast i anleggsfase. I planomtalen kap. 5.7 vert det vurdert som lite sannsynleg at materiale fr\u00e5 eksisterande einebustad kan ombrukas. Det er sikra i f\u00f8resegn at taket p\u00e5 sykkelboden f\u00e5r vegetasjonsdekke med pollinatorvenlege artar. Saksnummer PLAN-2022/20615 Side 6 av 9 Parkering mobilitet Det er sikra ein bilparkeringsplass per bueining og ein gjesteparkeringsplass. Ein av plassane skal dimensjonerast for HC. Talet p\u00e5 parkeringsplassar er kome fram til for \u00e5 sikra at alle bustadene har oppstillingsplass til bil, man\u00f8vrerings- og oppstillingsareal til renovasjonsk\u00f8yret\u00f8y og samtidig varetaka storleik og kvalitet i uteopphaldsareal. Sykkelparkering er f\u00f8resl\u00e5tt plassert i eigen bod innanfor felt BK1, vist i illustrasjonsplan. Det er planlagt 23 sykkelparkeringsplassar, og tilrettelegging for vask og reparasjon av sykkel er sikra i f\u00f8resegn. N\u00e6raste bybanestopp er M\u00e5rdalen som ligg om lag 12 minutt unna i gangeavstand. Planomtalen kap. 3 greier godt ut om m\u00e5lpunkt og tras\u00e9ar for fotgjengarar og syklistar. St\u00f8y og luftkvalitet Planomr\u00e5det grensar til E39 og ligg innanfor gul og raud sone for vegtrafikkst\u00f8y, og faresone forureining. Planforslaget inneheld avb\u00f8tande tiltak for \u00e5 redusera st\u00f8yniv\u00e5 p\u00e5 fasade og uteopphaldsareal. Eksisterande st\u00f8yskjerm vert utbetra og forlenga. Dette gjev tilfredsstillande st\u00f8yniv\u00e5 p\u00e5 uteopphaldsareal og fasade. Unnataket er den \u00f8vste etasjen i den nordlegaste bueininga som f\u00e5r st\u00f8yniv\u00e5 p\u00e5 fasade lik 57dB. For \u00e5 b\u00f8ta p\u00e5 grenseverdi som overstig T-1442 stiller forskrifta krav om at bueininga skal vere gjennomg\u00e5ande med stille side. Vidare skal minst halvparten av opphalds- og soverom ligga mot stille side. Planforslaget oppfyller krava i st\u00f8yforskrifta. St\u00f8yrapport er vedlagt fagnotatet. 9 St\u00f8ysituasjon etter tiltak m\u00e5lt 1,5 m over bakken. 10 Luftforureining NO2 etter tiltak. Lokal luftkvalitet er vurdert i vedlagt rapport fr\u00e5 SWECO Norge AS datert 07.08.2020. Effekten av tunnelmunninga under lokket over E39 like nord for planomr\u00e5det er s\u00e6rleg gjort greie for. Rapporten karakteriserer luftkvaliteten som gjennomg\u00e5ande god for planomr\u00e5det. Ein liten del av planomr\u00e5det vert p\u00e5verka av NO2- og PM10-forureining. Dette er p\u00e5 utsida av st\u00f8yskjermen, og vil ikkje ha verknad for arealbruken i planforslaget. Barn og unges interesser Skule- og barnehagekapasitet er gjort greie for i planomtalen kap. 3.8. Skolebruksplan for Bergen 2021- 2030 viser at dei aktuelle skulane Skjold barneskole og R\u00e5dalslien Saksnummer PLAN-2022/20615 Side 7 av 9 ungdomskole har kapasitet i prognoseperioden. Barnehagebruksplan 2022-2035 viser underdekning p\u00e5 barnehageplassar i Fana bydel, men for Skjold skulekrins er det forventa framtidig overdekning. Planforslaget viser gode private og felles uteareal eigna for opphald og ulike aktivitetar for bebuarane i prosjektet. Planomr\u00e5det er for lite til \u00e5 ogs\u00e5 omfatta tilbod for born og unge i nabolaget elles. Rekreasjon og friluftsliv Planomr\u00e5det ligg n\u00e6r friluftsomr\u00e5det Ramstad g\u00e5rd. P\u00e5 lokket over E39 like nord for planomr\u00e5det er det opparbeida leik- og rekreasjonareal i det kommunale anlegget Skjoldneset. I vest ligg Nord\u00e5svatnet, og Skjoldabukta med bade- og friluftsomr\u00e5de er i g\u00e5avstand. I aust er Nesttun Idrettspark om lag ti minuttars gange fr\u00e5 planomr\u00e5det. Kulturminner og kulturmilj\u00f8 Det er ikkje kjende, automatisk freda kulturminne innanfor planomr\u00e5det. Godkjend kulturminnedokumentasjon er vedlagt fagnotatet. Tilr\u00e5dd vedtak: 1. Med heimel i plan- og bygningsloven \u00a7\u00a7 12-12, jf. 12-11, vedtek ein f\u00f8lgjande forslag til detaljregulering: a. Fana. Gnr. 40, Bnr. 1007 mfl., Nordgardsvegen, arealplan-ID 70300000 vist p\u00e5 plankart, sist datert 20.09.2024 b. Tilh\u00f8yrande f\u00f8resegner, sist datert 12.12.2024 2. med f\u00f8lgjande endringar: a. F\u00f8resegn 2.8.1 vert endra fr\u00e5 2.8.1 Vedlagt s\u00f8knad om tiltak skal det utarbeides utomhusplan og situasjonsplan i m\u00e5lestokk 1:200 eller 1:500 som skal vise veger, plassering av bygg, eventuelle murer og trapper, detaljering og plassering av uteoppholdsareal, eventuelle ledelinjer og belysning, dekkmaterialer, beplantning, renovasjonsanlegg, turstier og annen relevant informasjon. Til ny ordlyd: 2.8.1 Vedlagt s\u00f8knad om tiltak skal det utarbeides utomhusplan og situasjonsplan i m\u00e5lestokk 1:200 eller 1:500 som skal vise veger, plassering av bygg, eventuelle murer og trapper, detaljering og plassering av uteoppholdsareal, eventuelle ledelinjer og belysning, dekkmaterialer, beplantning, areal til \u00e5pen overvannsh\u00e5ndtering, renovasjonsanlegg, turstier og annen relevant informasjon. b. F\u00f8resegn 3.2.3.2 f\u00e5r endra ordlyd fr\u00e5: 3.2.3.2 f_GT skal ha fast dekke. til: 3.2.3.2 f_GT skal ha fast, permeabelt dekke. c. F\u00f8resegn 3.1.2.20: 3.1.2.20 Det skal etableres 6 parkeringsplasser for bil innenfor BK1, hvorav \u00e9n skal utformes som HC-parkeringsplass. f\u00e5r tilleggsordlyden: Saksnummer PLAN-2022/20615 Side 8 av 9 3.1.2.20 Det skal etableres 6 parkeringsplasser for bil innenfor BK1, hvorav \u00e9n skal utformes som HC-parkeringsplass. Parkeringsplasser skal ha permeabelt dekke. F\u00f8r kunngjering m\u00e5 f\u00f8resegner rettast i samsvar med vedtaket til bystyret. Plan- og bygningsetaten Aslaug Aalen Avdelingsleder Tarje I. Wanvik Etatsleder Dette dokumentet er godkjent elektronisk. Vedlegg: Plankart datert 20.09.2024 Reguleringsbestemmelser datert 12.12.2024 Planbeskrivelse datert 12.12.2024 Merknadsskjema datert 31.10.2024 Illustrasjonsplan datert 24.09.2024 Fotomontasje og perspektiv, datert 30.11.2022 Snitt og oppriss datert 23.02.2024 Sol- og skyggeillustrasjoner datert 30.11.2022 Lengde- og tverrprofiler veg, datert 06.07.2023 ROS-analyse datert 06.07.2023 VA-rammeplan med uttalelse fra Bergen Vann datert 23.03.2021 Kulturminnedokumentasjon datert 23.06.2020 St\u00f8yrapport, datert 25.06.2020 Renovasjonsteknisk plan med uttalelse fra BIR, datert 04.10.2022 Trafikkanalyse datert 10.10.2024 Klimagassberegning datert 07.06.2024 Luftkvalitetsrapport datert 07.08.2020 Brannteknisk rapport datert 05.11.2020 Juridisk vurdering, vegrett datert 26.02.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20615 Saksnummer PLAN-2022/20615 Side 9 av 9 "
}