{
  "dokument_id": "32a26df9-9e75-5524-a1f7-9a8a211db3d2",
  "doc_type": "case_attachment",
  "kommune": 4601,
  "tittel": "Referat fra m\u00f8te med Profer AS datert 18.10.2021",
  "url": "https://bergen.kommune.no/politikere-utvalg/api/fil/bk360/9876543/Referat-fra-mote-med-Profer-AS-datert-18-10-2021",
  "tekst": "Referat VEDR.: Saltimporttomten DATO: 18.10.21 STED: PBE M\u00d8TE NR TIL STEDE: Thomas Leathem, plan- og bygningsetaten, Bergen kommune Roger Skoglie, Bybanen Utbygging, Vestland fylkeskommune Marie Smette Brunes, Bybanen Utbygging, Vestland fylkeskommune Martin St\u00f8ren, advokatfirmaet Schj\u00f8dt Gaute Henriksen, Profier Gunnar Wiederstr\u00f8m, Profier SENDT TIL: Alle REFERENT: GW 01 Bybanen Utbygging (BU)/Plan- og bygningsetaten (PBE) om formaliteter og prosess: \u2022 Tverrslaget, rigg- og anleggsomr\u00e5det er en del av prosjektet \u00abForlenget Fl\u00f8yfjellstunnel\u00bb som ligger under Statens vegvesen. BU har ikke fullmakter til \u00e5 forhandle om \u00f8konomi knyttet til prosjektet p.t. \u2022 Det kan v\u00e6re aktuelt for BU \u00e5 ta over dette ansvaret, men dette er ikke avklart. \u2022 Det ligger ikke inne bevilgninger i statsbudsjettet til denne delen av utbyggingen. \u2022 Arbeidet med reguleringsplanen for tverrslaget og rigg- og anleggsomr\u00e5det er av byr\u00e5det utsatt til etter at bystyret i november behandler saken om bybanen i tunell gjennom sentrum i november. Blir vedtaket tunell vil fremdrift for hele byggetrinn 5 bli forsinket. \u2022 Planen for rigg og anlegg skal til byr\u00e5det i desember og legges ut til offentlig ettersyn i januar og vedtak h\u00f8sten 2022. Dermed kan prosjektering av rigg- og anleggsomr\u00e5det mm. kunne starte, men anleggsarbeidet kommer ikke i gang f\u00f8r hele reguleringsplanen for bybanen til \u00c5sane er vedtatt. \u2022 Planbeskrivelsen vil gi en overordnet beskrivelse av faseinndeling og generell oversikt over anleggsaktiviteter knyttet til hver fase.Men planen vil ikke avklare muligheten for \u00e5 frigi deler av omr\u00e5det til grunneier for utbygging underveis i anleggsarbeidet. Dette vil f\u00f8rst avklares i samarbeid med de entrepren\u00f8rer som f\u00e5r oppdraget med \u00e5 gjennomf\u00f8re arbeidet. \u2022 Det er ikke lagt f\u00f8ringer for en slik frigivelse i det arbeidet som n\u00e5 p\u00e5g\u00e5r, men det er naturlig \u00e5 omtale dette \u00f8nsket i planbeskrivelsen eller planetatens fagnotat, og BU vil s\u00e5 langt mulig s\u00f8ke \u00e5 komme grunneiers behov i m\u00f8te slik at man oppn\u00e5r en vinn/vinn situasjon, men man vet ikke nok om arealbehovene til entrepren\u00f8rene enn\u00e5. 2 \u2022 Dersom bystyret vedtar \u00e5 legge bybanen i tunell, vil reguleringsplanen kunne bli mer enn to \u00e5r forsinket. Da vil trolig heller ikke planen for tverrslaget og rigg- og anleggsomr\u00e5det bli behandlet i henhold til den planen som opprinnelig ble lagt for fremdriften. - 02 Profier/Lehmkuhlstranden AS (LS) om deres behov og \u00f8nsker: \u2022 Viser til henvendelsen i august, som forel\u00f8pig ikke er besvart. \u2022 LS har g\u00e5tt gjennom en reguleringsprosess som startet i 2014. \u2022 LS \u00f8nsker \u00e5 byutvikle eiendommen i tr\u00e5d med det form\u00e5l som kommuneplanen legger til rette for. \u2022 LS har startet arbeidet med reguleringsplan, etter alt \u00e5 d\u00f8mme i samarbeid med Sandviken Utvikling (Sandviksveien 110), slik PBE har bedt om. Satser p\u00e5 et oppstartsm\u00f8te rett over nytt\u00e5r. \u2022 LS \u00f8nsker \u00e5 f\u00e5 frigitt deler av rigg- og anleggsomr\u00e5det \u2013 den delen som i tidligere illustrasjoner av rigg- og anleggsomr\u00e5det er satt av til h\u00e5ndtering av tunellmasser \u2013 s\u00e5 snart dette arbeidet er over. Dette mener LS b\u00f8r v\u00e6re mulig \u00e5 f\u00e5 avklart i reguleringsplanen. \u2022 Fra og med 2018 har eiendommen for alle form\u00e5l i praksis v\u00e6rt b\u00e5ndlagt, da alt arbeid med reguleringsplanen stoppet opp p\u00e5 grunn av manglende avklaringer rundt bybanen. \u2022 N\u00e5 er omr\u00e5det uten leietaker, LS har ingen inntekter og med tanke p\u00e5 den usikkerhet som hersker rundt n\u00e5r anleggsarbeidet skal komme i gang heller ingen muligheter for \u00e5 oppn\u00e5 leieinntekter av betydning. Samtidig skal et stort l\u00e5n betjenes, noe som plasserer eierselskapet i en sv\u00e6rt vanskelig \u00f8konomisk situasjon. \u2022 LS \u00f8nsker \u00e5 starte forhandlinger med prosjekteier s\u00e5 snart som mulig med tanke p\u00e5 \u00e5 sikre eiers \u00f8konomiske interesser. Det er mulig \u00e5 forhandle selv om ikke finansieringen er p\u00e5 plass, men det gj\u00f8res med finansieringsforbehold. Grunneier \u00f8nsker fortsatt \u00e5 f\u00e5 til en forhandlingsl\u00f8sning, men dersom dette ikke kommer i gang, m\u00e5 LS vurdere n\u00f8dvendige skritt for \u00e5 ivareta sine interesser. \u2022 \u00d8nsker prim\u00e6rt en melloml\u00f8sning, men det kan ogs\u00e5 komme krav om innl\u00f8sning av eiendommen enten som en midlertidig eller permanent l\u00f8sning, dette med tanke p\u00e5 den sv\u00e6rt usikre tidshorisonten og eiers mulighet til \u00e5 disponere deler av eiendommen n\u00e5r h\u00e5ndteringen av steinmassene er over. Worst case dersom bybanen skal g\u00e5 i tunell kan v\u00e6re at anleggsarbeidet p\u00e5g\u00e5r i 2034. \u2022 03 Avklaringer under m\u00f8tet BU/PBE uttrykker forst\u00e5else for den vanskelige situasjonen LS er brakt opp i. De \u00f8nsker forhandlingsl\u00f8sninger og vil i f\u00f8rste omgang avklare hvem det eventuelt skal forhandles med og vil bringe SVV inn i den videre kontakten. Ber samtidig om forst\u00e5else for at situasjonen er sv\u00e6rt uavklart med tanke p\u00e5 mulig tunnell\u00f8sning og de forsinkelser dette vil medf\u00f8re. Enighet om at det inviteres til et nytt m\u00f8te med alle parter etter bystyrets vedtak om tunnell\u00f8sningen. \\\\adm.bgo\\BK\\Felles\\MBU\\Plan\\1-Planprosjekter\\201807496-Bybanen sentrum- \u00c5sane\\3_M\u00f8ter_og_referat\\33_Eksterne_akt\u00f8rer\\332 DS2\\Lehmkuhlstranden- Profier\\20211018_Profier_BK_BU_godkjent.docx "
}