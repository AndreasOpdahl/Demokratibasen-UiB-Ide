{
  "dokument_id": "474586cc-77c1-5c2a-a9f6-8602e74e075d",
  "doc_type": "case_attachment",
  "kommune": 4601,
  "tittel": "Vedtak datert 15.04.2024",
  "url": "https://bergen.kommune.no/politikere-utvalg/api/fil/bk360/10498127/Vedtak-datert-15-04-2024",
  "tekst": " Plan- og bygningsetaten ELDEN ADVOKATFIRMA AS V\u00e5r referanse: BYGG-2024/10750-8 Postboks 6684 St. Olavs plass Saksbehandler: Anne Karin Sedal Dato: 15.04.2024 0129 OSLO AVSLAG P\u00c5 S\u00d8KNAD OM DISPENSASJON Eiendom : Gnr 23 Bnr 389 Adresse : Traudalsgrend 28 Tiltakshaver : Boguslaw Robert Podlesiecki Tiltaket : S\u00f8knad om dispensasjon Vi viser til s\u00f8knad mottatt 01.02.24 og tilleggsdokumentasjon mottatt 04.04.24. Eiendommen er pt. ubebygget. S\u00f8ker \u00f8nsker \u00e5 bygge et bolighus p\u00e5 eiendommen. Etter det opplyste er selve eiendommen omfattet av reguleringsplan \u00abFyllingsdalen. Boligfelt X, Tomteareal GI, GII og FI\u00bb med plan-ID 4601_3830000. For \u00f8vrig er omr\u00e5det angivelig omfattet av veiplan \u00abFYLLINGSDALEN. HOVED\u00c5REN TJ\u00d8NNEN \u2013 LAUV\u00c5SEN\u00bb med planID: 4601_11340000 Det s\u00f8kes med dette om dispensasjon fra reguleringsplan 3830000 og 11340000 med form\u00e5l om at gnr. 23 bnr. 389 kan benytte eksisterende vei med utkj\u00f8rsel fra Traudalsgrend (oppf\u00f8rt i arealplan som \u00abfortau/gangvei off/felles\u00bb) til offentlig gang- og sykkelvei (oppf\u00f8rt \u00abi matrikkel og Nasjonal vegdatabank som privat\u00bb, og ikke tegnet/klassifisert som sykkelvei i plankart), og videre utkj\u00f8rsel til fv. 540. 1. VEDTAK S\u00f8knad om dispensasjon fra reguleringsplan R. 3830000- Fyllingsdalen, Boligfelt X, tomteareal GI, GII, FI avsl\u00e5s med hjemmel i plan og bygningslovens \u00a7 19-2. 2. BEGRUNNELSE FOR VEDTAKET: 2.1. Planstatus: Eiendommen inng\u00e5r i reguleringsplan R. 3830000- Fyllingsdalen, Boligfelt X, tomteareal GI, GII, FI. Kommuneplanens Arealdel (KPA 2018) vist som bebyggelse og anlegg, Ytre fortettingssone (Y). St\u00f8ysone- veist\u00f8y, gulsone Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.2. Nabovarsling: Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader. Gnr. 23 bnr. 101 Det er ikke korrekt det som st\u00e5r i s\u00f8knaden at dette er den siste ubebygde tomten i omr\u00e5det. Som eier av en ubebygd tomt Gnr 23 Bnr 101, er det en forutsetning at oms\u00f8kte tiltak ikke medf\u00f8rer noen begrensninger for utnyttelse v\u00e5r eiendom da oms\u00f8kte vei vil ligge helt inntil v\u00e5r tomt Gnr. 23 bnr. 31 Jeg vil ikke at veien min skal bli brukt. 2.3. Andre uttalelser eller vedtak: Saken har v\u00e6rt oversendt Vestland Fylkeskommune til h\u00f8ring. Deres uttalelse datert 05.04.24: Saka gjeld Bergen kommune har motteken ei s\u00f8knad om dispensasjon fr\u00e5 reguleringsplan med planID 4601_3830000 \u00abFyllingsdalen, boligfelt x- tomteareal Gl, Gli og Fl\u00bb. S\u00f8knaden omhandlar dispensasjon vedr\u00f8rande tilkomstveg til eigendomen og utvida bruk av avk\u00f8yrsle fr\u00e5 fylkesveg. Uttale Vestland fylkeskommune er eigar og forvaltar av fylkesvegnettet og har eit ansvar for \u00e5 sikre trafikktryggleik og framkome p\u00e5 v\u00e5re vegar. Dette er ei sak med ein del historikk mellom vegmyndigheita og s\u00f8kar, og vi vel \u00e5 skrive ei uttale til tiltaket sj\u00f8lv om v\u00e5r uttale til s\u00f8kar er lagt ved. Det blei s\u00f8kt om utvida bruk av avk\u00f8yrsle til tiltaket i mai 2020, og den blei da behandla etter veglova av Vestland fylkeskommune og det blei gjeve eit avslag. Dette vedtaket blei p\u00e5klaga av s\u00f8kar og i feb. 2021 blei klagen behandla av klagenemnda i Vestland fylkeskommune utan at klagen blei teken til f\u00f8lgje. Bergen kommune og Vestland fylkeskommune har hatt i tida etter saka blei behandla i 2021 avklart at i h\u00f8ver kor b\u00e5de tiltaket og avk\u00f8yrsle er regulert i reguleringsplan skal s\u00f8knad behandlast som ei dispensasjon etter plan- og bygningsloven og ikkje etter veglova. Vi fekk i september 2023 inn en ny s\u00f8knad om utvida bruk av avk\u00f8yrsle der vi svarte ut s\u00f8knaden med ei uttale ettersom det er Bergen kommune som skal vere vedtaksmyndigheit i saka. Vi gav i oktober 2023 ei ny uttale, der vi i hovudsak viste til tidlegare sakshandsaming og at vi fortsett er sv\u00e6rt kritisk og r\u00e5r ifr\u00e5 \u00e5 gje dispensasjon til tiltaket. 2.4. Dispensasjon: Tiltaket kommer i strid med reguleringsplan R. 3830000- Fyllingsdalen, Boligfelt X, tomteareal GI, GII, FI. Det s\u00f8kes med dette om dispensasjon fra reguleringsplan 3830000 og 11340000 med form\u00e5l om at gnr. 23 bnr. 389 kan benytte eksisterende vei med utkj\u00f8rsel fra Traudalsgrend (oppf\u00f8rt i arealplan som \u00abfortau/gangvei off/felles\u00bb) til offentlig gang- og sykkelvei (oppf\u00f8rt \u00abi Saksnummer BYGG-2024/10750 Side 2 av 7 matrikkel og Nasjonal vegdatabank som privat\u00bb, og ikke tegnet/klassifisert som sykkelvei i plankart), og videre utkj\u00f8rsel til fv. 540. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Hensynet bak en reguleringsplan er et arealkart med tilh\u00f8rende bestemmelser som fastlegger bruk, flerbruk og vern i bestemte omr\u00e5der- som gir grunnlag for avklaring av hvilke bygge- og anleggstiltak som kan gjennomf\u00f8res i planomr\u00e5det. S\u00f8ker begrunner s\u00f8knad om dispensasjon (utdrag fra dispensasjonss\u00f8knad) Eiendommen med gnr. 23 bnr. 389 ble etablert ved deling av gnr.23 bnr. 34 ved kommunens vedtak av 03.03.2005 (saksnummer 200406041). Delingstillatelse ble gitt p\u00e5 vilk\u00e5r om at eiendommen fikk rett til fremf\u00f8ring av vei over 23/29 og videre til offentlig vei, samt rett til tilknytning til private vann \u2013 og avl\u00f8psledninger Saksnummer BYGG-2024/10750 Side 3 av 7 Vilk\u00e5rene ble oppfylt ved en tinglyst erkl\u00e6ring datert 19.02.2008 (tinglyst 25.02.2008), hvor eiendommen gis rett til \u00e5 legge vann \u2013 og kloakkledninger over gnr. 23, bnr. 3. Vann og kloakk er etter det opplyste lagt frem til eiendommens tomtegrense Siden saken ble behandlet i 2020 og 2021, har Vestland fylkeskommune og Bergen kommune gjennomg\u00e5tt sakshandsamingsprosedyra i samband med avk\u00f8yrsle og byggjegrensesakar. I denne prosessen blei det bestemd at dersom b\u00e5de oms\u00f8kt tiltak og avk\u00f8yrsle er omfatta av reguleringsplan, s\u00e5 skal saka behandlast som en dispensasjon etter Plan- og bygningsloven med Bergen kommune som vedtaksmyndighet. Ved sammenligning av plankart og n\u00e5v\u00e6rende kart over omr\u00e5de f.eks. p\u00e5 norgeskart.no, fremg\u00e5r det at det foreligger b\u00e5de markante og permanente avvik fra de opprinnelige reguleringsplanene. Reguleringsplaner fremst\u00e5r for \u00f8vrig som lite detaljorientert, noe som kan skyldes tegneteknikk som var tilgjengelig p\u00e5 60/70-tallet Videre g\u00e5r adkomstveien fra den private veien merket p\u00e5 kartet som Traudalsgrend til gangog sykkelvei som p\u00e5 dagens kart, avhengig av kilde, er merket som Traudalsgrend eller L\u00f8v\u00e5sveien, og videre til fv. 540 Fyllingsdalsveien lengre nord. Under henvisning til fylkeskommunen klagenemnds vedtak av 11.02.2021, bemerkes det at if\u00f8lge \u00abfylkesdirekt\u00f8r infrastruktur og veg\u00bb er status til gang- og sykkelvei uavklart. Etter det opplyste st\u00e5r den oppf\u00f8rt \u00absom privat i matrikkel og Nasjonal vegdatabank\u00bb, samtidig som Vestland fylkeskommune holder den vedlike. Fylkeskommunen anser derfor veien som en fylkeskommunal gang/sykkelvei med kj\u00f8ring til eiendommer. Det bemerkes at dette p\u00e5 tross av at dagens sykkelvei ikke ser ut til \u00e5 v\u00e6re omfattet av det aktuelle plankartet. Traseen er verken tegnet der den g\u00e5r i dag eller er kategorisert som dette i n\u00e6rheten. Ettersom veier i omr\u00e5det ikke er bygget og benyttet etter reguleringsplanen 11340000, s\u00f8kes det for ordens skyld om dispensasjon fra denne planen for \u00e5 kunne benytte veien slik som den faktisk er utformet, med form\u00e5l om adkomst til tomt 23/389. P\u00e5 vegne av Podlesiecki anf\u00f8res at vilk\u00e5r for dispensasjon fra nevnte reguleringsplaner er oppfylt. Det s\u00f8kes i utgangspunktet om varig dispensasjon, men for det tilfelle kommunen vil vurdere \u00e5 vedta en ny reguleringsplan som ivaretar dagens utforming av omr\u00e5de herunder eksisterende adkomstvei til 23/389, s\u00f8kes det subsidi\u00e6rt om midlertidig dispensasjon. Innledningsvis bemerkes det at reguleringsplaner som det s\u00f8kes dispensasjon fra er tilsynelatende av 1964 og 1973, dvs. de er 51 og 60 \u00e5r gamle. For \u00f8vrig er verken boliger eller veier i det oms\u00f8kte omr\u00e5det utbygget i henhold til foreliggende planer. Videre vises det til at det oms\u00f8kte omr\u00e5det er s\u00e5 godt som ferdig utbygget. Etter det opplyste er s\u00f8kers boligtomt den siste ubebyggede eiendommen i omr\u00e5det. Eksisterende bebyggelse er videre stort sett i strid med reguleringsplanens bestemmelser, jf. kommunens uttalelse i forh\u00e5ndskonferansen. Uavhengig av hensyn bak reguleringsplaner 38 41 anf\u00f8res at disse ikke vil bli vesentlig tilsidesatt dersom oms\u00f8kte dispensasjon innvilges. Dette ettersom hensynene som ligger bak reguleringsplanene som det n\u00e5 s\u00f8kes dispensasjon fra, gj\u00f8r seg gjeldende i liten grad i n\u00e6rv\u00e6rende sak. Herunder vises det b\u00e5de til at reguleringsplanene er gamle og udaterte, at verken boliger eller veier i det oms\u00f8kte omr\u00e5det er utbygget etter planen, samt at Podlesieckis tomt er den siste ubebygde i omr\u00e5de. Det vises til at ingen av delene til den oms\u00f8kte adkomstveien er utbygget i henhold til reguleringsplaner. Fortau/gangvei som delvis g\u00e5r inn i Podlesickis tomt er tinglyst som privat vei og pt. fungerer som adkomstvei for 2 eiendommer gnr. 23 bnr. 63 og gnr. 39 gnr. 32. Veien slutter ved Podlesieckis eiendom, og f\u00f8rer ikke noen andre steder enn til hans tomt. Etter det opplyste er ikke veien benyttet av andre enn de aktuelle tomtene for kj\u00f8ring til eiendom. Det legges til grunn at de \u00f8vrige eiendommer har f\u00e5tt innvilget dispensasjon til dette form\u00e5l. I alle tilfeller anf\u00f8res at kommunen i alle \u00e5r har akseptert at gangveien brukes for kj\u00f8ring til eiendom ettersom det ikke har v\u00e6rt fors\u00f8kt \u00e5 tilbakef\u00f8re veien til sitt opprinnelig form\u00e5l. Til st\u00f8tte for dette vises det til at avtale om \u2013 og helt tinglysning av - veirett p\u00e5 denne konkrete strekningen ble satt som vilk\u00e5r i kommunens vedtak om delingstillatelse i 2005. Omr\u00e5det er avsatt som boligomr\u00e5de med tilh\u00f8rende veier. De generelle hensyn bak dette form\u00e5l er \u00e5 fremme og legge til rette for familieliv. Det \u00e5 tillate kj\u00f8ring langs den oms\u00f8kte traseen med form\u00e5l om \u00e5 oppf\u00f8re en bolig p\u00e5 en boligtomt som f\u00f8rst og fremst regulerer omr\u00e5de som boligomr\u00e5det, vil i alle tilfeller ikke vesentlig tilsidesette hensynene bak reguleringsplan. Saksnummer BYGG-2024/10750 Side 4 av 7 Tvert om, det vil fremheve de. P\u00e5 samme m\u00e5te anf\u00f8res det at \u00e5 gi den oms\u00f8kte eiendommen adkomstvei ikke vesentlig vil tilsidesette hensynene bak reguleringsplanene som ikke en gang tar hensyn til en sykkelvei, og i alle tilfeller ikke der hvor den per dags dato m\u00f8ter fv. 540. Slik som vi leser plankartet, krysser gangveien (i dag: privat vei Taugrend) direkte fv. 540. Det er derfor vanskelig \u00e5 se for seg at reguleringsplanen kan fungere som informasjons \u2013 og beslutningsgrunnlag for dagens faktiske forhold. Ikke minst er s\u00f8kers eiendom den siste ubebygde tomt i det aktuelle omr\u00e5de, noe som betyr at det ikke foreligger en fare for at innvilgelse av dispensasjon vil f\u00f8re til presedens som kommunen vil m\u00e5tte forsvare ved eventuelle fremtidige dispensasjonss\u00f8knader. Kombinert med den foreliggende dokumentasjon s\u00e6rlig fra delingsprosess i 2004-2005, anf\u00f8res det at en foreliggende forventning om at ogs\u00e5 s\u00f8ker vil f\u00e5 mulighet til \u00e5 kj\u00f8re samme vei til eiendommen sin er rimelig. Etter denne sides oppfatning foreligger det derfor flere avvik fra reguleringsplaner som myndighetene over tid enten har innvilget som dispensasjoner eller ved \u00e5 godta den gjeldende bruken av gang- og sykkelvei til kj\u00f8ring til eiendommene gjennom et stilltiende samtykke. All den tid de foreliggende reguleringsplanene er s\u00e5pass udaterte og manglende fulgt opp i forhold til faktiske forhold, anf\u00f8res at hensynene bak reguleringsplanene i alle tilfeller ikke vil bli vesentlig tilsidesatt. Tvert om vil dispensasjonen medvirke til en hensiktsmessig utvikling av gjenst\u00e5ende eiendommen. Videre vises det til at signaler som ble gitt i anledning delingstillatelse taler for at dispensasjon for kj\u00f8ring b\u00f8r gis. For det f\u00f8rste ble eiendommen delt som boligtomt hvor vilk\u00e5r om b\u00e5de veirett og vann og avl\u00f8p ble oppfylt. I delingstillatelsen anbefales det videre at det dispensers fra reguleringsplanen hva gjelder arealet utenfor byggelinje. Det fremst\u00e5r derfor som opplagt at den utdelte eiendommen var tiltenkt boligbygging. Videre fremst\u00e5r det ogs\u00e5 som opplagt at muliggj\u00f8ring av bygging utenfor byggelinjen forutsetter at eiendommen har en adkomstvei. Dette ble ivaretatt av kommunen ved at det ble stilt vilk\u00e5r om at veirett dokumenteres, og helst tinglyses, noe som ble gjort i 2008. P\u00e5 vegne av Podlesiecki anf\u00f8res at han kj\u00f8pte eiendommen i god tro om at kj\u00f8ring til eiendommen er p\u00e5 plass. Til st\u00f8tte for dette vises det til at en av tidligere tomteeiere henviste seg direkte til kommunen med anmodning om bekreftelse p\u00e5 at veiretten foreligger. Det f\u00f8lger av pbl. \u00a7 19-1 at regionale og nasjonale myndigheter skal gis mulighet til \u00e5 uttale seg f\u00f8r det gis dispensasjon dersom saksomr\u00e5de blir direkte ber\u00f8rt Den gjeldende normen vedr\u00f8rende vektlegging av myndigheter uttalelse ble endret den 18.06.2021 fra at kommunen ikke \u00abb\u00f8r\u00bb dispensere i saker der h\u00f8ringsinstansene har uttrykt seg negativt, og dessuten at det skulle legges \u00abs\u00e6rlig vekt\u00bb p\u00e5 statlige og regionale rammer og m\u00e5l i dispensasjonsvurderingen til at nasjonale og regionale interesser ikke skal bli vesentlig tilsidesatt i saker om dispensasjon, j Ettersom saken allerede har p\u00e5g\u00e5tt en stund, og det foreligger uttalelse fra SVV og vedtak fra fylkeskommune, velges det allerede n\u00e5 \u00e5 inngi korte kommentarer vedr\u00f8rende disse. Vegmyndighet er i sine uttalelser/avgj\u00f8relser negative til at dispensasjonen gis. Deres standpunkt begrunnes i trafikksikkerhet, herunder s\u00e6rlig til myke trafikanter p\u00e5 gang- og sykkelvei. Samtidig erkjenner de begge at ingen av avkj\u00f8rsler er utformet i tr\u00e5d med krav i gjeldende vegnormer. I denne konkrete saken s\u00f8kes det om dispensasjon fra reguleringsplanen/plankart hvor oms\u00f8kte vei er regulert til fortau/ gangvei. Det er planer om- p\u00e5 et senere tidspunkt og s\u00f8ke om oppf\u00f8ring av bolig p\u00e5 eiendommen. S\u00f8knaden omhandler tilkomstvei til eiendommen og utvidet bruk av avkj\u00f8rsel til fylkesvei. Plan og bygningslovens \u00a7 19-2: Dispensasjon kan ikke gis dersom hensynene bak bestemmelsen det dispenserer fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke gis dispensasjon fra saksbehandlingsregler. Saksnummer BYGG-2024/10750 Side 5 av 7 Tiltaket omhandler dispensasjon vedr\u00f8rende tilkomstvei til eiendommen samt utvidet bruk avkj\u00f8rsel til fylkesvei. Vestland Fylkeskommune er eier og forvalter av fylkesvegnettet og har ansvar for trafikksikkerheten og fremkommelighet p\u00e5 fylkesveier. Vestland Fylkeskommune har gitt uttalelse til s\u00f8knad om dispensasjon og er sv\u00e6rt kritisk og frar\u00e5r at det innvilges dispensasjon, se uttalelse fra vestland Fylkeskommune. Saken har v\u00e6rt til behandling hos Vestland Fylkeskommune i 2020, 2021 og 2023- med negativ uttalelse. Fordelene ved \u00e5 innvilge dispensasjon er at tiltakshaver kan f\u00e5 opparbeide adkomstvei til eiendommen og utvidet bruk av avkj\u00f8rsel til fylkesvei. Ulempene ved \u00e5 innvilge dispensasjon vil g\u00e5 p\u00e5 bekostning av trafikksikkerhet og utvidet bruk av avkj\u00f8rsel vil medf\u00f8re en \u00f8kning av biltrafikk p\u00e5 gang- og sykkelvei- til ulempe for myke trafikanter. En utvidet bruk av avkj\u00f8rsel vil ogs\u00e5 medf\u00f8re redusert trafikksikkerhet og fremkomst, da avkj\u00f8rselen ikke er utformet/har frisikt og svingradius i tr\u00e5d med gjeldende vegnormer. Tiltaket vurderes til \u00e5 vesentlig tilsidesette de hensyn bestemmelsene skal ivareta. Etter en samlet vurdering vil ulempene ved \u00e5 gi dispensasjon v\u00e6re klart st\u00f8rre enn fordelene. 3. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Anne Karin Sedal saksbehandler Glenn Magne Kristensen seksjonsleder Dette dokumentet er godkjent elektronisk. Kopi til Boguslaw Robert Storetveitvegen 174 5231 PARADIS Podlesiecki Saksnummer BYGG-2024/10750 Side 6 av 7 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvaltaren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/10750 Side 7 av 7 "
}