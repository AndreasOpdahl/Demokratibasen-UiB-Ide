{
  "dokument_id": "cf2d372b-c3b7-5262-8cd9-4087c6230fad",
  "doc_type": "case_attachment",
  "kommune": 4601,
  "tittel": "Vedtekter for Sentralbadet AS",
  "url": "https://bergen.kommune.no/politikere-utvalg/api/fil/bk360/10063325/Vedtekter-for-Sentralbadet-AS",
  "tekst": " Vedtekter for Sentralbadet AS \u00a7 1 Navn Selskapets navn er Sentralbadet AS. \u00a7 2 Form\u00e5l Sentralbadet AS er et selskap med form\u00e5l \u00e5 optimalisere driften av Sentralbadet som et scenekunsthus. Sentralbadet AS skal tilrettelegge for hovedbrukerne Stiftelsen Bergen Internasjonale Teater og Carte Blanche AS slik at de kan oppn\u00e5 sine vedtatte form\u00e5l. Sentralbadet skal ogs\u00e5 benyttes av sekund\u00e6rbrukere fra kunst- og kulturfeltet. Selskapet har ikke erverv til form\u00e5l og skal driftes etter et selvkostprinsipp. \u00a7 3 Forretningssted Selskapets forretningssted er i Bergen. \u00a7 4 Aksjekapital Aksjekapitalen er kr. 500 000,- fordelt p\u00e5 100 aksjer \u00e0 kr. 5 000,-. Hver aksje gir en stemme p\u00e5 generalforsamlingen. Bergen kommune eier 67 %, Stiftelsen Bergen Internasjonale Teater 14 %, Carte Blanche AS 14 % og Vestland fylkeskommune 5 % av aksjene. \u00a7 5 Overdragelse av aksjer Ved overdragelse av aksjer skal \u00f8vrige aksjon\u00e6rer ha forkj\u00f8psrett til aksjenes omsetningsverdi. Utbudte aksjer fordeles mellom de \u00f8vrige aksjon\u00e6rer i forhold til det antall aksjer de tidligere har. Hvor slik fordeling ikke kan skje, foretas loddtrekning mellom de interesserte aksjon\u00e6rer. Den som \u00f8nsker \u00e5 selge sine aksjer skal skriftlig meddele dette til styrets leder, som ved rekommandert brev setter de \u00f8vrige aksjon\u00e6rer en frist p\u00e5 4 uker til \u00e5 meddele om de vil gj\u00f8re forkj\u00f8psretten gjeldende. For at forkj\u00f8psretten skal kunne gj\u00f8res gjeldende m\u00e5 kj\u00f8pesummer erlegges eller deponeres innen 8 uker. Fristene gjelder fra det tidspunkt styrets leder ble kjent med at en aksjon\u00e6r \u00f8nsket \u00e5 selge aksjer. \u00a7 6 \u00d8konomisk utbytte Selskapet kan ikke utbetale utbytte til aksjeeierne, bortsett fra eventuelt likvidasjonsutbytte. \u00a7 7 Selskapets styre Selskapets styre best\u00e5r av 6 medlemmer som velges for 2 \u00e5r av gangen. Styreleder har dobbeltstemme ved stemmelikhet. Styrets medlemmer velges av generalforsamlingen etter innstilling fra valgkomit\u00e9en. Ved f\u00f8rste gangs oppnevnelse oppnevnes styret gjennom direktevalg. Bergen kommune oppnevner styreleder og 2 styremedlemmer. Carte Blanche AS, Stiftelsen Bergen Internasjonale Teater og Vestland fylkeskommune skal oppnevne 1 styremedlem hver. Det velges 4 vararepresentanter, rangert fra 1. til 4. kandidat. Styret er beslutningsdyktig n\u00e5r minst 4 styremedlemmer er til stede. \u00a7 8 Valgkomit\u00e9 Generalforsamlingen skal velge valgkomit\u00e9 og fastsette retningslinjer for valgkomit\u00e9en. Valgkomit\u00e9en skal best\u00e5 av leder og 3 ordin\u00e6re medlemmer. Leder av valgkomiteen skal v\u00e6re fagansvarlig for kulturfeltet i Bergen kommune. Nestleder og resten av valgkomiteen Klasse: \u00c5pen velges av generalforsamlingen. Leder har dobbeltstemme ved stemmelikhet. Tjenestetiden for valgkomit\u00e9ens 3 ordin\u00e6re medlemmer er fire \u00e5r. Ved f\u00f8rste gangs oppnevnelse skal valgkomiteens 3 ordin\u00e6re medlemmer oppnevnes p\u00e5 generalforsamling, etter innstilling fra aksjeeierne. Valgkomit\u00e9en skal fremme forslag til generalforsamlingen om: 1. Medlemmer og varamedlemmer til styret 2. Styrets leder og nestleder 3. Godtgj\u00f8relse til styrets medlemmer. Styret fremmer forslag om godtgj\u00f8relse til valgkomiteens medlemmer. Styret fremmer ogs\u00e5 forslag til generalforsamlingen om medlemmer til valgkomiteen. \u00a7 9 Generalforsamlingen Ordin\u00e6r generalforsamling avholdes hvert \u00e5r innen utgangen av juni m\u00e5ned. Styret innkaller til generalforsamling med minst 14 dagers varsel. \u00c5rsregnskapet, \u00e5rsberetningen og revisjonsberetningen skal sendes 14 dager f\u00f8r generalforsamlingen til hver aksjon\u00e6r, slik disse er angitt i aksjeeierboken. Generalforsamlingen ledes av styrets leder, med mindre annen m\u00f8teleder velges av generalforsamlingen. I den ordin\u00e6re generalforsamlingen skal f\u00f8lgende saker behandles og avgj\u00f8res: 1. Godkjennelse av \u00e5rsregnskap og \u00e5rsberetningen, herunder utdeling av utbytte. 2. Andre saker som etter lov eller vedtekter h\u00f8rer under generalforsamlingen. 3. Valg av a) styre b) styreleder og nestleder c) revisor \u00a7 10 Ekstraordin\u00e6r generalforsamling Ekstraordin\u00e6r generalforsamling innkalles av styret og etter varsel som normalt ikke b\u00f8r v\u00e6re mindre enn 14 dager etter at dette er krevd p\u00e5 lovlig m\u00e5te etter aksjelovens \u00a7 5-6. Sammen med varselet skal det f\u00f8lge saksliste for m\u00f8te og en redegj\u00f8relse for grunnen til innkallingen. \u00a7 11 Signatur Selskapets firma tegnes av styrets leder og ett styremedlem i fellesskap eller av daglig leder og ett styremedlem i fellesskap. Styret kan melde prokura. Klasse: \u00c5pen "
}