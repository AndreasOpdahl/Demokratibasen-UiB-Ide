{
  "dokument_id": "16fd9968-88e4-55bc-84e7-f6693dd28df3",
  "doc_type": "case_attachment",
  "kommune": 4601,
  "tittel": "Rapport fr\u00e5 tilsyn med helse- og omsorgstenestar til barn i barne- og avlastningsbustader ved Bergen kommune, Vestlund avlastning. Uten vedlegg",
  "url": "https://bergen.kommune.no/politikere-utvalg/api/fil/bk360/9516919/Rapport-fra-tilsyn-med-helse-og-omsorgstenestar-til-barn-i-barne-og-avlastningsbustader-ved-Bergen-kommune-Vestlund-avlastning-Uten-vedlegg",
  "tekst": " V\u00e5r ref: \u2022 Statsforvaltaren i Vestland V\u00e5r dato: 10.08.2023 2023/1516 Dykkar dato: Dykkar ref: Bergen kommune Avlastningstjenester for Saksbehandlar. innvalstelefon utviklingshemmede \u00d8rjan Moldestad, 5557 2103 Postboks 7715 5020 BERGEN Rapport fr\u00e5 tilsyn med helse- og omsorgstenester til barn i barne- og avlastingsbustader ved Bergen kommune, Vestlund avlastning Statsforvalta ren gjennomf\u00f8rte tilsyn med Bergen kommune og bes\u00f8kte i den forbindelse Vestlund avlastning fr\u00e5 24.04.2023 til 26.04.2023. Vi unders\u00f8kte om kommunen s\u00f8rgjer for at helse- og omsorgstenester til barn i barne- og avlastingsbustader vert utf\u00f8rt i samsvar med aktuelle lovkrav, slik at barna f\u00e5r trygge og gode tenester. Tilsynet vart gjennomf\u00f8rt som del av eit landsomfattande tilsyn initiert av Statens helsetilsyn. Vi har ikkje grunnlag for \u00e5 konkludere med lovbrot innanfor omr\u00e5da tilsynet omfatta. Vi sende f\u00f8rebels rapport til Bergen kommune 26.06.2023 med maglegheit for kommentarar/ innvendingar til faktagrunnlaget, med svarfrist 12.07.2023. Vi har ikkje f\u00e5tt tilbakemelding fr\u00e5 kommunen. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren no/vi Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 e Side: 2/10 lnnhald Rapport fr\u00e5 tilsyn med Bergen kommune, Vestlund avlastning 1 1. Tilsynets tema og omfang 2 2. Aktuelt lovgrunnlag for tilsynet 3 3. Framstilling av faktagrunnlaget 5 4. Vurdering av faktagrunnlaget opp mot aktuelt lovgrunnlag 7 5. Statsforvaltarens konklusjon 8 Vedlegg: Gjennomf\u00f8ring av tilsynet 9 1. Tilsynets tema og omfang I dette kapittelet skildrar vi hva som vart unders\u00f8kt i tilsynet. Statsforvaltaren har unders\u00f8kt og vurdert om kommunen sikrar at barna i Vestlund avlastning f\u00e5r habilitering/oppl\u00e6ring som samsvarer med deira behov. Tilsynet er del av eit landsomfattande tilsyn i 2022 og 2023. Tilsynet gjeld unders\u00f8king av om Vestlund avlastning: o Har tilstrekkeleg informasjon om situasjonen og behova til barna o Nyttar informasjonen til \u00e5 identifisere behov for habilitering/oppl\u00e6ring og til \u00e5 utforme m\u00e5l og tiltak for barna o Gjennomf\u00f8rer tiltak for habilitering/oppl\u00e6ring o Evaluerer og korrigerer m\u00e5l og tiltak for habilitering/oppl\u00e6ring Tilsynet er bygd p\u00e5 systemrevisjon som metode. Ein systemrevisjon har som form\u00e5l \u00e5 unders\u00f8ke om gode og trygge tenester er resultatet av systematisk styring og leiing og kontinuerleg forbetringsarbeid. I dette tilsynet har unders\u00f8kinga vare tett knytt til faglege arbeidsprosessar for habilitering/oppl\u00e6ring. I unders\u00f8king av krav til styring og leiing er det derfor aktivitetar tett p\u00e5 dei faglege prosessane som har vare mest aktuelle. Barna og foreldra sine meiningar om og erfaringar med opphald i Vestlund avlastning, er viktig informasjon for \u00e5 vurdere b\u00e5de kvaliteten p\u00e5 tenestene og kommunen sin praksis p\u00e5 om barna f\u00e5r dekka behovet for habilitering. Vi har difor snakka med eit utval foreldre i samband med dette tilsynet. Tilsynet omfatta ikkje sakshandsaming av s\u00f8knad, andre avlastningsformer, somatisk og psykisk helseoppf\u00f8lging i avlastningsbustaden eller den fysiske utforminga. Kommunen si oppf\u00f8lging av privat tenesteleverand\u00f8r og bruk av tvang etter helse- og omsorgstenestelova kapittel 9 og pasient og brukarrettslova, var heller ikkje ein del av tilsynet. Side: 3/10 2. Aktuelt lovgrunnlag for tilsynet Statsforvalteren er gitt mynde til \u00e5 f\u00f8re tilsyn med kommunal helse- og omsorgstjeneste, etter helse- og omsorgstjenestelova \u00a7 12-3 og helsetilsynslova \u00a7 2. Eit tilsyn er kontroll av om verksemda sin praksis er i samsvar med gjeldande reglar i lov- og forskrift. Vi gir derfor her ei oversikt over krava som vart lagt til grunn i tilsynet. Kommunelova kapittel 30 setter den rettslege ramma for korleis statleg tilsyn med kommunane skal gjennomf\u00f8rast, med unntak av kommunelova\u00a7 30-4. Eit eventuelt p\u00e5legg om retting skjer med heimel i helsetilsynslova \u00a7 8, jf. hol. \u00a7 12-3. Statsforvalta ren har mynde til \u00e5 f\u00f8re tilsyn med private tenesteleverand\u00f8rar, jf. helsetilsynslova \u00a7 4. Kommunens ansvar for hei/d\u00f8gns helse- og omsorgstenester i barne- og av/astningsbustader N\u00e5r eit barn har opphald i barne- og avlastningsbustad har kommunen innvilga avlastningsopphald eller fulltidsplass i slik institusjon til familiar med s\u00e6rleg tyngande omsorgsarbeid, jf. hol.\u00a7 3-6 og\u00a7 3-2 f\u00f8rste ledd nr. 6 bokstav c. Barne- og avlastningsbustader vert rekna som omsorgsinstitusjon med heild\u00f8gns helse- og omsorgstenester, jf. forskrift om kommunal helse- og omsorgsinstitusjon \u00a7 1 f\u00f8rste ledd bokstav a. Habiliteringa/oppl\u00e6ringa skal v\u00e6re forsvar/eg Helse- og omsorgstenester etter helse- og omsorgstenestelova skal vere forsvarlege, jf. hol. \u00a7 4-1. Kravet til forsvarleg verksemd er ein rettsleg standard, som betyr at inn haldet vert bestemt av normer utanfor lova. I tolkinga av kva som er forsvarleg inng\u00e5r mellom anna anerkjent fagkunnskap, faglitteratur, faglege retningsliner og allmenngyldige samfunnsetiske normer. I dette tilsynet bygger det faglege inn haldet p\u00e5 f\u00f8lgjande normerande publikasjonar fr\u00e5 Helsedirektoratet \u00abnasjonal veileder for oppf\u00f8lging av personer med store og sammensatte behov\u00bb \u00abnasjonal veileder om barn og unge med habiliteringsbehov\u00bb \u00abnasjonal veileder for rehabilitering, habilitering, individuell plan og koordinator\u00bb \u00abnasjonal veileder for gode helse- og omsorgstjenester til personer med utviklingshemming\u00bb Eit fellestrekk for dei faglege tilr\u00e5dingane i desse rettleia rane er at det er god praksis \u00e5 jobbe tverrfagleg, m\u00e5lretta og systematisk overfor personar med samansette behov. Krav om individuelt tilpassa habilitering/oppl\u00e6ring Individuelt tilpassa te nester bid reg til \u00e5 oppn\u00e5 forsvarlege te nester og til \u00e5 oppfylle barnet og foreldra si rett til medverknad og informasjon etter pasient- og brukarrettslova (pbrl.) kapittel 3. For habilitering/oppl\u00e6ring er brukarinvolvering, medverknad og informasjonsutveksling viktig gjennom heile prosessen. Det vil si at barnet/foreldra f\u00e5r informasjon og kan medverke n\u00e5r tenester skal planleggast, gjennomf\u00f8rast, evaluerast og korrigerast. e Side: 4/10 Tverrfag/eg samarbeid og koordinering av tiltak Tverrfagleg samarbeid skal underst\u00f8tte forsvarlege tenester, og er regulert fleire stader i helse- og omsorgslovgivinga. Det f\u00f8lger av krav til forsvarlege tenester i hol.\u00a7 4-1 bokstav a at kommunen skal leggje til rette tenestene slik at den enkelte pasient eller brukar f\u00e5r eit heilskapleg og koordinert helse- og omsorgstenestetilbod. Kommunen har plikt til samarbeid og koordinering mellom andre etatar og tenesteniv\u00e5, jf. hol\u00a7 3-4. Andre bestemmelser som skal underst\u00f8tte koordinerte tenester av betydning for dette tilsynet, er hol.\u00a7 7-1 om individuell plan og\u00a7\u00a7 7-2 og 7-2 a om koordinator og barnekoordinator. Ei viktig grunngjeving for krav til samarbeid og koordinering er at det er fleire kjende risikofaktorar knytt til samarbeid og overgangar internt og eksternt. Det er s\u00e6rskilt omtalt at det i planlegging av tenester skal leggast vekt p\u00e5 \u00e5 minimalisere risikofaktorar knytt til samhandling internt og eksternt, jf. forskrift om ledelse og kvalitetsforbedring i helse- og omsorgstjenesten \u00a7 6 bokstave. Krav til styringssystem som sikrar tenester i samsvar med krav fastsett i lov og forskrift Kommunen har etter hol. \u00a7 3-1 tredje ledd plikt til \u00e5 planlegge, gjennomf\u00f8re, evaluere og korrigere verksemda, slik at tenestenes omfang og inn hald er i samsvar med krav i lov og forskrift. Denne plikta g\u00e5r ogs\u00e5 frem av helsetilsynslova \u00a7 5, som p\u00e5legg verksemder som yter helse- og omsorgstenester \u00e5 opprette internkontrollsystem. Internkontrollsystemet vert omtalt i forskrift om ledelse og kvalitetsforbedring i helse- og omsorgstjenesten som styringssystem: Omgrepet er i stor grad samanfallande med krava til internkontroll, men gjeld ogs\u00e5 krav til systematisk arbeid med kvalitetsforbetring og pasient- og brukartryggleik og oppfylling av pasientrettar. Styringssystemet skal vere tilpassa verksemda si storleik, eigenart, aktivitetar og risikoforhold, og ha det omfang som er naudsynt. Det same gjeld dokumentasjon av styringspliktene jf. forskrift om ledelse og kvalitetsforbedring i helse- og omsorgstjenesten \u00a7 5. Vi legg til grunn at kompleksiteten i desse tenestene tilseier at dei fleste styringstiltaka m\u00e5 vere skriftlege. lnnhaldet i kravet til styringssystemet er n\u00e6rare skildra i forskrifta\u00a7\u00a7 6 til og med 9. I dette tilsynet har vi s\u00e6rleg sett p\u00e5 f\u00f8igjande styringskrav: Krav til kompetanse Ein viktig f\u00f8resetnad for at habilitering/oppl\u00e6ring skal vere forsvarleg, er at tilsette har naudsynt kompetanse sett opp mot barna sine behov. Det f\u00f8lgjer av hol. \u00a7 4-1 at kommunen skal leggje til rette med tilstrekkeleg fagkompetanse i tenestene. Dette er n\u00e6rare omtalt i forskrift om ledelse og kvalitetsforbedring i helse- og omsorgstjenesten \u00a7 6 bokstav fog 7 bokstav b. Der det er iverksett kompetansetiltak skal verksemda kontrollere at tiltaka har effekt og korrigere tiltaka om naudsynt, jf. \u00a7 8 bokstav c og\u00a7 9 bokstav b. e Side: 5/10 Krav til planer, dokumentasjon og informasjonsflyt for \u00e5 sikre forsvar/eg og omforent praksis Barne- og avlastningsbustaden m\u00e5 ha ein plan for korleis barnet skal f\u00e5 dekka sine behov under opphalda. Ei slik plan skal inkludere barnet sine behov for m\u00e5l og tiltak for habilitering/oppl\u00e6ring. Ei slik plan for gjennomf\u00f8ring er omtalt i pasientjournalforskrifta\u00a7 6 f\u00f8rste ledd bokstav d som ei behandlingsplan. I barne- og avlastningsbustader nyttast som oftast omgrepet tiltaksplan. Det er ingen formkrav til ei slik plan, men den skal vere ein del av pasientjournalen. For \u00e5 sikre individuell, forsvarleg og omforent praksis m\u00e5 det vere skildra korleis tiltak skal gjennomf\u00f8rast (rutinar og prosedyrar), jf. forskrift om ledelse og kvalitetsforbedring i helse- og omsorgstjenesten\u00a7 7 bokstav c. Rutinar og prosedyrar som skildrar gjennomf\u00f8ringa b\u00f8r inng\u00e5 i sj\u00f8lve tiltaksplanen for at planen skal vere eit nyttig verkt\u00f8y for tilsette. Informasjon om bruk av hjelpemiddel, der dette er naudsynt, m\u00e5 ogs\u00e5 vere skildra i tiltaksplanen. For \u00e5 sikre informasjonsflyt om endringar i barnet sine behov skal det vere utarbeidd rutinar om korleis informasjon skal innhentast og utvekslast. Rutinane m\u00e5 omfatte samarbeid med foreldre, dei ulike arenaene barna oppheld seg og relevante instansar. Det skal vidare vere rutinar som omhandlar korleis munnleg rapportering og dokumentasjon i barnet sin journal skal vere. Journalf\u00f8ringa skal vere i tr\u00e5d med helsepersonellova \u00a7 40 og pasientjournalforskrifta \u00a7\u00a7 5 til 8. Det er i hol. \u00a7 5-10 presisert at kommunen skal s\u00f8rge for at journal- og informasjonssystema er forsvarlege. 3. Framstilling av faktagrunnlaget Her vert det gjort greie for korleis verksemdas aktuelle tenester fungerer, inkludert verksemdas tiltak for \u00e5 s\u00f8rgje for at krava til kvalitet og tryggleik for tenestemottakarane blir hald ne. Organisering og bemanning Etatsdirekt\u00f8r styrer tenesta i linje til enhetsleder i Avlastningstjenester, der Vestlund avlastning er organisert. Avdelingsleder i Vestlund avlastning har fagleg ansvar i avdelinga og rapporterer til enhetsleder i faste m\u00f8ter anna kvar veke. Enhetsleder rapporterer til etatsdirekt\u00f8r i faste m\u00f8ter anna kvar veke, i tillegg til eigne m\u00f8ter med meir spesifikke tema. Bergen kommune gir avlastningstenester til totalt 18 barn i Vestlund avlastning. Tilstrekkeleg informasjon om situasjonen og behova til barna AIie barna som tilsynet omfatta har prim\u00e6rkontakt og koordinator. Det er avklart at prim\u00e6rkontakt har hovudansvar for \u00e5 hente inn opplysningar om barnet og at prim\u00e6rkontakten skal s\u00f8rgje for at det vert utarbeidd rutinar og prosedyrar i tr\u00e5d med innhenta informasjon. Kommunen har utarbeidd eige skjema for f\u00f8rstegangssamtale med barn og p\u00e5r\u00f8rande f\u00f8r oppstart av avlastningstenester, der det vert henta inn opplysningar om barnet. I det vida re arbeidet med \u00e5 utforme rutinar og prosedyrar for barnet vert det ogs\u00e5 innhenta opplysningar fr\u00e5 skule, barnehage og andre involverte instansar, der tilsette ogs\u00e5 hospiterer i skule/barnehage f\u00f8r oppstart. e Side: 6/10 Identifisere behov og utarbeide m\u00e5l og tiltak Kommunen har utarbeidd rutinar og prosedyrar for kvart enkelt barn. Prim\u00e6rkontakt har dialog med p\u00e5r\u00f8rande og andre involverte instansar om m\u00e5l og tiltak for barna. Dette vert nedfelt i brukarpermar der rutinar og prosedyrar for det enkelte barn g\u00e5r fram, under dette kva tiltak som skal gjennomf\u00f8rast og korleis. Det g\u00e5r fram av intervju at barna sin brukarperm er eit viktig arbeidsdokument for tilsette ved gjennomf\u00f8ring av tenester. Det g\u00e5r vida re fram at brukarperm vert aktivt nytta b\u00e5de i den daglege oppf\u00f8lginga av barnet og i oppl\u00e6ring av nytilsette. Brukarpermar vert sendt heim til p\u00e5r\u00f8rande for tilbakemelding, korrigering og innspel, og i tillegg dr\u00f8fta i m\u00f8ter om barna. Tilbakemeldingar fr\u00e5 til d\u00f8mes p\u00e5r\u00f8rande, fysioterapeut og ergoterapeut vert f\u00f8lgt opp av prim\u00e6rkontakt, som skal korrigere brukarpermen n\u00e5r det er naudsynt. Gjennomf\u00f8ring av tiltak for habilitering/oppl\u00e6ring Kommunen nyttar Profil journalf\u00f8ringssystem og har bestemt at all informasjon om barna skal dokumenterast i journal. Det g\u00e5r fram av intervju at tilsette skal dokumentere det dei gjer i Profil, med utgangspunkt i barna sine rutinar og prosedyrar. Tiltak som ikkje vert gjennomf\u00f8rt skal ogs\u00e5 dokumenterast i Profil, i tillegg til at ansvarsvakt f\u00e5r munnleg beskjed i slike situasjonar. Barna har beskjedb\u00f8ker eller nettbrett som vert nytta til informasjonsutveksling mellom avlastning, heim og skule/barnehage. Det er overlapping mellom vakter i avlastinga der det dagleg vert dokumentert viktige hendingar eller beskjeder om barna, og andre tema som er viktig for tilsette \u00e5 vite om det enkelte barn f\u00f8r informasjonen kjem i journal/brukarperm. Det g\u00e5r fram av journal at det for fleire barn er utarbeidd treningsprogram av fysioterapeut. I desse sakene deltek fysioterapeut i ansvarsgruppem\u00f8ter, og gir i tillegg oppl\u00e6ring og rettleiing til tilsette som skal gjennomf\u00f8re treninga. Ved behov for vikar eller ekstra bemanning vert det gjort ei fagleg vurdering opp mot kompetanse p\u00e5 vakt og barna som er i aviastinga. Beordring p\u00e5 jobb av fasl tiisette er ei l\u00f8ysing dersom det vert vurdert behov for fleire tilsette eller anna kompetanse i avlastinga. Det vert gjennomf\u00f8rt regelmessige m\u00f8ter for tilsette der tiltak vert diskutert og endringar vert delt. Kommunen har eigen rutine i BK Kvalitetssystem om oppl\u00e6ring til tilsette. Avdelingsleiar kontrollerer at rutinen vert f\u00f8lgt og at tilsette f\u00e5r den oppl\u00e6ringa dei skal ha. Vi f\u00e5r opplyst at barna f\u00e5r den oppf\u00f8lginga og dei tenestene dei skal ha n\u00e5r dei er i avlastinga. Evaluering og korrigering av m\u00e5l og tiltak Kommunen har avklart at barnet sin prim\u00e6rkontakt skal delta i ansvarsgruppem\u00f8te og samarbeids- m\u00f8te om barnet. Ved behov deltek avdelingsleiar eller fagansvarleg i m\u00f8ta. Evaluering og eventuell korrigering av prosedyrar og rutinar vert gjort i desse m\u00f8ta der p\u00e5r\u00f8rande og andre involverte akt\u00f8rar deltek. M\u00f8ta vert gjennomf\u00f8rt regelmessig. Vida re vert tiltak evaluert i avlastinga i Side: 7/10 regelmessige personalm\u00f8te, eigen evaluering etter kvart opphald og i \u00e5rsrapportar. Det g\u00e5r fram av brukarpermar at tiltak og prosedyrar for barna vert oppdatert ved endringar i behov. Tilsette opplyser at dei vert gjort kjend med eventuelle endringar i barna sine prosedyrar og rutinar, og at tiltak ogs\u00e5 vert evaluert i direkte samtale med p\u00e5r\u00f8rande utover nemnde m\u00f8ter. Det g\u00e5r fram av intervju at brukarpermar vert oppdatert \u00e5rleg i samr\u00e5d med p\u00e5r\u00f8rande. Det g\u00e5r fram av tilsendt dokumentasjon og av intervju at barnet sin prim\u00e6rkontakt skriv \u00e5rsrapport for barnet ved starten av kvart \u00e5r, der avlastinga evaluerer tenesta f\u00f8rre \u00e5r. \u00c5rsrapporten vert sendt til p\u00e5r\u00f8rande. I tillegg f\u00e5r p\u00e5r\u00f8rande tilbod om kvalitetssamtale \u00e5rleg, der tema mellom anna er p\u00e5r\u00f8rande si oppleving av kvalitet i tenesta, samarbeid og informasjonsflyt. I forkant av samtalen f\u00e5r p\u00e5r\u00f8rande tilsendt eige skjema for forberedelse til kvalitetssamtalen. Leiinga si oppf\u00f8lging Leiinga nyttar kommunen sitt kvalitets- og styringssystem for \u00e5 f\u00f8lgje med p\u00e5 tenesta til barna i Vestlund avlasting, og dei same systema for \u00e5 f\u00f8lgje med p\u00e5 at tenesta vert evaluert. Enhetsleder har m\u00f8te med avdelingsleiarar anna kvar veke og i tillegg individuell leiaroppf\u00f8lging ein gong i m\u00e5naden, der det vert rapportert om avvik, kompetanse og ressurssituasjon. Etatsdirekt\u00f8r har m\u00f8te med einingsleiarane anna kvar veke, og i tillegg individuelt m\u00f8te med einingsleiarar ein gong i m\u00e5naden. Vidare vert det gjennomf\u00f8rt samtalar og m\u00f8ter utover desse der spesifikke tema om tenesta til barn i Vestlund vert diskutert. Fagansvarleg og/eller avdelingsleiar leser brukarpermar for alle barna, og skal i tillegg regelmessig f\u00f8lgje med p\u00e5 dokumentasjon i journalen. Det vert gjennomf\u00f8rt internkontroll ved avlastinga \u00e5rleg. Leiinga er kjend med s\u00e5rbarheitsfaktorar og risikoomr\u00e5der i tenesta, og har sett i verk tiltak mellom anna for \u00e5 endre turnus, m\u00f8testruktur i avlastinga og opprette eige team rundt dei barna som treng det. 4. Vurdering av faktagrunnlaget opp mot aktuelt lovgrunnlag I dette kapittelet vurderer vi fakta i kapittel 3 opp mot lovregla ne i kapittel 2. Helse- og omsorgslovgivinga stiller krav til leiing og systematisk styring for \u00e5 sikre at kommunen rettar seg etter lova n\u00e5r det gjeld tenester til barn i barne- og avlastningsbustad. Det er eit leiaransvar \u00e5 s\u00f8rgje for rammer og organisatoriske l\u00f8ysingar som reduserer risiko for svikt. Leiinga har eit overordna ansvar for styringssystemet og for \u00e5 f\u00f8lgje med p\u00e5 om tenesta er forsvarleg og i tr\u00e5d med helselovgivinga. Ut i fr\u00e5 dei organisatoriske dokumenta vi har f\u00e5tt tilsendt og informasjon vi har f\u00e5tt i intervju og ved gjennomgang av journalar, vurderer vi at kommunen har eit system for \u00e5 f\u00f8lgje med p\u00e5 om tenesta er forsvarleg og i tr\u00e5d med helselovgivinga. e Side: 8/10 Under tilsynet fekk vi opplysningar om utfordringar og s\u00e5rbarheitsfaktorer i te nesta, og at leiinga er kjent med og har sett i verk tiltak for \u00e5 l\u00f8yse desse. P\u00e5 bakgrunn av informasjonen vi har f\u00e5tt, har vi ikkje grunnlag for \u00e5 konkludere med brat p\u00e5 krav i lov og forskrift. 5. Statsforvaltarens konklusjon Her presenter vi konklusjonen av unders\u00f8kinga v\u00e5r, basert p\u00e5 vurderingane i kapittel 4. Vi har ikkje grunnlag for \u00e5 konkludere med lovbrot innanfor omr\u00e5da tilsynet omfatta. Endeleg rapport vert sendt Statens helsetilsyn for publisering p\u00e5 www.helsetilsynet.no. Med helsing Arne Erstad \u00d8rjan Moldestad fungerande seksjonsleiar seniorr\u00e5dgjevar Dokumentet er elektronisk godkjent "
}