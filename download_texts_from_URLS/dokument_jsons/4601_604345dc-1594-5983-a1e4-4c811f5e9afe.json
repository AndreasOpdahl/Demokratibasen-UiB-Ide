{
  "dokument_id": "604345dc-1594-5983-a1e4-4c811f5e9afe",
  "doc_type": "case_attachment",
  "kommune": 4601,
  "tittel": "Byantikvarens innspill - offentlig h\u00f8ring av nye statlige planretningslinjer for arealbruk og mobilitet",
  "url": "https://bergen.kommune.no/politikere-utvalg/api/fil/bk360/10280514/Byantikvarens-innspill-offentlig-horing-av-nye-statlige-planretningslinjer-for-arealbruk-og-mobilitet",
  "tekst": " Byantikvaren Til Intern korrespondanse BBU - Seksjon byutvikling (Arbeidssted) V\u00e5r referanse: 2024/47369-7 v/Amalie Hilde Saksbehandler: Endre Steen Nilsen Dato: 17. april 2024 Fra Byantikvaren Byantikvarens innspill - offentlig h\u00f8ring av nye statlige planretningslinjer for arealbruk og mobilitet Hva saken gjelder Vi er bedt om \u00e5 gi faglig innspill til Statlige planretningslinjer for arealbruk og mobilitet og Statlige planretningslinjer for klima og energi. Hovedlinjene fra foreg\u00e5ende statlige planretningslinjer for samordnet bolig-, areal- og transportplanlegging, videref\u00f8res i all hovedsak i de foresl\u00e5tte nye statlige planretningslinjer for arealbruk og mobilitet. Felles for planretningslinjene Det kommer etter v\u00e5r oppfatning ikke fram godt nok at kulturmilj\u00f8forvaltningen er en del av den samlede milj\u00f8 og klimal\u00f8sningene hvor FNs b\u00e6rekraftsm\u00e5l er sentrale. Vi viser her til nasjonale f\u00f8ringer gitt i Stortingsmelding 16 (2019-2020) Nye m\u00e5l i kulturmilj\u00f8politikken, vedtatt i april 2020: Gjennom meldinga vert \"kulturmilj\u00f8\" innf\u00f8rt som eit samleomgrep for kulturminne, kulturmilj\u00f8 og landskap. Omgrepet understrekar verdien av heilskap og samanheng, og tilknytinga til den \u00f8vrige klima- og milj\u00f8politikken blir tydelegare. Kulturminne og kulturmilj\u00f8 spelar ei sentral rolle i berekraftig byutvikling. Kulturmilj\u00f8 skal bidra til berekraftig utvikling gjennom heilskapleg samfunnsplanlegging. Kulturmilj\u00f8 er eit felles gode som kan bidra til b\u00e5de milj\u00f8messig, sosial og \u00f8konomisk berekraft.\u00bb I nasjonale forventninger til lokal og regional planlegging 2023-2027 som ogs\u00e5 er bygd p\u00e5 FNs b\u00e6rekraftsm\u00e5l blir det ogs\u00e5 understreka at \u00abheilskapleg samfunns- og arealplanlegging m\u00e5 bidra til at ein ser innsatsen for klima og milj\u00f8 i samanheng og p\u00e5 tvers av sektorane\u00bb. Statlige planretningslinjer for klima og energi I Statlige planretningslinjer for klima og energi er ikke begrepet kulturmilj\u00f8 eller kulturlandskap brukt selv om retningslinjene i stor grad omhandler tiltak i utbygde milj\u00f8. Tiltak i viktige kulturmilj\u00f8 og p\u00e5 bygninger kan f\u00e5 store konsekvenser. Vi mener derfor det n\u00f8dvendig \u00e5 se til andre statlige retningslinjer og forventninger til planlegging. I Nasjonale forventinger til regional og kommunal planlegging 2019 -2023 her st\u00e5r det blant annet: \u2022 ... kommunene identifiserer og tar hensyn til viktig...( )..., kulturhistoriske verdier, kulturmilj\u00f8 og landskap i planlegging. Samlende virkninger tas hensyn til. \u2022 Kommunene vektlegger arkitektur og kvalitet i de bygde omgivelsene og planlegger med utgangspunkt i stedets s\u00e6rpreg, kulturhistoriske elementer og viktige landskapstrekk. Eldre bebyggelses og bystruktur vurderes som ressurser i en sirkul\u00e6r \u00f8konomi. Punkt 4.3. f sier at rehabilitering og gjenbruk av bygninger samlet sett er en b\u00e6rekraftig l\u00f8sning som er bedre for klimagassutslipp en regulering til nybygg. Vi mener det er problematisk at det at dette ikke kommer fram at andre milj\u00f8verdier m\u00e5 bli en del av denne vurdering. Det samme gjelder for 5.1 som bare omtaler naturmilj\u00f8. Konsekvenser for det bygde milj\u00f8et burde derfor v\u00e6t bedre omtalt og vektlagt. Statlige planretningslinjer for arealbruk og mobilitet Form\u00e5let med retningslinjene er blant annet \u00e5 ivareta kulturmilj\u00f8. Kulturmilj\u00f8 er omtalt i eget punkt 3.13. Det skal vurderes om kulturmilj\u00f8 kan ivaretas og brukes som ressurs i by- og stedsutvikling. Det kunne med fordel v\u00e6rt en tettere kobling til andre punkter i retningslinjene. S\u00e6rlig opplever vi at temaene som omhandler punkt 3.2 Sentrumsutvikling, 3.4 Bolig og boligsammensetning, 3.14 stedstilpassing og arkitektonisk kvalitet og 4.5 Fortetting og transformasjon, m\u00e5 sees i sammenheng med det bygde milj\u00f8et. Kulturminner og kulturmilj\u00f8 vil derfor ofte v\u00e6re viktig premissgiver for utvikling. Punkt 6.7 omhandler helhetlig ROS som grunnlag for kommuneplanarbeider. Tap av kulturmilj\u00f8 m\u00e5 regnes u\u00f8nsket hendelse som f\u00f8lge av blant annet klimaendringer og arealplanlegging. Det b\u00f8r derfor legges vekt p\u00e5 \u00e5 prioritere arbeidet med ROS i retningslinjene til beslutningsgrunnlag. Byantikvaren mener oppsummert at: \u2022 De statlige retningslinjene b\u00f8r ta utgangspunkt i nasjonale forventninger til planlegging. \u2022 Betegnelsen kulturmilj\u00f8 og kulturlandskap m\u00e5 brukes i retningslinjene for klima og energi. \u2022 Retningslinjene for klima og energi fremst\u00e5r som noe snevre. Konsekvenser for det bygde milj\u00f8et burde v\u00e6re bedre omtalt og vektlagt. \u2022 Retningslinjene kunne med fordel lagt opp til \u00f8kt utbygging av fleksible bygg med potensiale til ulik bruksomr\u00e5der over tid. \u2022 Byggematerialer utgj\u00f8r store klimautslipp. Det b\u00f8r derfor vektlegges at lokalt produserte materialer at med lang varighet og h\u00f8y kvalitet kan bidra til mindre som klimatiltak og enklere tilpasses i kulturmilj\u00f8ene. Med hilsen Byantikvaren Johanne Gillow - Byantikvar Endre Steen Nilsen - r\u00e5dgiver Dokumentet er godkjent elektronisk. Kopi: "
}