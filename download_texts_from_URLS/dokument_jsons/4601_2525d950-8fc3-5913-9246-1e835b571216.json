{
  "dokument_id": "2525d950-8fc3-5913-9246-1e835b571216",
  "doc_type": "case_attachment",
  "kommune": 4601,
  "tittel": "H\u00f8ring av utkast til Riksantikvarens evaluering og forslag til oppf\u00f8lging av de 10 bevaringsprogrammene",
  "url": "https://bergen.kommune.no/politikere-utvalg/api/fil/bk360/9344336/Horing-av-utkast-til-Riksantikvarens-evaluering-og-forslag-til-oppfolging-av-de-10-bevaringsprogrammene",
  "tekst": " Dato: 8. november 2023 H\u00f8ring av utkast til Riksantikvarens evaluering og forslag til oppf\u00f8lging av de 10 bevaringsprogrammene Riksantikvaren sender med dette utkast til evaluering og forslag til oppf\u00f8lging av de 10 bevaringsprogrammene p\u00e5 h\u00f8ring. Frist for innspill er 18.12 2023. Oppdrag fra Klima- og milj\u00f8departementet Riksantikvaren har f\u00e5tt i oppdrag fra Klima- og milj\u00f8departementet \u00e5 \u00abgjennomf\u00f8re en evaluering av bevaringsprogrammene, som grunnlag for \u00e5 vurdere eventuell videref\u00f8ring av dem som tilskuddsordninger\u00bb. Dokumentet som sendes p\u00e5 h\u00f8ring, er et utkast til rapport. M\u00e5lsettingen med evalueringen er \u00e5 gi departementet anbefalinger om oppf\u00f8lging av gjenst\u00e5ende utfordringer i de 10 bevaringsprogrammene, i forbindelse med utfasing av programmene. I tillegg \u00f8nsker vi \u00e5 samle viktige erfaringer fra bevaringsprogrammene som grunnlag for utvikling av de nye bevaringsstrategiene. Om evalueringen og forslag til oppf\u00f8lging Dokumentet best\u00e5r av f\u00f8lgende deler: - Forord og sammendrag - Del 1: I denne delen redegj\u00f8r vi kort for oppdraget fra KLD, om kunnskapsgrunnlaget vi har lagt til grunn og om gjennomf\u00f8ringen av evalueringen. Vi gjennomg\u00e5r ogs\u00e5 bakgrunn for og form\u00e5l med opprettelsen av bevaringsprogrammene. Vi redegj\u00f8r kort for programmene slik de ble utformet og foretar en overordnet gjennomgang av relevante politiske dokumenter og styringsdokumenter. - Del 2: Her gjennomg\u00e5r vi hvert av de 10 bevaringsprogrammene. Vi omtaler m\u00e5lsettingene, vurderer m\u00e5loppn\u00e5else, ser p\u00e5 styrker og svakheter, samt redegj\u00f8r for gjenst\u00e5ende utfordringer. - Del 3: Her oppsummerer vi de viktigste funnene fra evalueringen av de 10 bevaringsprogrammene, og vurderer i hvilken grad bevaringsprogrammene \"har fungert\" etter hensikten, herunder om de har bidratt til \u00e5 effektivisere og m\u00e5lrette vernearbeidet, jf. oppdraget fra departementet. Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.riksantikvaren.no - Del 4: I denne delen kommer vi med forslag til oppf\u00f8lging av de 10 bevaringsprogrammene, p\u00e5 bakgrunn av de gjenst\u00e5ende utfordringene. Evalueringen av Bevaringsprogrammet for brannsikring av tette trehusomr\u00e5der og stavkirker blir ikke sendt ut p\u00e5 h\u00f8ring i sin helhet. Brannsikringen av stavkirkene er unntatt offentlighet og derfor er denne delen av dette bevaringsprogrammet utelatt fra h\u00f8ringen. Riksantikvaren har gjennomf\u00f8rt konsultasjon med Sametinget Sametinget og Riksantikvaren har gjennomf\u00f8rt to konsultasjoner i forbindelse med evalueringen av bevaringsprogrammene. Den siste konsultasjonen ble gjennomf\u00f8rt 7. november 2023 og omhandlet utkast til evaluering og forslag til oppf\u00f8lging av bevaringsprogrammene for samiske kulturminner, fart\u00f8y og utvalgte arkeologiske kulturminner Protokoll fra konsultasjonen vil bli ettersendt h\u00f8ringspartene n\u00e5r den er godkjent. Tilbakemeldinger Frist for innsending av h\u00f8ringsuttalelser er 18.12 2023, men send gjerne inn h\u00f8ringssvar f\u00f8r dette. Riksantikvaren har frist for oversendelse til Klima og milj\u00f8departementet medio januar. H\u00f8ringsuttalelse sendes til postmottak@ra.no og merkes \"Evaluering av bevaringsprogrammene\". Sp\u00f8rsm\u00e5l kan rettes til Mari S\u00f8bstad Amundsen msam@ra.no Vi ser frem til \u00e5 motta innspill! Vennlig hilsen Mari S\u00f8bstad Amundsen Fagkoordinator M: 920 59 571 Kulturminneavdelingen/Seksjon f\u00e5r r\u00e5dgivning og tilskudd Riksantikvaren Riksantikvaren - Direktoratet for kulturminneforvaltning Dronningensgate 13 \u2022 Pb. 1483 Vika \u2022 0116 Oslo \u2022 Tlf: 22 94 04 00 \u2022 www.riksantikvaren.no "
}