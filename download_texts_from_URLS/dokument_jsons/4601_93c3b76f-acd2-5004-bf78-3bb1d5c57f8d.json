{
  "dokument_id": "93c3b76f-acd2-5004-bf78-3bb1d5c57f8d",
  "doc_type": "case_presentation",
  "kommune": 4601,
  "tittel": "Revidert prosjektplan for forvaltningsrevisjon av bustadsosialt arbeid ",
  "url": "https://bergen.kommune.no/politikere-utvalg/api/fil/bk360/10263614/Framstilling-Revidert-prosjektplan-for-bustadsosialt-arbeid",
  "tekst": " Kontrollutvalget Saksframstilling V\u00e5r referanse: 2023/241049-13 Saksbehandler: Lillian Kristin Bolstad Revidert prosjektplan for forvaltningsrevisjon av bustadsosialt arbeid Hva saken gjeld: Revisor Deloitte har starta opp dette forvaltningsrevisjonsprosjektet, jf. kontrollutvalsvedtak 04.10.2023, sak 98/23. Dei har byrja \u00e5 hente inn og gjennomg\u00e5 dokumentasjon. P\u00e5 grunn av gjennomf\u00f8rt tilsyn fr\u00e5 Statsforvaltaren p\u00e5 omr\u00e5det, og at utval for helse og sosial gjennomf\u00f8rte ei h\u00f8yring knytt til kommunen sitt butilbod i Bj\u00f8rnsonsgate har det vore behov for \u00e5 revidere prosjektplanen. I denne saka kan kontrollutvalet vedta revisor sitt utkast til revidert prosjektplan for bustadsosialt arbeid. Kontrollutvalsm\u00f8te 12.03.2024 Kontrollutvalet behandla sak 26/24 \u00abJustering av prosjektplan for forvaltningsrevisjon av bustadsosialt arbeid\u00bb i m\u00f8tet 12.03.2024 og fatta f\u00f8lgande vedtak: 1. Kontrollutvalet ber revisor Deloitte legge fram justert prosjektplan for forvaltningsrevisjon av bustadsosialt arbeid i kontrollutvalet sitt neste m\u00f8te, 23. april. Justeringane skal bygge blant anna p\u00e5 opplysningar og innspel som kom fram i kontrollutvalsm\u00f8ta 20. februar og 12. mars, og det som kjem fram i utval for helse og sosial si opne h\u00f8yring om bustadsosiale tiltak i Bj\u00f8rnsonsgate 4. 2. Kontrollutvalet tek presentasjonen fr\u00e5 revisor Deloitte om moglege vegar vidare i forvaltningsrevisjon av kommunen sitt bustadsosiale arbeid til orientering. 3. Kontrollutvalet ber revisor sj\u00e5 vidare p\u00e5 om vi i p\u00e5g\u00e5ande forvaltningsrevisjon, skal innarbeide strategi og metodar for \u00e5 skaffe tilstrekkeleg antal bustadar. Sakshistorikk 04.10.2023, sak 98/23 Kontrollutvalet vedtok \u00e5 bestille ein forvaltningsrevisjon av bustadsosialt arbeid i Bergen kommune, i samsvar med prosjektplan lagt ved saka. 20.02.2024, sak 12/24 Kontrollutvalet vedtok \u00e5 bestilt ein revidert prosjektplan for forvaltningsrevisjonen. 12.03.24, sak 26/24 Kontrollutvalet vedtok at den reviderte prosjektplanen skulle innehalde forslag til problemstillingar knytt til kommunen sitt arbeid med \u00e5 sikre framdrift i arbeidet med \u00e5 skaffe bustadar (strategiar og metodar). Vidare skulle revidert prosjektplan bygge p\u00e5 opplysningar og innspel som eventuelt ville kome frem i utval for helse og sosial si opne h\u00f8yring om 1 bustadsosiale tiltak i kommunen sitt butilbud i Bj\u00f8rnsonsgate (gjennomf\u00f8rt 13.03.24). Form\u00e5l Form\u00e5let med denne forvaltningsrevisjon er \u00e5 unders\u00f8ke om kommunen arbeider p\u00e5 ein hensiktsmessig m\u00e5te for \u00e5 sikre tilstrekkeleg antal og tilpassa og trygge bustadar til dei mest vanskelegstilte p\u00e5 bustadmarknaden, inkludert barnefamiliar. Problemstillingar 1. I kva grad arbeider kommunen [for] \u00e5 f\u00e5 oversikt over ulike brukargrupper sine behov og etablert eit tilstrekkeleg differensiert tilbod? 2. I kva grad har kommunen etablert system for samarbeid p\u00e5 tvers av etatar for brukargrupper som har behov for dette for \u00e5 f\u00e5 eit tilstrekkeleg bustadtilbod? 3. Sikrar kommunen at det blir gjennomf\u00f8rt tilstrekkelege risikovurderingar og utarbeida tilh\u00f8yrande handlingsplanar for kommunens ulike butiltak for s\u00e6rleg utsette grupper? a. I kva grad inng\u00e5r vurderingar av st\u00f8ttetiltak, bemanningsbehov og tryggleikstiltak i risikovurderingane? b. I kva grad har tilbakemeldingar fr\u00e5 relevante parter, som for eksempel brukarar og tryggleikspersonell, blitt innhenta i arbeidet med risikovurderingane? c. I kva grad f\u00f8lger kommunen opp at eventuelle handlingsplanar med tiltak som er utarbeida p\u00e5 bakgrunn av risikovurderingar av kommunens butilbod blir gjennomf\u00f8rt? 4. Kva erfaringar har representantar fr\u00e5 ulike brukargrupper med kommunen sitt butilbod og bistand knytt til \u00e5 skaffe midlertidig og varig bustad? 5. I kva grad bidreg kommunen til \u00e5 sikre stabile og trygge buforhold for barn n\u00e5r deira foreldre er vanskelegstilte p\u00e5 bustadmarknaden? a. I kva grad sikrar kommunen at barn med foreldre som er vanskelegstilte p\u00e5 bustadmarknaden bur i eigna bustadar med forsvarleg kvalitet og i eit bumilj\u00f8 som er trygt for barn? b. Sikrar kommunen at barn med foreldre som er vanskelegstilte p\u00e5 bustadmarknaden f\u00e5r stabilitet i leigeforholdet med kommunen og ikkje m\u00e5 flytte oftare enn n\u00f8dvendig? 6. I kva grad har kommunen tilfredsstillande system som sikrar at avvik knytt til buforhold i kommunale bustadar blir registrert og f\u00f8lgt opp? 7. I kva grad har kommunen sikra tilstrekkeleg framdrift og gode prosessar i arbeidet med \u00e5 etablere fleire bustadar til vanskelegstilte? a. Arbeider kommunen hensiktsmessig for \u00e5 sikre god framdrift i reguleringsplanprosessar knytt til etablering av fleire bustadar? b. I kva grad har det vert eit hensiktsmessig samarbeid mellom involverte etatar i kommunen i arbeidet med \u00e5 f\u00e5 framdrift i etablering av fleire bustadar? c. I kva grad har det vore eit hensiktsmessig samarbeid mellom kommunen, p\u00e5verka brukargrupper og framtidige naboar til bustadane? Revisjonskriterium Revisjonskriterium er dei krav, normer og standardar som forvaltningsrevisjonsobjektet skal reviderast i forhold til. Revisjonskriteria vil bli henta fr\u00e5 og utleia av autoritative kjelder, rettsreglar, politiske 2 vedtak og fastsette retningsliner. Andre kriterium vil kunne kome til dersom det skulle vere n\u00f8dvendig for \u00e5 f\u00e5 en fullstendig unders\u00f8king og vurdering av problemstillingane. Lov, forskrift og nasjonale f\u00f8ringar \u2022 Lov om styrking av menneskerettane si stilling i norsk rett \u2022 Lov om kommunen sitt ansvar p\u00e5 det bustadsosiale feltet \u2022 Lov om sosiale tenester i arbeids- og velferdsforvaltning (sosialtenestelova) \u2022 Kommunelova og krav til internkontroll \u2022 Nasjonale strategiar og f\u00f8ringar (rundskriv) Relevante kommunale styringsdokument og vedtak kan bli nytta som revisjonskriterium. Metode Revisor vil bruke ulike metodar og kjelder i arbeidet med \u00e5 samle inn data som er relevante for \u00e5 svare p\u00e5 problemstillingane. Forvaltningsrevisjonen vil bli utf\u00f8rt i samsvar med gjeldande standard for forvaltningsrevisjon (RSK 001). Dokumentanalyse Revisor har allereie henta inn og gjennomg\u00e5tt informasjon fr\u00e5 etat for psykisk helse og rustenester, etat for sosiale tenester og bustadetaten. Informasjonen har omhandla oversikt og statistikk knytt til: \u2022 butilbod \u2022 strategiar for bustadpolitikk \u2022 organisering av arbeidet p\u00e5 det bustadsosiale feltet \u2022 gjennomf\u00f8rte risikovurderingar \u2022 handlingsplanar \u2022 internkontrollprosedyrar p\u00e5 det bustadsosiale feltet \u2022 resultat fr\u00e5 brukarunders\u00f8kingar \u2022 informasjonsm\u00f8te med brukarar og p\u00e5r\u00f8rande Nye problemstillingar gjer at det er behov for \u00e5 innhente ytterlegare dokumentasjon. Dette vil inkludere dokumentasjon knytt til korleis kommunen: \u2022 tek hand om familiar med barn som er vanskelegstilte p\u00e5 bustadmarknaden \u2022 arbeider med \u00e5 etablere fleire bustadar til vanskelegstilte I tillegg \u00f8nsker revisor hente inn dokumentasjon knytt til eit eller to bustadutbyggingsprosjekt. Dette er for \u00e5 unders\u00f8ke kommunen sitt arbeid for \u00e5 sikre gode prosesser, framdrift og samarbeid. Intervju Revisor vil intervjue utvalde personar fr\u00e5 kommunen som har ansvar for \u00e5 sikre et differensiert og trygt butilbod til vanskelegstilte p\u00e5 bustadmarknaden. Dei vil intervjue personar som har ansvar for \u00e5 sikre nok bustadar og tilbod i bustadar. I tillegg vil dei intervjue personar med ansvar for \u00e5 bygge og kj\u00f8pe bustadar. Dei vil ogs\u00e5 gjennomf\u00f8re intervju med inntil 20 brukarar/representantar for brukarar om deira erfaring med butilbodet til kommunen og hjelp til \u00e5 kome inn p\u00e5 p\u00e5 bustadmarknaden. Revisor vil pr\u00f8ve \u00e5 f\u00e5 intervjua eit breitt spekter av ulike grupper av vanskelegstilte p\u00e5 bustadmarknaden, som har erfaring med ulike butilbod. Utvalet vil ogs\u00e5 inkludere familiar med barn. 3 Intervju med brukarar av butilbodet til kommunen vil avhenge av brukarar og vilje til \u00e5 dele av egen erfaring. Revisor vil vektlegge at deltaking er frivillig, men brukarperspektivet er ein sv\u00e6rt viktig del av datagrunnlaget til forvaltningsrevisjonen. Analyse av statistikk Revisor vil gjennomg\u00e5 og analyser eventuell statistikk og talmateriale knytt til kor mange som f\u00e5r hjelp til \u00e5 f\u00e5 varig bustad, og kor mange som klarer \u00e5 behalde bustadane dei har f\u00e5tt hjelp til \u00e5 skaffe. Tid og ressursbruk I opphavleg prosjektplan var estimert timetal for prosjektet 400-550 timar. I revidert prosjektplan har estimert timetal auka til 780 timar. Prosjektet har starta opp. Gitt at alt g\u00e5r etter planen vil forvaltningsrevisjonsrapporten vere klar innan utgangen av oktober 2024. Sekretariatet si vurdering Sidan revisjonsprosjektet har blitt utvida med 3 nye problemstillingar er v\u00e5r vurdering at det er rimeleg at estimert tidsbruk aukar til 780 timar. Det er v\u00e5r vurdering at kontrollutvalet har budsjettmidlar til \u00e5 gjennomf\u00f8re denne forvaltningsrevisjonen, sj\u00f8lv om estimert timetal auka. Vi vurderer det som positivt at revisor legg vekt p\u00e5 brukarperspektivet i denne revisjonen. N\u00e5r revisor intervjuar og hentar inn data fr\u00e5 b\u00e5de brukarar/p\u00e5r\u00f8rande og tilsette i kommunen, kan det vere med p\u00e5 \u00e5 synleggjere eventuelle ulike oppfatningar av utfordringar p\u00e5 dette feltet. Forslag til vedtak: Kontrollutvalet vedtek revidert prosjektplan av april 2024 for forvaltningsrevisjonsprosjektet \u00abForvaltningsrevisjon av boligsosialt arbeid i Bergen kommune\u00bb. Dato: 16. april 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: 1. Revidert prosjektplan for forvaltningsrevisjon av boligsosialt arbeid 2. Vedlegg prosjektplan for forvaltningsrevisjon av boligsosialt arbeid - revidert timebudsjett (unnateke offentleg innsyn med heimel i forvaltingslova \u00a7 13 f\u00f8rste ledd nr. 2) 4 "
}