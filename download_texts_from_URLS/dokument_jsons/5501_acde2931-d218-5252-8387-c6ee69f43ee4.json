{
  "dokument_id": "acde2931-d218-5252-8387-c6ee69f43ee4",
  "doc_type": "case_presentation",
  "kommune": 5501,
  "tittel": "Sak 03/24 S\u00f8knad om endring av minsteareal for elg for valdene S\u00f8rbotn, S\u00f8ndre Ramfjord og Andersdal.",
  "url": "https://innsyn.tromso.kommune.no/application/getMoteDokument?dokid=2001596080",
  "tekst": "Arkivsaksnr. 24/01853-1 Saksbehandler Bo Eide Saksgang M\u00f8tedato Viltnemnda Sak 03/24 S\u00f8knad om endring av minsteareal for elg for valdene S\u00f8rbotn, S\u00f8ndre Ramfjord og Andersdal. Kommunedirekt\u00f8rens innstilling til vedtak: S\u00f8knaden om permanent endret minsteareal for elg for valdene S\u00f8rbotn, S\u00f8ndre Ramfjord og Andersdal, fra 6000 daa til 4000 daa innvilges ikke. Med hjemmel i Hjorteviltforskriftens \u00a77, fastsettes midlertidig redusert minsteareal for elgvaldene S\u00f8rbotn, S\u00f8ndre Ramfjord og Andersdal til 4000 daa, for \u00e5rene 2024 og 2025. Bestandsplanstyret bes innarbeide det midlertidig reduserte minstearealet i den kommende bestandsplanen. Mari Enoksen Hult Mette Moh\u00e5g Konstituert kommunedirekt\u00f8r Avdelingsdirekt\u00f8r, bymilj\u00f8 1 Hva saken gjelder Styret i bestandsplanomr\u00e5de Fastlandet, i Troms\u00f8 har foresl\u00e5tt en reduksjon av minstearealet for elg i i tre vald som er tilknyttet bestandsplanomr\u00e5det. Det foresl\u00e5s reduksjon fra dagens 6000 daa, til 4000 daa i valdene S\u00f8rbotn Grunneierlag, S\u00f8ndre Ramfjord Grunneierlag og Andersdal Utmarkslag. S\u00f8knaden begrunnes med en \u00f8kende elgbestand. Det er etter hjorteviltforskriftens \u00a76 en kommunal oppgave \u00e5 fastsette minstearealet for elg i kommunen. Minstearealet setter arealet bak hver fellingstillatelse for elg i et omr\u00e5de. Saksutredning Det er for tre vald p\u00e5 fastlandet s\u00f8kt om endring av minstearealet for elg, fra 6000 til 4000 da. S\u00f8ker er styret for bestandsplanomr\u00e5det der de tre valdene inng\u00e5r. S\u00f8knaden er levert innen fristen for slik s\u00f8knad, 15, januar. Om fastsettelse av minsteareal Kommunen skal etter hjorteviltforskriftens \u00a76 fastsette minsteareal for felling av hjortevilt i kommunen. Minstearealet fastsettes i egen kommunal forskrift. Det kan fastsettes ulikt minsteareal for ulike arter og for ulike deler av en kommune. Dagens forskrift fastsetter minstearealet til 6000 daa for fastlandsdelen av Troms\u00f8 kommune, unntatt for Breivikeidet, der minstearealet er satt 4000 daa. For Kval\u00f8ya og Ringvass\u00f8ya er minstearealet 4000 daa. Minstearealet er det arealet som ligger bak hver fellingstillatelse, og skal reflektere den gjeldende vurdering av de ulike leveforholdene for elg i de forskjellige deler av kommunen, elgstammens st\u00f8rrelse og produksjon, og kommunens m\u00e5l og \u00f8nsker for utvikling. Ved vurdering av endring av minstearealet skal kommunen vurdere f\u00f8lgende; Bestandsutvikling i forhold til kommunens m\u00e5l, bestandenes st\u00f8rrelse og sammensetning, beitegrunnlag og artens livsvilk\u00e5r ellers, herunder sesongtrekk, eventuelle konflikter i forhold til jord-, hage- og skogbruk, viltp\u00e5kj\u00f8rsler langs vei og jernbane samt annen irregul\u00e6r avgang, samt andre mulige konfliktpunkter, for eksempel naturmangfold. Kommunen kan ogs\u00e5 etter hjorteviltforskriftens \u00a77 fravike vedtatt minsteareal med inntil 50% for s\u00e6rskilte vald i et begrenset tidsrom, for \u00e5 fange opp ulike forhold ved bestandsutviklingen i et omr\u00e5de. S\u00f8knad S\u00f8knaden om endring av minstearealet for de gjeldende omr\u00e5dene begrunnes i at omr\u00e5det har en solid elgstamme, som vurderes \u00e5 ha \u00f8kt de siste \u00e5rene. Det vises til at tilliggende vald mot s\u00f8r i Balsfjord kommune lenge har hatt minsteareal p\u00e5 4000 daa, tilsvarende det som s\u00f8kes, og ogs\u00e5 i de siste 2 \u00e5r har hatt midlertidig reduksjon av minsteareal ned mot 2000 daa. Omr\u00e5dene p\u00e5 tvers av kommunegrensen vurderes av s\u00f8ker \u00e5 ha s\u00e5pass like forhold at en st\u00f8rre likhet i minsteareal er berettiget. Det er ogs\u00e5 angitt at antallet p\u00e5kj\u00f8rsler og episoder med elg i trafikken i omr\u00e5det Laksvatn \u2013 S\u00f8rbotn har v\u00e6rt \u00f8kende de siste \u00e5rene. Dagens forhold Ved vurdering av bestandsforholdene og bestandsutviklingen i et omr\u00e5de er det i hovedsak data fra Hjorteviltregisteret som benyttes, i tillegg til tall fra vintertellinger, og eventuelle beitregistreringer. I tillegg gir forekomsten av trafikkhendelser en indikasjon p\u00e5 bestandsst\u00f8rrelse, da det er en god sammenheng mellom antall elg i et omr\u00e5de, og mengden trafikkhendelser som involverer elg. 2 Det vil ogs\u00e5 v\u00e6re riktig \u00e5 skjele til forholdene i nabovaldene, ogs\u00e5 selv om de skulle ligge i nabokommunen. Omr\u00e5det det s\u00f8kes redusert minsteareal for utgj\u00f8r tre vald p\u00e5 med samlet tellende areal p\u00e5 44812 daa, tilsvarende fellingstillatelse p\u00e5 7,46 elg i \u00e5ret i gjennomsnitt. Valdene er alle medlemmer i Fastlandet bestandsplanomr\u00e5de, og f\u00f8lger avskytingsplanen fastsatt i bestandsplanen. ANDERSDAL 11742 daa S\u00d8NDRE RAMFJORD GR E L 13070 daa S\u00d8RBOTN GRUNNEIERLAG 20000 daa Kartet viser fastsatt minsteareal for elg i omr\u00e5det der det s\u00f8kes om endring. Om bestand og bestandsutvikling i omr\u00e5det Som beskrevet i s\u00f8knaden, s\u00e5 er det et inntrykk av at det er en solid, og nok voksende elgstamme i det oms\u00f8kte omr\u00e5det. For valdene som det s\u00f8kes endret minsteareal for kan man finne f\u00f8lgende n\u00f8kkeltall i Hjorteviltregisteret. 3 Felt pr \u00e5r , oms\u00f8kt omr\u00e5de 12 10 8 6 4 2 0 2019 2020 2021 2022 2023 Kalv Ungdyr Voksne dyr Figuren viser en l\u00f8pende reduksjon i antallet felte dyr i omr\u00e5det gjennom perioden, og et \u00f8kende uttak av voksne dyr. Til tross for et \u00f8kende uttak av voksne dyr er stammen \u00f8kende. Felt per jegerdag, oms\u00f8kte vald 0.07 0.06 0.05 0.04 0.03 0.02 0.01 0 2013 2014 2015 2016 2017 2018 2019 2020 2021 2022 2023 Felt pr jegerdag er en indeks som forteller om utviklingen i bestandsst\u00f8rrelsen i et omr\u00e5de over tid. Figuren viser ingen tydelig trend de siste \u00e5rene Sett per jegerdag, oms\u00f8kte vald 1.4 1.2 1 0.8 0.6 0.4 0.2 0 2015 2016 2017 2018 2019 2020 2021 2022 2023 Utviklingen i sette dyr pr jegerdag viser en tydelig utvikling mot flere sette dyr pr jegerdag de siste \u00e5rene. 4 Produktivitetstall, oms\u00f8kte vald 4.5 4 3.5 3 2.5 2 1.5 1 0.5 0 2013 2014 2015 2016 2017 2018 2019 2020 2021 2022 2023 Sett ku per okse Sett kalv pr Ku Sett kalv pr kalvku Utviklingen i indekser som angir produktiviteten viser en utvikling mot flere kyr, og en \u00f8kende tendens i kalveproduksjon. Tallene indikerer en \u00f8king av produktive kyr som en andel av totalbestanden, og dermed en mer produktiv bestand. I sum kan man si for omr\u00e5det at det er klare tegn p\u00e5 en \u00f8kende, og mer produktiv stamme de siste \u00e5rene, og at uttaket i samme periode ikke har \u00f8kt tilsvarende. Til sammen legger dette grunnlaget for en h\u00f8yere elgbestand over tid. Tilf\u00f8rselen av elg til omr\u00e5det kommer i hovedsak s\u00f8rfra, langs Balsfjorden. I valdene mot s\u00f8r, i Balsfjord kommune, s\u00e5 er forskriftsfestet minsteareal 4000 daa. Dette har midlertidig v\u00e6rt redusert til 2000 daa. Reduksjonen har f\u00f8rt til \u00f8kt uttak de siste \u00e5rene, og i fjor ble jakten stoppet i valdet i Lavangsdalen s\u00f8r, da det ble sett lite dyr. Felt per jegerdag, n\u00e6re vald i Balsfjord 0.15 0.1 0.05 0 2019 2020 2021 2022 2023 5 I valdene mot \u00f8st, i Sjursnes og Lakselvbuktomr\u00e5det er det en stabil nedadg\u00e5ende trend i uttak og i felte elg pr jegerdag, og en relativt lav fellingsprosent. Sett-elg pr jegerdag er \u00f8kende. Felt per jegerdag, vald mot \u00f8st 0.03 0.02 0.01 0 2019 2020 2021 2022 2023 Sett per jegerdag, vald mot \u00f8st 0.6 0.4 0.2 0 2019 2020 2021 2022 2023 I valdene i nord, i Ramfjorden og p\u00e5 Breivikeidet er det en stabil utvikling i felt \u2013 pr jegerdag, men en solid \u00f8king i sett-pr-jegerdag. Det er ogs\u00e5 et generelt inntrykk av en \u00f8kende stamme i omr\u00e5det. Det kan v\u00e6re en liten sammenheng med det lave uttaket over tid i omr\u00e5det Tomasjord \u2013 Snarby. En forventet bedring i jaktgjennomf\u00f8ringen i det omr\u00e5det, med h\u00f8yere uttak, kan muligens ta unna noe av bestandsveksten som rapporteres om p\u00e5 Breivikeidet. Felt per jegerdag, Breivikeidet og Ramfjord sams 0.04 0.02 0 2019 2020 2021 2022 2023 Sett per jegerdag, Breivikeidet og Ramfjord sams 2 1.5 1 0.5 0 2019 2020 2021 2022 2023 6 Vintertellinger Det er ikke talt elg kontinuerlig og i valdene i det oms\u00f8kte omr\u00e5det de siste \u00e5rene, s\u00e5 det er ikke gode tall \u00e5 forholde seg til. For S\u00f8rbotn og Andersdalen til sammen ble det i 2022 registrert 22 elg, og i 2023 ble det sett 19 elg. Det skal gjennomf\u00f8res vintertelling med helikopter i hele kommunen i \u00e5r, noe som vil gi bedre tall p\u00e5 vinterbestanden av elg i hele kommunen. Situasjonen trafikk \u2013 elg i omr\u00e5det. Europaveien E8 g\u00e5r i gjennom omr\u00e5det som det s\u00f8kes om redusert minsteareal for. Det har de siste \u00e5rene v\u00e6rt en \u00f8king i antallet episoder mellom elg og kj\u00f8ret\u00f8y i omr\u00e5det. Fallviltregisteret viser i alt 22 episoder p\u00e5 strekningen S\u00f8rbotn \u2013 Balsfjorden i perioden 2019 -2023, likt fordelt p\u00e5 hver side av kommunegrensen, med en \u00f8kende tendens de siste \u00e5rene. Siden 01.01.2021 er i alt 9 dyr enten d\u00f8d ved p\u00e5kj\u00f8rsel eller avlivet etter etters\u00f8k i Lavangsdalen. Dette er om lag 20% av det som er tatt ut ved jakt i de valdene som grenser til dalen. Lavangsdalen er tydelig vinteroppholdsomr\u00e5de for elg fra omr\u00e5det, noe som bidrar til elg/trafikkproblematikk. Det ligger an til videre arbeid p\u00e5 ny E8 trase p\u00e5 vestsiden av Ramfjorden i perioden, og det er noe usikkert hvordan dette vil p\u00e5virke elgbestanden. En mulighet er at elgen vil forflytte seg noe fra dette omr\u00e5det, og bli mere tallrik i andre omr\u00e5der n\u00e6rt. Beiteforhold. Det ble sommeren 2021 gjennomf\u00f8rt elgbeitetaksering, med tre pr\u00f8veflater i Lavangsdalen. Det ble da konstatert et relativt lavt uttak, og beiter i ganske god tilstand. Dette kan ha endret seg de siste \u00e5rene, men kan ogs\u00e5 v\u00e6re en medvirkende \u00e5rsak til at det faktisk oppholder seg s\u00e5 mange dyr i omr\u00e5det vinterstid. Slaktevektutviklingen i omr\u00e5det viser en svakt synkende tendens, men det er et lite utvalg av dyr \u00e5 basere denne trenden p\u00e5. Vurderinger N\u00e5r minstearealet skal vurderes for et omr\u00e5de, s\u00e5 er det med bakgrunn i bestandens situasjon, utvikling, p\u00e5virkning, og \u00f8nsket retning for disse faktorene. Det er tydelig at elgbestanden i omr\u00e5det det s\u00f8kes om redusert minsteareal for har \u00f8kt de siste \u00e5rene, noe som synes godt p\u00e5 statistikk, og ogs\u00e5 har gitt seg utslag i et \u00f8kt antall trafikkhendelser s\u00e6rlig p\u00e5 E8 som g\u00e5r gjennom omr\u00e5det. Det siste er i seg selv en sv\u00e6rt u\u00f8nsket utvikling. Avskytingen i omr\u00e5det, som er en del av fastlandet bestandsplanomr\u00e5de, har ikke holdt tritt med bestandsutviklingen, noe som har v\u00e6rt medvirkende til det \u00f8kende elgtallet. For de omkringliggende valdene er det ulike bestandsutviklinger. I s\u00f8r er denne bestands\u00f8kingen m\u00f8tt med en midlertidig reduksjon av minstearealet, noe som har f\u00f8rt til lavere bestand igjen. Dyrene bruker likevel Lavangsdalen som vinterbeite, med medf\u00f8rende trafikksituasjoner. Ogs\u00e5 p\u00e5 Breivikeidet er det tegn til en \u00f8kende bestand. Der har minstearealet i en \u00e5rrekke v\u00e6rt p\u00e5 4000 daa, men det er nevnt derfra at det kanskje kan v\u00e6re behov for \u00e5 justere dette. Mot \u00f8st er det generelt lavere bestand, uten en klar utvikling. I valdene s\u00f8r for og, og \u00f8st for omr\u00e5det er utviklingen noe annerledes, i det det mot s\u00f8r har v\u00e6rt et h\u00f8yere uttak over tid, som har f\u00f8rt til en redusert stamme, og stedvis redusert uttak ved jakt i siste sesong. 7 Vintertellingene i valdene er ikke gjennomf\u00f8rt for alle vald i de foreg\u00e5ende \u00e5rene, men det som er registrert viser en \u00f8kende vinterstamme, i tr\u00e5d med registreringene under jakta. Det s\u00f8kes om en reduksjon av minstearealet fra 6000 daa, til 4000 daa, for et omr\u00e5de med totalt 44812 daa. Den \u00e5rlige tildelingen for omr\u00e5det vil da kunne \u00f8kes fra 7,46 dyr til 11,20 dyr i snitt. Ut fra den viste statistikken, og den \u00e5penbare \u00f8kingen i trafikkhendelser som involverer elg i omr\u00e5det, s\u00e5 er klart at det er p\u00e5 sin plass med, og bestandsmessig rom for et noe h\u00f8yere uttak i omr\u00e5det, for \u00e5 redusere bestanden behov for et redusert minsteareal med det form\u00e5l \u00e5 redusere elgstammen p\u00e5 Kval\u00f8ya noe utover dagens niv\u00e5. Det er ikke \u00e5penbart hvilket minsteareal som er det \u00abrette\u00bb, n\u00e5r en \u00f8nsker \u00e5 stabilisere elgbestanden p\u00e5 et noe lavere niv\u00e5. Det blir raskt utslag i fellingstallene, og det er ikke \u00f8nskelig \u00e5 \u00f8ke uttaket s\u00e5 mye at det f\u00e5r uheldige effekter for bestanden i negativ retning. Utover minstearealet som bestandsregulerende faktor, s\u00e5 man ogs\u00e5 forvente at bestandsplanene bruker de verkt\u00f8yene de har til r\u00e5dighet, (som justering av \u00e5rlig uttak, og flytting av uttak internt) p\u00e5 en slik m\u00e5te at m\u00e5let om en sunn, b\u00e6rekraftig stabil elgstamme n\u00e5s. Ut fra en total vurdering synes det fornuftig \u00e5 i f\u00f8rste omgang fors\u00f8ke \u00e5 endre situasjonen ved bruk av Hjorteviltforskriftens \u00a77, anledningen til \u00e5 midlertidig endre minsteareal med inntil 50% for ett eller flere vald, snarere enn \u00e5 g\u00e5 til skrittet med permanent reduksjon. En permanent endring kan evt gjennomf\u00f8res senere, n\u00e5r effekten av en reduksjon er m\u00e5lbar. Det er da ogs\u00e5 mulig at en m\u00e5 vurdere andre omr\u00e5der i kommunen for endring i minsteareal. Dagens Tellende minsteareal Minsteareal Minsteareal Minsteareal Vald areal 6000 daa 4000 daa 3500 daa 3000 daa ANDERSDAL 11742 3 5 6 7 S\u00d8NDRE RAMFJORD GR E L 13070 4 6 7 8 S\u00d8RBOTN GRUNNEIERLAG 20000 6 10 11 13 I omr\u00e5det totalt, over to \u00e5r 44812 13 21 24 28 Tabellen viser endring i mulig uttak over en to\u00e5rs periode ved redusert minsteareal i valdene. Det rundes ned til hele dyr, slik forskriften krever. Konklusjon Det er gjort en samlet vurdering av bestandssituasjonen og utviklingen i denne. Om en ser det oms\u00f8kte omr\u00e5det i sammenheng med valdene rundt, s\u00e5 er det tydelig klart at det har v\u00e6rt en \u00f8kende bestand i omr\u00e5det de siste \u00e5rene. Totalt sett synes det \u00e5penbart at det er et behov for \u00e5 redusere s\u00e6rlig vinterbestanden av elg i det oms\u00f8kte omr\u00e5det, i hovedsak pga den store \u00f8kingen i trafikksituasjoner med elg p\u00e5 E8. Dette kan kommunen \u00e5pne for gjennom \u00e5 redusere minstearealet. Det er ogs\u00e5 mulig at en i n\u00e6rmeste fremtid m\u00e5 se p\u00e5 minstearealet p\u00e5 flere vald i omr\u00e5det, men dette krever vurderinger 8 som ikke er gjort i denne omgang. Det er ogs\u00e5 forest\u00e5ende en samordnet vintertelling som vil gi mer kunnskap om vinterbestanden i omr\u00e5det, og i resten av Troms\u00f8 kommune. Med hjemmel i Hjorteviltforskriftens \u00a77, foresl\u00e5s derfor en midlertidig reduksjon av minstearealet for de tre oms\u00f8kte valdene, for 2024 og 2025, fra 6000 daa til 3500 daa. Dette \u00e5pner for uttak av 11 flere dyr i perioden til sammen i de tre oms\u00f8kte valdene. Vedtakskompetanse Viltnemnda Vedlegg Forslag om endring av Minsteareal for Elg fra Fastlandet BPO 150124 9 "
}