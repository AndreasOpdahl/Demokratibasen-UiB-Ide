{
  "dokument_id": "6ce8d84b-2043-5692-befd-cf4cf3f7e7fb",
  "doc_type": "case_minutes",
  "kommune": 4601,
  "tittel": "Saksprotokoll KU, 19112024, Sak 101/24, Saker til gjennomsyn november 2024",
  "url": "https://bergen.kommune.no/politikere-utvalg/api/fil/bk360/11581171/Innstilling-vedtak-Saker-til-gjennomsyn-november-2024",
  "tekst": "Saker til gjennomsyn november 2024 Kontrollutvalget behandlet saken i m\u00f8tet 19.11.2024 sak 101/24 og fattet f\u00f8lgende vedtak: 1. Kontrollutvalget tar sakene til orientering. 2. Kontrollutvalget inviterer Arbeidstilsynet og byr\u00e5d for eldre, helse og omsorg til neste m\u00f8te i kontrollutvalget for \u00e5 orientere om funn i tilsynsrapporter fra bofellesskap og avlastningsboliger i Bergen kommune og oppf\u00f8lgingen av disse. 3. Kontrollutvalget inviterer Naturvernforbundet, byr\u00e5d for byutvikling og byr\u00e5d for n\u00e6ring til kontrollutvalgets januarm\u00f8te for \u00e5 orientere om status for skogsbilveger i Bergen kommune og oppf\u00f8lging og forebygging av ulovligheter knyttet til disse. 4. Kontrollutvalget inviterer byr\u00e5dsleder til et m\u00f8te i kontrollutvalget for \u00e5 orientere om hvordan anbefalingene i forvaltningsrevisjon av beredskap vil bli ivaretatt n\u00e5r Samfunnssikkerhetens hus er avviklet. 5. Kontrollutvalget inviterer Mobbeombudet i Vestland til et m\u00f8te i kontrollutvalget for \u00e5 orientere om sin virksomhet. Byr\u00e5d for barnehage og skole inviteres til samme m\u00f8te for \u00e5 presentere sitt arbeid med skolemilj\u00f8 og arbeid med skole-hjem-samarbeid. Kontrollutvalgets behandling F\u00f8lgende representanter tok ordet: Leder Per-Arne Hvidsten Larsen (V) Else Kathrine Nesmoen (MDG) May-Brit Nord\u00e5s (AP) Hanne Indrehus (R) Votering: Sekretariatets forslag til vedtak ble vedtatt enstemmig. Forslag til vedtak: Forslaget til vedtak og kontrollutvalgets vedtak er likelydende. "
}