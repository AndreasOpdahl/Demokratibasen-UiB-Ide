{
  "dokument_id": "e7df8d0d-4926-58d3-a51b-3a46212412ca",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for rekkef\u00f8lgekrav ved Varegghallen",
  "url": "https://bergen.kommune.no/politikere-utvalg/api/fil/bk360/9880710/Framstilling-Gjennomforingsvedtak-for-rekkefolgekrav-ved-Varegghallen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/51695-298 Gjennomf\u00f8ringsvedtak for rekkef\u00f8lgekrav ved Varegghallen Hva saken gjelder: Prosjektet omfatter utomhus infrastruktur og riving av eksisterende garderobebygg i forbindelse med bygging av Varegghallen p\u00e5 Mulen. Prosjektet omfatter de elementene som Bergen kommune er ansvarlig for \u00e5 finansiere. I tillegg er det lagt inn opsjon for arbeider som skal utf\u00f8res p\u00e5 veiene av BKK. Kostnader for disse arbeider er ikke inkludert i basiskalkylen, da disse skal finansieres av BKK. Prosjektet har planlagt oppstart v\u00e5ren 2024. I forbindelse med budsjettering for gjennomf\u00f8ring av rekkef\u00f8lgekrav, ble det gjennomf\u00f8rt en grovprosjektering med grovkalkyle i mai 2023, der kostnaden ble beregnet til kr 27,45 mill. inklusive mva. Det er p\u00e5 bakgrunn av dette avsatt kr. 25,2 mill. i investeringsbudsjettet for 2024 og kr. 2,25 mill. i investeringsbudsjettet for 2025 til BUD1114 \u00abRekkef\u00f8lgekrav Mulen \u2013 gjennomf\u00f8ring\u00bb \u2013 til sammen kr. 27,45 mill. I tillegg er det bevilget til prosjektutvikling kr. 7 mill. som ligger p\u00e5 IDR123 \u00abRekkef\u00f8lgekrav Varegghallen \u2013 prosjektering\u00bb. Dette prosjektet er underlagt sekkeposten \u00abRekkef\u00f8lgekrav idrettsanlegg\u00bb. IDR123 flyttes over til BUD1114 n\u00e5r gjennomf\u00f8ringsvedtak er fattet, siden det er riktig \u00e5 se disse i sammenheng. Nytt totalbudsjett er kr. 34,45 mill. Videre detaljprosjektering har funnet sted, og kalkyle inklusive usikkerheter er ferdig. Kostnadene for gjennomf\u00f8ring av rekkef\u00f8lgekravene er beregnet til kr. 22,8 mill. eksklusive mva., alts\u00e5 kr. 28,5 mill. inklusive mva.: Det har til n\u00e5 medg\u00e5tt kr. 3,09 mill. til prosjektering. Det vil p\u00e5l\u00f8pe ytterligere utgifter til prosjektering. Totalprognose for prosjektet samlet sett er kr. 34,45 mill. Prosjektbeskrivelse: Prosjektet inkluderer flere fagomr\u00e5der som elektro, vann og avl\u00f8p, konstruksjonsteknikk og vei. Prosjektomr\u00e5der og st\u00f8rrelse: \u2022 Christineg\u00e5rdsveien: 155 meter vei og 46 meter fortau. 1 \u2022 Persenbakken: 80 meter. \u2022 Inkluderer veilys, sikkerhetsgjerder og bygging av mur mot barnepark mot vest. Tekniske installasjoner: \u2022 Graving og nedleggelse av trekker\u00f8r for veglys med styringsskap. \u2022 Graving og nedleggelse av overvannsr\u00f8r. \u2022 Demontering og fjerning av vanntilf\u00f8rsel og avl\u00f8psr\u00f8r. Grensesnitt: \u2022 Prosjektet har et grensesnitt mot p\u00e5g\u00e5ende bygging av Varegghallen, arbeidet utf\u00f8res av Backe. \u2022 Prosjektet har et grensesnitt mot Bergen Vann for h\u00e5ndtering av overvann drenering. \u2022 Prosjektet har et grensesnitt mot BKK som st\u00e5r for str\u00f8mforsyningen til Varegghallen. \u2022 Prosjektet har et grensesnitt mot Bergen Brannvesen for bruk av Christineg\u00e5rdsveien som er utrykningsvei for Brannvesenet. Riving og milj\u00f8kartlegging: \u2022 Garderobebygg p\u00e5 tomten skal rives, men f\u00f8rst brukes som brakkerigg under byggetiden. \u2022 Rivingen er beskrevet i \"Funksjonsbeskrivelse - Garderobebygg - 21.11.2023\". \u2022 Milj\u00f8kartlegging av bygningsmassen er vedlagt i \"Rapport fra milj\u00f8kartlegging garderobebygg Mulen\". Grunnforhold: \u2022 Milj\u00f8tekniske grunnunders\u00f8kelser er utf\u00f8rt for infiltrasjon av overvann, teleklasser, og fasthet i grunnen. Andre viktige forhold: \u2022 Prosjektet har en egen SHA-plan som skal f\u00f8lges. \u2022 SHA-KU/KP vil f\u00f8lge opp prosjektet. \u00d8konomiske konsekvenser: Prosjektet medf\u00f8rer en oppgradering av eksisterende parkanlegg. Driftskonsekvenser for parkdrift vil v\u00e6re kr. 50.000. Driftskonsekvenser finansieres av driftsmidler p\u00e5 prosjektnummer 017409 \u00abIdrettsplan\u00bb. Kapitalkostnader: Renter og avdrag oppsummert (bel\u00f8p i mill.) 2024-2027 2028 -> Sum Renter 4,5 12,3 16,8 Avdrag 3,5 26,1 29,6 Sum renter og avdrag 8,0 38,4 46,4 Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i mva.-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: I tr\u00e5d med vedtak i Idrettsplan 2017\u20132027, har arbeidet med bygging av ny idrettshall i Mulen resultert i at kommunen har regulert tomten til idrettsform\u00e5l, og det er inng\u00e5tt 2 en vederlagsfri festeavtale med Varegg Allianseidrettslag. Idrettslaget har begynt \u00e5 bygge anlegget som et klubbeid anlegg. Hallen vil ha et areal p\u00e5 7 800 m2, og vil inneholde idrettsflater, garderober og klubbhus, samt reetablering av kunstgressbane p\u00e5 taket. Hallen planlegges ferdigstilt i 2024. Byr\u00e5det anbefaler at UFKN fatter gjennomf\u00f8ringsvedtak for prosjekt BUD1114 \u00abRekkef\u00f8lgekrav Mulen \u2013 gjennomf\u00f8ring\u00bb. Vedtakskompetanse: Reglement for Bergen bystyre og utvalgene 2023-2027 6.8.1 Utvalg for finans, kultur og n\u00e6ring (UFKN) Utvalget fatter vedtak i f\u00f8lgende saker: Gjennomf\u00f8ringsvedtak for investeringsprosjekter mellom 20 og 50 mill. kr og vedtak om salg av eiendom dersom salgspris avviker mer enn pluss/minus 15 % fra takstverdien for eiendom; klagesaker vedr\u00f8rende avslag om s\u00f8knad om tildeling av skjenkebevillinger, klagesaker vedr\u00f8rende vedtak om inndragning av skjenkebevillinger. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjekt \u00abRekkef\u00f8lgekrav Mulen \u2013 gjennomf\u00f8ring\u00bb med en anbefalt total investeringsramme p\u00e5 kr. 34,45 mill., gjennomf\u00f8res. 2. Prosjektkostnad dekkes over investeringsbudsjettet BUD1114 tjenesteomr\u00e5de 08- Samferdsel og 13-Idrett. Dato: 27. februar 2024 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. F\u00f8lgeskjema gjennomf\u00f8ringsvedtak rekkef\u00f8lgekrav Varegghallen 2. Usikkerhetsanalyse rekkef\u00f8lgekrav Varegghallen 3. Rekkef\u00f8lgekrav Varegghallen priset beskrivelse 3 "
}