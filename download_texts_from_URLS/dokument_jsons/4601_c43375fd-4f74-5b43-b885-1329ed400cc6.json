{
  "dokument_id": "c43375fd-4f74-5b43-b885-1329ed400cc6",
  "doc_type": "case_attachment",
  "kommune": 4601,
  "tittel": "Klage datert 01.12.2024",
  "url": "https://bergen.kommune.no/politikere-utvalg/api/fil/bk360/11785354/Klage-datert-01-12-2024",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlande eining: Sakshandsamar/telefon: V\u00e5r referanse: Dykkar referanse: V\u00e5r dato: Transport og samfunn Sigmund B\u00f8dal / 45611029 21/102397-6 DELE-2024/15015- 01.12.2024 18 Klage p\u00e5 vedtak - L\u00f8yve til oppretting og endring av eigedom - Gnr. 208 Bnr. 4 - Rollandsvegen 6 - \u00c5sane - Bergen kommune Vi viser til brev i fr\u00e5 Bergen kommune motteke hos oss 12.11.24 med vedtak i ovannemnde sak ved Rollandsvegen i \u00c5sane bydel \u2013 Bergen kommune. Kva saka gjeld Slik vi forst\u00e5r av oversendt brev i saka er det fr\u00e5delt 4 tomter p\u00e5 areal p\u00e5 gnr 208 bnr 6 p\u00e5 Rolland. Arealet inng\u00e5r i reguleringsplan fr\u00e5 1977 og kan i det videre vurderast opp mot \u00a7 3.1 i kommuneplanen sine f\u00f8resegner om eventuelt krav til regulering. Det aktuelle omr\u00e5det griper inn i omsynssona H570_ 4 Historiske vegfar, som inneheld Den Trondhjemske postveg der Statens vegvesen har eit sektoransvar. Dette er f\u00f8rste hovudveg p\u00e5 Vestlandet og er eit kulturminne av nasjonal verdi. Vi oppfattar vedtaket som no er fatta, at tiltaket i tillegg til tomtene vil gripe direkte inn i Den Trondhjemske postveg med 2 avk\u00f8yrsler. Postvegen er s\u00e5 smal at det truleg m\u00e5 gjerast tiltak i kulturminne for at trafikken i omr\u00e5det skal kunne fungere effektiv og p\u00e5 ein trygg m\u00e5te. Dette er tiltak som ikkje bidreg til ei god framtid for postvegen, snarare vert dette ei nedbygging av kulturminnet, og vil medf\u00f8re skadar p\u00e5 vegen. Med dette som bakgrunn og at vedtaket f\u00e5r direkte negative konsekvensar for fagomr\u00e5de som vi har ansvar for, klagar vi p\u00e5 vedtaket i saka, jfr \u00a7 28 i Forvaltningslova og \u00a71-9 i PBL. S\u00e5 langt vi kan sj\u00e5 er det ikkje s\u00f8kt om dispensasjon fr\u00e5 omsynssona H570 f\u00f8r etablering av tomter og avk\u00f8yrsler. Dette er ein formell feil i saka og skulle vore utf\u00f8rt f\u00f8r handsaminga. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Bakgrunn for klaga Statens vegvesen har sektoransvar for ivaretaking av historiske vegfar og vegrelaterte kulturminne. I det aktuelle omr\u00e5det g\u00e5r det nasjonale kulturminne Den Trondhjemske postveg, som Bergen kommune har lagt inn i sin kommuneplan av 2018 med omsynssone H570. Vi ser av dokumentasjonen i saka at Byantikvaren er skeptisk til tiltaket og viser til vedteken kulturmilj\u00f8plan, der dette tiltaket ikkje er i samsvar med denne. Det aktuelle omr\u00e5det p\u00e5 gnr. 208 bnr. 6 er ein del av ein reguleringsplan fr\u00e5 1977, der postvegen g\u00e5r forbi. Denne planen n\u00e6rmar seg 50 \u00e5r og tar ikkje opp i seg dagens utfordringar til bustadomr\u00e5de og kulturminnevern. All den tid kommunen har lagt inn postvegen med omsynssone oppfattar vi at kommunen meiner denne vegen er eit viktig kulturminne for kommunen. I dei seinare \u00e5ra har det stadig blitt meir fokus rundt kulturminne som vegar og vegfar, og deira betydning b\u00e5de i historisk tid og for dagens oppleving av kulturminnet og bruken av det. Vi ser det som naudsynt at ein tek opp denne saka til ny handsaming med innfallsvinkel for \u00e5 kunne \u00e5 ivareta kulturminne p\u00e5 ein betre m\u00e5te og i samspel med eventuelle bustadar p\u00e5 plassen. Dette vil eit eventuelt framtidig bustadomr\u00e5de og kulturminne ha stor fordel av. I ein slik prosess ser vi for oss at fagetatane kunne komme p\u00e5 banen med gode r\u00e5d for ei betre utforming av omr\u00e5det. Vi vurderer at det m\u00e5 s\u00f8kjast om dispensasjon fr\u00e5 omsynssona H570 kulturminne dersom tiltaket griper inn i dette omr\u00e5det. Resultatet av ein slik s\u00f8knadsprosess vil p\u00e5 ein naturleg m\u00e5te peike ut kursen for ei eventuell bustadsutvikling p\u00e5 staden. Gjennom ny byggesaksprosess m\u00e5 det vere fokus p\u00e5 om det er mogleg \u00e5 f\u00f8re meir trafikk inn p\u00e5 eksisterande postveg i omr\u00e5det. Klage Statens vegvesen klagar p\u00e5 kommunen sitt vedtak som vi fekk i hende 12.11.24, med fr\u00e5deling av 4 bustadtomter med tilh\u00f8yrande avk\u00f8yrsler. Dette vedtaket gjev l\u00f8yve til inngripen i det nasjonale kulturminne og omsynssona til kulturminne. Dette vil skade postvegen og er dermed ikkje berekraftig for kulturminnet i tida som kjem. Dette er sv\u00e6rt uheldig. Her m\u00e5 ein s\u00f8ke om dispensasjon fr\u00e5 omsynssona i kommuneplanen f\u00f8r vidare handsaming av saka finn stad. Den Trondhjemske postveg er eit nasjonalt kulturminne. Vi krev at kommunen opphevar sitt vedtak i saka, slik at kulturminnet kan vurderast p\u00e5 ein tilfredsstillande m\u00e5te og at eventuelle bustadar kan vurderast plassert i h\u00f8ve postvegen, p\u00e5 ein meir framtidsretta m\u00e5te med kulturminnet som premissleverand\u00f8r. Retningsliner for dette vil naturleg nok vere ein del av tilbakemeldinga p\u00e5 ein s\u00f8knad om dispensasjon fr\u00e5 omsynssona kulturminne H570, som vi ser det vil vere trong for i denne saka. Trafikale forhold i omr\u00e5det m\u00e5 vurderast, med tanke p\u00e5 kapasitet og trafikktryggleik p\u00e5 eksisterande veg. Vi ser \u00e5 kunne bidra med fagleg vurdering i ein slik samanheng undervegs i den vidare prosessen, gjerne saman med kommune og fylkeskommune. Klagen v\u00e5r er fremja tidsriktig og vi ber om at klagen f\u00e5r oppsettande verknad. 3 Transportvest/Transportforvaltning Vest 3 Med helsing Frode Moen Aarland seksjonsleiar Sigmund B\u00f8dal senioringeni\u00f8r Dokumentet er godkjent elektronisk og har difor ingen handskrivne signaturar. Kopi STATSFORVALTAREN I VESTLAND, Nj\u00f8savegen 2, 6863 LEIKANGER VESTLAND FYLKESKOMMUNE, Postboks 7900, 5020 BERGEN "
}