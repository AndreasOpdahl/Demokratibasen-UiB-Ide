{
  "dokument_id": "cb32f0c2-d67e-5fcc-bd8e-b0f4bcc0e732",
  "doc_type": "case_attachment",
  "kommune": 5501,
  "tittel": "Referat dr\u00f8ftingsm\u00f8te optimalisering stab og st\u00f8ttefunksjoner for oppvekst utdanning og kultur_020425",
  "url": "https://innsyn.tromso.kommune.no/application/getMoteDokument?dokid=2002047525",
  "tekst": "REFERAT FRA DR\u00d8FTINGSM\u00d8TE OPTIMALISERING AV STAB OG ST\u00d8TTEFUNKSJONER FOR OPPVEKST OG UTDANNING Til stede: Hege Beate Tveit (Fagforbundet), Mikal Hansen (Fagforbundet), Rita Kjelstrup (Delta), Marte Enoksen Loft\u00e5s (Skolelederforbundet), Esten Haug (Fellesorganisasjonen), Monica Bj\u00f8rnsborg (Stabsleder AOUK) Referent: Helle J\u00f8rgensen M\u00f8tedato: 02.04.2025 Dr\u00f8ftingsm\u00f8te: Optimalisering av stab og st\u00f8ttefunksjoner for oppvekst og utdanning Utsendt notat vedr\u00f8rende sak optimalisering av stab- og st\u00f8ttefunksjoner for oppvekst og utdanning- oppf\u00f8lging av kommunestyresak 175/24 var i sin helhet gjenstand for dr\u00f8fting. M\u00f8tet ble innledet med at Monica Bj\u00f8rnsborg gikk igjennom dr\u00f8ftingsnotatet. Kommentar fra Esten Haug (Fellesorganisasjonen): For \u00e5 sikre at man utreder det politikerne har bedt om, er det viktig \u00e5 avklare bestillinger f\u00f8r man starter administrativ prosess med utredning. Kommentar fra Rita Kjelstrup (Delta): viktighet med avklaring fra Fellesorganisasjonen st\u00f8ttes. Det er positivt at saken tar med avgrensninger og avklaringer i forhold til prosesser som foreg\u00e5r samtidig. Det stilles sp\u00f8rsm\u00e5l om hvorvidt man har vurdert hva som er spesielle oppgaver som kun gj\u00f8res i enhetene og hva som er fellesoppgaver gjeldende for hele avdelingen. En slik vurdering kan bist\u00e5 til \u00e5 unng\u00e5 dobbeltarbeid i avdelinga. Kommentar fra Hege Beate Tveit (Fagforbundet): I notatet anbefales det \u00e5 ha fokus p\u00e5 lederstruktur som sikrer god styring, effektiv ledelse og lignende punkter. Det stilles sp\u00f8rsm\u00e5l om dette ikke ble oppn\u00e5dd etter omorganisering i 2023, og om det ikke arbeides med kontinuerlig, s\u00e6rlig med tanke p\u00e5 omstilling ved redusert antall \u00e5rsverk i avdelinga. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Kommentar fra Marte Enoksen Loft\u00e5s (Skolelederforbundet): Dette er en stor sak, med flere parallelle l\u00f8p. Ved at man deler opp saken, slik det er gjort her, er det ikke sikkert at man fanger opp og f\u00e5r behandlet alle l\u00f8p. Det er derfor viktig at man gjennomf\u00f8rer en samlet oppsummering og f\u00e5r det helhetlige bildet. Det stilles ogs\u00e5 sp\u00f8rsm\u00e5l om hvorvidt enhetsledere er involvert i innhenting av kunnskapsgrunnlaget i saken, blant annet om de er forespurt om sin opplevelse av stab og st\u00f8ttefunksjoner. Det er heller ingen enhetsledere med i arbeidsgruppa. Rita Kjelstrup (Delta) og Hege Beate Tveit (Fagforbundet) st\u00f8tter kommentar fra Skolelederforbundet. Om man skal vite om man oppn\u00e5r m\u00e5lene, m\u00e5 man sp\u00f8rre de man skal gi st\u00f8tte til, ikke bare de som gir st\u00f8tte. Konklusjon: Hovedtillitsvalgte peker p\u00e5 at det er \u00f8nskelig med \u00f8kt grad av evaluering fra enhetsledere. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}