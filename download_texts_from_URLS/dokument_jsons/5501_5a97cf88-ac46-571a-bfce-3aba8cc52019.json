{
  "dokument_id": "5a97cf88-ac46-571a-bfce-3aba8cc52019",
  "doc_type": "case_attachment",
  "kommune": 5501,
  "tittel": "Kommersielle akt\u00f8rers tilgang til spillemiddelfinansiert idrettsanlegg i Troms\u00f8",
  "url": "https://innsyn.tromso.kommune.no/application/getMoteDokument?dokid=2001610168",
  "tekst": "Til Troms\u00f8 kommune Kommersielle akt\u00f8rers tilgang til spillemiddelfinansiert idrettsanlegg i Troms\u00f8 Takk for at vi som idrettsorganisasjoner blir invitert for \u00e5 gi innspill p\u00e5 idrettens utfordringer i ei tid med \u00f8konomiske utfordringer for mange. Idrettens visjon er \u00abIdrettsglede for alle\u00bb. Med det vil vi at alle som \u00f8nsker det skal f\u00e5 mulighet til \u00e5 delta i idretten. Arbeidet med \u00ab\u00d8konomi som barriere\u00bb, handler om at \u00f8konomi ikke skal v\u00e6re et hinder for deltakelse. Dette er en av idrettens viktigste m\u00e5lsetninger vi arbeider med for tiden. Vi opplever at flere kommersielle akt\u00f8rer inntar \u00abtroms\u00f8markedet\u00bb og tilbyr sine idrettstjenester til ulike m\u00e5lgrupper for barn og ungdom. Private, dyre og kortvarige \u2013 eksempelvis Idrettsskoler og fotballskoler, blir en konkurrent til den lagseide aktiviteten som tilh\u00f8rer de lokale idrettslagene tilsluttet Norges Idrettsforbund. For \u00e5 holde kostnader for deltakelse i idretten lave \u00f8nsker vi ikke slike akt\u00f8rer inn i v\u00e5re spillemiddelfinansierte idrettsanlegg \u2013 offentlige som private. For de frivillige idrettslagene v\u00e5re er det sv\u00e6rt viktig at anleggseiere f\u00f8lger Kulturdepartementets \u00abBestemmelsen om tilskudd til anlegg\u00bb, hovedregel kapittel 4.4: Den lille gryende lokale \u00abprivatiseringen\u00bb \u00f8nsker vi i idretten \u00e5 g\u00e5 i dialog med v\u00e5re idrettslag om, og motivere for at slike initiativ legges inn som en del av idrettslaget. Og, fortsette v\u00e5rt fokus p\u00e5 \u00e5 holde kostnader nede i - det v\u00e6re seg utstyrskostnader, un\u00f8dvendig dyre og lange turneringsreiser/ arrangementsreiser og generell aktivitet i det enkelte idrettslag. Troms\u00f8 18.1.24 Troms\u00f8 idrettsr\u00e5d, Alf Konrad Wilhelmsen Troms Fotballkrets, Jo Are Vik Troms idrettskrets, Sylvi Ofstad "
}