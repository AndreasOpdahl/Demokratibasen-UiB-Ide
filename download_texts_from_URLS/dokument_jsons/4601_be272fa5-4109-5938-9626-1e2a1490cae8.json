{
  "dokument_id": "be272fa5-4109-5938-9626-1e2a1490cae8",
  "doc_type": "case_attachment",
  "kommune": 4601,
  "tittel": "Fagnotat datert 03.10.2023",
  "url": "https://bergen.kommune.no/politikere-utvalg/api/fil/bk360/9136034/Fagnotat-datert-03-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15671-3 (Arbeidssted) Saksbehandler: Cesilie Engen Tveitev\u00e5g Dato: 03.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 52/12/0/0 Dyngelandseidet 32. Klage p\u00e5 avslag. Riving/oppf\u00f8ring av bolig Advokat Hilde Avl\u00f8s Grande hos Stiegler Advokatfirma AS p\u00e5 vegne av Hvem klager? tiltakshaver Birger Bjerke i brev datert 07.09.2023. Det er s\u00f8kt om riving av eksisterende fritidsbolig 120 m2 og oppf\u00f8ring av Tiltaket ny enebolig 190 m2. Tiltaket avsl\u00e5s i vedtak datert 18.08.2023. Det gis ikke dispensasjon fra kommuneplanens arealdel (KPA2018) \u00a7 3 Plankrav, \u00a7 6.2 Byggegrense Vedtaket langs vassdrag og \u00a7 31 Landbruks-, natur- og friluftsomr\u00e5der (LNF- omr\u00e5der), jf. plan- og bygningsloven (pbl.) \u00a7 19-2. Eiendommen er ikke regulert. I KPA2018 er den vist med arealform\u00e5l LNF-omr\u00e5de, i hensynssone Aktsomhetsomr\u00e5de for steinsprang, jord- og Planstatus flomskred og sn\u00f8skred. Klager anf\u00f8rer saksbehandlingsfeil og at kommunen ikke har begrunnet avslag p\u00e5 s\u00f8knader om dispensasjon tilstrekkelig. Det er videre vist til Klagegrunner vurderinger av Bymilj\u00f8etaten og Bergen Vann som tilsier at de mener det m\u00e5 gis tillatelse til enebolig. Behov for ytterligere Nei. saksbehandling ved eventuell omgj\u00f8ring Vedtak datert 18.08.2023 opprettholdes. Anbefalt vedtak Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Den 10.02.2023 mottok plan- og bygningsetaten s\u00f8knad om riving av eksisterende fritidsbolig og oppf\u00f8ring av ny enebolig. Vi mottok tilleggsdokumentasjon til s\u00f8knaden den 07.08.2023. S\u00f8knaden ble avsl\u00e5tt den 18.08.2023 og videre p\u00e5klaget av advokat Hilde Avl\u00f8s Grande hos Stiegler Advokatfirma AS p\u00e5 vegne av tiltakshaver Birger Bjerke i brev datert 07.09.2023. Det har i forbindelse med s\u00f8knadsprosessen v\u00e6rt holdt forh\u00e5ndskonferanse den 05.10.2022. 1.2. Opplysninger av vesentlig betydning for behandling av klagen Ansvarlig s\u00f8ker har opplyst at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er ikke mottatt noen merknader. Bymilj\u00f8etaten har i vedtak datert 24.10.2022 godkjent utvidet bruk av avkj\u00f8rsel p\u00e5 vilk\u00e5r. Vedtaket er vedlagt fagnotatet. Vestland fylkeskommune ved avdeling for infrastruktur uttalte seg om tiltaket og dispensasjonss\u00f8knadene den 11.07.2023: \u00abVi er kritiske til oppf\u00f8ring av einebustad i LNF-f\u00f8rem\u00e5l d\u00e5 tiltaket medf\u00f8rer auka trafikk, er bilbasert og s\u00e5leis i strid med nullvekstm\u00e5let.\u00bb Bymilj\u00f8etaten har den 17.07.2023 uttalt at de ikke frar\u00e5der at det gis tillatelse til oms\u00f8kte tiltak. De understreker at vegetasjon langs vannet m\u00e5 bevares og kommenterer at det av hensyn til naturmilj\u00f8et og landskapet er noe uheldig at ny bebyggelse er plassert n\u00e6rmere vannet enn eksisterende fritidsbolig. Bymilj\u00f8etaten skriver at tilgrensede bebygde eiendommer mot vest som ligger langs vannet er bebygd med eneboliger og at endring av fritidsbolig til enebolig p\u00e5 aktuell eiendom ikke medf\u00f8rer fare for \u00e5 endre omr\u00e5dets karakter. Vi viser ellers til uttalelsen i sin helhet. S\u00f8knaden er ogs\u00e5 sendt p\u00e5 h\u00f8ring til Statsforvalteren i Vestland uten at kommunen har mottatt n\u00e6rmere tilbakemelding. Sammen med klagen har klager sendt inn \u2018Utslippstillatelse ved bruksendring fra fritidsbolig til hel\u00e5rsbolig\u2019 fra Bergen Vann datert 06.09.2023. Tillatelsen er gitt p\u00e5 vilk\u00e5r og er vedlagt fagnotatet. I tillatelsen vises det til komplett s\u00f8knad av 15.08.2023. Saksnummer KLAGE-2023/15671 Side 2 av 7 2. Om klagen Klager mener at kommunen ikke har foretatt en grundig og konkret vurdering av tiltaket og om vilk\u00e5rene for \u00e5 gi dispensasjon er oppfylt. Begrunnelsen for avslaget er for generell vedr\u00f8rende hvilke ulemper tiltaket vil medf\u00f8re og tar ikke hensyn til at det allerede i dag er en fritidsbolig p\u00e5 eiendommen. 2.1 KPA2018 \u00a7 3 Plankrav Det er for det f\u00f8rste vist til at kommunen ikke skal ta stilling til videre utbygging i omr\u00e5det ved vurderingen av dispensasjon fra plankravet. Det anf\u00f8res at n\u00f8dvendig infrastruktur er p\u00e5 plass og vi forst\u00e5r det videre slik at klager mener det at omr\u00e5det er avsatt til LNF-omr\u00e5de og hensynssone for jord-, flom- og sn\u00f8skred gj\u00f8r at det ikke er aktuelt med en fremtidig utbygging i omr\u00e5det. Det vises til at en planprosess vil v\u00e6re un\u00f8dvendig tidskrevende. Det er videre vist til at ingen naboer har protestert og at Bymilj\u00f8etaten ikke frar\u00e5det \u00e5 gi dispensasjon. Det er uklart hvilke momenter som m\u00e5 avklares i en planprosess n\u00e5r det her en snakk om \u00e5 erstatte en fritidsbolig med en ny enebolig. Tiltakshaver kan ikke se hvilke andre parter som tiltaket ber\u00f8rer enn de som allerede har uttalt seg i saken. Overordnede forhold er avklart, og det er vanskelig \u00e5 se at form\u00e5let bak plankravet blir vesentlig tilsidesatt ved en dispensasjon. Selv i omr\u00e5der som er avsatt for utbygging er det anledning til \u00e5 gi dispensasjon fra plankravet for mindre byggeprosjekter. N\u00e5r det gjelder kommunens bemerkninger knyttet til presedens for andre eiendommer kan ikke klager se hvordan planleggingshensyn gj\u00f8r seg gjeldende i herv\u00e6rende sak hvor infrastrukturen er i orden og omr\u00e5det ellers ikke \u00e5pner for videre utbygging. Dersom andre skulle s\u00f8ke om \u00e5 bygge nye hus vil dette uansett ikke v\u00e6re en lignende sak ettersom tiltakshaver her \u00f8nsker \u00e5 erstatte en gammel fritidsbolig. Det vises til andre hel\u00e5rsboliger i omr\u00e5det (gbnr. 52/10, 52/8, 52/16 og 52/13) Fordelen ved \u00e5 gi dispensasjon er at tiltakshaver kan bygge opp et nytt byggverk som innfrir dagens tekniske krav og som kan benyttes til hel\u00e5rsbolig. Dette gir b\u00e5de milj\u00f8messige og samfunnsmessige fordeler sett opp mot \u00e5 ha st\u00e5ende et byggverk som er utdatert og er lite energieffektivt. Dette er ogs\u00e5 vist til som en fordel ved dispensasjonsvurderingen fra LNF- form\u00e5let. 2.2 KPA2018 \u00a7 6.2 Det anf\u00f8res at form\u00e5let med byggeforbudet gj\u00f8r seg sterkere gjeldende n\u00e5r det er sp\u00f8rsm\u00e5l om \u00e5 bygge p\u00e5 et uber\u00f8rt sted. B\u00e5de eiendommen til tiltakshaver og de omkringliggende eiendommene er i dag opparbeidet og privatisert. Et nybygg vil ikke vesentlig ytterligere tilsidesette hensynene bak bestemmelsen om byggegrense. 2.3 KPA2018 \u00a7 31 Tiltakshaver er uenig i kommunens vurdering. Det vises til at hytten ble bygget og tatt i bruk f\u00f8r omr\u00e5det ble regulert til LNF-omr\u00e5de. Kommunen kan ikke vurdere eiendommen som om at den er ubebygd ved vurderingen av fordeler og ulemper ved dispensasjon. Sp\u00f8rsm\u00e5let ved dispensasjonsvurderingen er om de marginale endringene ved et st\u00f8rre bruksareal og plassering litt n\u00e6rmere vannkanten gj\u00f8r at hensynet bak bestemmelsen blir Saksnummer KLAGE-2023/15671 Side 3 av 7 vesentlig tilsidesatt. Det vises til at hytten m\u00e5 v\u00e6re nok til at folk vurderer \u00e5 heller nyte naturen et annet sted. Det vises til at det er andre uber\u00f8rte omr\u00e5det rundt Dyngelandsvannet. Tiltakshaver mener at arealutvidelsen og meterforskjellen p\u00e5 sin eiendom ikke vil p\u00e5virke allmennhetens ut\u00f8velse av friluftsliv i omr\u00e5det. Klager mener det er uklart hvilke konsekvenser kommunen sikter til n\u00e5r den skriver at overgang fra fritids- til hel\u00e5rsbolig vil ha negative konsekvenser for naturen. Det vises i den sammenheng til at det er gitt utslippstillatelse til hel\u00e5rsbolig fra Bergen Vann da de vurderer bruksendringen som \u00abminimal\u00bb. Ulempene ved en dispensasjon er sm\u00e5 sammenlignet med dagens ulemper. 3. Vurdering av klagen Det klare utgangspunktet er at dersom det s\u00f8kes om tiltak i strid med det som f\u00f8lger av lov og plangrunnlag s\u00e5 skal s\u00f8knaden avsl\u00e5s. Det er likevel \u00e5pnet opp for at det kan gj\u00f8res unntak fra dette. Vilk\u00e5rene for \u00e5 innvilge dispensasjon fremg\u00e5r av pbl. \u00a7 19-2, andre ledd. Det st\u00e5r at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. De to vilk\u00e5rene er kumulative og terskelen for \u00e5 kunne dispensere er h\u00f8y (Ot.prp.nr.32 (2007- 2008) s. 242-243). Tiltaket er avhengig av flere dispensasjoner fra bestemmelsene i KPA2018. Dette taler for en h\u00f8yere terskel for \u00e5 innvilge dispensasjonene. En utstrakt bruk av dispensasjoner bidrar til liten forutsigbarhet, i tillegg til at kommuneplanen som styringsdokument og informasjonsgrunnlag blir svekket. 3.1 Presedensvirkninger Det er generelt, for de tre oms\u00f8kte dispensasjonene, anf\u00f8rt at det er lagt for stor vekt p\u00e5 presedensvirkninger. Bygningsmyndighetene har forst\u00e5else for denne anf\u00f8rselen og bekrefter at dette ikke vil v\u00e6re avgj\u00f8rende ved vurderingen av om de to vilk\u00e5rene for \u00e5 gi dispensasjon etter pbl. \u00a7 19-2 andre ledd er oppfylt. Selv om begrunnelsen for dispensasjonsvurderingen m\u00e5 nyanseres noe er vi etter en gjennomgang av avslaget kommet til at vedtaket m\u00e5 opprettholdes og at vilk\u00e5rene for \u00e5 gi dispensasjon ikke er oppfylt. Vi vurderer at feilen som er gjort ikke har hatt innvirkning p\u00e5 vedtaket. Dersom vi kom til at de to vilk\u00e5rene i pbl. \u00a7 19-2 andre ledd var oppfylt kunne presedensvirkningene v\u00e6rt en del av vurderingen av om det \u00abkan\u00bb gis dispensasjon. Ettersom vi st\u00e5r fast ved at dispensasjonsvilk\u00e5rene i andre ledd ikke er oppfylt foretar vi ikke en slik vurdering etter pbl. \u00a7 19-2 f\u00f8rste ledd. Saksnummer KLAGE-2023/15671 Side 4 av 7 3.2 Oms\u00f8kte dispensasjoner 3.2.1 Plankravet Vi kan ikke se at det fremg\u00e5r noen nye momenter i klagen som er avgj\u00f8rende for v\u00e5r vurdering av om det kan gis dispensasjon fra plankravet. Plankravet som fremg\u00e5r av KPA2018 \u00a7 3 skal sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter. Plankravet sikrer ogs\u00e5 at overordnede forhold som infrastruktur og gr\u00f8ntomr\u00e5der avklares f\u00f8r bygging tillates. Vestland fylkeskommune har uttalt seg negativt til de oms\u00f8kte dispensasjonene. Vi vurderer at tilsidesettelse av regionale interesser m\u00e5 veie tungt i vurderingen av om hensynet til bestemmelsen er tilsidesatt. I sin uttalelse viser de til at de er kritiske til oppf\u00f8ring av en enebolig i et omr\u00e5de avsatt til LNF og peker p\u00e5 \u00f8kt trafikk, at boligen vil v\u00e6re bilbasert og dermed vil v\u00e6re i strid med nullvekstm\u00e5let. Tiltaket er oms\u00f8kt plassert i omr\u00e5de avsatt til LNF som ikke skal bebygges, i tillegg til at det er plassert innenfor grensen kommunen har satt for bygging langs vassdrag. Hensynene bak bestemmelsen om plankravet tilsier da at omr\u00e5det b\u00f8r vurderes konkret i en plan f\u00f8r det eventuelt kan gis tillatelse til \u00e5 bygge. Kommunen vurderer ogs\u00e5 at det eventuelt er potensiale for flere boliger i omr\u00e5det og man m\u00e5 derfor se dette i sammenheng. Dispensasjon fra plankravet aktualiserer seg i st\u00f8rst grad hvor det er allerede er fullt utbygget og ikke er n\u00f8dvendig med en overordnet vurdering av hensynene plankravet skal ivareta. En endring fra fritidsbolig til hel\u00e5rsbolig f\u00f8rer helt klart med seg en \u00f8kt bruk av infrastruktur slik som vei. Det er et politisk m\u00e5l i Bergen kommune \u00e5 legge til rette for utbygging som ikke \u00f8ker transportbehovet. At tiltakene i denne saken strider mot flere bestemmelser i kommuneplanen tilsier at det er flere interessemotsetninger. Slike interessemotsetninger vil best la seg avklare i en planprosess. Bygget utgj\u00f8r ikke isolert sett en stor endring, men selve plasseringen og hensynene som skal vektlegges i omr\u00e5det tilsier at det ikke b\u00f8r bygges ut uten plan. Vi st\u00e5r etter dette fast ved v\u00e5r vurdering av at hensynene bak bestemmelsen om plankrav i KPA2018 \u00a7 3 er \u00abvesentlig tilsidesatt\u00bb. Klager har vist til at det er en fordel at det kan bygges et nytt byggverk som innfrir dagens tekniske krav og som kan benyttes til hel\u00e5rsbolig. At tiltakshaver f\u00e5r et bygg som kan benyttes som bolig vurderer vi som en fordel av privat karakter som ikke kan tillegges s\u00e6rlig vekt ved vurderingen, jf. Ot.prp.nr. 32 (2007-2008) s. 242. Vi vurderer at det er en ulempe at det legges til rette for boligbygging som utl\u00f8ser et \u00f8kt transportbehov med personbil uten at dette er n\u00e6rmere avklart. Vi er ikke uenig med klager i at det er positivt at det legges til rette for flere boliger, men finner likevel ikke at fordelene ved \u00e5 dispensere fra plankravet er \u00abklart st\u00f8rre enn ulempene\u00bb. Saksnummer KLAGE-2023/15671 Side 5 av 7 Etter en helhetlig vurdering er vi kommet til at fordelene ikke er klart st\u00f8rre enn ulempene. 3.2.2 Byggegrense mot vassdrag og arealform\u00e5l I LNF-omr\u00e5der er byggegrensen mot vassdrag 50 meter. Oms\u00f8kt bolig er plassert med en avstand p\u00e5 13,5 meter fra vassdraget. Videre er tiltaket oms\u00f8kt plassert innenfor arealform\u00e5let LNF og faller ikke innenfor de tillatte tiltakene som listes opp i KPA2018 \u00a7 31.1. Tiltaket er f\u00f8lgelig avhengig av dispensasjon fra de to bestemmelsene. Hensynene bak bestemmelsen om byggegrense mot vassdrag og arealform\u00e5let LNF er i stor grad overlappende. Dispensasjonss\u00f8knadene vil derfor vurderes samlet i det f\u00f8lgende. Bestemmelsen om byggegrense mot vassdrag som fremg\u00e5r av KPA2018 \u00a7 6.2 skal ivareta hensyn som allmenn ferdsel, friluftsliv, fiske og livsgrunnlag for plante- og dyreliv. Bestemmelsen skal videre s\u00f8rge for st\u00f8rst mulig tilgjengelighet for allmennheten i strandsonen, samt \u00e5 forhindre u\u00f8nsket nedbygging av ur\u00f8rt natur i strandsonen. LNF-form\u00e5let skal ivareta landbruk-, natur- og friluftsinteresser, samt ogs\u00e5 interesser knyttet til allmenn ferdsel. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Bymilj\u00f8etaten har ikke frar\u00e5det det oms\u00f8kte tiltaket. Dette vil v\u00e6re et moment i vurderingen av om det kan innvilges dispensasjon, men det kan ikke v\u00e6re avgj\u00f8rende slik det anf\u00f8res i klagen. Bymilj\u00f8etaten vurderer tiltakets konsekvenser for interesser knyttet til natur, biologisk mangfold, landskap og friluftsliv. Plan- og bygningsetaten foretar vurderingen av dispensasjonen opp mot de hensynene som plan- og bygningsloven skal ivareta. Det er klart at endring fra hytte til hel\u00e5rsbolig utgj\u00f8r en stor endring knyttet til bruk og belastning p\u00e5 eiendommen og i omr\u00e5det. Selv om det er andre boliger i omr\u00e5det vurderer vi at dette ikke skal tale for ytterligere privatisering i et omr\u00e5de som er avsatt til LNF-form\u00e5l, i tillegg til at det er et byggeforbud der. Vi vurderer at det er en betydelig forskjell p\u00e5 den opplevde privatiseringen som oppst\u00e5r med en fritidsbolig i forhold til hel\u00e5rsbolig. Alle tiltak innenfor byggegrensen mot vassdraget vil bidra til bit for bit nedbygging av et viktig vassdragsomr\u00e5de i Bergen. Dette er uheldig og et element som veier tungt i dispensasjonsvurderingen. Kommunen er etter vurderingen over kommet til at hensynene bak bestemmelsene i KPA2018 \u00a7\u00a7 6.2 og 31.1 vil bli \u00abvesentlig tilsidesatt\u00bb ved en dispensasjon. Dersom tiltaket bidrar til \u00e5 privatisere omr\u00e5det, der allmennhetens interesser st\u00e5r sterkt, b\u00f8r det s\u00e6rskilte forhold til for \u00e5 gi tillatelse. Vi kan ikke se at det er tilfellet i denne saken. Fordeler det er vist til i forbindelse med s\u00f8knad og klage er at det kan bygges et nytt byggverk som innfrir dagens tekniske krav og som kan benyttes til hel\u00e5rsbolig. Vi vurderer at det er en tungtveiende ulempe at omr\u00e5det privatiseres ytterligere. I tillegg er det en ulempe at natur, som konkret er vurdert i forbindelse med kommuneplanen, blir bygget ned. Saksnummer KLAGE-2023/15671 Side 6 av 7 Fordelene ved \u00e5 innvilge en dispensasjon m\u00e5 v\u00e6re \u00abklart st\u00f8rre\u00bb enn ulempene. Dette tilsier at terskelen er relativt h\u00f8y. Det er ikke tilstrekkelig at fordelene kun er st\u00f8rre enn ulempene. Det er f\u00f8rst og fremst generelle areal- og ressursdisponeringshensyn som kan vektlegges i vurderingen, og i mindre grad fordeler for den enkelte privatperson, se Ot.prp. nr. 32 (2007-2008) s. 242. Vi st\u00e5r etter dette fast ved at det ikke kan gis dispensasjon fra bestemmelsene i KPA 2018 \u00a7\u00a7 6.2 Byggegrense langs vassdrag og 31.1 LNF-form\u00e5l. 4. Konklusjon Fagetaten anbefaler etter gjennomgang av klagen at avslaget opprettholdes da den h\u00f8ye terskelen for dispensasjon ikke er n\u00e5dd. Vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Klage datert 07.09.2023 6. Utslippstillatelse datert 06.09.2023 7. Avslag datert 18.08.2023 8. Uttalelse fra Bymilj\u00f8etaten datert 17.07.2023 9. Uttalelse fra Vestland fylkeskommune datert 11.07.2023 10. S\u00f8knad datert 10.02.2023 11. Vedtak fra Bymilj\u00f8etaten datert 24.10.2022 12. Tegninger Saksnummer KLAGE-2023/15671 Side 7 av 7 "
}