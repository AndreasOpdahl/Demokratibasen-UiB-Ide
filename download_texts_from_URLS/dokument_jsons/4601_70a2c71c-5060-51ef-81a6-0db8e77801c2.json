{
  "dokument_id": "70a2c71c-5060-51ef-81a6-0db8e77801c2",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 06.12.2023",
  "url": "https://bergen.kommune.no/politikere-utvalg/api/fil/bk360/10294961/Uttalelse-fra-Bymiljoetaten-datert-06-12-2023",
  "tekst": " Bymilj\u00f8etaten Til Intern korrespondanse PBE Byggesak Midt (Arbeidssted) v/Henriette V\u00e5r referanse: 2023/246210-11 Bakke Nielsen Saksbehandler: Ole Rugeldal Sandven Dato: 6. desember 2023 Fra Bymilj\u00f8etaten Uttalelse fra Bymilj\u00f8etaten. Bergenhus, gnr. 166 bnr. 1303, Gamle Kalvedalsveien 2 - Ny enebolig og vesentlig terrenginngrep Saken gjelder Bymilj\u00f8etaten viser til oversendelse fra Plan- og bygningsetaten datert 8. november 2023 vedr. foresp\u00f8rsel om uttalelse til nybygg bolig (BYGG-2023/16355-7). Tiltaket er avhengig av dispensasjon fra kommuneplan \u00a7 6.2.2 om byggegrense til vassdrag. Grunnlag Eiendommen er ikke regulert. I kommunedelplan for 15590000 Fjellsiden s\u00f8r er eiendommen vist som \u2018Boligomr\u00e5der (86,7 %) Veiareal (13,3 %)\u2019. Eiendommen ligger i delomr\u00e5de D Kalfarveien \u2013 Kalvedalsveien. Kommuneplanens arealdel viser eiendommen som Sentrumsform\u00e5l \u2013 \u2018Byfortettingssone BY2\u2019 og den ligger innenfor hensynssonene: \u2018Veist\u00f8y - gul sone\u2019, \u2018Veist\u00f8y \u2013 r\u00f8d sone\u2019, \u2018Luftkvalitet - gul sone\u2019, \u2018Kulturmilj\u00f8 - Kalfaret (Historisk sentrum)\u2019, \u2018Kulturmilj\u00f8 H570_4 Historiske veifar (5,9%)\u2019, \u2018Bestemmelsesomr\u00e5det #4\u2019 Vurdering Natur- og milj\u00f8forvaltningsseksjon har vurdert tiltakets konsekvenser for interesser knyttet til natur, biologisk mangfold, landskap og friluftsliv. Oms\u00f8kte tiltak ligger n\u00e6rmere enn 10 meter fra vassdrag og det s\u00f8kes derfor om dispensasjon. Kantene av bekkel\u00f8pet best\u00e5r av mur, og den har et kunstig og smalt l\u00f8p med lite naturlig preg langs med vei og gjennom et tettbygd boligfelt. Vassdraget har derfor f\u00e5 verdier knyttet til naturmangfold og friluftsliv. Eventuell oppf\u00f8ring av oms\u00f8kte tiltak m\u00e5 ikke snevre inn eller lukke elvel\u00f8pet ytterligere enn det er i dag. Bymilj\u00f8etaten vil minne om Vannressursloven \u00a711 om kantvegetasjon hvor det st\u00e5r \u00abLangs bredden av vassdrag med \u00e5rssikker vannf\u00f8ring skal det opprettholdes et begrenset naturlig vegetasjonsbelte som motvirker avrenning og gir levested for planter og dyr.\u00bb Det er Statsforvalteren som har myndighet til \u00e5 gi dispensasjon fra Vannressursloven. Det er sv\u00e6rt stor h\u00f8ydeforskjell i tiltaksomr\u00e5det. Slik Bymilj\u00f8etaten leser illustrasjoner og plantegninger vil oppf\u00f8ring av boligen medf\u00f8re store terrenginngrep p\u00e5 et areal som i dag best\u00e5r av tr\u00e6r og annen vegetasjon. Terrenginngrep i dette omr\u00e5det vil v\u00e6re synlig fra store omr\u00e5der sentralt i Bergen. I bestemmelsene til kommuneplanens areal del \u00a7 8.2.9 st\u00e5r det f\u00f8lgende: \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb Basert p\u00e5 det innsendte materialet og de naturgitte h\u00f8ydeforskjellene vurderer natur- og milj\u00f8forvaltningsseksjonen at tiltaksomr\u00e5det er lite egnet for oppf\u00f8ring av nye bygg. Dette som f\u00f8lge av at en oppf\u00f8ring et nytt bygg p\u00e5 tomten vil medf\u00f8re h\u00f8ye murer og store terrenginngrep. Dersom landskapsbildet i Fjellsiden skal ivaretas er det viktig \u00e5 bevare vegetasjonskledde arealer. Bymilj\u00f8etatens anbefaling Tiltaket er i strid med kommuneplan \u00a7 6.2.2 om byggegrense til vassdrag. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil basert p\u00e5 ovenforst\u00e5ende vurderinger frar\u00e5 at det gis dispensasjon for oms\u00f8kte tiltak. Med hilsen Bymilj\u00f8etaten Kristin Madsen Klokkeide - seksjonsleder Ole Rugeldal Sandven - saksbehandler Dokumentet er godkjent elektronisk. "
}