{
  "dokument_id": "8db957e4-780c-5a8b-9000-e3bacd04115e",
  "doc_type": "case_presentation",
  "kommune": 5501,
  "tittel": "S\u00f8knad om utvidelse av akvakulturtillatelse - lokalitet 31398, Finnvik",
  "url": "https://innsyn.tromso.kommune.no/application/getMoteDokument?dokid=2001575067",
  "tekst": "Arkivsaksnr. 23/18211-2 Saksbehandler Agnete Pedersen Evertsen Saksgang M\u00f8tedato Kommune- og byutviklingsutvalget 25.01.2024 S\u00f8knad om utvidelse av akvakulturtillatelse - lokalitet 31398, Finnvik Kommunedirekt\u00f8rens innstilling til vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Mari Enoksen Hult Mette Moh\u00e5g Konst. kommunedirekt\u00f8r Avdelingsdirekt\u00f8r, Bymilj\u00f8 1 Hva saken gjelder Det vises til s\u00f8knad fra SalMar Farming AS, med oversendelse fra Troms og Finnmark fylkeskommune (videre forkortet med TFFK) datert 06.11.2023. S\u00f8knaden gjelder en \u00f8kning av maksimalt tillatt biomasse (videre forkortet med MTB) fra dagens 5670 tonn til 8500 tonn. Saksutredning TFFK sender s\u00f8knaden til antatte ber\u00f8rte myndigheter. Dette inneb\u00e6rer at Statsforvalteren i Troms og Finnmark vil vurdere effekter for milj\u00f8, Fiskeridirektoratet for fiskeriene og Mattilsynet for fiskehelse mv. Andre ber\u00f8rte parter og interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Det fremg\u00e5r av \u00a78 tredje ledd i Forskrift om tillatelse for akvakultur av laks, \u00f8rret og regnbue\u00f8rret (laksetildelingsforskriften) fastsatt av Fiskeri- og kystdepartementet 22.12.2004, at \u00abs\u00f8ker etter anvisning fra kommunen skal s\u00f8rge for at s\u00f8knaden legges ut til offentlig ettersyn, og at det kunngj\u00f8res i Norsk Lysningsblad og i to lokale aviser som er mye lest. TFFK ba derfor i brev av 06.11.2023 om at Troms\u00f8 kommune i samarbeid med s\u00f8ker, s\u00f8rger fir at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av offentlige organer. De ba videre om at uttalelsen fra kommunen skal foreligge innen 12 uker, og at eventuelle merknader fra offentlig ettersyn vedlegges kommunens uttalelse. Det s\u00f8kes om en \u00f8kning av MTB fra 5670 til 8500 tonn. Tiltaket ligger i sone avsatt til akvakultur i henhold til PLAN-0143 Kystsoneplan for Troms\u00f8regionen. Oms\u00f8kt tiltak gjelder kun biomasse, og det er dermed ingen arealendring som er aktuell. S\u00f8knaden har v\u00e6rt ute til offentlig ettersyn i 4 uker med h\u00f8ringsfrist 21.12.2023. H\u00f8ringen ble kunngjort i Norsk Lysningsblad, Nordlys og iTroms\u00f8. Link til dokumentene ble lagt ut p\u00e5 Troms\u00f8 kommune sine nettsider. Ved fristens utl\u00f8p var det kommet inn \u00e9n h\u00f8ringsuttalelse fra Nord Fiskarlag: Nord Fiskarlag fremmet 5 hovedpunkter i sin h\u00f8ringsuttalelse: 1. Eksisterende akvakulturanlegg er etablert ved en rekke fiskeriinteresser allerede, deriblant ved et gyteomr\u00e5de for torsk og 3km unna et rekefelt. 2. De mener det er en altfor stor og inngripende \u00f8kning i MTB, og de mener dagens p\u00e5virkning er inngripende nok. De anmoder at det gj\u00f8res unders\u00f8kelser p\u00e5 p\u00e5virkningen \u00f8kningen vil ha for det lokale \u00f8kosystemet, der resultatet av dette b\u00f8r avgj\u00f8re om det gis tillatelse eller ikke. 3. Milj\u00f8effekten av avlusningsmidler er noe som er viktig \u00e5 ta hensyn til, spesielt mht. n\u00e6rliggende rekefelt. De anbefaler at s\u00f8knaden avsl\u00e5s med bakgrunn i risikoen dette kan ha for rekefeltet. 4. Det er nylig gitt utslippstillatelse a Statsforvalteren i Troms og Finnmark, datert 07.08.2022, da til utslipp fra maksimalt 5670 tonn p\u00e5 Finnvik. De fremmer at s\u00f8knaden b\u00f8r avsl\u00e5s da det motstrider denne utslippstillatelsen. 5. De ber om \u00e5 f\u00e5 oversendt de vedtak som fattes i saken, samt om det blir sendt nye eller endrede s\u00f8knader til kommunen. Videre nevner de at de i fremtiden \u00f8nsker \u00e5 involveres som h\u00f8ringspart tidlig i h\u00f8ringsprosesser tilknyttet sj\u00f8n\u00e6re arealer. 2 Kommunen sin vurdering av merknad: Merknaden tas til orientering. Troms\u00f8 kommune \u00f8nsker \u00e5 fremme at det er Statsforvalteren som er gjeldende forurensningsmyndighet og som dermed vil gj\u00f8re n\u00e6rmere vurderinger av milj\u00f8effekten av tiltaket, men at kommunen er enig i at oms\u00f8kt endring i biomasse er betydelig og at mulig milj\u00f8effekt burde v\u00e6re n\u00f8ye vurdert i forkant av en eventuell tillatelse. Kommunen \u00f8nsker ogs\u00e5 \u00e5 trekke frem at det burde gj\u00f8res en grundigere vurdering av tiltakets p\u00e5virkning p\u00e5 vannmilj\u00f8et, og hvor vidt det vil kunne ha p\u00e5virkning p\u00e5 om man n\u00e5r fastsatte milj\u00f8m\u00e5l i vedtatte regionale vannforvaltningsplaner. Videre skal kommunen i h\u00f8ringsprosesser tilknyttet arealer i og n\u00e6rt sj\u00f8 s\u00f8rge for at Nord Fiskarlag blir involvert tidlig som h\u00f8ringspart. Konklusjon Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Vedtakskompetanse Kommune- og byutviklingsutvalget Vedlegg SalMar Oppdrett AS 928957489 \u2013 S\u00f8knad om endring av akvakulturtillatelse p\u00e5 lokalitet Finnvik Behovsbeskrivelse og virkningsvurderinger Beredskapskort 1. linje - R\u00f8mming mistanke om r\u00f8mming Beredskapskort 1. linje - Sykdomsutbrudd Beredskapsplan Finnvik Beredskapsplan matfisk Biosikkerhetsplan B\u00e5tanl\u00f8p og biosikkerhet Egenvurdering KU Forunders\u00f8kelse Kartpakke Kvittering AK gebyr Finnvik Meny Matfisk MOM B MOM C Oversikt dokumenter kvalitetssystemet Plan for samordnet lusebekjempelse i subregion Troms Risikovurderinger fiskevelferd og fiskehelse Saksbehandlingsgebyr Str\u00f8mm\u00e5ling Vedlegg Data - fl\u00e5te Veterin\u00e6r Helseplan Epost - H\u00f8ringsuttalelse h\u00f8ringsuttalelse til s\u00f8knad om \u00f8kt biomasse - Finnvik - Troms\u00f8 kommune Vedlegg 1. Utslippstillatelse Vedlegg 2 vilk\u00e5r 3 "
}