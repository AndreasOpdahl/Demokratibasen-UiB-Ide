{
  "dokument_id": "a77e2cce-50dd-5152-a8e6-a2a7b74e1865",
  "doc_type": "case_attachment",
  "kommune": 4601,
  "tittel": "Prosjektplan tverrfaglig samarbeid barns oppvekstvilk\u00e5r",
  "url": "https://bergen.kommune.no/politikere-utvalg/api/fil/bk360/12230870/Prosjektplan-tverrfaglig-samarbeid-barns-oppvekstvilkar",
  "tekst": "Forvaltningsrevisjon | Bergen kommune Tverrfaglig samarbeid om barn og unges oppvekstsvilk\u00e5r Prosjektplan Mars 2025 \u00abForvaltningsrevisjon av tverrfaglig samarbeid om barn og unges oppvekstvilk\u00e5r - prosjektplan\u00bb Mars 2025 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Bakgrunn, form\u00e5l og problemstillinger 2 2 Revisjonskriterier 4 3 Metode 7 4 Tid og ressursbruk 8 1 1 Bakgrunn, form\u00e5l og problemstillinger 1.1 Bakgrunn Deloitte har i samsvar med bestilling fra kontrollutvalget i m\u00f8te den 11. februar 2025, sak 21/25 utarbeidet en prosjektplan for forvaltningsrevisjon av tverrfaglig samarbeid om barn og unges oppvekstvilk\u00e5r i Bergen kommune. I kontrollutvalgets risiko og vesentlighetsvurdering i forbindelse med planarbeidet i 2024, blir det i prosessm\u00f8ter med r\u00e5d og utvalg gjennomg\u00e5ende pekt p\u00e5 at \u00f8kende ungdomskriminalitet er en betydelig utfordring i kommunen. \u00d8kte utfordringer knyttet til psykisk helse for barn og unge blir ogs\u00e5 fremhevet av flere. Samarbeid p\u00e5 tvers av tjenester om barn og unge, b\u00e5de i det forebyggende arbeidet gjennom \u00e5 sikre gode oppvekstsvilk\u00e5r, og i oppf\u00f8lgingen av s\u00e5rbare barn og unge, blir av mange fremhevet som et s\u00e6rlig vesentlig risikoomr\u00e5de i kommunen. Det blir kommentert at kommunen har behov for \u00e5 samarbeide med tjenester p\u00e5 tvers som skole, barnehage, kultursektoren, skolehelsetjenesten og helsestasjoner, barnevern og politi om det forebyggende arbeidet. Det poengteres at kommunen b\u00f8r satse p\u00e5 tidlig og tverrfaglig innsats slik at ungdom som faller utenfor fanges opp f\u00f8r de s\u00f8ker kriminelle milj\u00f8er. Flere enheter i Bergen kommune er i kontakt med barn, unge og deres foreldre i l\u00f8pet av oppveksten. I kommunens strategi for oppvekst1 blir det vist til at samhandling mellom de ulike enhetene som m\u00f8ter barn, unge og deres foreldre er sentralt for \u00e5 sikre gode oppvekstsvilk\u00e5r. I Bergen kommunes handlingsplan for tjenester til barn, unge og deres familier, \u00abSe meg, h\u00f8r oss!\u00bb,2 fremg\u00e5r det at tverrsektorielt samarbeid er en forutsetning for \u00e5 lykkes med en mer helhetlig, tidlig innsats overfor utsatte barn og unge. Bergen kommunes egne utredninger viser at tjenestene ikke alltid er samordnet eller treffer behovet hos barn og unge. I kommunens strategi for oppvekst, blir samordning av tjenester pekt p\u00e5 som en av hovedutfordringene for kommunens arbeid p\u00e5 oppvekstfeltet. Her blir det spesifisert at \u00abtjenestene ikke alltid er godt nok tilpasset, ikke samordnet og hjelpen kommer for sent n\u00e5r en trenger den. Dette er uavhengig av type hjelpebehov og diagnose, men g\u00e5r aller mest ut over barn som lever i levek\u00e5rsutsatte familier og n\u00e6rmilj\u00f8\u00bb.3 Kommunen viser til at manglende samordning kan skyldes adskilte tjeneste- og budsjettomr\u00e5der i forvaltningen, og spredt kunnskapsgrunnlag. Videre vises det til at samhandling \u00abutfordres av at fritidstilbud, barnehage, skole, helse- og barneverntjenester har hver sin lederlinje, kompetanse og forst\u00e5else.\u00bb4 1.2 Form\u00e5l og problemstillinger Form\u00e5let med prosjektet vil v\u00e6re \u00e5 unders\u00f8ke om Bergen kommune har etablert tilstrekkelige samarbeid p\u00e5 tvers av tjenestene som jobber med forebyggende tiltak inn mot barn og unge i kommunen, for \u00e5 sikre tidlig innsats og helhetlige og samordnede tjenester til barn, unge og deres familier. 1 Bergen kommune. Strategi for oppvekst. 2023. 2 Bergen kommune. Se meg, h\u00f8r oss! Handlingsplan for tjenester til barn, unge og deres familier. 2023. 3 Bergen kommune. Strategi for oppvekst. 2023. s. 28 4 Bergen kommune. Strategi for oppvekst. 2023. s. 28 Med bakgrunn i form\u00e5let er det utarbeidet f\u00f8lgende problemstillinger som vil bli unders\u00f8kt: 1) Har kommunen etablert m\u00e5l og planer for det forebyggende arbeidet rettet mot barn og unge i kommunen, i samsvar med krav til dette i regelverket? Under dette: a) Har kommunen gjennom plan for forebyggende arbeid etablert tydelige m\u00e5l, organisering og fordeling av roller for det tverrfaglige forebyggende arbeidet, og hvordan er dette reflektert i de enkelte sektorenes m\u00e5l og strategier? b) Er det etablert tilstrekkelige strukturer for oppf\u00f8lging og rapportering p\u00e5 kommunens m\u00e5lsettinger for det forebyggende arbeidet? 2) Har kommunen etablert et hensiktsmessig samarbeid p\u00e5 systemniv\u00e5 mellom tjenestene som jobber inn mot barn, unge og familier? Under dette: a) Er det etablert hensiktsmessige m\u00f8tepunkt, samarbeidsavtaler, m\u00e5lsettinger, strategier e.l. for \u00e5 sikre samarbeid p\u00e5 systemniv\u00e5 mellom de relevante tjenestene? b) I hvilken grad har relevante byr\u00e5dsavdelinger og/eller etater etablert strukturer som sikrer at avtaler, strategier eller lignende om samarbeid mellom tjenester blir fulgt opp og gir \u00f8nskede resultater (eksempelvis m\u00e5letall/KPI-er, avsatte ressurser mv.)? 3) I hvilken grad har kommunen tilrettelagt n\u00f8dvendig tverrfaglig oppf\u00f8lging av barn og unge og eventuelt deres familier? a) I hvilken grad er det etablert system og retningslinjer som sikrer samordning av tjenester for barn og unge og eventuelt deres familier i den enkelte sak? b) I hvilken grad er det etablert hensiktsmessige system eller rutiner for \u00e5 fange opp og f\u00f8lge opp avvik/mangler i samhandlingen mellom tjenestene i enkeltsaker? 4) I hvilken grad sikrer kommunen at ansatte i tjenester som jobber forebyggende med barn og unge har tilstrekkelig/riktig kompetanse om sin og andre tjenesters ansvar og oppgaver, samt om barna og deres familiers behov (herunder samtaler med barn det er bekymring knyttet til, identifisering av barn i risiko, dokumentasjonskrav mv)? 1.3 Avgrensing Unders\u00f8kelsen vil v\u00e6re avgrenset til \u00e5 se p\u00e5 samarbeid p\u00e5 systemniv\u00e5 i kommunen, og vil ikke unders\u00f8ke samarbeid mellom kommunale tjenester i enkeltsaker. 2 Revisjonskriterier 2.1 Innledning Revisjonskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Revisjonskriteriene under er ikke utt\u00f8mmende for hva som kan v\u00e6re relevant i forvaltningsrevisjonen. Andre kriterium vil kunne komme til dersom det skulle v\u00e6re n\u00f8dvendig for \u00e5 f\u00e5 en fullstendig unders\u00f8kelse og vurdering av problemstillingene. 2.2 Internkontroll \u00a7 25-1 sl\u00e5r fast at kommunedirekt\u00f8ren har ansvar for internkontrollen i kommunen og at internkontrollen skal v\u00e6re systematisk og tilpasset virksomhetens st\u00f8rrelse, egenart, aktiviteter og risikoforhold. Ved internkontroll etter \u00a7 25-1 skal kommunedirekt\u00f8ren: a. utarbeide en beskrivelse av virksomhetens hovedoppgaver, m\u00e5l og organisering b. ha n\u00f8dvendige rutiner og prosedyrer c. avdekke og f\u00f8lge opp avvik og risiko for avvik d. dokumentere internkontrollen i den formen og det omfanget som er n\u00f8dvendig e. evaluere og ved behov forbedre skriftlige prosedyrer og andre tiltak for internkontroll. Barnevernsloven \u00a7 15-1, andre ledd, stiller krav til at kommunene v/bystyret skal vedta en plan for kommunens forebyggende arbeid. Planen skal beskrive hva som er m\u00e5lene for arbeidet, hvordan arbeidet skal organiseres og fordeles mellom etatene i kommunen og hvordan etatene skal samarbeide. 2.3 Kommunen sitt ansvar for forebyggende tjenester Etter folkehelseloven \u00a7 4 f\u00f8rste ledd skal kommuner fremme befolkningens helse, trivsel og gode sosiale og milj\u00f8messige forhold og bidra til \u00e5 forebygge psykisk og somatisk sykdom, skade eller lidelse, bidra til utjevning av sosiale helseforskjeller og bidra til \u00e5 verne befolkningen mot faktorer som kan ha negativ innvirkning p\u00e5 helsen. Etter folkehelseloven \u00a7 7 skal kommunen iverksette n\u00f8dvendige tiltak for \u00e5 m\u00f8te kommunens folkehelseutfordringer, jf. \u00a7 5. Dette inneb\u00e6rer blant annet tiltak knyttet til oppvekstforhold, som utdanning, fysiske og sosiale milj\u00f8er, fysisk aktivitet, ern\u00e6ring mv. Det er videre ulike s\u00e6rlover som setter krav til forebyggende tjenester for barn og unge i kommunen, blant annet helse- og omsorgstjenesteloven, oppl\u00e6ringsloven og barnevernloven. Barnevernloven \u00a7 15-1, f\u00f8rste ledd tydeliggj\u00f8r kommunens ansvar for \u00e5 forebygge omsorgssvikt: Kommunen skal fremme gode oppvekstvilk\u00e5r gjennom tiltak for \u00e5 forebygge at barn og unge utsettes for omsorgssvikt eller utvikler atferdsproblemer. Kommunen skal s\u00f8rge for \u00e5 samordne sitt tjenestetilbud til barn og familier Det generelle ansvaret for forebyggende arbeid for barn og unge er lagt til kommunen samlet. I forbindelse med endringen av barnevernloven fra januar 2022 (barnevernreformen, ogs\u00e5 kalt oppvekstreformen) har det blitt lagt vekt p\u00e5 at ingen kommunale etater som daglig er i kontakt med barn skal fraskrive seg ansvar for \u00e5 avdekke forhold eller iverksette n\u00f8dvendige tiltak for aktiv forebygging. Det blir videre understreket at barnevernet ikke skal ha dette ansvaret alene.5 2.4 Samarbeidsplikt i kommunale tjenester \u00c5 legge til rette for at barn og unge f\u00e5r en god oppvekst er et samfunnsansvar som blir delt av mange, og gode vilk\u00e5r for samarbeid er avgj\u00f8rende for \u00e5 lykkes.6 I lovvedtak 143 (2020-2021) ble det i juni 2021 vedtatt av Stortinget \u00e5 innf\u00f8re endringer i 14 lover, og med virkning fra 1. august 2022 er det iverksatt endringer i lovverket knyttet til samarbeid, samordning, barnekoordinator og individuell plan. Noen av lovene som fikk endringer var barnevernsloven, familievernkontorloven, oppl\u00e6ringsloven, barnehageloven, helse- og omsorgstjenesteloven og integreringsloven. Lovendringene medf\u00f8rte blant annet ogs\u00e5 at PP-tjenesten ble inkludert i samarbeidsbestemmelsene i oppl\u00e6ringsloven. De kommunale helse- og omsorgstjenestene skal samarbeide med andre tjenesteytere dersom samarbeid er n\u00f8dvendig for \u00e5 gi pasienten eller brukeren et helhetlig og samordnet tjenestetilbud. De kommunale helse- og omsorgstjenestene skal, i tillegg til \u00e5 f\u00f8lge opp enkelte pasienter eller brukere, samarbeide med andre tjenesteytere slik at de kommunale helse- og omsorgstjenestene og andre tjenesteytere kan ivareta sine oppgaver etter lov og forskrift jf. Helse- og omsorgstjenesteloven \u00a7 3-4. Det fremg\u00e5r av lovverket at velferdstjenestene har plikt til \u00e5 samarbeide uten at samarbeidet er knyttet til en enkelt sak (samarbeid p\u00e5 systemniv\u00e5).7 Samarbeid p\u00e5 systemniv\u00e5 bidrar til godt samarbeid i enkeltsaker og er videre viktig for at tjenestene skal lykkes med det forebyggende arbeidet gjennom at barn og unge som trenger det f\u00e5r rett hjelp til rett tid. I den nasjonale veilederen \u00abSamarbeid om tjenester til barn, unge og deres familier\u00bb,8 blir det p\u00e5pekt at velferdstjenestene selv m\u00e5 ta stilling til hvordan de organiserer det tverrsektorielle samarbeidet, men at kommunal ledelse m\u00e5 ta et overordnet ansvar. Det blir p\u00e5pekt at kunnskap og strukturer er n\u00f8dvendig for at velferdstjenestene skal v\u00e6re i stand til \u00e5 avdekke barn og unges behov for andre tjenester s\u00e5 tidlig som mulig, og vite hvem som har ansvaret for \u00e5 gi den aktuelle hjelpen. I den nasjonale veilederen blir det videre p\u00e5pekt at det er et lederansvar \u00e5 sikre at det er utarbeidet rutiner som bidrar til et godt samarbeid. Det blir ogs\u00e5 vist til at rutiner som blir utarbeidet b\u00e5de i samarbeid med og har virkeomr\u00e5de p\u00e5 tvers av sektorer og virksomheter kan bidra til felles forst\u00e5else og praksis om felles ansvar. Kommunen har ansvar for den helhetlige planleggingen og samordningen av det generelle forebyggende arbeidet. Kommunen m\u00e5 for eksempel vurdere hvordan velferdstjenestene i fellesskap skal bidra til \u00e5 forebygge utfordringer, skape gode oppvekst- og l\u00e6ringsmilj\u00f8er og p\u00e5 et tidlig tidspunkt kunne identifisere barn og unge som er i en utsatt situasjon. Nasjonal faglig retningslinje for tidlig oppdagelse av utsatte barn og unge har anbefalinger om kommunen og ansattes ansvar fra kunnskap til handling, for forebygging gjennom tidlig oppdagelse og innsats. Samtidig skal kommunen s\u00f8rge for at samarbeidet innen velferdstjenester gjennomf\u00f8res innenfor gjeldende regler om taushetsplikt. B\u00e5de forvaltningsmessig taushetsplikt (jf. 5 Prop. 73 L (2016-2017) Endringer i barnevernsloven (barnevernsreformen) og Prop. 133 L (2020-2021) Lov om barnevern (barnevernsloven) og lov om endringer i barnevernloven. 6 Rundskriv Q-16/2013. Forebyggende innsats for barn og unge.. 7 Samarbeidsplikta p\u00e5 systemniv\u00e5 og individniv\u00e5 st\u00e5r i barnevernlova \u00a7 15-8, familievernkontorlova \u00a7 1 a, oppl\u00e6ringslova \u00a7 15-8, spesialisthelsetenestelova \u00a7 2-1 e, privatskulelova \u00a7 3-6 a, barnehagelova \u00a7 2 b, NAV-lova \u00a7 15 a, krisesenterlova \u00a7 4, sosialtenestelova \u00a7 13, helse- og omsorgstenestelova \u00a7 3-4, tannhelsetenestelova \u00a7 1-4 a og integreringslova \u00a7 50. 8 Helsedirektoratet. Nasjonal veileder. Samarbeid om tjenester til barn, unge og deres familier. Siste faglige endring 14. oktober 2024. forvaltningsloven \u00a7\u00a713) og profesjonsbestemt taushetsplikt9 vil ha betydning for samarbeid p\u00e5 tvers av velferdstjenester, og vil sette krav og begrensninger til hvordan samarbeidet kan ut\u00f8ves. 2.5 Kommunale styringsdokument og vedtak Relevante kommunale styringsdokument og vedtak om samarbeid i forebyggende tjenester til barn og unge kan bli benyttet som revisjonskriterium. 9 Jf. NAV-loven \u00a7 7, sosialtjenesteloven \u00a7 44, helse- og omsorgstjenesteloven \u00a7 12-1, spesialisthelsetjenesteloven \u00a7 6-1, krisesenterloven \u00a7 5 og barnevernsloven \u00a7 13-1. 3 Metode Deloitte utf\u00f8rer forvaltningsrevisjon i samsvar med gjeldende standard for forvaltningsrevisjon (RSK 001). Alle prosjekt blir kvalitetssikret i samsvar med kravene til kvalitetssikring i Deloitte Policy Manual (DPM). 3.1 Dokumentanalyse Informasjon om Bergen kommune og dokumentasjon p\u00e5 etterlevelse av interne rutiner, regelverk mm. bli samlet inn og analysert. Innsamlet dokumentasjon vil bli vurdert opp mot revisjonskriteriene. 3.2 Intervju For \u00e5 f\u00e5 supplerende informasjon til skriftlige kilder vil Deloitte intervjue ledere i relevante byr\u00e5dsavdelinger og underliggende etater. Aktuelle byr\u00e5dsavdelinger er eksempelvis Byr\u00e5dsavdeling for barnevern, sosiale tjeneste og mangfold og Byr\u00e5dsavdeling for barnehage og skole. Vi tar sikte p\u00e5 \u00e5 gjennomf\u00f8re ca. 10-12 intervju. 3.3 Sp\u00f8rreunders\u00f8kelse Revisjonen vil sende ut en elektronisk sp\u00f8rreunders\u00f8kelse til utvalgte enhets- og avdelingsledere for tjenester som jobber med barn, unge og deres familier, for \u00e5 blant annet f\u00e5 informasjon om det er etablert strukturer som skal bidra til samarbeid p\u00e5 tvers av tjenestene og hvordan disse fungerer. 3.4 Analyse av statistikk Revisjonen vil benytte eventuell relevant og tilgjengelig statistikk fra kommunen for \u00e5 unders\u00f8ke hvordan kommunens tjenester samarbeider for sikre forebyggende innsats for barn, unge og deres familier. Dette kan eksempelvis v\u00e6re oversikt over meldte avvik p\u00e5 manglende samarbeid og samordning fra de ulike tjenestene. 3.5 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til kommunen for uttale. Kommunen sin h\u00f8ringsuttale vil bli vedlagt den endelige rapporten som blir sendt til kontrollutvalget. 4 Tid og ressursbruk 4.1 N\u00f8kkelpersonell Birte Bj\u00f8rkelo er oppdragsansvarlig partner p\u00e5 oppdraget. I tillegg vil teamet best\u00e5 av prosjektleder Kjersti Gjuvsland (senior manager) og prosjektmedarbeider Amy McEwan-Strand (senior konsulent). Deloitte har satt sammen et team som sikrer at prosjektet blir gjennomf\u00f8rt i samsvar med gjeldende retningslinjer, samt med n\u00f8dvendig kompetanse og erfaring innenfor kommunal revisjon. Deloitte har i forbindelse med prosjektplanleggingen vurdert at prosjektteamet fyller kravet til en uavhengig og objektiv revisjon. Den enkeltes uavhengighet vil ogs\u00e5 bli vurdert l\u00f8pende gjennom hele prosjektperioden. 10 4.2 Ressursbruk Med utgangspunkt i prosjektet sin karakter og planen som er lagt for hvordan prosjektet skal bli gjennomf\u00f8rt vil det ta totalt 620 timer \u00e5 gjennomf\u00f8re prosjektet. Dette inkluderer forberedelse av prosjektet, utarbeidelse av problemstillinger og prosjektplan, forberedelse og gjennomf\u00f8ring av datainnsamling, analyse av data og utarbeidelse og kvalitetssikring av rapport. Timetallet omfatter ogs\u00e5 presentasjon av ferdig rapport for kontrollutvalget. Timeestimatet inkluderer ikke forberedelse og gjennomf\u00f8ring av presentasjon i bystyreutvalg. En eventuell presentasjon av rapporten i bystyreutvalg vil bli fakturert etter medg\u00e5tt tid, inntil 6 timer i tillegg til det totale timetallet som er presentert over. Se vedlegg for oversikt over timefordeling. 4.3 Gjennomf\u00f8ringsplan Oppstart av prosjektet vil v\u00e6re april 2025 og rapporten vil v\u00e6re klar for oversendelse til kontrollutvalget ved sekretariatet innen utgangen av oktober 2025. For \u00e5 kunne gjennomf\u00f8re prosjektet innen denne fristen og med stipulert timebruk er det n\u00f8dvendig at kommunen sender over etterspurt dokumentasjon innen de frister som blir satt, og at utvalgte personer stiller til og verifiserer intervju. Fakturering av kostnadene ved prosjektet vil skje i samsvar med avtale mellom Bergen kommune og Deloitte. Bergen, 6. mars 2025 _________________________________ Birte Bj\u00f8rkelo Oppdragsansvarlig partner 10 Deloitte gjennomf\u00f8rer alltid en uavhengighetssjekk f\u00f8r oppstart av prosjekter for \u00e5 sikre at vi oppfyller uavhengighetskravene som stilles til revisor, jf. forskrift om kontrollutvalg og revisjon \u00a7 16. Gjennomf\u00f8ringen av prosjektet forutsetter at denne sjekken ikke avdekker faktiske uavhengighetskonflikter (for eksempel at vi st\u00e5r i fare for \u00e5 revidere eget arbeid, n\u00e6re relasjoner o.l.) eller tilsynelatende uavhengighetskonflikter (der det ikke er faktiske uavhengighetskonflikter, men det er kan v\u00e6re risiko for at tilliten til v\u00e5re vurderinger og funn svekkes p\u00e5 grunn av ulike forhold knyttet til saken). Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2025 Deloitte AS "
}