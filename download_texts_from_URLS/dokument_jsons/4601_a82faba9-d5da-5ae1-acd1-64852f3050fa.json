{
  "dokument_id": "a82faba9-d5da-5ae1-acd1-64852f3050fa",
  "doc_type": "case_attachment",
  "kommune": 4601,
  "tittel": "H\u00f8ringsnotat Temperaturoppgradering Dale-Arna 20241206",
  "url": "https://bergen.kommune.no/politikere-utvalg/api/fil/bk360/11678517/Horingsnotat-Temperaturoppgradering-Dale-Arna-20241206",
  "tekst": "H\u00f8ringsnotat - \u00f8nske om innspill til konsesjonss\u00f8knad \u2013 temperaturoppgradering av 300 kV ledning L0369 Dale-Arna Statnett planlegger \u00e5 temperaturoppgradere dagens ledning fra n\u00e5v\u00e6rende maksimale driftstemperatur p\u00e5 80\u00b0C, til 100\u00b0C. Bakgrunn Ledningen Dale-Arna ble satt i drift 1976, er ca. 32 km lang med 72 master, og g\u00e5r gjennom kommunene Bergen, Oster\u00f8y og Vaksdal i Vestland fylke. Kraftledninger dimensjoneres for en gitt maks temperatur, og dette avgj\u00f8r lasten som kan overf\u00f8res p\u00e5 ledningen. Temperaturoppgradering betyr at ledningen kan driftes med h\u00f8yere maksimumstemperatur, og dermed oppn\u00e5 \u00f8kt kapasitet. Temperaturoppgradering av ledninger kan gjennomf\u00f8res med relativt sett sm\u00e5 tiltak. Det er derfor et kostnadseffektivt tiltak, n\u00e5r man ser \u00f8kning av kapasitet i nettet, ressursbruk og arealp\u00e5virkning i sammenheng. Temperaturoppgradering av eksisterende ledninger er ikke et konsesjonspliktig tiltak i seg selv, men enkelte steder er det behov for \u00e5 gjennomf\u00f8re terrenginngrep under ledningen for \u00e5 sikre at avstanden mellom linene og bakken er innenfor definerte sikkerhetskrav etter oppgraderingen. Dette skyldes at \u00f8kt temperatur p\u00e5 ledningen gj\u00f8r at linene synker noe ned. For \u00e5 unng\u00e5 overslag og skader p\u00e5 mennesker, dyr og maskiner som beveger seg under linene, m\u00e5 det v\u00e6re en minste avstand mellom liner og terreng. Er omfanget av terrenginngrep \u00e5 anse som vesentlige, skal tiltaket godkjennes av NVE, jf. energiloven \u00a7 3-1 om konsesjon. Statnett anser tiltakene som omtales i dette brevet \u00e5 v\u00e6re av et slikt omfang at det m\u00e5 s\u00f8kes godkjenning hos NVE. Dette brevet er en del av s\u00f8knadsprosessen til NVE, og fungerer som eneste varsel og h\u00f8ringsbrev for tiltaket. Statnett \u00f8nsker med dette innspill og merknader fra ber\u00f8rte akt\u00f8rer p\u00e5 tiltaket f\u00f8r innsending av s\u00f8knad til NVE. Tiltak som skal oms\u00f8kes Hele ledningen er befart, og det viser seg at oppgradering krever s\u00f8knad om terrengtiltak under mastespenn BMV50-FVM51 og FVM51-BM52 i Oster\u00f8y kommune, og under mastespenn FVM70- FVM71 i Bergen kommune. Tiltakene ber\u00f8rer gnr./bnr. 68/1 i Oster\u00f8y kommune og gnr./bnr. 298/3 i Bergen kommune. Vedlegg til brevet viser plassering av tiltakene med oversiktskart og detaljkart. Tiltakene som skal gjennomf\u00f8res for \u00e5 oppn\u00e5 n\u00f8dvendig sikkerhetsavstand vil v\u00e6re rett under/n\u00e6r ledningstraseene, og innenfor det konsesjonsgitte rettighetsbeltet Statnett har for den aktuelle ledningen. Ut over terrenginngrepet for \u00e5 sikre tilstrekkelig avstand mellom ledning og terreng, m\u00e5 det avklares adkomst til tiltaksomr\u00e5det med anleggsmaskiner. I tillegg vil det v\u00e6re behov for h\u00e5ndtering og plassering av overskuddsmasser i og/eller utenfor ledningsbeltet. Multiconsult | Nedre Sk\u00f8yen vei 2 | Postboks 265 Sk\u00f8yen, 0213 Oslo | +47 21 58 50 00 | multiconsult.no NO 918 836 519 MVA Dale-Arna - temperaturoppgradering av kraftledninger H\u00f8ringsbrev til ber\u00f8rte myndigheter Beregning viser f\u00f8lgende avvik som m\u00e5 oms\u00f8kes f\u00f8r utbedring p\u00e5 ledningen 300kV Dale-Arna: Anslag tiltak i meter Spenn Fase (H, S, V) Lengde (m) N\u00f8dvendig dybde (m) Anbefalte tiltak BMV50- FVM51 Venstre 19 -2,56 Graving/Sprenging FVM51- BM52 Senter, H\u00f8yre 49 -1,46 Graving/Sprenging FVM70- Venstre, FVM71 Senter, H\u00f8yre 37 -1,20 Graving/Sprenging Tiltaket gjennomf\u00f8res med avgraving av l\u00f8smasser og sprenging av fjell i n\u00f8dvendig omfang for \u00e5 oppn\u00e5 sikkerhetskravene. Alle utbedringstiltakene er innenfor dagens ryddebelte/rettighetsbelte. Beregninger viser behov for \u00e5 grave/sprenge inntil 2,56 meter ned i terreng over en strekning langs linjen p\u00e5 inntil 19 meter for spenn 50-51, inntil 1,46 meter ned over en strekning inntil 49 meter for spenn 51-52, og inntil 1,20 meter ned over en strekning p\u00e5 til sammen inntil 37 meter for spenn 70-71. Overskuddsmassene planlegges deponert lokalt, ved f\u00f8rst avgraving av l\u00f8smasser, for senere tildekking av steinmassene, slik at sluttresultatet tilpasses dagens terreng/landskap og det legges til rette for naturlig gjengroing. Disse plasseres s\u00e5 langt mulig innenfor ryddebeltet eller mest mulig i umiddelbar n\u00e6rhet. Adkomst til tiltaksomr\u00e5det ved spenn 50-51 planlegges gjennomf\u00f8rt ved innflyvning og bruk av helikopter. Det er vurdert til \u00e5 v\u00e6re vanskelig fremkommelighet eller ufremkommelig med egnede anleggsmaskiner. Adkomst til tiltaksomr\u00e5det ved spenn 51-52 planlegges over eiendom gnr./bnr. 68/1 og, og f\u00f8lger eksisterende landbruksvei/traktorvei fram til tiltaksomr\u00e5det. Adkomst til tiltaksomr\u00e5det ved spenn 70-71 planlegges over eiendom gnr./bnr. 298/3 og 298/4, og f\u00f8lger eksisterende traktorvei og sti fram til tiltaksomr\u00e5det. Statnett har i dag rettigheter til n\u00f8dvendig tilkomst til og langs ledningene. Kjente milj\u00f8verdier og -interesser Statnett har gjennomg\u00e5tt kunnskapsgrunnlaget i eksisterende databaser. Disse opplysningene, samt andre forhold som meldes inn i forbindelse med dette h\u00f8ringsvarselet, inkluderes i konsesjonss\u00f8knaden til NVE. Naturmangfold Det foreligger ikke kjente registreringer av viktige naturtyper som ber\u00f8res av tiltaksomr\u00e5dene (Naturbase). Det er registrert en observasjon av fuglearten myrhauk (EN) i Haverdalen i 2024 (spenn 50-51/51-52). Kulturmilj\u00f8 Tiltaksomr\u00e5dene ber\u00f8rer Havr\u00e5 kulturmilj\u00f8, som er et fredet kulturmilj\u00f8omr\u00e5de, iht kulturminneloven, og vernet med egen forskrift (spenn 50-51). Tiltaksomr\u00e5dene ber\u00f8rer ikke registrerte automatisk fredede kulturminner. 10259652-06-TVF-NOT-002 6. desember 2024 / Side 2 av 6 Dale-Arna - temperaturoppgradering av kraftledninger H\u00f8ringsbrev til ber\u00f8rte myndigheter Landskap Klyngetunet Havr\u00e5 og landskapet rundt er definert som Utvalgt kulturlandskap innen jordbruket. Omr\u00e5detypen er definert som fjordlandskap med klyngetun og intakt teigstruktur. Tiltaksomr\u00e5det ber\u00f8rer ikke selve klyngetunet, men det ovenforliggende kulturlandskapsomr\u00e5det (spenn 50-51). Friluftsliv Tiltaksomr\u00e5det ved spenn 50-51 ber\u00f8rer kartlagte friluftslivsomr\u00e5der som er vurdert \u00e5 v\u00e6re \u00abSv\u00e6rt viktig friluftslivsomr\u00e5de\u00bb. Havr\u00e5dalen benyttes bl.a. som tur- og sykleomr\u00e5de om sommeren, og skil\u00f8yper om vinteren. Tiltaksomr\u00e5det ved spenn 70-71 ber\u00f8rer ogs\u00e5 kartlagte friluftslivsomr\u00e5der som er vurdert \u00e5 v\u00e6re \u00abSv\u00e6rt viktig friluftslivsomr\u00e5de\u00bb. Omr\u00e5det Loneheia inkluderer bl. a. stier som brukes til turg\u00e5ing. Arealressurser/landbruk Tiltaket for spenn 51-52 ber\u00f8rer arealtype registrert som \u00e5pen fastmark i arealressurskartet (AR5), men fremst\u00e5r som et beiteomr\u00e5de, og henger sammen med de tilgrensende jordbruksarealene lengre mot \u00f8st. Det legges opp til \u00e5 benytte eksisterende landbruksveger inn til tiltaksomr\u00e5det. Gravemasser og tiltaksomr\u00e5det vil tildekkes med organisk topplag med m\u00e5l om \u00e5 kunne tilbakef\u00f8res til bruk for beite straks etter gjennomf\u00f8ring. Tiltaksomr\u00e5det for spenn 50-51 ber\u00f8rer \u00e5pen fastmark/fjellhei. Tiltaksomr\u00e5det for spenn 70-71 ber\u00f8rer arealtypen skog med bonitet impediment. Oppsummering og videre prosess Statnett vil s\u00f8ke NVE om de aktuelle tiltakene som beskrives ovenfor. I den grad Statnett ikke allerede har n\u00f8dvendige rettigheter til \u00e5 gjennomf\u00f8re tiltakene vil det bli inng\u00e5tt egne avtaler med ber\u00f8rte grunneiere. NVE ber i slike saker om at det vedlagt s\u00f8knaden ligger uttalelse fra ber\u00f8rte grunneiere, rettighetshavere og lokale/regionale myndigheter. Ber\u00f8rte myndigheter og grunneiere skal varsles om tiltakene og gis anledning til \u00e5 komme med merknader f\u00f8r NVE behandler saken. Planlagt gjennomf\u00f8ring av tiltakene er m\u00e5nedsskiftet juni-juli 2025. Dette brevet fungerer som varsel og h\u00f8ringsbrev i forbindelse med konsesjonsbehandlingen. Vi ber om at eventuelle merknader til tiltakene sendes til oss innen 10. januar 2025. H\u00f8ringssvar kan sendes til: Jan Terje Str\u00f8ms\u00e6ther, jts@multiconsult.no Kopi: Anine Wiborg, anine.wiborg@statnett.no 10259652-06-TVF-NOT-002 6. desember 2024 / Side 3 av 6 Dale-Arna - temperaturoppgradering av kraftledninger H\u00f8ringsbrev til ber\u00f8rte myndigheter Vedlegg: Oversiktskart \u2013 plassering av tiltak: 10259652-06-TVF-NOT-002 6. desember 2024 / Side 4 av 6 Dale-Arna - temperaturoppgradering av kraftledninger H\u00f8ringsbrev til ber\u00f8rte myndigheter Detaljkart tiltak: 10259652-06-TVF-NOT-002 6. desember 2024 / Side 5 av 6 Dale-Arna - temperaturoppgradering av kraftledninger H\u00f8ringsbrev til ber\u00f8rte myndigheter 10259652-06-TVF-NOT-002 6. desember 2024 / Side 6 av 6 "
}