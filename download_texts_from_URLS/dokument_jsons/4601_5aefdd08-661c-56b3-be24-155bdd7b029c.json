{
  "dokument_id": "5aefdd08-661c-56b3-be24-155bdd7b029c",
  "doc_type": "case_attachment",
  "kommune": 4601,
  "tittel": "Klimaetatens innspill til offentlig h\u00f8ring av nye statlige planretningslinjer for arealbruk og mobilitet",
  "url": "https://bergen.kommune.no/politikere-utvalg/api/fil/bk360/10235816/Klimaetatens-innspill-til-offentlig-horing-av-nye-statlige-planretningslinjer-for-arealbruk-og-mobilitet",
  "tekst": " Klimaetaten BBU - Seksjon byutvikling (Arbeidssted) V\u00e5r referanse: 2024/47369-5 Postboks 7700 Saksbehandler: Jim Andr\u00e9 Kokkin 5020 BERGEN Dato: 17. april 2024 Deres ref.: Klimaetatens innspill til offentlig h\u00f8ring av nye statlige planretningslinjer for arealbruk og mobilitet Klimaetatens generelle merknader Hovedlinjene fra foreg\u00e5ende statlige planretningslinjer for samordnet bolig-, areal- og transportplanlegging, videref\u00f8res i all hovedsak i de foresl\u00e5tte statlige planretningslinjer for arealbruk og mobilitet. Overordnet gir forslaget til statlige planretningslinjer for arealbruk og mobilitet en mer samordnet modell for bolig-, areal- og mobilitetsplanleggingen. Retningslinjene differensierer mellom byregioner og distriktsregioner med lavt utbyggingspress. Det legges opp til bedre samordning internt i byregioner/byvekstavtaleomr\u00e5der, noe som er positivt, sett fra Bergens st\u00e5sted. Retningslinjen vektlegger flere steder at det skal gj\u00f8res behovsvurderinger f\u00f8r ubebygde/nye arealer tas i bruk. Siden formuleringene fortsatt er uforpliktende eller utformet som anbefalinger, er det usikkert hvilken effekt dette vil gi. Dersom ambisjonen om \u00e5 utnytte potensialet i allerede utbygde arealer f\u00f8lges opp og praktiseres likt i ulike deler av landet, s\u00e5 vil dette gi klimaeffekt. Klimaetatens spesielle merknader I forslagene til endringer er ord og uttrykk som skal fjernes markert med gjennomstreking. Det som skal legges til er markert med understreking. Til 3.1 Samordnet areal- og transportplanlegging Klimaetaten viser til at retningslinjen har en del til felles med \u00abM\u00e5l\u00bb i gjeldende retningslinje, men har endret vektlegging av hensyn fra \u00absamfunns\u00f8konomisk effektive\u00bb til \u00abarealeffektive\u00bb, noe som gir en mer klimavennlig og ressurseffektiv vektlegging. Nytt i siste setning, om \u00e5 \u00abutnytte og ta vare p\u00e5 eksisterende bygninger og infrastruktur der dette finnes\u00bb, er at det presiseres avslutningsvis at eksisterende bygninger og infrastruktur skal utnyttes og tas vare p\u00e5. Det bygger opp under ambisjon om \u00f8kt sirkularitet. Klimaetaten foresl\u00e5r at tredje setning endres, ved at uttrykket \u00abb\u00f8r\u00bb strykes fra \u00abNye utbyggingsomr\u00e5der b\u00f8r lokaliseres\u00bb. Klimaetaten viser i denne sammenheng til at behovet for \u00e5 redusere transportbehovet lettere kan sikres ved utvikling av nye utbyggingsomr\u00e5der. Postadresse: Telefon: Postboks 7700, 5020 BERGEN E-post: Klimaetaten@bergen.kommune.no Kontoradresse: Internett: www.bergen.kommune.no Klimaetaten er ellers positive til at retningslinjen i 3.1 presiserer at eksisterende bygninger og infrastruktur utnyttes/tas vare p\u00e5. Dette legger til rette for mer sirkul\u00e6re l\u00f8sninger og klimagassbesparelaser. Til 3.2 Sentrumsutvikling Klimaetaten viser til at det, ut ifra overordnede m\u00e5l om klimagassutslipp og nasjonale forpliktelser, er naturlig at dette punktet i st\u00f8rre grad forutsetter at potensialet for fortetting og transformasjon utnyttes f\u00f8r nye arealer tas i bruk. Klimaetaten foresl\u00e5r rent spr\u00e5klig at f\u00f8rste setning i retningslinjen endres som dette: \u00abbygger opp under sentrumsfunksjonene og, legger til rette for redusert transportbehov og er tilpasset et klima i endring\u00bb. Klimaetaten foresl\u00e5r ogs\u00e5 at andre setning i retningslinjen endres som dette: \u00abFortetting og transformasjon av bolig- og n\u00e6ringsomr\u00e5der skal vurderes og b\u00f8r utnyttes f\u00f8r nye utbyggingsomr\u00e5der settes av og tas i bruk\u00bb. Til 3.3 Handel og tjenester Klimaetaten viser til at retningslinjen ligner 4.5 i n\u00e5gjeldende retningslinje, men er utvidet i innhold til ogs\u00e5 omfatte alle store arbeidsplasser, typisk kontor. Lokalisering av handel og service er utfordrende, og gjeldende retningslinjer og praksis har ikke h\u00e5ndtert dette p\u00e5 effektivt vis, med byspredning og tomme handelslokaler sentralt i byen som resultat. Handelsanalyser er i tillegg upresise og kan tilpasses \u00f8nsket utfall. Parkering i tilknytning til kj\u00f8pesenter er ofte gratis, noe som stimulerer til personbiltrafikk og virker konkurransevridende i forhold til tradisjonelle bysentra med arealknapphet og strengere restriksjoner. Klimaetaten mener derfor det er en forbedring at andre bes\u00f8ks- og arbeidsplassintensive virksomheter er omfattet i den foresl\u00e5tte retningslinjen, fordi denne type virksomhet ogs\u00e5 medf\u00f8rer stort transportbehov der n\u00e6rhet til knutepunkt kan bidra til at transportbehov l\u00f8ses med gange, sykkel og kollektiv. Klimaetaten mener ogs\u00e5 at retningslinjen b\u00f8r si noe om behovet for \u00e5 begrense parkering i tilknytning til handel og tjenester, f.eks. fordi kj\u00f8pesenter med (for) god parkeringsdekning skaper/medf\u00f8rer \u00f8kt personbiltrafikk. Det gir dessuten kj\u00f8pesentre et konkurransefortrinn i forhold service og handel i mer etablert senterstruktur. Til 3.4 Bolig og boligsammensetning Klimaetaten mener det er bra at det tas inn en formulering om behovspr\u00f8ving f\u00f8r nye, ubebygde arealer tas i bruk til boligbygging. Formuleringene er p\u00e5 omr\u00e5deniv\u00e5, og tolkes \u00e5 rette seg mot planlegging p\u00e5 kommuneplanniv\u00e5, muligens omr\u00e5deregulering. Klimaetaten viser i den sammenheng til at bolig b\u00f8r ses i sammenheng med n\u00e6rhet til, og behov for, sosial infrastruktur. Det er ikke omtalt i retningslinjen, men har betydning for at klimaomstillingen blir rettferdig. Klimaetaten foresl\u00e5r ellers at siste setning i retningslinjen endres som dette: \u00abFortettingspotensialet i boligomr\u00e5der og andre utbygde arealer skal kartlegges og b\u00f8r utnyttes f\u00f8r det blir lagt til rette for utvidelse av eksisterende boligomr\u00e5der og utbygging i nye omr\u00e5der\u00bb. Side 2 av 5 Til 3.5 Fritidsboliger Klimaetaten viser her til at utbygging av ytterligere fritidsboliger b\u00f8r unng\u00e5s. Det er stor kapasitet i fritidsboligsegmentet, og potensialet for bedre utnyttelse av kapasitet gjennom deling/utleie er trolig stort, og b\u00f8r videreutvikles. Klimaetaten viser ogs\u00e5 til at myr m\u00e5 skjermes. De foresl\u00e5tte statlige planretningslinjer for klima og energi er tydeligere p\u00e5 vernet av myr. Det b\u00f8r ogs\u00e5 disse planretningslinjene gjenspeile. Til 3.6 N\u00e6ring og industri Klimaetaten viser til at det innen n\u00e6ring og industri er potensial for mer effektiv arealbruk. Forholdsvis store omr\u00e5der beslaglegges av n\u00e6ring, uten en plan for mer arealeffektiv bruk. \u00d8kt samlokalisering vil gi besparelser. Klimaetaten nevner ogs\u00e5 at det ved planlegging etter godshavn, vil det etter den foresl\u00e5tte retningslinjen m\u00e5tte v\u00e6re en l\u00f8sning for godsh\u00e5ndtering fra jernbane og vei. Til 3.11 Samfunnssikkerhet, beredskap og naturfare Klimaetaten er enig i hensikten med retningslinjen, men stiller oss sp\u00f8rrende til om det bare er \u00abst\u00f8rre utbygginger\u00bb som b\u00f8r unng\u00e5s, og hva en \u00abst\u00f8rre\u00bb utbygging er. Klimaetaten viser i denne sammenheng til at f.eks. pbl. \u00a7 11-8, bokstav a, om hensynssone for bl.a. naturfare, og \u00a7 28-1, om byggegrunn og milj\u00f8forhold, ikke skiller mellom generell utbygging og \u00abst\u00f8rre utbygginger\u00bb. Klimaetaten mener derfor at andre setning b\u00f8r endres som dette: \u00abFor \u00e5 im\u00f8tekomme klimaendringer og ekstremv\u00e6r b\u00f8r st\u00f8rre utbygging i omr\u00e5der med d\u00e5rlige grunnforhold og/eller flom- og skredfare unng\u00e5s\u00bb. Til 3.13 Kulturmilj\u00f8 Klimaetaten er positive til retningslinjen fra et klima- og milj\u00f8perspektiv, men mener den ogs\u00e5 b\u00f8r omfatte mer enn bare enkelvise verneverdige bygninger. Den b\u00f8r ogs\u00e5 omfatte kulturlandskap. Klimaetaten foresl\u00e5r derfor at andre setning endres som dette: \u00abDet b\u00f8r vurderes hvordan bevaring og ombruk av verneverdige bygninger og bevaring av kulturlandskap kan gi klima- og milj\u00f8gevinster\u00bb. Til 4.2 Milj\u00f8vennlig mobilitet Klimaetaten stiller seg her sp\u00f8rrende til hva \u00abh\u00f8y kvalitet\u00bb vil bety i praksis. Klimaetaten mener ellers det b\u00f8r vurderes \u00e5 ta inn f\u00f8ringer som gir fleksibilitet i utforming av gang- og sykkelvegnett, ut fra begrensinger i eksisterende strukturer (trange gater) og hensynet til gjennomf\u00f8rbarhet (mer rimelige og enklere l\u00f8sninger). Til 4.3 Kollektivknutepunkt Klimaetaten mener det er positivt med krav til kollektivknutepunkt. Det b\u00f8r imidlertid sikres at de er attraktive og oppleves trygge. Klimaetaten det ogs\u00e5 b\u00f8r vurderes \u00e5 inkludere mobilitetspunkt i retningslinjen. Klimaetaten viser ogs\u00e5 til at innfartsparkering er et tiltak som kan f\u00e5 trafikk over fra personbil til kollektiv, men er areal- og kostnadskrevende samtidig som det ikke treffer m\u00e5lgruppen s\u00e5 godt i byregioner. Se denne T\u00d8I-rapporten. Det er mer effektivt \u00e5 satse p\u00e5 fortetting og et klima- og milj\u00f8vennlig utbyggingsm\u00f8nster, enn \u00e5 bruke areal p\u00e5 innfartsparkering. Side 3 av 5 Klimaetaten foresl\u00e5r derfor \u00e5 endre retningslinjen i siste setning som dette: \u00abLangs hovedlinjene for kollektivtrafikken inn mot byene b\u00f8r det legges innfartsparkering, og dette m\u00e5 ses i sammenheng med dersom dette ikke kommer i konflikt med behovet for fortetting og effektiv arealutnyttelse rundt kollektivknutepunktene\u00bb. Til 5.1 Stedsutvikling og boligbygging Klimaetaten p\u00e5peker at Bergen kommune ikke vil v\u00e6re omfattet av denne retningslinjen, jf. pkt. 5 i forslaget. Den har likevel betydning for det generelle klimaarbeidet. Klimaomstillingen krever at alle beveger seg i samme retning, b\u00e5de by og bygd. Klimaetaten viser i den sammenheng til viktigheten av at denne bestemmelsen ses i sammenheng med pkt. 36, om jordvern. Det m\u00e5 ogs\u00e5 v\u00e6re tydelig hva som menes med \u00abspredt boligbygging\u00bb i denne sammenheng. Til 6.1 Klimaetaten mener det her b\u00f8r fremkomme at konsekvenser for klima ogs\u00e5 skal belyses. Klimaetaten foresl\u00e5r derfor at retningslinjen endres som dette: \u00abPlanlegging av utbyggingsm\u00f8nster og transportsystem skal bygge p\u00e5 et oppdatert kunnskapsgrunnlag for relevante fagtema og omfatte alternativvurderinger som beskriver konsekvenser for klima, milj\u00f8 og samfunn\u00bb. Til 6.3 Klimaetaten p\u00e5peker at et arealregnskap er n\u00f8dvendig for \u00e5 sikre oversikt over arealbruk i kommunen, og er viktig for \u00e5 ha et tilfredsstillende kunnskapsgrunnlag for kommuneplanleggingen. Derfor foresl\u00e5s det at retningslinjen endres som dette: \u00abDet b\u00f8r utarbeides arealregnskap som del av kunnskapsgrunnlaget i kommuneplanarbeidet. Dette gir kommunene redskap for \u00e5 sette seg m\u00e5l for \u00e5 redusere nedbyggingen av s\u00e5rbar natur\u00bb. Til 6.4 Klimaetaten mener denne retningslinjen m\u00e5 v\u00e6re mer avklarende med tanke p\u00e5 arealregnskapets form og innhold. Form\u00e5let med revidering av KPA m\u00e5 v\u00e6re \u00e5 sikre at arealbruk samsvarer med m\u00e5l og f\u00f8ringer. Siste setning er uklar og har mange forbehold. Det er derfor usikkert om den f\u00e5r \u00f8nsket effekt. Klimaetaten foresl\u00e5r derfor at retningslinjen endres som dette: \u00abVed revidering av kommuneplanens arealdel b\u00f8r vurderer kommunen vurdere om tidligere vedtatt arealbruk svarer til dagens og framtidens forventede behov og gjeldende nasjonale og regionale f\u00f8ringer for arealbruk. Det skal vurderes \u00e5 ta ut eller redusere omfanget av utbyggingsarealer som ikke lenger b\u00f8r bygges ut\u00bb. Til 6.5 Klimaetaten tolker retningslinjen som at kommunenes klima- og milj\u00f8planer, som for oss i Bergen er Gr\u00f8nn strategi med tilh\u00f8rende handlingsplan, skal legges til grunn for planleggingen. Klimaetaten mener det er positivt, og vil gi kommunenes klima- og milj\u00f8planer mer gjennomslagskraft. Til 6.6 Klimaetaten mener behovsanalyser kan gi et mer kvalifisert grunnlag for vurdering av arealbehov. Vi er ogs\u00e5 positive til at man ogs\u00e5 vil se p\u00e5 muligheten for gjenbruk av Side 4 av 5 bygningsmasse, men det kan bli utfordrende \u00e5 f\u00e5 dette til p\u00e5 regionalt niv\u00e5. En analyse b\u00f8r ogs\u00e5 vise muligheten for l\u00f8se behov for boligbygging ved gjenbruk/ transformasjon/fortetting av arealer som alt er tatt i bruk. Til 6.7 Klimaetaten mener det b\u00f8r vurderes \u00e5 innarbeide en eksplisitt henvisning til klimatilpasning i retningslinjen. Ellers ingen spesielle merknader her. Til 7.1 Klimaetaten mener denne retningslinjen kan v\u00e6re viktig for samordning innen felles bolig- og arbeidsmarkedsregioner. Det er n\u00f8dvendig for klimaomstillingen at regioner ses i sammenheng, og beveger seg i samme retning. Klimaetaten er derfor positive. Til 7.2 Klimaetaten mener det b\u00f8r v\u00e6re tydelig om denne retningslinjen i 7.2 eller retningslinjen i 7.3 ogs\u00e5 omfatter transporttilbudet. Det b\u00f8r i s\u00e5 fall tydeliggj\u00f8res hvilken av disse som gir f\u00f8ringer for planleggingen av transporttilbudet. Det vil f.eks. v\u00e6re omlegging av rutetilbud og kommunenes behov for \u00e5 v\u00e6re informert om, og medvirke i, slike prosesser. Dette kan potensielt ha stor betydning for mobilitetsl\u00f8sninger lokalt. Med hilsen Klimaetaten Stina Ellevseth Oseland - direkt\u00f8r Unn Kristin Hovda - spesialr\u00e5dgiver Dokumentet er godkjent elektronisk. Kopi til: BBU - Seksjon byutvikling (Arbeidssted) - Unn Kristin Hovda Side 5 av 5 "
}