{
  "dokument_id": "cf957608-efb1-588c-a8d5-5428545cf5fe",
  "doc_type": "case_presentation",
  "kommune": 4601,
  "tittel": "Fastsetting av valgdag for stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10233314/Framstilling-Fastsetting-av-valgdag-for-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/60879-1 Saksbehandler: Ida Rambech Fastsetting av valgdag for stortings- og sametingsvalget 2025 Hva saken gjelder: Den nye valgloven tredde i kraft 1. mai 2024. If\u00f8lge valgloven \u00a7 9-1, f\u00f8rste ledd skal stortingsvalg avholdes i alle kommuner p\u00e5 den samme mandagen i september m\u00e5ned i det siste \u00e5ret av hver stortingsperiode. Sameloven \u00a7 2-3 tredje ledd sl\u00e5r fast at valg til Sametinget skal holdes p\u00e5 samme dag som stortingsvalget. I statsr\u00e5d 3. mai 2024 ble valgdagen for stortings- og sametingsvalget 2025 fastsatt til mandag 8. september 2025. Hvert enkelt kommunestyre kan bestemme at det p\u00e5 ett eller flere steder i kommunen skal holdes valg ogs\u00e5 s\u00f8ndag 7. september 2025, jf. valgloven \u00a7 9\u20131, 4. ledd: \u00abKommunestyret kan selv bestemme at det p\u00e5 ett eller flere steder i kommunen skal holdes valg ogs\u00e5 s\u00f8ndagen f\u00f8r valgdagen. Denne s\u00f8ndagen og valgdagen utgj\u00f8r til sammen valgtinget. Hvis kommunen skal ha s\u00f8ndagsvalg, skal valgstyret orientere Valgdirektoratet om dette senest 31. mai i valg\u00e5ret.\u00bb Det f\u00f8lger av ny valglov at valgstyret m\u00e5 orientere Valgdirektoratet om eventuelt s\u00f8ndagsvalg senest 31. mai i valg\u00e5ret. Siden 2015 har det i Bergen blitt avholdt valg kun p\u00e5 selve valgdagen. Den lange forh\u00e5ndsstemmeperioden fra 1. juli til fredag f\u00f8r valgdagen, samt mange forh\u00e5ndsstemmelokaler, sikrer god tilgjengelighet for velgerne. Andelen forh\u00e5ndsstemmer har ogs\u00e5 \u00f8kt ved de siste stortingsvalgene. Forh\u00e5ndsstemmene utgjorde 64 % av totalt antall stemmegivninger i 2021 og 47 % i 2017. I 2013 ble det avholdt valg over 2 dager ved stortings- og sametingsvalget i Bergen, men s\u00f8ndags\u00e5pne lokaler bidro ikke til annen \u00f8kning i valgdeltakelsen enn den generelle \u00f8kningen som var p\u00e5 landsbasis. Bystyredirekt\u00f8ren anbefaler at det i likhet med tidligere \u00e5r bare avholdes valg p\u00e5 den offisielle valgdagen mandag 8. september 2025. Forslag til vedtak: Stortings- og sametingsvalget 2025 avholdes mandag 8. september. 1 Dato: 3. mai 2024 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 2 "
}