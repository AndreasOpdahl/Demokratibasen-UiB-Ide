{
  "dokument_id": "8a55a8c4-1eec-5c97-ae26-155deedee84e",
  "doc_type": "case_attachment",
  "kommune": 4601,
  "tittel": "Nabomerknader",
  "url": "https://bergen.kommune.no/politikere-utvalg/api/fil/bk360/11189916/Nabomerknader",
  "tekst": " Merknad til nabovarsel ang\u00e5ende bygg p\u00e5 tomt gr/brnr 13/643 Fra Projektil Areal AS v.Paul Korsberg Kommentarer til nabovarsel: 1.Som det ble p\u00e5pekt i tidligere nabovarsel datert 17.08.2022 ligger tomten i ytre fortetningssone. Den ligger ogs\u00e5 innenfor Hensynssone C. Her er det et vesentlig premiss at utvikling skal skje som tilpasning til det eksisterende kulturmilj\u00f8. Jamf. KPA 2018 \u00a735.5. Som det fremg\u00e5r av rapporter b\u00e5de fra byantikvar og byarkitekt er dette omr\u00e5det spesielt dominert av arkitekter knyttet til \u00abBergensskolen\u00bb, som Karl Konow-Lund og Per Grieg, og fremst\u00e5r derfor som et av de viktigste kulturmilj\u00f8er ad arkitektur i bergensomr\u00e5det. For \u00e5 sikre at viktige kulturmilj\u00f8er blir ivaretatt understrekes det at; I plan- og byggesaker som ber\u00f8rer kultur minner og kulturmilj\u00f8er skal byantikvaren gi en vurdering av tiltakets konsekvens. Vi kan ikke se at byantikvaren har gitt noen vurdering av tiltaket. Hva er grunnen? I illustrasjon av nybygg m/st\u00f8yskjerm (v/ Favn arkitekter) ser vi Stavkirkeveien 9b (tegnet av Per Grieg) i bakgrunnen. Illustrasjonen viser med all tydelighet at nybygget m/st\u00f8yskjerm fremst\u00e5r som malplassert. St\u00f8yskjermen fremst\u00e5r som visuelt dominerende og omslutter omr\u00e5det p\u00e5 en skjemmende m\u00e5te. Av nabovarsel mottatt 22.03.2024 fremg\u00e5r det at Prosjektil har sendt s\u00f8knad om rammetillatelse for oppf\u00f8ring av bolig med 3 enheter, samt s\u00f8knad om dispensasjoner fra kommuneplanens krav til byggegrenser og regulert friluftsomr\u00e5de. UMBY, utvalg for milj\u00f8 og byutvikling, har det kommunale ansvar for feltet byutvikling. Vi ser saken slik at en eventuell godkjenning av rammetillatelsen vil bli innklaget til UMBY. 2.Adkomst til tomten. Det blir i skriv fra Prosjektil 22.03.2024 antydet at det \u00abopparbeides ogs\u00e5 en ny adkomst inn til eiendommen\u00bb. I f\u00f8lge basiskart datert 24.05.2022 ser vi at det er skissert en \u00abfelles adkomst til 13/1097 og 13/643\u00bb. For \u00e5 f\u00e5 klarhet i hva dette betyr, ble det gjort en henvendelse fra styreleder i Sameiet til prosjektansvarlig Paul Korsberg om dette inneb\u00e6rer konsekvenser for adkomstveien til sameiets garasje. I skriftlig svar fra Paul Korsberg 3.april 2024 heter det, sitat; Eksisterende og opparbeidet innkj\u00f8rsel inn til sameiet st\u00e5r delvis inne p\u00e5 tiltakshaver sin eiendom. Den skal ikke endres og v\u00e6re slik den er i dag. (fremhevet her). Det understrekes videre at det ikke skal gj\u00f8res noe med forst\u00f8tningsmuren. I f\u00f8lge bymilj\u00f8etaten 21.12.2022 ang\u00e5ende sp\u00f8rsm\u00e5l om utforming av utkj\u00f8rsel fra tomten, uttaler bymilj\u00f8etaten f\u00f8lgende at; \u00abVi anbefaler \u00e5 trekke avkj\u00f8rselen litt tilbake slik at den ikke kommer i konflikt med svingradius til regulert avkj\u00f8rsel.\u00bb Vi forst\u00e5r det slik at tiltakshaver har gjort en rekke vurderinger for \u00e5 im\u00f8tekomme bymilj\u00f8etatens anbefaling, men vi har ikke mottatt noe skriv som viser forslag til endring. N\u00e5r tiltakshaver i klartekst sier at eksisterende og opparbeidet innkj\u00f8rsel til sameiet ikke skal endres og v\u00e6re slik den er i dag, forst\u00e5r vi dette slik at utkj\u00f8rselen fra 13/643 vil trekkes mer inn p\u00e5 tiltakshavers tomt og legges tett opptil muren til adkomsten til Sameiets garasje og at steinsatt mur m/gjerde dermed vil forbli uber\u00f8rt og fremst\u00e5 slik den gj\u00f8r i dag. Andre l\u00f8sninger kan ikke godtas. Kopi av merknadene vil bli sendt Plan- og byggetaten i Bergen kommune. Vennlig hilsen Margaret Oma Styreleder Sameiet Paradissvingen Storetveitvegen 136 5231 Paradis Dato 05.04.2024 "
}