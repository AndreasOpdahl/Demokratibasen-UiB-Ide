{
  "dokument_id": "30a815ca-28cf-5dc0-8ba5-9d6e325d13e7",
  "doc_type": "case_attachment",
  "kommune": 5501,
  "tittel": "10 Trafikkutredning 20210512",
  "url": "https://innsyn.tromso.kommune.no/application/getMoteDokument?dokid=2001905321",
  "tekst": "NOTAT KUNDE / PROSJEKT PROSJEKTLEDER Dato \u00c6rfuglvegen Utvikling AS Roger Pedersen 04.10.2019 Trafikkanalyse \u00c6rfuglvegen Rev. 12.05.2021 PROSJEKTNUMMER OPPRETTET AV KONTROLLERT AV 10212657 H\u00e5vard Norg\u00e5rd Stein Emilsen Trafikkanalyse \u00c6rfuglvegen 1 Innledning 1.1 Bakgrunn Sweco Norge AS er engasjert av \u00c6rfuglvegen Utvikling AS for \u00e5 utf\u00f8re en trafikkanalyse i forbindelse med en reguleringsplan for \u00c6rfuglvegen 2,4,6 og 8 i Troms\u00f8. Innenfor planomr\u00e5det er det i dag industrivirksomhet, som er tenkt erstattet med bolig-, n\u00e6ring- og kontorvirksomhet. 1.2 Beliggenhet Planomr\u00e5det ligger i et etablert industriomr\u00e5de p\u00e5 H\u00e5pet i Troms\u00f8. Planomr\u00e5det grenser til Heilovegen i s\u00f8r, \u00c6rfuglvegen i vest, Alkevegen i nord, og et gr\u00f8ntomr\u00e5de i \u00f8st, se figur 1. Gr\u00f8ntomr\u00e5det i \u00f8st inng\u00e5r i prosjektet Einerhagen, som er et boligprosjekt p\u00e5 nabotomten. Der er det tenkt \u00e5 etablere rundt 620 leiligheter, hvor hovedadkomst for bil vil v\u00e6re via \u00c6rfuglvegen. Planomr\u00e5det vil f\u00e5 adkomst via Heilovegen og \u00c6rfuglvegen. Figur 1: Planomr\u00e5det (kartkilde: kart.finn.no). 1 (22) Sweco Sweco Norge AS H\u00e5vard Norg\u00e5rd Drammensveien 260 967032271 Sivilingeni\u00f8r Box 80 Sk\u00f8yen Hovedkontor: Oslo Mobilitet - Avdeling Samfunnsplanlegging NO-0212 Oslo, Norge Telefon +47 67 12 80 00 Mobil +47 995 99 747 haavard.norgaard@sweco.no www.sweco.no NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 2 Dagens situasjon 2.1 Planomr\u00e5det Innenfor planomr\u00e5det er det i dag flere virksomheter som skal bort i den fremtidige situasjonen. Byggene omfatter i dag kontorlokaler, bilforretning og verksted, samt industrivirksomhet. Samlet bruksareal er estimert til ca. 6 400 m2 BRA. 2.2 Trafikkulykker I henhold til informasjon hentet fra Nasjonal Vegdatabank (NVDB), er det ikke registrert noen trafikkulykker i umiddelbar n\u00e6rhet til planomr\u00e5det i ti\u00e5rsperioden 2009-2018. Ved \u00e5 se p\u00e5 et litt st\u00f8rre omr\u00e5de, fremg\u00e5r det at det i samme periode har oppst\u00e5tt en ulykke i Rypevegen og \u00e5tte ulykker i krysset Heilovegen X Erling Kjeldsens veg. Ulykken i Rypevegen var p\u00e5kj\u00f8ring bakfra, mens samtlige av ulykkene i krysset Heilovegen X Erling Kjeldsens veg oppsto som f\u00f8lge av av- og p\u00e5kj\u00f8ring, se figur 2. Alvorligste skadegrad var lettere skadd for alle ulykkene, med unntak av \u00e9n ulykke i krysset Heilovegen X Erling Kjeldsens veg, der alvorligste skadegrad var meget alvorlig skadd. Figur 2: Politirapporterte personskadeulykker n\u00e6rt planomr\u00e5det i ti\u00e5rsperioden 2009-2018 (kartkilde: kart.finn.no). 2 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 2.3 Trafikkmengder Det foreligger lite informasjon om trafikkmengder rundt planomr\u00e5det i NDVB. Unntaket er Erling Kjeldsens veg, som har oppgitt trafikkmengde for 2018. Trafikkmengder for de resterende veiene er hentet fra Reguleringsplan Einerhagen boligomr\u00e5de \u2013 Trafikkrapport, utarbeidet av COWI i 2016. Rapporten baserer trafikkmengdene p\u00e5 trafikktellinger, resultater fra CONTRAM- beregninger og estimater i samr\u00e5d med Troms\u00f8 kommune. Det foreligger f\u00f8lgelig noen usikkerheter rundt trafikkmengdene. Figur 3 viser trafikkmengdene i veinettet rundt planomr\u00e5det. Andel tungtrafikk er vist i parentes. Figur 3: Trafikkmengder rundt planomr\u00e5det (kartkilde: kart.finn.no). 3 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 2.4 Kollektivtilbud Det ligger flere bussholdeplasser i gangavstand fra planomr\u00e5det. Holdeplassene NKL, Jekta, Olsg\u00e5rdvegen og Bo-i-Nord ligger alle ca. 450-550 meter fra planomr\u00e5det. Den h\u00f8yfrekvente bussholdeplassen p\u00e5 Jekta dekker ca. 2/3 av planomr\u00e5det innenfor en gangavstand p\u00e5 400 meter. I tillegg ligger Gi\u00e6verbukta bussterminal ca. 750 meter i gangavstand fra planomr\u00e5det. Figur 4: Holdeplasser n\u00e6r planomr\u00e5det (kartkilde: kart.finn.no). Gi\u00e6verbukta bussterminal er et knutepunkt som i stor grad viser til det overordnede tilbudet i omr\u00e5det. Fra bussterminalen g\u00e5r rute 24, 26, 28, 33, 34, 40, 420, 426, 428 og 430. Dette er illustrert i figur 5. Det vurderes f\u00f8lgelig at planomr\u00e5det har god kollektivdekning. Figur 5: Linjeoversikt bybusser i Troms\u00f8, 01.08.19 (kilde: tromskortet.no) 4 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx I forbindelse med planlagt forlengelse av \u00c6rfuglvegen (planID 1728), foreligger det planer om \u00e5 etablere holdeplass i \u00c6rfuglvegen, se figur 6. Dette vil f\u00f8rst v\u00e6re aktuelt en del \u00e5r frem i tid, men vil bedre kollektivtilbudet ved planomr\u00e5det ytterligere. Planomr\u00e5det Figur 6: Mulig fremtidig kollektivl\u00f8sning for Langnes, forutsatt forlengelse av \u00c6rfuglvegen (kilde: Planbeskrivelse Omr\u00e5dereguleringsplan for Langnes, 1728). 2.5 Forhold for g\u00e5ende og syklende Det er ikke anlagt fortau langs deler av \u00c6rfuglvegen i dagens situasjon. I Heilovegen er det ensidig fortau i \u00f8stg\u00e5ende retning fra krysset med \u00c6rfuglvegen, mens det i vestg\u00e5ende retning er tosidig fortau. Det er anlagt f\u00e5 oppmerkede krysningspunkter rundt planomr\u00e5det. 5 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 3 Planforslag Planforslaget legger opp til en utbygging av bolig-, n\u00e6ring- og kontorform\u00e5l p\u00e5 ca. 24 600 m2 BTA. Boligform\u00e5let vil utgj\u00f8re ca. 11 700 m2 BTA, tilsvarende rundt 200 boenheter. N\u00e6ringsform\u00e5let (ekskl. fellesareal) fordeles mellom arealkrevende handel (3 500 m2 BTA), service/tjenesteyting (2 800 m2 BTA), og 4 600 m2 BTA til kontor. Figur 7 viser en illustrasjon av tenkt utbygging. Figur 7: Illustrasjon av utbygging (kilde: AT plan & arkitektur) Planforslaget legger opp til \u00e5 etablere 200 parkeringsplasser tilknyttet boligene. Disse plassene skal ogs\u00e5 dekke bes\u00f8ksparkering. For arealkrevende handel, kontor og service/tjenesteyting er tilsvarende parkeringsdekning henholdsvis 74, 18 og 15 parkeringsplasser. Parkeringsdekningen er i henhold til kommuneplanens arealdel. Planforslaget legger opp til en felles parkeringskjeller med adkomst fra Heiloveien og Ravnestien, vist med heltrukne piler i figur 8. Stiplede linjer viser til planlagt adkomst for boligene p\u00e5 Einerhagen. I tillegg er det tenkt etablert noe parkering p\u00e5 bakkeplan, samt gateparkering og varelevering langs \u00c6rfuglvegen. 6 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Figur 8: Illustrasjonsplan. Heltrukne piler tilknyttes planomr\u00e5det, stiplede piler viser til planlagt adkomst for boligene p\u00e5 Einerhagen (kilde: AT plan & arkitektur) Gateparkeringen vil legges mot fortau som skal anlegges, og er tenkt regulert som korttids bes\u00f8ksparkering. Foresl\u00e5tt gateparkering i \u00c6rfuglvegen ligger utenfor planavgrensningen, og er videre ikke regulert inn i reguleringsplan-ID 1844. Konsekvensene rundt en eventuell innf\u00f8ring av gateparkering og varelevering i \u00c6rfuglvegen er n\u00e6rmere dr\u00f8ftet i kapittel 5. 7 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 4 Turproduksjon 4.1 Reisemiddelfordeling Beregning av turproduksjon for de ulike form\u00e5lene som inng\u00e5r i planforslaget tar utgangspunkt i reisemiddelfordelinger. For boligene er det tatt utgangspunkt i en korrigert reisemiddelfordeling benyttet i trafikkanalysen for Einerhagen (Kategorien Annet fordelt pro rata). Reisemiddelfordelingen for arbeidsreiser og innkj\u00f8psreiser er hentet fra Den nasjonale reisevaneunders\u00f8kelsen 2013/2014 (RVU 13/14) for de seks st\u00f8rste byene etter Oslo, Bergen, Stavanger og Trondheim. En oversikt over de ulike reisemiddelfordelingene er vist i tabell 1. Tabell 1: Benyttet reisemiddelfordeling for ulike form\u00e5l. Reisemiddelfordeling Til fots Sykkel Bilf\u00f8rer Bilpassasjer Kollektivt Annet Einerhagen 30 % 2% 33 % 8% 20 % 7% Korrigert Einerhagen 32 % 2% 35 % 9% 22 % 0% Troms\u00f8 generelt 25 % 4% 50 % 9% 12 % 0% Innkj\u00f8psreise 17 % 3% 65 % 11 % 4% 0% Arbeidsreiser 14 % 2% 66 % 5% 12 % 0% 4.2 Bilturproduksjon For beregning av forventet bilturproduksjon, er det tatt utgangspunkt i SINTEF-rapport A25302 Erfaringstall for turproduksjon og SVVs H\u00e5ndbok V713 Trafikkberegninger. En oversikt over anvendte parametere for de ulike arealform\u00e5elene er gjengitt i tabell 2. Tabell 2: Grunnlag for beregning av bilturproduksjon. Virksomhetstype Bilturproduksjon Enhet Kommentar Kilde (\u00c5DT) Lett industri 1.5 per 100 m2 gulvareal Gjennomsnittsverdi A25302 Basert p\u00e5 Vitaminveien 6 Trafikkanalyse, utarbeidet Bilforretning og 10.0 per 100 m2 totalareal av SWECO i 2010. A25302 verksted Datagrunnlag fra M\u00f8llergruppen. Gjennomsnittsverdi, Arealkrevende forutsetter miks mellom 16.8 per 100 m2 totalareal A25302 handel st\u00f8rre og mindre kundeintensive bedrifter. Kontor 2.5 per 100 m2 Gjennomsnittsverdi A25302 Dobbel turproduksjon av Service og 6.3 per 100 m2 kontor, reisemiddel- - tjenesteyting fordeling iht. innkj\u00f8psreiser. Tilsvarende bilf\u00f8rerandel som benyttet i COWIs Bolig 2.3 per bolig COWI rapport for Einerhagen (2016) 8 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Tabell 3 viser forutsetningene for \u00c5DT og rushtrafikk for de ulike virksomhetstypene. Time % angir hvor mye av \u00c5DT som avvikles i st\u00f8rste time i ettermiddagsrushet. Tabell 3: Forutsetninger for de ulike virksomhetstypene. Ettermiddagsrush Virksomhetstype \u00c5DT/YDT Time % Til Fra Lett industri 79 % 20.0 % 20 % 80 % Bilforretning og verksted 79 % 10.0 % 20 % 80 % Kontor 63 % 20.0 % 20 % 80 % Service og tjenesteyting 81 % 13.5 % 50 % 50 % Arealkrevende handel 81 % 13.5 % 50 % 50 % Bolig 94 % 12.5 % 75 % 25 % Lett industri Vi forutsetter 288 \u00e5pningsdager i l\u00f8pet av \u00e5ret. Timetrafikk i st\u00f8rste time er antatt \u00e5 v\u00e6re 20 % av \u00c5DT, hvor 40 % av trafikken g\u00e5r til og 60 % av trafikken g\u00e5r fra planomr\u00e5det. Bilforretning og verksted Vi forutsetter 288 \u00e5pningsdager i l\u00f8pet av \u00e5ret. Timetrafikk i st\u00f8rste time er antatt \u00e5 v\u00e6re 10 % av \u00c5DT. I ettermiddagsrushet forutsettes det at 20 % av trafikken g\u00e5r til og 80 % av trafikken g\u00e5r fra virksomheten. Dette er i henhold til Vitaminveien 6 Trafikkanalyse. Arealkrevende handel Vi forutsetter at \u00c5DT utgj\u00f8r 81 % av YDT for arealkrevende handel. I Prosamrapport 167 Arealekstensive bedrifter oppgis dimensjonerende timetrafikk i ettermiddagsrush til \u00e5 utgj\u00f8re 11 % av virked\u00f8gntrafikk. Dette tilsvarer 13.5 % av \u00c5DT, gitt forutsetning om bilturproduksjon under yrkesd\u00f8gn og l\u00f8rdager, hentet fra A25302. Videre forutsettes det en jevn fordeling mellom trafikk til og fra planomr\u00e5det i st\u00f8rste time. Kontor Vi forutsetter 230 \u00e5pningsdager i \u00e5ret. Timetrafikk i st\u00f8rste time er antatt \u00e5 v\u00e6re 20 % av \u00c5DT, hvor 20 % av trafikken g\u00e5r til og 80 % av trafikken g\u00e5r fra planomr\u00e5det. Service og tjenesteyting Det er ikke spesifisert hvilke form\u00e5l som inng\u00e5r i service og tjenesteyting. Det er derfor videre valgt \u00e5 beregne turproduksjon tilknyttet form\u00e5lene som bes\u00f8ksintensive kontorbedrifter, som for eksempel legekontor eller fris\u00f8rsalong. Turproduksjonen er da satt til \u00e5 v\u00e6re det dobbelte av gjennomsnittet for vanlig kontorvirksomhet. Forholdet mellom \u00c5DT og YDT, samt trafikkfordeling i st\u00f8rste time er satt tilsvarende som for arealkrevende handel. 9 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Bolig Vi forutsetter at \u00c5DT utgj\u00f8r 94 % av YDT, og tar utgangspunkt i Prosam-rapport 218 Reisevaner for Osloomr\u00e5det. Her oppgis det at det produseres 3,2 personturer per bosatt per d\u00f8gn og 3,42 personturer per yrkesd\u00f8gn. Det er rimelig \u00e5 anta at forholdet mellom turproduksjon er tiln\u00e6rmet lik i Troms\u00f8. Det forutsettes i gjennomsnitt 2 personer per leilighet. Det er benyttet tilsvarende timetrafikkandel som i COWIs trafikkanalyse for Einerhagen. Andelen er p\u00e5 12,5 % av \u00c5DT, hvor 75 % av trafikken g\u00e5r til og 25 % av trafikken g\u00e5r fra planomr\u00e5det. 4.3 Dagens trafikkproduksjon Innenfor planomr\u00e5det er det i dag flere virksomheter som produserer trafikk. Byggene omfatter i dag kontorlokaler, handel- og industrivirksomhet. Samlet bruksareal er estimert til ca. 6 400 m2 BRA, og er estimert ved bruk av kartm\u00e5ling og informasjon om antall etasjer. Forventet bilturproduksjon i dagens situasjon er vist i tabell 4. Dagens virksomhet er ventet \u00e5 produsere ca. 340 bilturer per d\u00f8gn. I st\u00f8rste time i ettermiddagsrushet produseres det 40 bilturer. Tabell 4: Bilturproduksjon i dagens situasjon. Dagens situasjon Areal Bilturproduksjon (YDT) \u00c5DT Time % Til Fra Lett industri 2720 50 40 20,0 % 2 6 Bilforretning og verksted 2800 350 280 10,0 % 6 22 Kontor 900 40 20 20,0 % 1 5 Sum 6420 440 340 - 8 32 4.4 Fremtidig turproduksjon Tabell 5 viser beregningen for fremtidig turproduksjon etter at planomr\u00e5det er bygget ut. Fremtidig virksomhet er ventet \u00e5 produsere ca. 2630 personturer, hvorav ca. 1330 av disse gjennomf\u00f8res som bilf\u00f8rer. I st\u00f8rste time i ettermiddagsrushet produseres det 176 bilturer. Tabell 5: Turproduksjon i fremtidig situasjon, ved utbygging av planforslaget. Biltrafikk Personturer, gjennomsnitt alle d\u00f8gn Tur- ettermiddagstime Form\u00e5l YDT \u00c5DT produksjon Bil- G/S Kollektiv Bilf\u00f8rer Sum Time % Til Fra passasjer Boliger 1280 440 280 450 110 1280 480 450 12.5 % 42 14 Arealkrevende 910 180 40 590 100 910 730 590 13.5 % 40 40 handel Kontor 170 30 20 110 10 170 180 110 15.0 % 3 13 Service og 270 50 10 180 30 270 220 180 13.5 % 12 12 tjenesteyting Total 2630 700 350 1330 250 2630 1610 1330 - 97 79 Tabell 6 viser differansen mellom dagens og fremtidig bilturproduksjon, etter utbygging av planforslaget. Planforslaget er ventet \u00e5 bidra til en trafikk\u00f8kning p\u00e5 ca. 1000 bilturer per d\u00f8gn, der 137 av disse bilturene forekommer i st\u00f8rste ettermiddagstime. 10 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Tabell 6: Fremtidige trafikkmengder med fratrekk for dagens trafikkmengder. Differanse YDT \u00c5DT Til Fra Dagens situasjon (fratrekk) 440 340 8 32 Fremtidig situasjon 1610 1330 97 79 Sum 1180 990 89 47 4.5 Fordeling av trafikk i veinettet Planforslaget legger opp til et felles parkeringsanlegg med adkomst fra Heilovegen og \u00c6rfuglvegen, samt parkering p\u00e5 bakkeplan i \u00c6rfuglvegen. Det er videre gjort en forenkling der det forutsettes at all trafikk til og fra planomr\u00e5det g\u00e5r via \u00c6rfuglvegen. Videre er det gjennomf\u00f8rt en skj\u00f8nnsmessig vurdering av trafikkfordelingen fra planomr\u00e5det. Det antas at 90 % av bilturene vil g\u00e5 via Heilovegen. I Heilovegen forutsettes det videre at ca. 60 % kj\u00f8rer vestover og 40 % \u00f8stover. Fordelingen baserer seg p\u00e5 resultatet fra trafikktellinger i krysset \u00c6rfuglvegen X Heilovegen, utf\u00f8rt av COWI i 2016. 4.6 Fremtidige trafikkmengder Figur 9 viser fremtidig \u00c5DT etter utbygging av planomr\u00e5det. Fordeling av trafikk tar utgangspunkt i at tiln\u00e6rmet all trafikk benytter korteste strekning ut p\u00e5 hovedveinettet. Imidlertid kan ulike rutevalg medf\u00f8re en mindre forskyving av trafikk mellom veiene som leder i samme retning. Trafikkmengdene inkluderer generell trafikkvekst og trafikk\u00f8kning som f\u00f8lge av utbygging av Einerhagen, hentet fra rapporten utarbeidet av COWI. Trafikk\u00f8kning som f\u00f8lge av utbygging av planomr\u00e5det er vist i parentes. Det er ventet at utbyggingen av Einerhagen vil medf\u00f8re en trafikkvekst i omr\u00e5det p\u00e5 ca. 1800 kjt/d\u00f8gn. Trafikkveksten er basert p\u00e5 prognosene i Nasjonal Transportplan (NTP). Figur 9: Fremtidig trafikkmengder rundt planomr\u00e5det, inkludert utbygging av planomr\u00e5det, Einerhagen og generell trafikkvekst. Trafikk\u00f8kning som f\u00f8lge av utbygging av planomr\u00e5det er vist i parentes. 11 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 4.7 Timetrafikk I trafikkanalysen for Einerhagen ble det gjennomf\u00f8rt en kapasitetsvurdering i krysset \u00c6rfuglvegen X Heilovegen for \u00e5r 2035. Estimert timetrafikk for \u00e5r 2035 f\u00f8r utbygging av planomr\u00e5det er vist i figur 10. Ettermiddagsrush \u00c6rfuglvegen [Kjt/t] 230 150 80 l m j 50 460 Heilovegen vest f 410 930 40 k Heilovegen \u00f8st 240 200 g Figur 10: Timetrafikk i ettermiddagsrush i \u00e5r 2035, inkludert generell trafikkvekst og utbygging av Einerhagen. Estimert timetrafikk for \u00e5r 2035 etter utbygging av planomr\u00e5det er vist i figur 11. Ettermiddagsrush \u00c6rfuglvegen [Kjt/t] 273 176 97 l m j 82 492 Heilovegen vest f 410 1053 88 k Heilovegen \u00f8st 288 200 g Figur 11: Timetrafikk i ettermiddagsrush i \u00e5r 2035, inkludert generell trafikkvekst og utbygging av Einerhagen og planomr\u00e5det. 12 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 5 Trafikale konsekvenser 5.1 Trafikkmengder Som f\u00f8lge av utbygging av planforslaget, er det ventet en trafikk\u00f8kning p\u00e5 ca. 1000 kjt/d\u00f8gn. I st\u00f8rste time i ettermiddagsrushet er det ventet et tilskudd p\u00e5 ca. 137 kj\u00f8ret\u00f8y. 5.2 Kapasitet i fremtidig situasjon i adkomstkrysset Krysset \u00c6rfuglvegen X Heilovegen er vurdert etter SVVs metode i H\u00e5ndbok 127 Kapasitet i kryss. Dette er samme regnemetode benyttet i COWIs rapport. Videre er det valgt \u00e5 sammenligne resultatet for \u00e5r 2035 f\u00f8r og etter utbygging av \u00c6rfuglvegen. Resultatet fra \u00e5r 2035 f\u00f8r utbygging av \u00c6rfuglvegen er hentet fra COWIs rapport. I COWIs rapport er fartsgrensen i alle tilfartene satt til 50 km/t. I v\u00e5re beregninger tas det utgangspunkt i 30 km/t, da hele omr\u00e5det ligger innenfor regulert 30-sone. Videre har COWI forutsatt at \u00c6rfuglvegen har vikeplikt for all trafikk p\u00e5 Heilovegen. Dette stemmer ikke med dagens regulering, og det er derfor videre valgt \u00e5 gjennomf\u00f8re kapasitetsberegner b\u00e5de i henhold til COWIs forutsetninger, og som uregulert kryss. For hvert kj\u00f8refelt i hvert kryss er f\u00f8lgende parametere vurdert: \u2022 Belastningsgrad: Forhold mellom volum (antall kj\u00f8ret\u00f8y som kj\u00f8rer i krysset) og kapasitet (antall kj\u00f8ret\u00f8y som kan kj\u00f8re gjennom krysset. Dette beregnes ut fra en rekke forhold som antall felter, vegbredde, andel tunge kj\u00f8ret\u00f8y med mer), oppgitt som desimaltall. \u2022 Gjennomsnittlig forsinkelse: Gjennomsnittlig forsinkelse per kj\u00f8ret\u00f8y, oppgitt i sekunder. \u2022 Dimensjonerende k\u00f8lengde: Den k\u00f8lengden, oppgitt i meter, som i 95 % av tiden ikke er overskredet. Tabell 7 viser belastningsgrad, forsinkelse og k\u00f8lengde for \u00e5r 2035 med og uten utbygging av planomr\u00e5det, forutsatt vikeplikt i \u00c6rfuglvegen. Fra tabellen fremg\u00e5r det at avviklingen vil v\u00e6re god, b\u00e5de med og uten utbygging av planomr\u00e5det. Tabell 7: Beregnet belastningsgrad, forsinkelse og dimensjonerende k\u00f8lengde for \u00e5r 2035 med og uten utbygging av planomr\u00e5det, forutsatt vikeplikt i \u00c6rfuglvegen. \u00c5r 2035, uten utbygging av \u00c5r 2035, med utbygging av Beregning for planomr\u00e5det planomr\u00e5det Heilovegen \u00c6rfugl- Heilovegen Heilovegen \u00c6rfugl- Heilovegen Tilfart vest vegen \u00f8st vest vegen \u00f8st Belastningsgrad [-] 0,1 0,3 0,2 0,2 0,3 0,2 Forsinkelse [sek] 2 5 2 3 6 0 Dim. k\u00f8lengde [m] 8 17 16 13 22 0 Tabell 8 viser belastningsgrad, forsinkelse og dimensjonerende k\u00f8lengde for \u00e5r 2035 etter utbygging av planomr\u00e5det, forutsatt uregulert kryss. 13 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Tabell 8: Beregnet belastningsgrad, forsinkelse og dimensjonerende k\u00f8lengde for \u00e5r 2035 etter utbygging av planomr\u00e5det, forutsatt uregulert kryss. Beregning for \u00c5r 2035, med utbygging av planomr\u00e5det Tilfart Heilovegen vest \u00c6rfuglvegen Heilovegen \u00f8st Belastningsgrad [-] 0,2 0,2 0,6 Forsinkelse [sek] 3 4 8 K\u00f8lengde [m] 8 9 59 Fra tabellen fremg\u00e5r det et klart skifte mellom belastningsgraden i \u00c6rfuglvegen og Heilovegen \u00f8st som f\u00f8lge av endret regulering av krysset. Heilovegen \u00f8st vil ha en belastningsgrad p\u00e5 0,6 og dimensjonerende k\u00f8lengde p\u00e5 59 meter. K\u00f8lengden tilsvarer at k\u00f8en strekker seg tilbake til dagens adkomst til det n\u00e5 nedlagte Scandic Troms\u00f8. Avstanden mellom de to kryssene er i dagens situasjon ca. 40 meter. Ved forlengelsen av \u00c6rfuglvegen (plan 1728) er begge kryssene regulert noe lengre \u00f8st, og avstanden mellom de to kryssene vil da bli ca. 50 meter. Dimensjonerende k\u00f8lengde viser til en k\u00f8lengde som ikke overskrides i 95 % av tiden. Gjennomsnittlig k\u00f8lengde i ettermiddagsrushet for Heilovegen \u00f8st er beregnet til 24 meter, og det er f\u00f8rst ved 90 % persentil at k\u00f8lengden g\u00e5r tilbake til den fremtidige adkomsten. Vi er ikke sett konkrete planer for Scandic-tomten, men er kjent med at det blant annet er vurdert \u00e5 bygge boliger her. Det antas at det ikke vil g\u00e5 vesentlig med trafikk til/fra adkomsten, og at kryssene samlet vil fungere bra. Heilovegen i \u00f8stg\u00e5ende retning fra krysset med \u00c6rfuglvegen har noe stigning. Det er derfor ytret bekymring for at bussene vil f\u00e5 problemer her p\u00e5 vinterf\u00f8re hvis det skulle oppst\u00e5 situasjoner hvor venstresvingende kj\u00f8ret\u00f8y fra Heilovegen til planomr\u00e5det blokkerer \u00f8stg\u00e5ende kj\u00f8refelt. Dette som f\u00f8lge av k\u00f8dannelse forbi adkomsten i motsatt kj\u00f8refelt. Det vurderes ut fra kapasitetsberegningene som lite sannsynlig at dette er en situasjon som vil inntreffe ofte. Videre ser det ut til at det vil v\u00e6re god sikt mellom krysset med \u00c6rfuglvegen og adkomsten. Utg\u00e5ende trafikk i \u00f8stg\u00e5ende retning fra krysset med \u00c6rfuglvegen vil da kunne velge \u00e5 ikke begynne p\u00e5 stigningen i Heilovegen f\u00f8r hindringen er borte. Ved ombygging av kryss og adkomst forutsettes det akseptable stigningsforhold. Basert p\u00e5 resultatet fra beregningen vurderes det at krysset vil ha tilfredsstillende avvikling i en fremtidig situasjon etter utbygging av planomr\u00e5det. Det foreligger imidlertid planer for store endringer av veinettet p\u00e5 Langnes, blant annet med sanering av dagens for Heilovegen og Erling Kjeldsens veg er noe usikkert, og det samlede grepet vil p\u00e5virke trafikkmengder og fordeling. 14 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 5.3 Trafikksikkerhet Trafikken i \u00c6rfuglvegen og Heilovegen er ventet \u00e5 \u00f8ke forholdsvis mye, sammenlignet med dagens situasjon. Fartsgrensen p\u00e5 veinettet rundt planomr\u00e5det er imidlertid lav. Det b\u00f8r likevel sikres gode krysningspunkter med oppmerket gangfelt og belysning. Dette gjelder spesielt i krysset mellom \u00c6rfuglvegen og Heilovegen, som er et av de mer trafikkerte kryssene i omr\u00e5det. 5.4 Varelevering i \u00c6rfuglvegen Det er utfordrende \u00e5 l\u00f8se varelevering p\u00e5 egen tomt da tomten er lang og smal. Behovet for utforming av vareleveringsomr\u00e5det vil avhenge av hvilke typer varer som skal leveres eller avhentes. For arealkrevende handel vil dette ofte omfatte varer som krever maskiner for av- og p\u00e5lessing. For disse form\u00e5lene b\u00f8r det etableres egne mottak. For kontor, tjeneste og service vil man i st\u00f8rre grad kunne legge til grunn mindre leveranser fra varebiler. Ved \u00e5 sette av egne omr\u00e5der for varelevering i gaten, vil disse vareleveringene kunne gjennomf\u00f8res effektivt fra gaten. Det legges opp til fire vareleveringslommer langs planomr\u00e5det i \u00c6rfuglvegen, som ogs\u00e5 kan benyttes til henting og bringing. Dette forutsetter at lommene skiltes med skilt 372 Parkering forbudt. Det er planlagt \u00e5 legge bussrute gjennom \u00c6rfuglvegen. S\u00e5 fremt det i planleggingsfasen settes av godt med plass til varelevering, vil ikke dette i s\u00e6rlig grad v\u00e6re til hinder for kollektivtransporten. 5.5 Kollektiv, sykkel og gange Planforslaget vil ha lite innvirkning p\u00e5 kollektivtrafikken. En utbygging av planomr\u00e5det vil bidra til \u00e5 \u00f8ke passasjergrunnlaget til dagens ruter med 460 personer i henhold til beregningene vist i tabell 5. Dette b\u00e5de som f\u00f8lge av st\u00f8rrelsen p\u00e5 utbyggingen, men ogs\u00e5 som f\u00f8lge av at det etableres andre virksomheter innenfor planomr\u00e5det. Planforslaget legger opp til etablering av fortau langs \u00c6rfuglvegen. Dette vil bedre forholdene for g\u00e5ende. I henhold til omr\u00e5deplanen for Langnes, skal en av de viktigste sammenhengende rutene for g\u00e5ende og syklende g\u00e5 gjennom \u00c6rfuglvegen. Viktige prinsipper i sykkelplanlegging er at man i st\u00f8rst mulig grad holder samme standard p\u00e5 sykkeltraseen. Legges det opp til sykkelvei med fortau, burde standarden ogs\u00e5 tilsi at man kan holde h\u00f8y fart gjennom nettet. Det burde derfor legges opp til f\u00e5 adkomstveier med lite kryssende trafikk p\u00e5 strekningen og gode siktforhold. Eventuell varelevering og gateparkering kan komme i konflikt med sykkelveien hvis sykkelveien legges p\u00e5 samme side som planomr\u00e5det. Dette som f\u00f8lge av opphold i og kryssing av sykkelveien, samt eventuelt d\u00f8rutslag. 5.5.1 Nullvekstm\u00e5l Det er nasjonale m\u00e5l om \u00e5 redusere biltrafikken basert p\u00e5 \u00abnullvekstm\u00e5let\u00bb. Dette vil si at det ikke skal v\u00e6re \u00f8kning i bilbasert persontransport. Sommeren 2020 ble det definert et videreutviklet nullvekstm\u00e5l som sier f\u00f8lgende: I byomr\u00e5dene skal klimagassutslipp, k\u00f8, luftforurensning og st\u00f8y 15 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx reduseres gjennom effektiv arealbruk og ved at veksten i persontransporten tas med kollektivtransport, sykling og gange 1. Det er beregnet at planomr\u00e5det vil f\u00e5 trafikkvekst ved \u00f8kt utnyttelse sammenlignet med dagens situasjon. Dette er imidlertid ikke noe som g\u00e5r p\u00e5 tvers av nullvekstm\u00e5let, da nye utbygginger ogs\u00e5 vil produsere noe trafikk. For at nullvekstm\u00e5let skal kunne n\u00e5s, er det behov for at allerede eksisterende personbiltrafikk i veinettet i byen som helhet reduseres n\u00e5r omr\u00e5der bygges ut eller fortettes. Hvorvidt m\u00e5let om nullvekst i trafikk oppn\u00e5s vil blant annet avhenge av virkemidler som benyttes, for eksempel prising (bompenger, parkeringsavgift) eller begrense tilbudet p\u00e5 parkering. Begrensning av parkeringstilbudet kan gjennomf\u00f8res b\u00e5de ved bolig og ved m\u00e5lpunkter (arbeidsplass, handelsomr\u00e5der, sentrum o.l.). Forutsatt en forholdsvis restriktiv parkeringspolitikk ved m\u00e5lpunkter, sammen med gode alternativer reisemidler, trenger ikke god parkeringsdekning ved boliger n\u00f8dvendigvis \u00e5 bety h\u00f8y bilf\u00f8rerandel p\u00e5 daglige reiser. Beboerne vil da i st\u00f8rre grad bruke bilen p\u00e5 \u00abspesielle\u00bb reiser som for eksempel hytteturer og lignende. Trafikkproduksjon for planomr\u00e5det er beregnet etter standard metode, hvor det er forutsatt en bilf\u00f8rerandel p\u00e5 33 %. Dette er tilsvarende som benyttet i COWIs rapport for Einerhagen og begrunnes med omr\u00e5dets gode lokalisering med gangavstand til handel, skole og kollektivholdeplasser. Dette forutsetter ogs\u00e5 at kommunal m\u00e5lsetting om \u00e5 \u00f8ke andel kollektivbrukere og myke trafikanter innfris, og betinges f\u00f8lgelig ogs\u00e5 av forhold utenfor planomr\u00e5det. 1 https://www.regjeringen.no/no/aktuelt/videreutviklet-nullvekstmal-fastsatt/id2705422/ 16 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 5.5.2 Skolevei Mortensnes barneskole og Langnes ungdomsskole ligger like nord for planomr\u00e5det, og det er sannsynlig at barn og unge innenfor planomr\u00e5det vil sogne til disse skolene. I valg av gangtrase forutsettes det at elevene benytter den planlagte trafikkl\u00f8sningen for Einerhagen, se figur 12. Figuren er rotert 90 grader mot klokken, slik at \u00f8st er \u00f8verst p\u00e5 figuren. Figur 12: Planlagt trafikkl\u00f8sning for Einerhagen (kilde: Troms\u00f8 kommune, Saksfremlegg Plan 1860 15.06.2018). Elevene vil fortsette langs Rypevegen og \u00d8rnevegen. Den resterende strekningen til Mortensnes barneskole g\u00e5r langs en smal gate uten navn, som i praksis antas \u00e5 fungere som en gang- og sykkelvei. Mortensnes barneskole og Langnes ungdomsskole ligger henholdsvis ca. 1000 meter og 800 meter fra planomr\u00e5det, der elevene prim\u00e6rt vil benytte samme skolevei, se figur 13. 17 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Figur 13: Fremtidig skolevei mellom planomr\u00e5det og Mortensnes barneskole og Langnes ungdomsskole (kartkilde: kart.finn.no). Det er ikke anlagt fortau i Rypevegen, mens det er ensidig fortau p\u00e5 nordsiden av \u00d8rnevegen. Sweco har tidligere gjennomf\u00f8rt en kartlegging av skoleveier i Troms\u00f8 kommune, hvor skolekretsen til Mortensnes barneskole er inkludert. Rapporten vurderer de mest brukte skoleveiene for hver skolekrets, som er basert p\u00e5 innspill fra skolen og FAU. Sweco har videre gjennomf\u00f8rt en generell vurdering av de angitte skoleveiene i henhold til veistandard, fartsgrense, eksisterende tilbud og lignende. Rapporten tok utgangspunkt i dagens situasjon i 2018, og tar ikke h\u00f8yde for planlagt eiendomsutvikling. Hele skolevegen mellom planomr\u00e5det og skolen er f\u00f8lgelig ikke vurdert, siden det ikke er boliger i planomr\u00e5det i dag. B\u00e5de Rypevegen, \u00d8rnevegen og strekningen uten navn som ligger vest for Langnes ungdomsskole nevnes i rapporten. Figur 14 viser strekninger og kryss innenfor skolekretsen der det ble vurdert at tiltak b\u00f8r/kan gjennomf\u00f8res, rangert etter hva som burde prioriteres. Avsnittene for de aktuelle strekningene er gjengitt i sin helhet fra rapporten. 18 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Langnes skole Figur 14: Prioritering av strekninger og punkter (Troms\u00f8 \u2013 trafikksikkerhet skoleveger, Vedleggsrapport \u2013 Mortensnes skole, Sweco 2019) 19 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx Strekning \u2013 Rypevegen Dette er en relativt smal boliggate med avkj\u00f8rsler til mange boliger. Strekningen mangler tilrettelegging, og er heller ikke belyst. Fartsgrensen er 30 km/t og det er etablert fartshumper. Vi er usikre p\u00e5 om disse gir tilstrekkelig fartsdempende effekt. Det er en del trafikk i denne vegen, siden det i de parallelle vegene St\u00e6rvegen og Duevegen er gjennomkj\u00f8ring forbudt. Totalvurdering: Det foresl\u00e5s \u00e5 etablere belysning, fartshumper og fortau. Tiltaket gis prioritet 1. Strekning \u2013 \u00d8rnevegen Dette er en samleveg med brukbar bredde (dr\u00f8yt 6 meter). Det er etablert fortau med belysning p\u00e5 hele strekningen som er oppgitt som skoleveg. Dette fortauet er bredt nok til \u00e5 kunne driftes optimalt om vinteren. Fartsgrensen er 30 km/t, og det er etablert fartshumper. Vi er usikre p\u00e5 om de er utformet i henhold til fartsgrensen. Vegen er helt rett, og det er mulig \u00e5 kj\u00f8re fort dersom fartshumpene ikke fungerer som planlagt. Totalvurdering: Det foresl\u00e5s \u00e5 reetablere fartshumpene p\u00e5 hele strekningen. I tillegg foresl\u00e5s det \u00e5 etablere fortau p\u00e5 sydsiden av vegen mellom punkt 7- 13 Rypevegen og punkt 7-20 \u00d8rnevegen G/S. P\u00e5 denne m\u00e5ten kan kryssende konsentreres til f\u00e6rre punkter, for eksempel punkt 7-15. Strekning \u2013 Uten navn Dette er en meget smal gate, under 4 meter bred. Strekningen mangler tilrettelegging, men er belyst. Fartsgrensen er 30 km/t (50 km/t if\u00f8lge NVDB). Trafikken antas \u00e5 v\u00e6re sv\u00e6rt beskjeden, trolig er det kun n\u00e6ringstransport til sykehjemmet som bruker den. Vegen antas \u00e5 fungere som en G/S-veg i praksis. Totalvurdering: Det foresl\u00e5s \u00e5 skilte vegen med \u00abForbudt for motorvogn\u00bb med underskilt \u00abGjelder ikke kj\u00f8ring til eiendommene\u00bb. Tiltaket gis prioritet 2. For vurdering av krysningspunkt, ble det foresl\u00e5tt \u00e5 etablere gangfelt over Rypevegen ved etablering av fortau (krysningspunkt 7-13). Det ble ogs\u00e5 foresl\u00e5tt etablering av gangfelt over \u00d8rnevegen ved en eventuell etablering av fortau p\u00e5 s\u00f8rsiden av \u00d8rneveien (krysningspunkt 7- 15). Rapporten ikke tar h\u00f8yde for den planlagte eiendomsutviklingen p\u00e5 Einerhaugen og \u00c6rfuglvegen. Planforslagene legger samlet opp til en boligutbygging p\u00e5 rundt 820 boenheter. Rypevegen er derfor ventet \u00e5 bli en sv\u00e6rt viktig forbindelse, og det vil trolig bli tilstrekkelig antall g\u00e5ende til at det er grunnlag for \u00e5 anlegge et oppmerket gangfelt over \u00d8rnevegen. Hvis det ikke etableres fortau p\u00e5 s\u00f8rsiden av \u00d8rnevegen med krysningspunkt i 7-15, b\u00f8r det anlegges et gangfelt i forlengelsen av Rypevegen. I rapporten Tilleggsnotat trafikkanalyse Einerhagen boligomr\u00e5de, utarbeidet av COWI i 2017, foresl\u00e5s det \u00e5 anlegge en ny internvei for myke trafikanter vest for Rypevegen, med oppmerket krysningspunkt i \u00d8rneveien. Dette vurderes at ruten via Rypevegen eller ny internvei vil ha tiln\u00e6rmet lik iht. gangavstand. Denne er vist som en gr\u00e5 stiplet linje i figur 13. 20 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 6 Siktforhold Stoppsikt fra avkj\u00f8rsler er kontrollert mot Statens vegvesens h\u00e5ndbok N100. Kontroll viser at stoppsikt fra avkj\u00f8rsler er ok. Figur 15 viser avkj\u00f8rsel til parkering fra Heilovegen Figur 15: Avkj\u00f8rsel til parkering fra Heilovegen Figur 16 viser avkj\u00f8rsel til parkering fra \u00c6rfuglvegen. Figur 16: Avkj\u00f8rsel til parkering fra \u00c6rfuglvegen: 21 (22) NOTAT NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx 8 Oppsummering Sweco har utf\u00f8rt en trafikkanalyse i forbindelse med et planforslag for et nytt bolig-, kontor- og n\u00e6ringsomr\u00e5de for \u00c6rfuglvegen Utvikling AS. Planforslaget legger opp til utbygging av ca. 200 boenheter, 3500 m2 arealkrevende handel, 4600 m2 kontor og 2800 m2 service/tjenesteyting. I dagens situasjon er det industri, kontor, samt bilforretning og verksted innenfor planomr\u00e5det som skal bort i den fremtidige situasjonen. Dagens virksomheter innenfor planomr\u00e5det er beregnet til \u00e5 produsere ca. 340 bilturer per d\u00f8gn, hvor 40 av disse forekommer i dimensjonerende ettermiddagsrush. Ved en utbygging av planomr\u00e5det med en kombinasjon av boliger, kontor- og n\u00e6ringsvirksomhet, er det beregnet en bilturproduksjon p\u00e5 1330 bilturer per d\u00f8gn (\u00c5DT), hvor 177 av disse forekommer i st\u00f8rste ettermiddagstime. Dette tilsvarer en \u00f8kning p\u00e5 ca. 1000 bilturer per d\u00f8gn (\u00c5DT), og et tilskudd p\u00e5 137 kj\u00f8ret\u00f8y i st\u00f8rste ettermiddagstime. Det er gjennomf\u00f8rt kapasitetsberegninger i ettermiddagsrushet i krysset \u00c6rfuglvegen X Heilovegen for \u00e5r 2035. Denne forutsetter generell trafikkvekst og utbygging av Einerhagen. Resultatet fra beregningen viser at krysset vil ha tilfredsstillende trafikkavvikling i en fremtidig situasjon etter utbygging av planomr\u00e5det. Som f\u00f8lge av trafikk\u00f8kningen b\u00f8r det anlegges gode krysningspunkter med oppmerket gangfelt og belysning. Dette gjelder spesielt i krysset mellom \u00c6rfuglvegen og Heilovegen, som er et av de mer trafikkerte kryssene i omr\u00e5det. Det er beregnet at planomr\u00e5det vil f\u00e5 trafikkvekst ved \u00f8kt utnyttelse sammenlignet med dagens situasjon. Dette er imidlertid ikke noe som g\u00e5r p\u00e5 tvers av nullvekstm\u00e5let, da nye utbygginger ogs\u00e5 vil produsere noe trafikk. For at nullvekstm\u00e5let skal kunne n\u00e5s, er det behov for at allerede eksisterende personbiltrafikk i veinettet i byen som helhet reduseres n\u00e5r omr\u00e5der bygges ut eller fortettes. Trafikkproduksjon for planomr\u00e5det er beregnet etter standard metode, hvor det er forutsatt en bilf\u00f8rerandel p\u00e5 33 %. Dette er tilsvarende som benyttet i COWIs rapport for Einerhagen og begrunnes med omr\u00e5dets gode lokalisering med gangavstand til handel, skole og kollektivholdeplasser. Dette forutsetter ogs\u00e5 at kommunal m\u00e5lsetting om \u00e5 \u00f8ke andel kollektivbrukere og myke trafikanter innfris, og betinges f\u00f8lgelig ogs\u00e5 av forhold utenfor planomr\u00e5det. Planforslaget er ikke ventet \u00e5 gi negative innvirkninger p\u00e5 kollektivtrafikken. Videre er det vist til tiltak som burde gjennomf\u00f8res i forbindelse med trafikksikre skoleveier. 22 (22) NOTAT REV. 12.05.2021 NH \\\\notosfs001\\oppdrag\\32412\\10212657_\u00e6rfuglveien\\000\\06 dokumenter\\trafikk\\05 notater\\trafikkanalyse \u00e6rfuglvegen, 12.5.21.docx "
}