{
  "dokument_id": "d6194aa8-b30b-5fdb-b9f0-dfe0a40c5c6b",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 04.03.2025 ",
  "url": "https://bergen.kommune.no/politikere-utvalg/api/fil/bk360/12143390/Framstilling-Horingssaker-til-forretningsutvalget-04-03-2025-",
  "tekst": " Forretningsutvalget Saksframstilling V\u00e5r referanse: 2025/41575-12 Saksbehandler: Anette Hatlemark Drabl\u00f8s H\u00f8ringssaker til forretningsutvalget 04.03.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Stiftelsen Milj\u00f8fyrt\u00e5rn: Ny bransjestandard for industri 2. H\u00f8ring - forlag om \u00e5 lovfeste en rett til 12 timer gratis skolefritidsordning for elever p\u00e5 1. til 3. trinn 3. H\u00f8ring - S\u00f8knad om tillatelse etter forurensingsloven til opprydning i V\u00e5gen i regi av Renere havn Bergen 4. H\u00f8ring av s\u00f8knad om tillatelse etter forurensningsloven fra Statsbygg-samlokalisering av Havforskningsinstituttet og Fiskeridirektoratet Dokkeskj\u00e6rskaien - h\u00e5ndtering av forurenset grunn 5. H\u00f8ring - Oppdatert tras\u00e9 - Delstrekk 1 Bergen - Stord - N0r5ke Fibre s\u00f8knad sj\u00f8kabel (fiber) mellom Bergen - Oslo Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - Stiftelsen Milj\u00f8fyrt\u00e5rn: Ny bransjestandard for industri Stiftelsen Milj\u00f8fyrt\u00e5rn sendte 14.02.25 p\u00e5 h\u00f8ring: Ny bransjestandard for industri. Milj\u00f8fyrt\u00e5rn har bransjekriterier for ca. 60 bransjer. Med jevne mellomrom vil de ulike bransjekriteriene bli revidert og nye kommer til. Dette sikrer at de bransjespesifikke kriteriesettene til enhver tid er oppdaterte og dekker de vesentligste milj\u00f8aspektene for de bransjer Milj\u00f8fyrt\u00e5rn opererer innenfor. Revisjoner foreg\u00e5r i faggrupper og i samarbeid med bransje- og interesseorganisasjoner. Revisjoner inneb\u00e6rer ogs\u00e5 en h\u00f8ringsrunde. 1 Milj\u00f8fyrt\u00e5rnsertifiserte virksomheter i den aktuelle bransjen er aktuelle som deltakere i h\u00f8ringsrunden. Nye bransjekriterier vurderes etter innspill og behov, og pr\u00f8ves ut gjennom pilotprosjekter. Stiftelsen Milj\u00f8fyrt\u00e5rn har sendt ut forslag til nye kriterier for industrisektoren. Kriteriene er utviklet av Milj\u00f8fyrt\u00e5rn, med gode innspill fra virksomheter i bransjen, bransjeorganisasjoner og Milj\u00f8fyrt\u00e5rnkonsulenter. M\u00e5let med revisjonen er \u00e5 forbedre og oppdatere kriteriene til \u00e5 m\u00f8te dagens krav og forventninger til industrisektoren, og hjelpe virksomhetene innenfor sektoren med \u00e5 forbedre sine prestasjoner p\u00e5 klima, milj\u00f8, arbeidsmilj\u00f8 og p\u00e5virkninger i verdikjeden. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen 06. mars 2025. 2. H\u00f8ring - forlag om \u00e5 lovfeste en rett til 12 timer gratis skolefritidsordning for elever p\u00e5 1. til 3. trinn Kunnskapsdepartementet sendte 17.02.2025 ut: H\u00f8ring av forslag om \u00e5 lovfeste en rett til 12 timer gratis skolefritidsordning for elever p\u00e5 1. til 3. trinn. Forslaget inneb\u00e6rer endringer i oppl\u00e6ringsloven og oppl\u00e6ringsforskriften. Departementet foresl\u00e5r \u00e5 lovfeste rett til 12 timer gratis skolefritidsordning for 1. til 3. trinn, og \u00e5 fastsette n\u00e6rmere regler om retten til gratis skolefritidsordning i oppl\u00e6ringsforskrifta. Dagens forskriftsregler om 12 timer gratis SFO per uke for elever p\u00e5 1. til 3. trinn gjelder kun for de som har plass i ordningen. Departementets foresl\u00e5tte lovfesting vil styrke rettighetene til elevene og foreldrene, og sikre at alle elever p\u00e5 1. til 3. trinn f\u00e5r 12 timer gratis SFO i uka dersom de \u00f8nsker det. Ved innf\u00f8ringen av forskriftsregler om 12 timer gratis SFO til elever fra 1. til 3. trinn, ble kommunene kompensert for at alle elevene p\u00e5 disse trinnene kunne benytte seg av ordningen. Forslaget om \u00e5 lovfeste en rett til gratis SFO for denne gruppen vil derfor ikke ha \u00f8konomiske konsekvenser. Forslaget vil likevel begrense kommunenes handlingsrom i dimensjoneringen av sine SFO-tilbud i tr\u00e5d med lokale forutsetninger og behov. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Samtidig er h\u00f8ringsfristen kort, og det vil v\u00e6re utfordrende \u00e5 rekke byr\u00e5dssak til f\u00f8rstkommende utvalgs- og bystyrem\u00f8te. Bystyredirekt\u00f8ren anbefaler at det s\u00f8kes utsatt h\u00f8ringsfrist med sikte p\u00e5 sluttbehandling i bystyret 29. april. Dersom dette ikke innvilges, anbefales det at byr\u00e5det avgir h\u00f8ringsuttalelse p\u00e5 vegne av Bergen kommune. H\u00f8ringsfristen er 31.mars 2025. 3. H\u00f8ring - S\u00f8knad om tillatelse etter forurensingsloven til opprydning i V\u00e5gen i regi av Renere havn Bergen Bergen kommune, ved Renere havn Bergen, \u00f8nsker \u00e5 gjennomf\u00f8re tiltak i V\u00e5gen for \u00e5 hindre spredning av forurensning fra sedimentene p\u00e5 sj\u00f8bunnen. Kartlegginger gjennomf\u00f8rt viser sv\u00e6rt h\u00f8ye forurensningsniv\u00e5er av tungmetaller og organiske milj\u00f8gifter i V\u00e5gen samt risiko for spredning av milj\u00f8gifter og negative effekter p\u00e5 \u00f8kologi og human helse. Bergen bystyre vedtok \u00e5 gjennomf\u00f8re tiltak mot forurenset 2 sj\u00f8bunn i havneomr\u00e5det i 2013. Det er gjennomf\u00f8rt opprydding i Puddefjorden (2018) og Store Lungeg\u00e5rdsvann (2024) og V\u00e5gen st\u00e5r n\u00e5 for tur. For \u00e5 oppn\u00e5 en forbedret milj\u00f8tilstand er det planlagt en rekke tiltak som bl.a. skrotrydding, mudring, tildekking og erosjonssikring. Arealet som n\u00e5 vurderes er anslag og kan m\u00e5tte endres ved n\u00e6rmere detaljprosjektering. Tiltaket foreg\u00e5r i sj\u00f8, men noen av eiendommene som grenser til V\u00e5gen vil kunne bli ber\u00f8rt. Det er utarbeidet en kommunikasjonsplan, og eiere av ber\u00f8rte eiendommer vil bli informert. Finansiering av tiltaket er avhengig av tilskudd fra Milj\u00f8direktoratet fra den etablerte tilskuddsordningen for denne type tiltak. Prosjektet er i starten av detaljprosjekterings fasen, og tiltakene er estimert \u00e5 starte tidligst i 2027 dersom tilskudd innvilges. Varighet av anleggsarbeidene er ansl\u00e5tt til 1 \u2013 2 \u00e5r. Statsforvalteren ber om uttalelse fra Bergen kommune om hvordan tiltakene vurderes \u00e5 v\u00e6re i samsvar med reguleringsplaner og hvordan tiltaket skal h\u00e5ndteres etter plan- og bygningsloven og merknader fra andre ber\u00f8rte kommunale avdelinger. Bystyredirekt\u00f8ren viser til Statsforvalteren sin konkrete bestilling og anser p\u00e5 denne bakgrunn at saken ikke er av prinsipiell karakter eller vil inneb\u00e6re politiske avveininger. Videre vises det til kort h\u00f8ringsfrist. Det anbefales derfor at byr\u00e5det avgir h\u00f8ringsuttalelse p\u00e5 vegne av Bergen kommune. H\u00f8ringsfristen er 7. mars 2025. H\u00f8ringsfristen er utsatt etter avtale med Statsforvalteren. 4. H\u00f8ring av s\u00f8knad om tillatelse etter forurensningsloven fra Statsbygg- samlokalisering av Havforskningsinstituttet og Fiskeridirektoratet Dokkeskj\u00e6rskaien - h\u00e5ndtering av forurenset grunn Statsbygg planlegger for etablering av nybygg for Havforskningsinstituttet og Fiskeridirektoratet p\u00e5 gnr/bnr. 164/1 og 164/3, Dokkeskj\u00e6rskaien i Bergen kommune. Det ble i mai 2023 startet en planprosess med utarbeidelse av en detaljreguleringsplan for bygget og planprogram ble vedtatt 3. april 2024. Denne h\u00f8ringen gjelder s\u00f8knad om tillatelse etter forurensningsloven for h\u00e5ndtering av forurenset grunn. Gjennomf\u00f8ringen av tiltakene i tiltaksplanen forutsetter vedtak med bevilgning fra Stortinget om gjennomf\u00f8ring av prosjektet, med p\u00e5f\u00f8lgende kj\u00f8p av tomt A2. Statsbygg \u00f8nsker likevel \u00e5 avklare tillatelse om h\u00e5ndtering av forurenset grunn allerede n\u00e5 siden den skal inng\u00e5 i grunnlaget for kontrahering av totalentreprise for prosjektet. S\u00f8knaden omfatter forslag til h\u00e5ndtering av forurensede masser og rensing av byggegropsvann (tiltaksplan) ifb. gravearbeider for etablering av ett nybygg. Normalt er det kommunene som godkjenner tiltaksplaner for forurenset grunn med vedtak etter forurensningsforskriften \u00a7 2-8. Statsforvalteren fikk delegert myndighet fra Milj\u00f8direktoratet for grunnforurensningslokalitet ID 3871 Jekteviken gassverktomt 6. desember 2013. Tomt A2 inng\u00e5r i denne lokaliteten. Statsforvalter m\u00e5 godkjenne tiltaksplaner med tillatelser etter forurensningsloven \u00a7 11 og med vilk\u00e5r for utf\u00f8relse etter lovens \u00a7 16. 3 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 7. april 2025. 5. H\u00f8ring - Oppdatert tras\u00e9 - Delstrekk 1 Bergen - Stord - N0r5ke Fibre s\u00f8knad sj\u00f8kabel (fiber) mellom Bergen \u2013 Oslo Kystverket har sendt til uttale en s\u00f8knad etter havne- og farvannsloven fra Nor5ke Fibre om \u00e5 etablere en fiberoptisk kabel i sj\u00f8 mellom Bergen og Oslo \u2013 denne saken gjelder delstrekk 1 mellom Bergen og Stord, og er en oppdatering av tidligere uttaleprosess. F\u00f8rste foresp\u00f8rsel fra Kystverket i denne saken kom i september 2023, oppdatert i desember 2024. Bergen kommune ved Plan- og bygningsetaten har gitt tilbakemelding i saken i en tidligere fase (15. mai 2023). Ettersom planlagt ilandf\u00f8ringspunkt er blitt endret fra Laksev\u00e5gneset til Damsg\u00e5rd er saken sendt til ny uttalelse. Det f\u00f8lger av havne- og farvannsloven \u00a7 14, fjerde ledd at det ikke kan gis tillatelse til tiltak som vil v\u00e6re i strid med vedtatte arealplaner etter plan- og bygningsloven uten etter dispensasjon fra plan- og bygningsmyndigheten. Bystyredirekt\u00f8ren oppfatter at form\u00e5let med h\u00f8ringen prim\u00e6rt er \u00e5 f\u00e5 avsjekket tiltaket mot gjeldende planer i Bergen kommune etter plan- og bygningsloven. Bystyredirekt\u00f8ren vurderer p\u00e5 denne bakgrunn at forslaget ikke er av prinsipiell karakter eller vil inneb\u00e6re politiske avveininger. Videre vises det til kort h\u00f8ringsfrist, som allerede er gitt utsettelse p\u00e5. Det anbefales at byr\u00e5det avgir h\u00f8ringsuttalelse p\u00e5 vegne av Bergen kommune. H\u00f8ringssvar har v\u00e6rt etterspurt flere ganger, og fristen er etter foresp\u00f8rsel utsatt til 7. mars 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Stiftelsen Milj\u00f8fyrt\u00e5rn: Ny bransjestandard for industri\u00bb p\u00e5 vegne av Bergen kommune. 2. Dersom det gis utsatt h\u00f8ringsfrist: Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring - forlag om \u00e5 lovfeste en rett til 12 timer gratis skolefritidsordning for elever p\u00e5 1. til 3. trinn\u00bb p\u00e5 vegne av Bergen kommune. Dersom det ikke gis utsatt h\u00f8ringsfrist: Byr\u00e5det avgir h\u00f8ringsuttalelse til \u00abH\u00f8ring \u2013 forslag om \u00e5 lovfeste en rett til 12 timer gratis skolefritidsordning for elever p\u00e5 1. til 3. trinn\u00bb p\u00e5 vegne av Bergen kommune. 3. Byr\u00e5det avgir h\u00f8ringssvar til \u00abH\u00f8ring - S\u00f8knad om tillatelse etter forurensingsloven til opprydning i V\u00e5gen i regi av Renere havn Bergen\u00bb p\u00e5 vegne av Bergen kommune. 4. Byr\u00e5det avgir h\u00f8ringssvar til \u00abH\u00f8ring av s\u00f8knad om tillatelse etter forurensningsloven fra Statsbygg- samlokalisering av Havforskningsinstituttet og Fiskeridirektoratet Dokkeskj\u00e6rskaien - h\u00e5ndtering av forurenset grunn\u00bb p\u00e5 vegne av Bergen kommune. 4 5. Byr\u00e5det avgir h\u00f8ringssvar til \u00abH\u00f8ring - Oppdatert tras\u00e9 - Delstrekk 1 Bergen - Stord - N0r5ke Fibre s\u00f8knad sj\u00f8kabel (fiber) mellom Bergen \u2013 Oslo\u00bb p\u00e5 vegne av Bergen kommune. Dato: 27. februar 2025 \u00d8ivind Hauge St\u00f8le \u2013 Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 5 "
}