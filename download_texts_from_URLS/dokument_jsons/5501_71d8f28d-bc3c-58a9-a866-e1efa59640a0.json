{
  "dokument_id": "71d8f28d-bc3c-58a9-a866-e1efa59640a0",
  "doc_type": "case_attachment",
  "kommune": 5501,
  "tittel": "3 Bestemmelser",
  "url": "https://innsyn.tromso.kommune.no/application/getMoteDokument?dokid=2001897968",
  "tekst": "Bestemmelser til plan 1939 detaljregulering for Solneset felt B1-B2, C1-C2 Datert: 24.01.2023 Revidert: 18.09.2024 Vedtatt av kommunestyret: Vedtatt endret: 1. Planens hensikt Hensikten med planarbeidet er \u00e5 legge til rette for etablering av: \u2022 inntil 393 boenheter fordelt p\u00e5 6 byggeomr\u00e5der \u2022 offentlig eller privat tjenesteyting \u2022 offentlig uteopphold og offentlig friomr\u00e5de \u2022 offentlig turveg som knyttes til det overordnede nettverket i marka 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) 2.1.1 S\u00f8knad om rammetillatelse a) Omr\u00e5dets visuelle kvaliteter. Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. Det skal redegj\u00f8res for hvordan oms\u00f8kt tiltak forholder seg til planens illustrasjoner. b) Arkitektur og estetikk. S\u00f8knad om rammetillatelse for ny bebyggelse innenfor byggeomr\u00e5de BB4 og BB5 skal dokumentere helhetlig konsept for fasadematerialer med fargepalett og materialvalg for utomhusarbeider/beplantning/m\u00f8blering, -samlet for utbyggingsfeltet. Tilsvarende skal det utarbeides \u00e9n felles redegj\u00f8relse samlet for feltene BB2, B/T og BB3, og \u00e9n plan for felt BB1. Konsept og dokumentasjon skal begrunne eventuelle avvik fra hovedtrekkene i planens vedlagte illustrasjonsprosjekt, 25.01.2024 kapittel 4. c) Utomshusplan. Ved s\u00f8knad om rammetillatelse innenfor byggeomr\u00e5de BB4 og BB5, skal det vedlegges en utomhusplan 1:500 som viser l\u00f8sningen samlet for de to byggefeltene. Atkomstsituasjoner, uteoppholdsarealer, n\u00e6r- og kvartalslek, terrengforhold og -behandling, avfallsh\u00e5ndtering, sn\u00f8depot, overvannsh\u00e5ndtering, parkeringsplasser, sykkelparkering, plassering av st\u00f8yskjermer, universell utforming skal dokumenteres. Tilsvarende skal det utarbeides, ved f\u00f8rste byggetrinn, \u00e9n uteromsplan samlet for feltene BB2, B/T og BB3, og \u00e9n plan for felt BB1. d) Belysningsplan. Av hensyn til sikkerheten for lufttrafikken ved Troms\u00f8 lufthavn skal det utarbeides en belysningsplan for bebyggelsen og uteomr\u00e5dene som oversendes Avinor for vurdering og godkjenning. Belysningsplanen m\u00e5 ogs\u00e5 omhandle anleggsperioden. Belysningsplanen skal dokumentere virkningen av endelig belysning sett fra Troms\u00f8marka. e) Ved s\u00f8knad om rammetillatelse skal akseptert VAO-rammeplan, akseptbrev og stemplede VA- tegninger vedlegges s\u00f8knaden. f) Innenfor gul st\u00f8ysone (H220) skal det ved rammes\u00f8knad dokumenteres at avb\u00f8tende tiltak gir tilfredsstillende st\u00f8yforhold i henhold til st\u00f8yutredningen. N\u00f8dvendige st\u00f8yreduserende tiltak skal v\u00e6re gjennomf\u00f8rt f\u00f8r ferdigattest kan gis. g) Dersom bebyggelsen avviker fra juridisk linje planlagt bebyggelse med mer enn 1m skal det redegj\u00f8res for konsekvenser i forbindelse med rammes\u00f8knad. Dokumentasjonen skal inneholde sol/skyggestudier samt effekt p\u00e5 fjern og n\u00e6rvirkning. Eventuell \u00e5pen utvendig r\u00f8mningstrapp eller tilsvarende utenfor 1m m\u00e5 ikke dokumenteres. 2.1.2 S\u00f8knad om igangsettingstillatelse a) Teknisk detaljplan offentlig anlegg Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann og avl\u00f8psanlegg, skal det ved s\u00f8knad om igangsettingstillatelse for ny bebyggelse vedlegges dokumentasjon for at tekniske detaljplaner er godkjent av kommunens ansvarlige fagorgan. b) Anleggsplan Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal videre redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. c) Igangsettingstillatelse for tiltak innenfor planomr\u00e5det kan likevel gis dersom det gjennom utbyggingsavtale og garanti foreligger tilstrekkelig sikkerhet for at rekkef\u00f8lgekravene og dokumentasjonskrav ovenfor vil bli oppfylt. 2.1.3 S\u00f8knad om midlertidig brukstillatelse og ferdigattest a) Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann og avl\u00f8psanlegg, skal det ved s\u00f8knad om midlertidig brukstillatelse og ferdigattest vedlegges overtakelsesprotokoll, signert av kommunens ansvarlige fagorgan. b) Ved s\u00f8knad om midlertidig brukstillatelse og ferdigattest skal godkjent VA-ferdigmelding vedlegges s\u00f8knaden. 2.2 \u00d8vrige fellesbestemmelser 2.2.1 Byggegrense og regulerte h\u00f8yder a) Der det ikke er angitt byggegrenser sammenfaller denne med form\u00e5lsgrensen. Planlagt bebyggelse er vist med omriss planlagt bebyggelse og avtrappinger i h\u00f8yden er angitt med regulert h\u00f8yde. Verandaer/balkonger omfattes av linje for planlagt bebyggelse. Det tillates horisontale justeringer p\u00e5 inntil 2 meter av b\u00e5de linje for planlagt bebyggelse og linje for regulert h\u00f8yde. b) \u00c5pen utvendig r\u00f8mningstrapp eller tilsvarende kan plasseres utenfor begrensninger angitt av juridisk linje for planlagt bebyggelse, men skal ligge innenfor angitte byggegrenser og byggeform\u00e5l. c) Det tillates tekniske installasjoner, herunder n\u00f8dvendig oppbygg for heistak over angitt maksimal koteh\u00f8yde. Unntatt er mindre, n\u00f8dvendige oppstikk som lufter\u00f8r og takhatter inne p\u00e5 takflaten samt oppbygg for fri h\u00f8yde over heis. Takoppbygg tillates inntill 1,5m over maksimal angitt koteh\u00f8yde, i en utstrekning p\u00e5 inntill 10m. d) Det tillates etablering av overdekt sykkelparkering og mindre oppbevarings/bodl\u00f8sninger innenfor byggeomr\u00e5dene. 2.2.2 St\u00f8y a) For boenheter innenfor planomr\u00e5det gjelder krav om stille side, hvor samlet st\u00f8y fra fly- og vegtrafikk ikke skal overskride henholdsvis Lden 52db og Lden 55db. b) St\u00f8y skal ivaretas med bygningskonstruksjonene, enten ved gjennomg\u00e5ende planl\u00f8sning, ved hj\u00f8rneleilighet eller ved hjelp av annen arkitektonisk utforming som tilfredsstiller krav til stille side. c) For privat uteareal skal samlet st\u00f8y fra fly/vegtrafikk ikke overskride Lden 52db/55db. Verdier over dette skal sikres med skjermingstiltak ved uteplass. d) For felles utearealer og lekeplasser skal samlet st\u00f8y fra fly- og vegtrafikk ikke overskride Lden 52/55db. Overskridelser tillates dersom det etableres minimum en installasjon/konstruksjon innenfor lekeomr\u00e5det med akseptabelt st\u00f8yniv\u00e5. e) Inntil 5% av boenhetene tillates med dempet fasade, eller med utkragede balkonger, som avb\u00f8tende tiltak for \u00e5 oppn\u00e5 st\u00f8yverdier og luftemuligheter lik stille side. f) Planens vedlagte st\u00f8yutredning, datert 20.12.2023, skal legges til grunn for detaljert st\u00f8yprosjektering for bebyggelse og utomhusarealer. 2.2.2 Samfunnssikkerhet (\u00a7 12-7 nr. 1, 2, 4) a) Solceller kan aksepteres under forutsetning av at de monteres slik at fugler ikke kan bruke konstruksjonen som hekke- eller hvileplass. b) Det er krav om lukket avfallsh\u00e5ndtering for \u00e5 redusere fuglers tilgang til matavfall. c) Dersom det skal benyttes byggekraner over kote +100 meter over havet, m\u00e5 tiltakshaver avklare med Avinor eventuelt behov for utarbeidelse av risikoanalyse for \u00e5 fastsl\u00e5 om h\u00f8yden p\u00e5 byggekraner er akseptabel med hensyn til flysikkerheten. En eventuell risikoanalyse etter anerkjent standard skal sendes Avinor som grunnlag for en eventuell s\u00f8knad om forh\u00e5ndsgodkjennelse til Luftfartstilsynet. 2.2.3 Uterom og offentlig teknisk infrastruktur a) Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med til enhver tid gjeldende kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje i henhold til kommunalteknisk norm. Utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. b) Planens vedlagte utomhusplan, datert 18.01.24, gj\u00f8res juridisk bindende p\u00e5 f\u00f8lgende forhold: \u2022 Fordeling av bebygget og ikke bebygget areal. \u2022 Plassering av lekeplasser og opparbeidet uteoppholdsareal. \u2022 Prinsipiell plassering og fordeling av gjesteparkering og parkering for hjemmetjenesten. 2.2.4 Vann, avl\u00f8p og overvannsh\u00e5ndtering. Tekniske detaljplaner for vann, avl\u00f8p og overvann skal utarbeides i tr\u00e5d med VAO- rammeplan, datert 22.05.2024 og betinget akseptbrev til VAO-rammeplan datert 17.06.2024. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan. (\u00a712-7 nr. 4) Tekniske detaljplaner skal samordne l\u00f8sninger fra VAO-rammeplan og OSG-rammeplan. (\u00a712-7 nr. 4) 2.2.5 Parkering a) Det tillates inntil 0,85 parkeringsplass for bil per boenhet, maksimalt 336 plasser innenfor planomr\u00e5det. Det tillates etablering av parkeringskjeller helt eller delvis under terreng foruten innenfor BB4. Utformingen skal opparbeides etter prinsippene i vedlagte illustrasjonsprosjekt datert 24.01.2024. Parkeringsarealene inng\u00e5r ikke i BRA-utregningen. b) Det skal etableres minimum 2 sykkelparkeringsplasser per boenhet. Inntil 25% av plassene kan etableres som overdekket utend\u00f8rs. c) Parkeringsplasser avsatt til gjesteparkering, hjemmetjeneste eller annen serviceyting inng\u00e5r ikke i angitt maksimal parkeringskapasitet. d) Det skal avsettes parkeringsplasser for hjemmetjeneste distribuert i planomr\u00e5det for gunstig gangavstand fra parkering til bygningers hovedadkomst. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Boligbebyggelse - blokkbebyggelse (BB1-5) a) Det tillates etablering av inntil 393 boliger fordelt over omr\u00e5dene BB1-BB5 og B/T. b) Innenfor byggeomr\u00e5det skal det etableres uteoppholdsareal, herunder oppholdssoner, lekeplasser, m\u00f8blering, trapper, terrasseringer og beplantning, i tr\u00e5d med prinsippene vist i planens vedlagte utomhusplan, datert 18.01.2024. c) Bebyggelse innenfor BB4 og BB5 er innenfor registrert flyst\u00f8ysone, og skal som hovedregel ha ett soverom mot stille side. d) Innenfor planomr\u00e5det tillates etablering av 5% leiligheter med dempet fasade der bo og omr\u00e5dekvalitetsavveininger tilsier at dette er hensiktsmessig. e) Bebyggelse innenfor BB1 og BB2 som har dokumentert grenseverdi over terskel for vegtrafikkst\u00f8y, skal ha ett soverom mot stille side. f) Det skal opparbeides n\u00e6rlekeplasser innenfor byggeomr\u00e5dene. Lekeplassene skal oppfylle kravet til n\u00e6rlekeplass i Troms\u00f8 kommunes bestemmelser til Kommuneplanens arealdel 2017-2022 og etableres prinsipielt slik de er vist i utomhusplan datert 18.01.2024. Lokalisering og arealomfang for lekearealer er vist i utomhusplan og i prosjektet. g) Det kan etableres bod/parkeringskjeller helt eller delvis under terreng foruten i BB4. 3.1.2 Offentlig eller privat tjenesteyting \u2013 offentlig (o_T) a) Omr\u00e5det er avsatt offentlig tjenesteyting. b) Arealet er reserveareal for eksisterende offentlig tjenesteyting. c) Det kan etableres bod/parkeringskjeller helt eller delvis under terreng. 3.1.3 Bolig/Tjenesteyting \u2013 kombinerte form\u00e5l (B/T) a) Omr\u00e5det er avsatt kombinerte form\u00e5l \u2013 bolig og privat/offentlig tjenesteyting. b) Det kan etableres overflateparkering innenfor form\u00e5let. Parkeringen skal v\u00e6re parkering for ulike tjeneste- og servicekj\u00f8ret\u00f8y. c) Det kan opparbeides planskapte leke og uteoppholdsarealer innenfor form\u00e5let. d) Det kan etableres bod/parkeringskjeller helt eller delvis under terreng. 3.1.4 Renovasjonsanlegg \u2013 felles (f_RA) a) Omr\u00e5det er avsatt til felles renovasjonsanlegg \u2013 hente/sugepunkt. 3.1.5 Uteopphold \u2013 offentlig (f_UTE1 og 2) a) Omr\u00e5det er avsatt til offentlig uteoppholdsareal. b) Det skal etableres kvartalslekeplass innenfor f_UTE1 og f_UTE2. Vedlagte utomhusplan er prinsipielt f\u00f8rende for disponering av lekeplassen. c) Det skal etableres str\u00f8kslekeplass innenfor o_UTE3. Vedlagte utomhusplan er prinsipielt f\u00f8rende for disponering av str\u00f8kslekeplassen. d) Det skal etableres gjennomg\u00e5ende turveg innenfor o_UTE3. Vedlagte utomhusplan er prinsipiell for plassering av turvegen. Turvegen skal etterstrebes \u00e5 ikke v\u00e6re inngripende p\u00e5 naturen. Det skal opparbeides gapahuker, trehytter og tilsvarende tiltak langs stien. Stien skal v\u00e6re koblet til eventuelle tilst\u00f8tende stier fra Solneset skole. 3.1.6 Uteopphold \u2013 offentlig (o_UTE3) a) Omr\u00e5det er avsatt til felles uteoppholdsareal. b) Det skal etableres str\u00f8kslekeplass innenfor omr\u00e5det. Str\u00f8kslekeplassen skal opparbeides prinsipielt i tr\u00e5d med vedlagte utomhusplan som en naturlekeplass. 3.2 Samferdselsanlegg og teknisk infrastruktur (\u00a7 12-5 nr. 2) 3.2.3 Veg \u2013 felles (f_SV1) a) Omr\u00e5det er avsatt til felles veg. 3.2.1 Kj\u00f8reveg \u2013 offentlig (o_KV1 og 3) a) Omr\u00e5det er avsatt til offentlig kj\u00f8reveg. b) Det tillates terrengskj\u00e6ringer, der det er n\u00f8dvendig, utenfor angitte form\u00e5lsgrense i forbindelse med opparbeidingen av arealet. 3.2.2 Kj\u00f8reveg \u2013 felles (f_KV2) a) Omr\u00e5dene er avsatt til felles kj\u00f8reveg. b) Det tillates terrengskj\u00e6ringer, der det er n\u00f8dvendig, utenfor angitte form\u00e5lsgrense i forbindelse med opparbeidingen av arealet. c) Det skal tillates gjennomkj\u00f8ring for offentlige kj\u00f8ret\u00f8y p\u00e5 vegen. 3.2.4 Fortau \u2013 offentlig (f_FO1 og 3) a) Omr\u00e5dene er avsatt til offentlig fortau. 3.2.4 Gang- og sykkelveg (f_GS1-4) a. Omr\u00e5dene er avsatt til felles kj\u00f8rbar gang- og sykkelvei. b. Arealene tillates benyttet som adkomstvei til byggeomr\u00e5dene. c. Det skal tillates gjennomkj\u00f8ring for offentlige kj\u00f8ret\u00f8y p\u00e5 vegen. 3.2.5 Annen veggrunn \u2013 tekniske anlegg a) Omr\u00e5dene er avsatt til annen veggrunn - tekniske anlegg, herunder gr\u00f8fteareal. 3.2.6 Annen veggrunn \u2013 gr\u00f8nt a) Omr\u00e5dene er avsatt til annen veggrunn - gr\u00f8nt, herunder gr\u00f8fteareal. 3.2 Gr\u00f8nnstruktur (\u00a712-5 nr. 3) 3.3.1 Friomr\u00e5de - offentlig (o_FRI) a) Omr\u00e5det er avsatt til offentlig friomr\u00e5de. 3.3.2 Turveg \u2013 offentlig (o_TV1-2) a) Omr\u00e5dene er avsatt til offentlige turveg. b) Omr\u00e5dene skal opparbeides med minst mulig naturinngrep og etterstrebe universell utforming i forhold til fall og dekke, der det er mulig. c) Det skal etableres belysning langs turveg. d) Omr\u00e5dene skal tilknyttes overordnet stinettverk. 4. Bestemmelsesomr\u00e5der og hensynssoner 4.1 St\u00f8ysone \u2013 H220 a) Omr\u00e5det er avsatt til gul st\u00f8ysone for flyst\u00f8y. 4.2. Bestemmelsesomr\u00e5der - #1-5 a) Omr\u00e5dene er avsatt til sn\u00f8deponi i samsvar med utomhusplanen. 4.3 Infrastruktorsone \u2013 H410_1-5 a) Omr\u00e5det er avsatt til infrastruktursone \u2013 H410 Krav til infrastruktur. b) Det tillates opparbeidelse av turveg innenfor sonen. c) H410_3-5 skal opparbeides som \u00e5pen l\u00f8sning for overvannsh\u00e5ndtering i tr\u00e5d med planens vedlagte VAO-rammeplan, akseptbrev VAO og utomhusplan. 5. Rekkef\u00f8lgebestemmelser 5.1 F\u00f8r igangsettingstillatelse 5.1.1 Igangsettingstillatelse for tiltak innenfor planomr\u00e5det kan likevel gis dersom det gjennom utbyggingsavtale og garanti foreligger tilstrekkelig sikkerhet for at rekkef\u00f8lgekravene og dokumentasjonskrav ovenfor vil bli oppfylt. 5.2 F\u00f8r bebyggelse tas i bruk 5.2.1 Det kan ikke gis midlertidig brukstillatelse eller ferdigattest for tiltak innenfor planomr\u00e5det f\u00f8r ny hovedvannledning fra Mortensnes til Ringvegen er etablert og oppdimensjonering av overvannskulvert gjennom Ringvegen nord for Solneset skole er opparbeidet og overtatt av kommunen. 5.2.2 Det skal ikke gis midlertidig brukstillatelse eller ferdigattest for ny bebyggelse innenfor planomr\u00e5det f\u00f8r dokumentasjonskravene i 2.1.3 er oppfylt og n\u00f8dvendige tiltak opparbeidet. 5.2.3 Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold innenfor det aktuelle utbyggingsfeltet, er godkjent og overtatt. 5.3.3 Det kan ikke gis midlertidig brukstillatelse eller ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. 5.3.4 Det skal ikke gis midlertidig brukstillatelse eller ferdigattest for ny bebyggelse innenfor det enkelte byggefelt f\u00f8r samferdselsform\u00e5l o_KV1 og 3, f_KV2, f_SV1, o_FO1 og 4 og f_FO2 og 3 som er n\u00f8dvendig for byggefeltet er opparbeidet. 5.3.5 Str\u00f8kslekeplass m\u00e5 v\u00e6re opparbeidet f\u00f8r det gis midlertidig brukstillatelse for boenhet nr. 300 innenfor planomr\u00e5det. Det kan gis tidsbegrenset midlertidig brukstillatelse for ny bebyggelse innenfor planomr\u00e5det dersom det gjennom utbyggingsavtale eller annen garanti foreligger sikkerhet for at rekkef\u00f8lgekravene ovenfor vil bli oppfylt. Ferdigattest kan ikke gis f\u00f8r alle rekkef\u00f8lgekrav er opparbeidet og oppfylt. Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. Det kan ikke gis midlertidig brukstillatelse eller ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. 6. Dokumenter som gis juridisk virkning gjennom henvisning i bestemmelsene F\u00f8lgende dokumenter gir veiledende retningslinjer for detaljprosjektering og tekniske planer: - Vedlegg \u2013 Utomhusplan 1:1000 datert 18.01.2024 - Vedlegg \u2013 OSG-rammeplan, datert 12.01.2024 - Vedlegg \u2013 Illustrasjonsprosjekt, datert 24.01.2024 - Vedlegg \u2013 VAO-rammeplan, datert 22.05.2024 - Vedlegg \u2013 Betinget akseptbrev VAO datert 17.06.2024 "
}