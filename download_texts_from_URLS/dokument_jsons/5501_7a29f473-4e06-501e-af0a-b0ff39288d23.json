{
  "dokument_id": "7a29f473-4e06-501e-af0a-b0ff39288d23",
  "doc_type": "case_presentation",
  "kommune": 5501,
  "tittel": "1883 Detaljregulering for \u00c6rfuglvegen 2-8 til endelig vedtak",
  "url": "https://innsyn.tromso.kommune.no/application/getMoteDokument?dokid=2001905309",
  "tekst": "Arkivsak-dok. PLAN-19/00465-47 Saksbehandler Anniken Romuld Saksgang M\u00f8tedato Kommune- og byutviklingsutvalget Kommunestyret 1883 Detaljregulering for \u00c6rfuglvegen 2-8 til endelig vedtak Kommunedirekt\u00f8rens innstilling: Detaljreguleringsplan 1883 \u2013detaljregulering for \u00c6rfuglvegen 2-8, gbnr 117/414, -415, - 515 m.fl., med plankart og planbestemmelser av 30.10.2024, vedtas. Vedtaket er hjemlet i plan- og bygningsloven \u00a7 12-12. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Figur 1 Oversiktskart Innhold AT arkitektur fremmer, p\u00e5 vegne av \u00c6rfuglvegen utvikling AS, forslag til detaljreguleringsplan for \u00c6rfuglvegen 2, 4, 6 og 8. Planforslaget legger til rette for etablering av inntil 190 nye boliger i kombinasjon med tjenesteytende n\u00e6ringer og bydelstilbud langs \u00f8stsiden av \u00c6rfuglvegen. \u00c6rfuglvegen skal oppgraderes med tanke p\u00e5 g\u00e5ende og syklende, og det skal i tillegg etableres n\u00e6rlekeplasser, kvartalslekeplass og interne forbindelser for myke trafikanter gjennom omr\u00e5det. Planomr\u00e5det ligger i direkte tilknytning til Einerhagen boligomr\u00e5de, hvor hovedadkomst til begge omr\u00e5der g\u00e5r via et nytt torg med innkj\u00f8ring til parkeringskjellere for begge planer samt gang- og sykkelforbindelse videre inn i boligomr\u00e5dene. Internforbindelser og utearealer i overgangen mellom planomr\u00e5dene inng\u00e5r i plan- forslaget. Det stilles krav til opparbeiding av str\u00f8kslek felles for begge planer. Figur 2 Perspektiv langs nye \u00c6rfuglvegen Bebyggelsen legger opp til en kombinasjon av typologier og form\u00e5l. Arealer for n\u00e6ring og tjenesteyting er lagt i en langsg\u00e5ende lav base med henvendelse mot \u00c6rfuglvegen. Boligform\u00e5l tillates i flere volum/ \u00ablameller\u00bb over basen, og p\u00e5 niv\u00e5 med bakenforliggende boligbebyggelse for Einerhagen. Felles uteopphold og n\u00e6rlek etableres p\u00e5 basens tak. Planomr\u00e5det er p\u00e5 ca. 16 daa og har en sentral plassering i overgangen mellom handelsparken p\u00e5 Langnes i vest og boligstr\u00f8k i \u00f8st. Planomr\u00e5det grenser til Heilovegen i s\u00f8r, \u00c6rfuglvegen og eksisterende n\u00e6ringsomr\u00e5de i vest, Alkevegen i nord og gr\u00f8ntomr\u00e5de og planlagt boligomr\u00e5de i \u00f8st. 2 Vurdering Administrasjonen er positiv til planforslaget og vurderer at det vil tilf\u00f8re nye kvaliteter til omr\u00e5det. Planforslaget knytter seg til p\u00e5g\u00e5ende utvikling av tilgrensende boligplan for Einerhagen, og legger til rette for en bymessig utvikling av omr\u00e5det. Det legges til rette for et flerfunksjonelt omr\u00e5de med god miks av virksomheter, tjenesteyting og boliger - samt nye m\u00f8teplasser og internforbindelser felles for begge planer. Det er tatt h\u00f8yde for b\u00e5de felles anliggender og den enkelte plans interesser i utviklingen av naboplanene. Planforslaget vurderes \u00e5 komplettere boligplan for Einerhagen. Det planlegges en oppgradering og forbedring av dagens situasjon for g\u00e5ende og syklende langs \u00c6rfuglvegen, varierte uterom og tilrettelegging for i st\u00f8rst mulig grad en bilfri hverdag med trygge omgivelser for barn og unge. I et folkehelseperspektiv har dette betydning i form av at mange daglige m\u00e5lpunkter er tilgjengelig til fots eller med sykkel. Det arkitektoniske grepet med en kombinasjon av to ulike typologier vurderes positivt. P\u00e5 gateplan mot \u00c6rfuglvegen er bebyggelsen utformet som en langsg\u00e5ende lav base, mens boligbebyggelse p\u00e5 et \u00f8vre niv\u00e5, p\u00e5 taket av basen, utformes som tverrg\u00e5ende \u00ablameller\u00bb med skjermede utearealer henvendt mot Einerhagen i \u00f8st. Planens st\u00f8rste utfordring er flerkildest\u00f8y i forbindelse med bil- og flytrafikk. Som en konsekvens av dette tillates ikke boligform\u00e5l innenfor bygningsvolum i s\u00f8r; BKB3. Skyggelegging av utearealer, er en annen utfordring. Lekeplassene er bevisst plassert i st\u00f8yskyggen, men p\u00e5 tider av d\u00f8gnet og s\u00e6rlige tider av \u00e5ret vil disse ogs\u00e5 ligge i solskyggen. Administrasjonen har likevel valgt \u00e5 anbefale planforslaget, da planforslaget har vektlagt variasjon i aktiviteter og kvaliteter for lek og opphold. Samlet areal for uteopphold er st\u00f8rre enn hva kravet tilsier. Det legges til rette for etablering av et torg ved Ravnestien, som hovedadkomst til boligomr\u00e5det, samt gener\u00f8se fellesarealer langs \u00f8stsida av \u00c6rfuglvegen. Lokaliseringen anses som egnet for tett utbygging da omr\u00e5det i dag tilbyr god kollektivdekning innenfor rimelig avstand og n\u00e6rhet til en rekke vitale funksjoner som skole og barnehage, Troms\u00f8marka, universitetet, sykehuset, flyplass og handelssenteret p\u00e5 Langnes. Planforslaget har ambisjoner om \u00e5 v\u00e6re et b\u00e6rekraftig bidrag til byutviklingen i Troms\u00f8, som ikke medf\u00f8rer \u00f8kt privatbiltrafikk. Planforslaget m\u00e5 ses i sammenheng med boligomr\u00e5det for Einerhagen. Samlet sett vurderes planomr\u00e5det som egnet til den bymessige transformasjonen planforslaget legger opp til. Skalaen p\u00e5 utbyggingen er utfordrende, og har v\u00e6rt dr\u00f8ftet underveis i planprosessen, s\u00e6rskilt med tanke p\u00e5 konsekvensene ift. skyggelegging av uteomr\u00e5der og tap av utsikt for eksisterende og planlagt bebyggelse \u00f8st for planomr\u00e5det. Endringer siden offentlig ettersyn I forbindelse med offentlig ettersyn kom det inn flere merknader samt tre innsigelser til forhold som ber\u00f8rer st\u00f8y, konsekvenser for barn og unge samt krav om innarbeiding av en bestemmelse om forebyggende tiltak mot \u00abbirdstrike\u00bb. De to f\u00f8rste fra Statsforvalteren i Troms og Finnmark, sistnevnte fra Avinor. Forholdene rundt st\u00f8y og barn og unge har medf\u00f8rt noen endringer i plankart og bestemmelser, et nytt Notat Barn og unge, samt ny utforming av bygningene i de mest st\u00f8yutsatte omr\u00e5dene for \u00e5 oppn\u00e5 stille side for den enkelte boenhet. Innsigelsen fra Avinor har gjennomg\u00e5tt en lengre dr\u00f8fting, gitt nye bestemmelser tilknyttet overvannsl\u00f8sning og renovasjonsl\u00f8sning og avslutningsvis har Avinor godkjent planforslaget som det foreligger. Alle innsigelsene er n\u00e5 trukket. Forslagsstiller \u00f8nsker \u00e5 legge til rette for en detaljhandel innenfor planomr\u00e5det. Dette med bakgrunn i dagligvarebutikken som en vital funksjon i dagliglivet, som kan n\u00e5s innen gangbar avstand fra egen bolig og samtidig fungere som en m\u00f8teplass for nabolaget. Etter offentlig ettersyn er det lagt inn en bestemmelse som \u00e5pner for detaljhandel inntil 1000m2, som baserer seg p\u00e5 planomr\u00e5det som et avlastningssenter. Anbefaling Planforslaget anbefales vedtatt. 3 Saksdokumenter 01 Revidert reguleringsplankart 30.10.2024 02 Reviderte reguleringsbestemmelser 30.10.2024 03 Revidert planbeskrivelse 30.10.2024 04 Merknadsbehandling - 05 ROS-analyse 14.09.2021 06a Utomhusplan 1:500 20.06.2024 06b Utomhusplan 1:500 - vinter 20.06.2024 07 Sol-skyggediagram 22.01.2022 08 Grunnunders\u00f8kelser - geoteknikk 01.10.2019 09a St\u00f8yutredning rev.06 13.05.2023 09b St\u00f8yutredning \u2013 notat sumst\u00f8y 22.09.2023 10 Trafikkutredning 12.05.2021 11 OSG-rammeplan 20.06.2024 12a VAO-rammeplan 08.07.2021 12b VAO-rammeplan GH100, godkjent 10.09.2021 12c VAO-rammeplan, akseptbrev 10.09.2021 13 Illustrasjonsprosjekt - 14 Vind og lokalklimatisk utredning 21.05.2021 15 Str\u00f8kslek 13.03.2019 16 Oversikt grunnerverv - 17 Sol-/skyggediagram \u2013 effekt ved reduksjon 14.02.2022 18 Revidert notat barn og unge 15.02.2023 19 Merknader og innsigelser offentlig ettersyn - 20 Statsforvalteren i Troms og Finnmark - tilbakemelding p\u00e5 innsigelser 21 Avinor \u2013 tilbakemelding p\u00e5 innsigelse 15.04.2024 22 Referat fra oppstartsm\u00f8te 09.05.2018 Ber\u00f8rte planer og planstrategiske dokument 01 Kommuneplanens arealdel 2017-2026 (KPA) 2017 02 Kommuneplanens samfunnsdel (KPS) 2020 03 Omr\u00e5deregulering for Langnes, PlanID 1728 2014 04 1844 Forlengelse av \u00c6rfuglvegen 2017 05 1548 Nedre H\u00e5pet Einerhagen 2004 06 1860 Einerhagen 2022 Planfakta Tall og faktaopplysninger om plan \u2022 Gjeldende planstatus: KPA: bebyggelse og anleggsform\u00e5l, omr\u00e5deplan 1728: forretning/kontor \u2022 Foresl\u00e5tt reguleringsform\u00e5l: bolig, forretning, tjenesteyting, hotell, kontor samt serverings- og bevertningslokaler \u2022 Maksimalt antall boenheter: 190 \u2022 Planomr\u00e5dets st\u00f8rrelse: ca. 23 000 daa \u2022 Foresl\u00e5tte byggeh\u00f8yde: maks k +48,5 m \u2022 BRA: 12 000 m2 \u2022 Utnyttelsesgrad: inntil 25 000 m2, ekskl. parkering \u2022 Parkering: det tillates inntil 200 parkeringsplasser tilknyttet boligene inkl. gjesteparkering, 400 sykkelparkeringsplasser 4 Figur 3 Plankart \u2013 detaljregulering 1883 \u00c6rfuglvegen Beskrivelse av planprosessen 01 Oppstartsm\u00f8te 16.11.2018 02 Oppstartsvarsel 27.11.2018 03 Komplett planforslag oversendt administrasjonen 14.09.2021 04 Offentlig ettersyn 28.04.2022 05 Frafall innsigelse barn og unge 07.09.2023 06 Frafall innsigelse st\u00f8y 17.11.2023 07 Frafall innsigelse \u00abbirdstrike\u00bb 15.04.2024 Planprosessens spesielle sider Planprosessen har strukket seg over lang tid og g\u00e5tt gjennom flere runder. I startfasen var utfordringen boligform\u00e5let i planen, noe hverken KPA eller omr\u00e5deplan for Langnes \u00e5pnet for. Planomr\u00e5det i KPA \u00e5pnet for kombinert bebyggelse og anleggsform\u00e5l, mens omr\u00e5deplanen for Langnes har avsatt omr\u00e5det til forretning/kontor. I sistnevnte \u00e5pnes det opp for bolig-bebyggelse som mulig framtidig del av kombinasjonsbygg innenfor planomr\u00e5det i b\u00e5de KU og planbeskrivelse. Figur 4 Planavgrensning over gjeldende KPA (til venstre) og omr\u00e5deplan 1728 for Langnes 5 Flerkildest\u00f8y Det har senere vist seg at st\u00f8yutredningen vurderingene er basert p\u00e5 har v\u00e6rt utredet p\u00e5 feil grunnlag (konklusjon i st\u00f8yvurdering i plan 1728), og en ny og omfattende st\u00f8yvurdering er gjennomf\u00f8rt som del av planprosessen. Ny st\u00f8yvurdering viser at s\u00f8rligste del av planforslaget ligger i r\u00f8d st\u00f8ysone for st\u00f8y fra biltrafikk, mens hele omr\u00e5det ligger i gul st\u00f8ysone for flytrafikk. Det har v\u00e6rt en forutsetning i planprosessen at utredningen skulle legges til grunn for planforslaget b\u00e5de n\u00e5r det gjelder bebyggelsesstruktur og organisering av boenheter og uteromsl\u00f8sninger innenfor planomr\u00e5det. P\u00e5 bakgrunn av ny st\u00f8yvurdering har det ogs\u00e5 fra administrasjonens side v\u00e6rt \u00f8nskelig \u00e5 \u00e5pne for en flerfunksjonell bydel, som et tilskudd til tilgrensende plan for Einerhagen, som planlegges som et rent boligomr\u00e5de. Planprosessen har i tillegg v\u00e6rt preget av at planen for Einerhagen fikk innsigelse p\u00e5 st\u00f8y fra Statsforvalteren (da Fylkesmannen), noe som har skapt usikkerhet rundt boligsituasjonen. Innsigelsen er n\u00e5 l\u00f8st. Figur 5 St\u00f8ysituasjonen for planomr\u00e5det fra henholdsvis biltrafikk (t.v) og flytrafikk (t.h) I forbindelse med offentlig ettersyn kom det innsigelse fra Statsforvalteren p\u00e5 st\u00f8y i forbindelse med boligform\u00e5let. I etterkant er en ny st\u00f8yutredning utarbeidet, antall boenheter noe redusert, og bygningsutformingen er endret for de mest st\u00f8yutsatte omr\u00e5dene samt at plankart og bestemmelser er endret i tr\u00e5d med justeringene. Innsigelsen er n\u00e5 trukket. Se Merknader og innsigelser, samt vedlegg 20. Fare for \u00abbirdstrike\u00bb Avinors innsigelse og krav om innarbeiding av en bestemmelse om forebyggende tiltak mot \u00abbirdstrike\u00bb gjelder flere p\u00e5g\u00e5ende planer, og problematikken er derfor l\u00f8ftet opp til overordnet niv\u00e5. Kommunen har gjort en vurdering av fare for \u00abbirdstrike\u00bb for planen, oversendt Avinor. Vurderingen konkluderer med at det er liten risiko for at planforslaget vil f\u00f8re til endringer i risiko- og s\u00e5rbarhetsforhold i forbindelse med \u00abbirdstrike\u00bb, og at avb\u00f8tende tiltak derfor heller ikke vil v\u00e6re aktuelle. Avinor har godkjent kommunens vurderinger og har trukket innsigelsen knyttet til forebyggende tiltak mot birdstrike ved Troms\u00f8 lufthavn. 6 Eksisterende arealbruk Planomr\u00e5det ligger p\u00e5 vestsida av \u00f8ya, n\u00e6rt handelssenteret p\u00e5 Langnes og flyplassen. Planlagt bebyggelse legges \u00f8st for \u00c6rfuglvegen. Eksisterende bebyggelse innenfor planomr\u00e5det best\u00e5r i dag av n\u00e6ringsbebyggelse i form av industri, kontor samt bilforretning og verksted. Eksisterende bebyggelse forutsettes \u00e5 rives p\u00e5 bekostning av nytt tiltak. Figur 6 Lokaliseringskart + Planomr\u00e5det sett fra s\u00f8r i dag (Google Maps) Omr\u00e5det p\u00e5 vestsida av \u00c6rfuglvegen er et rent n\u00e6ringsomr\u00e5de med varierende h\u00f8ydeforskjeller p\u00e5 bebyggelsen, mens det for omr\u00e5det \u00f8st for planomr\u00e5det legges til rette for boliger. Nedre H\u00e5pet, nord og \u00f8st for \u00c6rfuglvegen, er veletablerte boligomr\u00e5der best\u00e5ende av bebyggelse med relativt lav tetthet. Eksisterende boligtypologi best\u00e5r i hovedsak av rekkehus og lavblokker. Planomr\u00e5det vurderes \u00e5 egne seg godt til bytransformasjon, da det er lett \u00e5 koble seg til allerede eksisterende byfunksjoner, bo- og arbeidsstrukturer p\u00e5 Troms\u00f8ya, og n\u00e6rhet b\u00e5de til hverdagsfunksjoner, skole og barnehage, flyplass, universitet og sykehus, sentrum, Troms\u00f8badet og gode rekreasjonsomr\u00e5der i marka m.m. Arkitektur/bebyggelsesstruktur/volum Planlagt bebyggelsesstruktur best\u00e5r av en base p\u00e5 inntil to etasjer over gateplan \u00f8st for \u00c6rfuglvegen, med varianter av lamellstrukturer plassert p\u00e5 basens lokk. Basens tak blir til utearealer for boliglamellene, hvor volum og utearealer forholder seg bevisst til Einerhagens bebyggelsesstruktur med tanke p\u00e5 sol og utsikt, felles internforbindelser og terrengbearbeidelser. Administrasjonen aksepterer at felles uteopphold ikke plasseres p\u00e5 terrengniv\u00e5, da terrengstigningen muliggj\u00f8r at all parkering kan legges p\u00e5 niv\u00e5 med \u00c6rfuglvegen. Grepet gj\u00f8r et sammenhengende uteoppholdsareal og et bilfritt bakkeplan for boligene mulig. F\u00f8rste plan/baser er tiltenkt publikumsrettede funksjoner, tjenesteyting og fellesarealer for boligene. Disse vil b\u00e6re preg av en offentlig karakter og vil bli knyttet direkte til \u00c6rfuglvegens nye tverrprofil for \u00e5 gi hele planomr\u00e5det et bymessig preg. Langs \u00c6rfuglvegen danner bebyggelsen flere lommer for inngangssituasjoner og opphold, noe som bidrar til \u00e5 skape uformelle m\u00f8ter og variasjon i bebyggelsen. P\u00e5 \u00f8vre plan vendes volumene/lamellene i tverrg\u00e5ende retning, noe som skaper variasjon og brudd i bebyggelsen. Bebyggelsen \u00e5pner for utsikt mot vest og sol inn i boligomr\u00e5det, og det vurderes som positivt at kombinasjonen av typologier forholder seg ulikt til boligsituasjonen mot \u00f8st og \u00c6rfuglvegen som bygate. Tetthet, h\u00f8yder og skala p\u00e5 lamellene kan dr\u00f8ftes. Planforslaget viser en tetthet p\u00e5 ca. 185% BRA og byggeh\u00f8yder mellom 3-5 etasjer p\u00e5 boligblokkene og opp til 7 etasjer p\u00e5 n\u00e6ringsbebyggelsen. Samtidig 7 vurderes omr\u00e5dene for \u00c6rfuglvegen og Einerhagen \u00e5 v\u00e6re spesielt egnet for h\u00f8y fortetting, n\u00e6rheten til Langnes, som handels- og trafikalt knutepunkt, tatt i betraktning. Det legges til rette for et felles torg/gatetun ved hovedadkomst til omr\u00e5det. Internforbindelser for myke trafikanter innover i boligomr\u00e5det p\u00e5kobles torget, samtidig som innkj\u00f8ring til parkerings-kjellere for begge boligomr\u00e5der vil skje i bakkant. Vegetasjon og beplantning er planlagt \u00e5 prege b\u00e5de gate, torg og utearealer, noe som vurderes som s\u00e6rlig viktig i omr\u00e5der med h\u00f8y fortetting og massiv bebyggelse. Det bymessige grepet og tettheten planforslaget legger opp til bryter med eksisterende bebyggelsesstruktur i omr\u00e5det. Administrasjonen vil likevel trekke frem ambisjonene i planforslaget om \u00e5 gj\u00f8re \u00c6rfuglvegen til ei bygate og m\u00f8teplass for nabolaget som et positivt grep. M\u00e5ten n\u00e6ringsarealene forholder seg til gateplan p\u00e5 vurderes som en god start p\u00e5 videre omdannelse av n\u00e6ringsomr\u00e5det vest for \u00c6rfuglvegen. Figur 7 \u00d8verst til venstre: \u00c6rfuglvegen sett fra s\u00f8rvest / \u00d8stside av \u00c6rfuglvegen / Planomr\u00e5dene for \u00c6rfuglvegen og Einerhagen samlet 8 Trinnvis utbygging - kvaliteter Planomr\u00e5det vil bli bygget ut i etapper og byggetrinn. Det planlegges for fire byggetrinn, hvor f\u00f8rste byggetrinn vil starte rundt Ravnestien, midt i planomr\u00e5det, da dette vil v\u00e6re felles adkomst til parkeringsanlegg for begge naboplaner. For hvor hvert byggetrinn forutsettes det at lekearealer og felles uteopphold samt forbindelser til tilgrensende omr\u00e5der ferdigstilles. Figur 8 Prinsipielle inndelinger av antatte byggetrinn tilknyttet dagens eiendommer og adresser Det antas at BKB3, byggetrinnet som ikke inneholder boligform\u00e5l, vil v\u00e6re siste byggetrinn. Realiseringsrekkef\u00f8lgen vil v\u00e6re p\u00e5virket av markedet for boliger versus n\u00e6ringslokaler. BKB3 vil kunne v\u00e6re et naturlig f\u00f8rste byggetrinn hvis ettersp\u00f8rselen etter n\u00e6ringslokaler tilsier dette. Forhold til Einerhagen Planomr\u00e5det ligger i direkte tilknytning til plan 1860 for Einerhagen, og det er flere forhold som er relevante for begge planer. Dette gjelder b\u00e5de utveksling av erfaringer rundt st\u00f8yproble-matikk, avklaring av l\u00f8sninger for felles adkomst til omr\u00e5det, men ogs\u00e5 opparbeiding av felles str\u00f8kslek og overgangen mellom de to planene, se vedlegg 15. Det har v\u00e6rt god dialog mellom partene i de ulike planenes underveis i prosessen, hvor det har v\u00e6rt fokus b\u00e5de p\u00e5 den enkelte plans ambisjonsniv\u00e5 og omr\u00e5det som helhet. Figur 9 Perspektiv fra planomr\u00e5dets \u00f8stside sett mot nord og langsg\u00e5ende gang-sykkelveg mot Einerhagen 9 Uteopphold og lek Siden offentlig ettersyn har det blitt utarbeidet et nytt notat for barn og unge, jf. innsigelse Barn og unge fra Statsforvalteren. Nytt notat skal leses som en tilleggsutredning med fokus p\u00e5 konsekvensene planforslaget vil ha for barn og unges oppvekstvilk\u00e5r. Kvalitet p\u00e5 uteopphold og lek inng\u00e5r her. Overordnet om gr\u00f8nnstruktur Planomr\u00e5det ligger i direkte tilknytning til Einerhagen boligomr\u00e5de, hvor det legges til rette for en langsg\u00e5ende gang- og sykkelsti som vil forbinde bebyggelse og utearealer i begge plan-omr\u00e5dene. Forbindelsen vil kunne fungere som internvei innad i omr\u00e5det, men ogs\u00e5 som snarvei for \u00f8vrige brukere i n\u00e6romr\u00e5det. Private uteoppholdsarealer Private uteoppholdsplasser tilknyttes den enkelte boenhet og er planlagt som \u00e5pne eller innglassede balkonger. For boenheter p\u00e5 f\u00f8rste plan i boligbebyggelsen legges det opp til mindre avskjermede arealer i direkte forbindelse med boligen. Felles uteoppholdsarealer Uteoppholdsplasser legges mellom bebyggelsen, p\u00e5 taket av den sammenhengende n\u00e6ringsbebyggelsen. Felles uteoppholdsarealer vil bli knyttet sammen med den interne gang- og sykkelforbindelsen mellom boligomr\u00e5dene. Det tilrettelegges for en vinterhage felles for beboerne i et av boligbyggene, nr. to fra nord, som supplement til felles uteopphold. \u00c6rfuglvegen og torget i tilknytning til gatemilj\u00f8et vises ikke som kategori for uteopphold i planforslaget, men kan likevel nevnes som et positivt tilskudd til boomr\u00e5det. Arealene i tilknytning til \u00c6rfuglvegen tilbyr sosiale m\u00f8teplasser med gode sol- og vindforhold p\u00e5 klare sommerdager (vind fra nord og \u00f8st). N\u00e6rlek og kvartalslek Lekeplasser tilknyttes boligbyggene p\u00e5 basens tak (over n\u00e6ringsarealene mot \u00c6rfuglvegen), med henvendelse mot \u00f8st og Einerhagen boligomr\u00e5de. Prinsippet det legges til rette for er en kombinasjon av n\u00e6rlekeplasser og kvartalslekeplasser, som knyttes sammen av gangvegen langs eiendomsgrensen mot Einerhagen boligomr\u00e5de. Intensjonen er \u00e5 tilby varierte muligheter for lek og uteopphold langs gangvegen, p\u00e5 tvers av boligomr\u00e5dene. H\u00f8ydeforskjellen mellom utearealene i de to tilgrensende planene tas opp via en langsg\u00e5ende gang- og sykkelsti i nord-s\u00f8r retning mellom de respektive planene. Planlagt bebyggelse og uterom tar hensyn til utsikt for Einerhagen og romdannelser mellom de to planene. N\u00e6rlekeplasser for barn 0-5 \u00e5r er fordelt p\u00e5 tre omr\u00e5der, alle med adkomst i n\u00e6rhet til hovedinngang til boligene. Det er ikke planlagt n\u00e6rlek mellom de to s\u00f8rligste byggene grunnet solforhold p\u00e5 formiddagen. N\u00e6rlekeplassene tilknyttes kvartalslekeplassene for \u00e5 \u00f8ke muligheter for sambruk. Kvartalslek, 6-13 \u00e5r, er fordelt p\u00e5 tre hovedomr\u00e5der fra nord til s\u00f8r gjennom boligomr\u00e5det og knyttes sammen med intern gangveg med sm\u00e5 lommeparker og m\u00f8teplasser for variert lek, aktivitet og uteopphold. Administrasjonen legger til grunn at dette ikke er i tr\u00e5d med KPA, som legger opp til et sammenhengende areal p\u00e5 1500m2 per 200 boliger. I planforslaget er det den interne gangforbindelsen som skaper sammenhengen mellom de ulike lekeomr\u00e5dene. Gangvegen er universelt utformet og godt beskyttet mot biltrafikk, og det legges opp til at den kan fungere som et supplement og utvidelse av lekearealene b\u00e5de i forhold til leketilbud og areal. Samlet sett finner administrasjonen at oppdeling av kvartalslek kan aksepteres. Kvartalslekeplassenes plasseringer er imidlertid utfordrende med hensyn til solforhold. Planomr\u00e5det og utearealene har en utfordring i forhold til st\u00f8y. Bebyggelsen er derfor plassert og utformet med tanke p\u00e5 \u00e5 sikre tilfredsstillende st\u00f8yforhold. Lekeplassene er bevisst plassert i st\u00f8yskyggen, men p\u00e5 noen tider av d\u00f8gnet og s\u00e6rlig tider av \u00e5ret sammenfaller dette ogs\u00e5 med solskyggen. Det s\u00f8ndre omr\u00e5det har bedre solforhold p\u00e5 ettermiddagen, mens det nordre omr\u00e5det har bedre st\u00f8yskjerming av utearealene. 10 Figur 10 Planforslagets uteromsplan / Prinsipiell oversikt over bebyggelse, uteoppholdsarealer og basen (bildet er rotert)Tegnforklaring: n\u00e6rlek: lys oransje / kvartalslek: oransje / uteopphold: gr\u00f8nn Str\u00f8kslek og ballbane Str\u00f8kslekeplass for \u00c6rfuglvegen er felles med Einerhagen, og er ikke dekket opp for innenfor planomr\u00e5det. Ball\u00f8kka p\u00e5 nabotomt nord for planomr\u00e5det for Einerhagen forutsettes videref\u00f8rt og oppgradert som str\u00f8kslekeplass. Adkomst til str\u00f8kslek vil g\u00e5 gjennom nye internforbindelser for myke trafikanter, samt gjennom forbindelser i naboplan for Einerhagen. Det stilles rekke-f\u00f8lgekrav om opparbeidelse. Figur 12 Str\u00f8kslek vist i Rammeplan Offentlig gr\u00f8nnstruktur og samferdsel (OSG) for plan 1860 for Einerhagen. < N Sol og skygge Sol- og skyggediagrammene for uteomr\u00e5dene for 20. april viser at solforholdene er best fra tidlig p\u00e5 morgen til midt p\u00e5 dagen. Rundt kl. 15 vil en st\u00f8rre andel av omr\u00e5dene ligge i skygge, f\u00f8r sola igjen kommer inn fra vest fra kl. 17. Torget sentralt i planomr\u00e5det vil ha gode solforhold p\u00e5 formiddagen og ettermiddagen. I f\u00f8lge KPA 4.3 skal det v\u00e6re god soltilgang p\u00e5 n\u00e6rlekeplasser mellom kl. 10:00 og 15:00 den 20. april. N\u00e6rlekeplassen i s\u00f8r har best solforhold frem til ca kl. 13 og etter 15-16, for n\u00e6rlekeplassene i nord er solforholdene best frem til kl. 15. Hva som vurderes som gode solforhold, og om kravet er oppfylt kan diskuteres. Ogs\u00e5 om dette er i tr\u00e5d med kravene i KPA. Deler av areal for n\u00e6rlek vil ha sol innenfor tidsrommet det stilles krav om. 11 For kvartalslek skal det v\u00e6re god soltilgang mellom kl. 13:00 og 18:00 den 20. april. Arealene avsatt til kvartalslek oppfyller ikke kravet. Det st\u00f8rre arealet avsatt til kvartalslek lengst i s\u00f8r kommer best ut, med sol p\u00e5 st\u00f8rstedelen av areal fra kl. 16. De nordligste arealene ligger stort sett i skygge. Det kan argumenteres for at det samlet sett, til enhver tid vil v\u00e6re et solfylt uteareal tilgjengelig innenfor planomr\u00e5det. Det m\u00e5 likevel sies at hovedandelen av arealer avsatt til kvartalslek vil v\u00e6re i skyggen fra kl. 15:00. At kvartalslek tilrettelegges for st\u00f8rre barn, 6-13 \u00e5r, kan delvis forsvare at barna kan forflytte seg (etter sola) og ta i bruk ulike arealer til ulike tidspunkt. At grepet kan bidra positivt til det sosiale milj\u00f8et i omr\u00e5det ved \u00e5 koble seg p\u00e5 den interne gangforbindelsen, og ogs\u00e5 ved \u00e5 legge opp til ulike kvaliteter i de ulike omr\u00e5dene trekkes frem som et argument som taler for et unntak fra krav om gode solforhold og oppdeling av str\u00f8kslek. Hva som er \u00e5rsaken til skyggefulle lekeplasser kan l\u00f8ftes opp. I dette tilfellet bidrar bebyggelsesstrukturen p\u00e5 den ene siden til at utearealene skjermes mot st\u00f8y, h\u00f8ydene p\u00e5 bebyggelsen bidrar derimot til \u00e5 kaste skygge. Dette er et dilemma i planen. N\u00e6rlekeplassenes plassering i tilknytning til kvartalslekeplassene og intern gangforbindelse legger opp til sambruk, varierte aktiviteter, samt tilfeldige m\u00f8ter mellom ulike beboere og aldersgrupper. Samlet sett finner administrasjonen at lekearealene kan aksepteres. Figur 13 Sol-/skyggediagram (se vedlegg 6) Solskygge og st\u00f8yskygge F\u00f8r utlegging til offentlig ettersyn ble den h\u00f8ye utnyttelsen i boligandelen dr\u00f8ftet. Konsekvensene h\u00f8yden p\u00e5 foresl\u00e5tt bebyggelse vil ha for utearealene, s\u00e6rskilt med tanke p\u00e5 skyggelegging av arealene tilrettelagt for n\u00e6rlek, ble vurdert. Reduserte h\u00f8yder vil ha effekt, s\u00e6rskilt om man g\u00e5r ned mer enn en etasje. \u00d8konomisk b\u00e6rekraft har v\u00e6rt et argument fra utbyggers side, samtidig som det ogs\u00e5 argumenteres for at reduserte h\u00f8yder vil medf\u00f8re redusert skjermingseffekt mot st\u00f8y p\u00e5 de samme utearealene. Dr\u00f8ftingen har ikke medf\u00f8rt til endringer av planforslaget. 12 Vind og sn\u00f8drift Lokalt fremherskende vindretning er fra SSV og NN\u00d8. Vind fra SSV opptrer oftest, og gir de st\u00f8rste vindhastighetene p\u00e5 bakkeplan. Den s\u00f8rlige randsonen av planomr\u00e5det p\u00e5virkes mest. Bygningenes utforming og parallelle orientering kanaliserer vind langs omliggende vegger, mens uteomr\u00e5dene mellom bygningsvolumene vil v\u00e6re relativt skjermet. De planlagte h\u00f8ydene vil f\u00f8re til noe nedfallsvind og vindrotorer m\u00e5 derfor forventes mellom bygningsvolumene. Planforslagets utforming medvirker positivt til at bakkeplanet ikke vil f\u00e5 for stor vindbelastning. Det vil kunne oppst\u00e5 noe fonndannelse i uteomr\u00e5dene mellom bygningsvolumene og i innkj\u00f8ringene til parkeringsanlegg. Eventuelle uheldige effekter som f\u00f8lge av fonndannelse vil kunne reduseres med lokale tiltak. Planforslaget vil ikke f\u00f8re til nevneverdige uheldige konsekvenser med hensyn til vind- og sn\u00f8driftforhold for nabobebyggelse med tilh\u00f8rende utearealer. Barn- og unge Rikspolitiske retningslinjer for \u00e5 styrke barn og unges interesser i planlegging sier at \u00abArealer og anlegg som skal brukes av barn og unge skal v\u00e6re sikret mot forurensning, st\u00f8y, trafikkfare og annen helsefare.\u00bb Skjerming av barn mot st\u00f8y og st\u00f8v er en utfordring i et omr\u00e5de med flerbruksst\u00f8y p\u00e5 grunn av lokalisering n\u00e6rt flyplassen og i et omr\u00e5de med mye personbiltrafikk. N\u00e6rlek og kvartalslek er plassert et niv\u00e5 over \u00c6rfuglvegen, delvis skjermet av egen boligbebyggelse. Adkomst til lekearealer er derfor trygg, og bilfri. Dette gjelder utearealene for begge planer. Det er ingen overflateparkering p\u00e5 niv\u00e5et for boliger og uteareal. Ogs\u00e5 str\u00f8kslek, nord\u00f8st for planomr\u00e5det, kan n\u00e5s uten \u00e5 krysse en trafikkert veg. I etterkant av offentlig ettersyn, og som svar p\u00e5 innsigelse fra Statsforvalteren ift. barn og unge, har det blitt utarbeidet en egen utredning som belyser barn og unges oppvekstvilk\u00e5r, supplert med utdypning av konkrete innspill fra Statsforvalteren. Se vedlegg 18, Notat Barn og unge. Trygg skolevei Mortensnes skole og Langnes ungdomsskole ligger begge rett nord for planomr\u00e5det, henholdsvis ca. 1000 og 800 meter fra boligbebyggelsen. Tiltak for \u00e5 sikre trygg skolevei til og fra planomr\u00e5det skal ses i sammenheng med plan for Einerhagen. Det forutsettes at elevene benytter seg av planlagt trafikkl\u00f8sning, hvor elevene g\u00e5r en bit langs Rypevegen og \u00d8rnevegen f\u00f8r de g\u00e5r en siste strekning langs en smal gate som antas fungere som gang- og sykkelvei. Skolekapasiteten for omr\u00e5det er god pr. i dag. Siden offentlig ettersyn har det v\u00e6rt gjennomf\u00f8rt en endring etter forenklet prosess for Einerhagen. Endringen omfatter bl.a nytt rekkef\u00f8lgekrav til gang- og sykkell\u00f8sning langs \u00c6rfuglvegen, tilknyttet utbyggingen av Einerhagen. Det er ogs\u00e5 krav om etablering av sideareal og belysning. Det er forventet at utbyggingen av Einerhagen igangsettes f\u00f8r \u00c6rfuglvegen. Det er ogs\u00e5 forventet at realiseringen av planen for Einerhagen vil generere betydelig \u00f8kt biltrafikk. Nytt rekkef\u00f8lgekrav tilknyttet deltaljreguleringsplanen for Einerhagen sikrer trygg ferdsel for g\u00e5ende og syklende langs eksisterende vei i p\u00e5vente av oppgraderingen av \u00c6rfuglvegen. 13 Figur 15 Trygg skolevei gjennom planlagt fullf\u00f8ring av eksisterende forbindelser / OSG/ N < Trafikk Administrasjonen er sv\u00e6rt positiv til at \u00c6rfuglvegen vil f\u00e5 en kraftig oppgradering i planforslaget. Planforslaget legger til rette for en sterk forbedring av dagens situasjon for g\u00e5ende og syklende p\u00e5 \u00f8stsiden av \u00c6rfuglvegen, samt at opprustingen ogs\u00e5 har ambisjoner om at \u00c6rfuglvegen i framtiden vil oppleves som en attraktiv bygate. Pr. i dag finnes det flere bussholdeplasser i 450-550 meters gangavstand fra planomr\u00e5det. Bussterminalen i Gi\u00e6verbukta ligger ca. 750 meter fra \u00c6rfuglvegen. Dette er noe lengre enn anbefalt avstand \u00e1 400 meter. Bussfrekvens til sentrum vurderes som god. Planforslaget legger opp til at \u00c6rfuglvegen vil kunne etableres som framtidig kollektivtras\u00e9. Myke trafikanter og g\u00e5ende Planlagt bebyggelse ligger langsetter \u00f8stsiden av \u00c6rfuglvegen. Her foresl\u00e5s det utbygget et belte p\u00e5 minimum 8,7 meter forbeholdt gang- og sykkell\u00f8sninger inn mot adkomst til n\u00e6ringsarealer p\u00e5 bakkeplan. En gr\u00f8nn og beplantet buffersone er planlagt mellom kj\u00f8rebane og sykkelvei/fortau. Arealer for varelevering, stoppested for kollektivtrafikk, fordr\u00f8yningsanlegg for smeltevann samt sn\u00f8deponi og gr\u00f8fter er planlagt l\u00f8st innenfor buffersonen. P\u00e5 neste vertikalniv\u00e5, en etasje over \u00c6rfuglvegen, planlegges det en sammenhengende gang- og sykkelforbindelse i nord-s\u00f8r retning i overgangen mot Einerhagen. For denne planen ses forbindelsen i sammenheng med n\u00e6r- og kvartalslek samt adkomst til boligbebyggelsen. Biltrafikk All trafikk til og fra planomr\u00e5det vil g\u00e5 via \u00c6rfuglvegen, dette gjelder ogs\u00e5 for adkomst til parkeringskjeller for plan for Einerhagen. Som en f\u00f8lge av trafikk\u00f8kning i omr\u00e5det vil krysningspunktene mellom \u00c6rfuglvegen og Heiloveien pluss Alkevegen oppmerkes med gangfelt og god belysning. Trafikkl\u00f8sning for biler l\u00f8ses i tr\u00e5d med plan 1844. Det skal etableres et felles torg i forbindelse med innkj\u00f8ring til parkeringskjellere for begge planer. Torget vil bli hovedadkomst til boligene i begge planomr\u00e5der, og en gang-/sykkelvei videre opp og inn i boligomr\u00e5det legges til samme sted. Det planlegges et busstopp, som kantstopp, i direkte forbindelse med torget. Torgarealet ligger vestvendt, og har potensiale til \u00e5 bli et felles m\u00f8tested for omr\u00e5det. Det legges til rette for publikumsrettede funksjoner langs torgets vegger. Figur 16 Felles torg og adkomstsone til b\u00e5de \u00c6rfuglvegen og Einerhagen Bygate-pluss og \u00ab10 minutters byen\u00bb Det legges opp til en kraftig oppgradering av \u00c6rfuglvegen, benevnt i planforslaget som \u00abbygate pluss\u00bb. Bygate pluss forst\u00e5s som en sammenkobling av gener\u00f8se arealer for g\u00e5ende og syklende i direkte tilkobling til le-soner samt ulike st\u00f8rrelser plassrom foran og mellom planlagt bebyggelse. Videre er det en ambisjon \u00e5 knytte tilst\u00f8tende inngangssoner for virksomheter p\u00e5 gateplan direkte ut mot gaten, som et 14 aktiviserende element i bybildet. Hensikten med bygaten er \u00e5 legge til rette for myke trafikanter samt gode kollektivtilbud. Bakgrunnen for begrepet \u00ab10 minutters byen\u00bb knytter seg til omr\u00e5dets lokalisering samt intern organisering, hvor planforslaget s\u00f8ker en tydelig profil p\u00e5 gode koblinger mellom jobb, bolig, skole og n\u00f8dvendige service og aktivitetstilbud i kort avstand fra planomr\u00e5det. Figur 17 Felles torg og adkomstsone til b\u00e5de \u00c6rfuglvegen og Einerhagen Kollektivtrafikk Det legges til rette for to nye kollektivholdeplasser som kantstopp innenfor planomr\u00e5det som en del av framtidig kollektivtras\u00e9 fra Heilovegen og nordover til Ringvegen n\u00e6ringspark. Parkering Det legges til rette for 200 parkeringsplasser tilknyttet boligene, inkludert gjesteparkering. Parkering vil skje i parkeringskjeller med adkomst fra Ravnestien og Heilovegen. Det vil tilrettelegges for el-bil ladning. Det tillates overflateparkering i tilknytning til torget, mellom de to byggeomr\u00e5dene og ved hovedadkomst til omr\u00e5det. Oppgraderingen av gang- og sykkelveinettet legger til rette for \u00f8kt bruk av sykkel til, fra og gjennom omr\u00e5det. Sykkelparkering planlegges tilknyttet utearealene, skal v\u00e6re overdekt og plasseres i forbindelse med inngangspartier eller i parkeringskjeller tilknyttet boligomr\u00e5det. \u00c6rfuglvegen \u2013 erverv av privat eiendom for offentlig vegform\u00e5l Reguleringsforslaget forutsetter erverv av privat grunnareal i forbindelse med oppgradering og utvidelse av \u00c6rfuglvegen. Dersom enighet ikke oppn\u00e5s med den enkelte grunneier gir planvedtaket kommunen muligheten til \u00e5 vedta ekspropriasjon etter pbl. \u00a7 16-2 i 10 \u00e5r fra vedtaksdato. Hensikten med oppgraderingen er \u00e5 legge til rette for god tilgjengelighet for g\u00e5ende, syklende og reisende med kollektivtransport. Ved oppgradering av \u00c6rfuglvegen vil vegprofilet endres og utvides. Det vil bli etablert fortau langs vestsida av \u00c6rfuglvegen, samt leskur ved angitt kantstopp for buss. Endringen vil gjelde sekseiendommer, hvor alle vil kunne f\u00e5 ekspropriert grunn p\u00e5 grunn av tiltaket. Noen av eiendommen ber\u00f8res mer enn andre. Tiltaket vil medf\u00f8re at noen biloppstillingsplasser vil m\u00e5tte fjernes for noen av eiendommene, endrede adkomstforhold eller n\u00e6rhet til eksisterende bebyggelse gir konsekvenser andre steder. Hensikten med tiltaket vurderes som positivt, da n\u00e6ringsarealene p\u00e5 vestsida av \u00c6rfuglvegen vil v\u00e6re tjent med etablering av fortau, tryggere ferdsel og bedre adkomst til omr\u00e5det og eiendommene. Gjennomg\u00e5ende gjelder at konsekvenser for utbedring av \u00c6rfuglvegen m\u00e5 vurderes i detalj ved realisering. Se vedlegg 16 for gjennomgang av konsekvenser for den enkelte eiendom. Administrasjonen viser til den konkrete vurderingen av konsekvensene for den enkelte eiendom i overnevnte skjema. 15 Samordnet areal- og transportplanlegging KOBY, Troms\u00f8 kommune, vedtok den 11.02.2021 f\u00f8ringer for vurderingskriterier i detaljreguleringsplaner i forhold til kommunens m\u00e5lsetning om nullvekstm\u00e5l. Oppsummert vurderes \u00c6rfuglvegen 2-8 \u00e5 v\u00e6re i tr\u00e5d med overordnete statlige retningslinjer for samordnet areal og transportpolitikk samt kommunens vedtatte nullvekstm\u00e5l og prinsipper for en byvekstavtale (KOBY/ saksnr. 14/21). Planforslaget tilstreber en mest mulig biluavhengig hverdag, bidrar til en bydelsutvikling med et sammensatt tilbud med kort avstand fra nye boliger, det er relativt kort avstand til bussholdeplasser til sentrum og resten av Troms\u00f8ya og planomr\u00e5det ligger i gangavstand til mange daglige gj\u00f8rem\u00e5l. Innenfor planomr\u00e5det er parkeringsl\u00f8sninger lagt under bakken, noe som bidrar til bilfrie boligomr\u00e5der. ROS-analyse ROS-analysen har ikke avdekket forhold som krever ytterligere avb\u00f8tende tiltak enn de som er beskrevet og forankret i planforslagets utredninger, reguleringsbestemmelser eller plankart. Omr\u00e5der som er vurdert \u00e5 ha risiko er st\u00f8v og st\u00f8y fra trafikk, samt trafikksikkerhet; ulykke i av-/p\u00e5kj\u00f8rsler og ulykke med g\u00e5ende/syklende. Begge omr\u00e5der er markert med gult niv\u00e5; tiltak vurderes ut fra kostnad i forhold til nytte. Fare for \u00abbirdstrike\u00bb Birdstrike inng\u00e5r ikke tema i ROS-analysen, men pga. innsigelse fra Avinor og \u00f8kt fokus p\u00e5 tematikken har Birdstrike blitt s\u00e6rlig hensyntatt i merknadsbehandlingen. Som ledd i prosessen med Avinor, har kommunens risikovurdering av fare for \u00abbirdstrike\u00bb for \u00c6rfuglvegen 2-8 blitt akseptert som en ROS- analyse. Folkehelse og bokvalitet St\u00f8y Planomr\u00e5det ber\u00f8res av flerkildest\u00f8y. Biltrafikk er hovedst\u00f8ykilde s\u00f8r i omr\u00e5det, mens hele planomr\u00e5det ligger i gul st\u00f8ysone for st\u00f8y fra flytrafikk. Realisering av planforslaget vil medf\u00f8re \u00f8kt biltrafikk, som vil kunne medf\u00f8re \u00f8kning i st\u00f8v og st\u00f8y for omkringliggende omr\u00e5der. Samtidig vil den nye bebyggelsen fungere som skjerm mot st\u00f8ykilder. Skjermingseffekten fra byggene vil ha positiv virkning p\u00e5 leilighetene i det enkelte bygg, og ogs\u00e5 for boligfeltet i Einerhagen. Statsforvalteren kom med en innsigelse under offentlig ettersyn med bakgrunn i at st\u00f8yforholdene ikke var tilstrekkelig ivaretatt i planforslaget. Planforslaget er revidert, og det er gjort f\u00f8lgende endringer: - Antall boenheter er redusert fra 200 til 190 - Bygningsutforming er endret og detaljert, og skal utformes med forskyvninger, inntrekk i fasader, trappinger og utkraginger. Dette for at bygningsutformingen skal bidra til \u00e5 oppn\u00e5 st\u00f8yverdier innenfor kravet om stille side for minst et soverom uten ytterligere tekniske l\u00f8sninger i vindu eller fasade. - Det er utarbeidet en revidert st\u00f8yanalyse som dokumenterer at av totalt 190 boenheter kan 184 boenheter benytte konvensjonelt luftevindu for minst ett soverom. Antall boenheter som krever tiltak er n\u00e5 p\u00e5 9,5%. Innsigelsen er n\u00e5 trukket. Universell utforming Det offentlige gaterommet langs \u00c6rfuglvegen og internforbindelsen for g\u00e5ende og syklende p\u00e5 planens \u00f8stside mot Einerhagen vil begge kunne oppn\u00e5 kravene til universell tilgjengelighet. Alle lek- og uteoppholdsarealer er universelt tilgjengelige fra boligene, og via intern gangveg. Adkomst mellom de ulike niv\u00e5ene i bebyggelsen vil i tillegg v\u00e6re mulig \u00e5 n\u00e5 med heis for sterkt bevegelseshemmede. Naturmangfold Planomr\u00e5det er allerede nedbygget og vil derfor ikke ha stor innvirkning p\u00e5 naturmangfoldet. Ny utvikling med vekt p\u00e5 \u00f8kt beplantning og gr\u00f8nt vil heller f\u00f8re til en positiv innvirkning i omr\u00e5det. 16 Trafikksikkerhet Adkomst til planomr\u00e5det; krysset mellom \u00c6rfuglvegen og Heilovegen vurderes som s\u00e6rlig risikofullt. Som f\u00f8lge av trafikk\u00f8kningen vil det bli iverksatt tiltak for \u00e5 oppn\u00e5 gode krysningspunkter med oppmerket gangfelt og belysning. Teknisk infrastruktur VAO-Rammeplan Vannforsyning og planlagt spillvannssystem for ny utbygging tilkobles det kommunale nettverket. Det vurderes at det ikke er behov for kapasitets\u00f8kende tiltak i eksisterende forsyningsnett. I forbindelse med overvannsh\u00e5ndtering i og utenfor planomr\u00e5det m\u00e5 tiltaket ses i sammenheng med reguleringsplan for tilgrensende tomt for Einerhagen. Det er ikke avdekket nevneverdige utfordringer eller kapasitetsproblemer knyttet til str\u00f8mforsyning og tekniske l\u00f8sninger innenfor planomr\u00e5det. Arealer avsatt til offentlige trafikale form\u00e5l med infrastruktur i grunnen anses som tilfredsstillende for Troms Kraft. Grunnforhold Omr\u00e5det best\u00e5r hovedsakelig av fire l\u00f8smasselag. Vedlagt unders\u00f8kelse konkluderer med at omr\u00e5destabiliteten tilsier at omr\u00e5det er fullt utbyggbart. Det anbefales videre at det utf\u00f8res supplerende grunnunders\u00f8kelser i detaljprosjekteringsfasen. Planomr\u00e5det ligger under marin grense. Planomr\u00e5det har et radonniv\u00e5 p\u00e5 moderat til lavt. Kulturminner Det er ikke registrert automatisk fredede kulturminner i omr\u00e5det. Rekkef\u00f8lgekrav Planforslaget har rekkef\u00f8lgekrav knyttet til igangsettingstillatelse for opparbeidelse av tilst\u00f8tende felles trafikkareal og uteoppholdsareal, krav tilknyttet det enkelte byggetrinn og byggesaker innenfor planomr\u00e5det samt etablering av kollektivfelt i Ringvegen p\u00e5 strekningen Heilovegen til \u00d8rnevegen, alternativt forlengelse av \u00c6rfuglvegen til rv.862 Erling Kjeldsens veg. Videre stilles det rekkef\u00f8lgekrav ved brukstillatelse og ferdigattest til opparbeiding av str\u00f8kslek og trygg skolevei felles for b\u00e5de \u00c6rfuglvegen og Einerhagen, samt felles uteoppholdsareal og n\u00e6rlekeplass tilknyttet det enkelte byggeomr\u00e5de for \u00c6rfuglvegen. Plan 1860 for Einerhagen \u2013 endring etter forenklet prosess, har f\u00e5tt vedtatt rekkef\u00f8lgekrav om etablering av gang- og sykkell\u00f8sning langs \u00c6rfuglvegen n\u00e5r Einerhagen boligomr\u00e5de skal bygges ut. Merknader og innsigelser Ifm. offentlig ettersyn kom det inn \u00e5tte merknader og tre innsigelser, som f\u00f8lger som vedlegg. Disse er kommentert i en egen merknadsoversikt, vedlagt. Statlige sektormyndigheter/ innsigelse: Statsforvalteren i Troms og Finnmark, 12.05.2022 Statsforvalteren fremmet innsigelse til planforslaget knyttet til: 1.Planforslagets konsekvenser for barn og unge m\u00e5 belyses ytterligere Det ble utarbeidet en revisjon av Notat \u2013 barn og unge av AT arkitektur datert 15.02.2023, se vedlegg. Dokumentet oppsummerer konsekvenser for barn og unge tematisk, og legger vekt p\u00e5 tiltakene innenfor planomr\u00e5det i direkte sammenheng med de nye boligene, samspill med naboplanen; plan 1850 for Einerhagen samt \u00f8vrige tilbud i n\u00e6romr\u00e5det. M\u00e5lgruppen vurderes \u00e5 f\u00e5 god tilgang p\u00e5 varierte arealer for fritidsaktiviterer, rekreasjon og lek. N\u00e6rheten til Jekta kj\u00f8pesenter p\u00e5 Langnes vurderes ikke som problematisk. Dette ble l\u00f8ftet fram spesifikt i innsigelsen fra Statsforvalteren, og dr\u00f8ftes i notatet. I brev datert 07.09.2023 trakk Statsforvalteren innsigelsen knyttet til ivaretakelsen av hensynet til barn og unge. 2. St\u00f8yforhold ikke tilstrekkelig ivaretatt i planforslaget 17 Statsforvalterens innsigelse til st\u00f8y av 12.05.2022 var basert p\u00e5 at en for stor andel av boenhetene i prosjektet, 60%, ikke ville oppn\u00e5 stille side. I etterkant er antall boenheter redusert fra 200 til 190, og bygningsutforming for de mest st\u00f8yutsatte boenhetene er endret og detaljert for \u00e5 bidra til \u00e5 oppn\u00e5 st\u00f8yverdier innenfor kravet om stille side for minst et soverom uten ytterligere tekniske l\u00f8sninger i vindu eller fasade, vist i plankart og sikret i bestemmelsene. Ny st\u00f8yutredning av 12.05.2023, med endret bygningsutforming, viser at det n\u00e5 vil v\u00e6re18 boenheter/ 9;5% av boenhetene som ikke oppn\u00e5r stille side uten fasadetiltak (dempet fasade). Seks av disse m\u00e5 ha innglasset balkong for \u00e5 oppn\u00e5 stille side \u00abutenfor minst ett soverom. Da planomr\u00e5det ligger i st\u00f8ysoner for b\u00e5de trafikk- og flyst\u00f8y har det videre blitt utarbeidet en sumst\u00f8yberegning for omr\u00e5det, se Tilleggsnotat sumst\u00f8y av 22.09.2023, vedlagt. Statsforvalteren trakk innsigelsen til st\u00f8y 17.11.2023, men p\u00e5peker samtidig at det i det store perspektiv er uheldig at Troms\u00f8 kommune bidrar til at en stadig st\u00f8rre andel av kommunens innbyggere utsettes for flyst\u00f8yplage, ved \u00e5 tillate etableringer av et \u00f8kende antall boenheter tett opp til r\u00f8d flyst\u00f8ysone ved Langnes lufthavn. Avinor, 12.05.2022 Manglende bestemmer om forebyggende \u00abbirdstrike\u00bb Innsigelsen er knyttet til krav om innarbeiding av en bestemmelse om forebyggende tiltak mot \u00abbirdstrike\u00bb. Avinor har stilt samme krav til flere p\u00e5g\u00e5ende planer, og saken inng\u00e5r derfor i en st\u00f8rre dr\u00f8fting om \u00e5 finne en felles farbar vei for planlegging i forhold til \u00abbirdstrike\u00bb fremover. Kort oppsummert: Ved en lufthavn vil det v\u00e6re en viss risiko for kollisjon mellom fly og fugl, en s\u00e5kalt \u00abbirdstrike\u00bb. Denne faren er mest kritisk ved avganger. Avinor har som m\u00e5l \u00e5 redusere farene til et minimum, og ved planlegging av nye tiltak i et omr\u00e5de er det \u00f8nskelig at tiltakene utformes slik at de ikke tiltrekker seg fugler for hvile, mat eller hekking. Kommunen har sendt en vurdering av fare for \u00abbirdstrike\u00bb for plan 1883 \u00c6rfuglvegen 2-8 til Avinor. Kommunens vurdering konkluderer med at det er liten fare for at planlagte tiltak vil f\u00f8re til endringer i risiko- og s\u00e5rbarhetsforhold n\u00e5r det gjelder fare for \u00abbirdstrike\u00bb. Avfallssystemet har en lukket l\u00f8sning, som hindrer muligheten for aktivt mats\u00f8k. Utformingen av bebyggelsen forventes ikke \u00e5 bidra til attraktivt opphold for fugl. Konklusjonen er at planforslaget ikke legger til rette for \u00e5 gj\u00f8re det mer attraktivt for fugler \u00e5 hvile, drive med mats\u00f8k eller hekke i planomr\u00e5det. Planforslaget vil heller ikke f\u00f8re til \u00f8kt aktivitet i luftrom der det er fare for kollisjon med fly. P\u00e5 bakgrunn av kommunens vurderinger i brev av 09.04.2024 ble innsigelsen trukket 15.04.2024. Konklusjon Administrasjonen er positiv til planforslaget og vurderer at det vil tilf\u00f8re nye kvaliteter til omr\u00e5det. Siden offentlig ettersyn har det v\u00e6rt gjort noen endringer i planforslaget med bakgrunn i hovedutfordringen til planen; flerkildest\u00f8y i forhold til boligform\u00e5l. Antall boenheter er redusert med 10, og bygningsutformingen er endret i de mest st\u00f8ytutsatte omr\u00e5dene for \u00e5 oppn\u00e5 stille side. Samlet sett vurderes planforslagets intensjoner som egnet til omr\u00e5det. Planforslaget representerer fortetning i knutepunkt, og introduserer et bymessig grep som bidrar til et sammensatt bydelsomr\u00e5de. Planforslaget forholder seg aktivt til eksisterende omgivelser, samtidig som planen legger opp til bymessige og sosiale kvaliteter for det nye nabolaget innenfor planomr\u00e5det. Planforslaget anbefales vedtatt. Innstilling til vedtak Plan 1883 \u2013 Detaljregulering for \u00c6rfuglvegen med plankart 30.10.2024 og tilh\u00f8rende bestemmelser av 30.10.2024 vedtas. Vedtakskompetanse Kommunestyret 18 Vedlegg 01. Plankart \u00c6rfuglvegen 02. Reguleringsbestemmelser 03. Planbeskrivelse 20241030 04. Merknadsbehandling 05. ROS-analyse 20210914 06a. Utomhusplan 20240620 06b. Utomhusplan vinter 20240620 07. Sol-Skygge-diagram 08. Grunnunders\u00f8kelse geoteknikk \u0308 09a. St\u00f8yutredning rev.06 20230513 09b. St\u00f8yutredning notat sumst\u00f8y 20230922 10. Trafikkutredning 20210512 11. OSG-rammeplan 20240620 12a. \u00c6rfuglveien VAO-rammeplan rev31 12b. GH100 VA Plantegning1 12c. Aksept av revidert VAO-rammeplan 13. \u00c6rfuglvegen 2-8 samlet ill-prosjekt 14. Vindanalyse \u00c6RFUGLVEGEN 2-8 TROMS\u00d8 21.05.21 15. Str\u00f8kslek 16. skjema grunnerverv 17. Notat barn og unge 18. Sol-_skyggediagram - effekt ved reduksjon av h\u00f8yder 19. off. ettersyn - merknader samlet 20 Statsforvalteren i Troms og Finnmark, trukket innsigelse 21 Avinor - trukket innsigelse 22. \u00c6rfuglvgn_opm_20180509 19 "
}