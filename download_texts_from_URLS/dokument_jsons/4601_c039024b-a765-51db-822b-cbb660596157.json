{
  "dokument_id": "c039024b-a765-51db-822b-cbb660596157",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten. \u00c5sane, gnr. 199 bnr. 10, Steinest\u00f8yvegen 337 - bytte av eksisterende kulvert under Breisteinvegen",
  "url": "https://bergen.kommune.no/politikere-utvalg/api/fil/bk360/11667271/Uttalelse-fra-Bymiljoetaten-Asane-gnr-199-bnr-10-Steinestoyvegen-337-bytte-av-eksisterende-kulvert-under-Breisteinvegen",
  "tekst": " Bymilj\u00f8etaten PBE Byggesak Nord (Arbeidssted) V\u00e5r referanse: 2024/181738-5 Postboks 7700 Saksbehandler: Ole Rugeldal Sandven 5020 BERGEN Dato: 2. desember 2024 Deres ref.: Uttalelse fra Bymilj\u00f8etaten. \u00c5sane, gnr. 199 bnr. 10, Steinest\u00f8yvegen 337 - bytte av eksisterende kulvert under Breisteinvegen Saken gjelder Bymilj\u00f8etaten viser til oversendelse fra Plan- og bygningsetaten datert 29. november 2024 vedr. foresp\u00f8rsel om bytte av eksisterende kulvert under Breisteinvegen (BYGG- 2024/18017-4). Tiltaket er avhengig av dispensasjon fra kommuneplan \u00a7 3 plankrav og \u00a7 6.2.2 om byggegrense til vassdrag. Grunnlag Kommuneplanens arealdel (KPA2018), vedtatt i Bystyret 19.06.2019, viser eiendommen som Gr\u00f8nnstruktur og den ligger innenfor hensynssonene H210_3 \u2013 R\u00f8d veist\u00f8y og H560_151 \u2013 Naturmilj\u00f8-Hauk\u00e5svassdraget. Eiendommen omfattes av reguleringsplan ID 9980000, \u00c5SANE. RV 1 (N\u00c5 E 39) STEINEST\u00d8VEGEN, HAUK\u00c5S - HYLKJE, ikrafttredelsesdato 22.09.1997 og er regulert til kj\u00f8revei og fortau. En mindre del av tiltaket omfattes ogs\u00e5 av reguleringsplan ID 6020000, \u00c5SANE. GNR 170 OG 199, BREISTEIN/HAUK\u00c5S, TRAVBANE OG BARNESKOLE, ikrafttredelsesdato 24.03.2009 og er regulert til samferdselsform\u00e5l. En mindre del av tiltaket omfattes ogs\u00e5 av reguleringsplan ID 16740001, \u00c5SANE. GNR 199 MFL., HAUK\u00c5S N\u00c6RINGSPARK, ikrafttredelsesdato 24.03.2009 og er regulert til kj\u00f8revei og fortau. Bergen bystyre har den 20.6.2019 vedtatt midlertidig forbud mot tiltak etter plan- og bygningslovens \u00a7 13-1 for omr\u00e5det som omfattes av reguleringsplan for Hauk\u00e5s n\u00e6ringspark. Bygge og deleforbud er senere forlenget med 2 \u00e5r til 25.06.2025 (innenfor reguleringsplan 16740001). F\u00f8lgende planarbeid p\u00e5g\u00e5r: Omr\u00e5dereguleringsplan 66140000, \u00c5SANE. GNR 199 BNR 10 MFL., HAUK\u00c5SMYRANE OG HAUK\u00c5SVASSDRAGET. Av naturverdier er det s\u00e6rlig elvemuslingen som lever i vassdraget som er verdt \u00e5 nevne. Arten er sv\u00e6rt s\u00e5rbar for inngrep og forurensning. Vurdering Natur- og milj\u00f8forvaltningsseksjon har vurdert tiltakets konsekvenser for interesser knyttet til natur, biologisk mangfold, landskap og friluftsliv. Tiltaket omfatter bytte av eksisterende kulvert. Bymilj\u00f8etaten har v\u00e6rt involvert i diskusjon rundt l\u00f8sningen og Statsforvalter har gitt tillatelse til tiltaket. De nye kulvertene skal \u00f8ke flomkapasiteten og i tillegg sikre fiskevandringen i vassdraget. I anleggsfasen vil tiltaket medf\u00f8re avrenning av partikler til vassdraget, noe som vil p\u00e5virke levemuslingen midlertidig. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Det er umulig \u00e5 unng\u00e5 partikkelavrenning i anleggsfasen som f\u00f8lge av at tiltaket ligger midt i vassdraget. En kort anleggsperiode vil redusere den totale p\u00e5virkningen av elvemuslingen. Bymilj\u00f8etaten vurderer at det haster \u00e5 f\u00e5 utf\u00f8rt tiltaket siden oppstuving av vann og utvasking av fundamentet til Breisteinvegen kan ha flere negative konsekvenser for elvemuslingbestanden: 1. Utvasking av sand og pukk til Hauk\u00e5selva \u00f8delegger leveomr\u00e5dene til elvemuslingen som f\u00f8lge av at massene fra veikroppen havner i vassdraget og slammer ned elvebunnen. 2. Det g\u00e5r en st\u00f8rre kloakkledning i Breisteinvegen som kan kollapse dersom veien blir vasket ut. Brudd p\u00e5 kloakkledningen vil gi et st\u00f8rre kloakkutslipp til Hauk\u00e5selva som vil p\u00e5virke elvemuslingen negativt. 3. Under uv\u00e6ret Jakob ble vannstanden oppstr\u00f8ms Breisteinvegen s\u00e5 h\u00f8y at Bergen Vanns kloakkpumpestasjon p\u00e5 Myrs\u00e6ter koblet ut. En lang utkobling av pumpestasjon vil medf\u00f8re kloakkoverl\u00f8p til Hauk\u00e5selva som vil p\u00e5virke elvemuslingen negativt. Dersom ikke tiltaket utf\u00f8res snarlig \u00f8ker sannsynligheten for utvasking av masser og st\u00f8rre kloakkutslipp til vassdraget, noe som i verste fall vil true den delen av elvemuslingbestanden som lever nedstr\u00f8ms Breisteinvegen. I tillegg vil en ny stor flom kunne medf\u00f8re at Breisteinvegen vil bli stengt som f\u00f8lge av at veien blir erodert helt bort. Bymilj\u00f8etatens anbefaling Tiltaket er i strid med kommuneplan \u00a7 3 plankrav og \u00a7 6.2.2 om byggegrense til vassdrag. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil ikke frar\u00e5 at det gis tillatelse til oms\u00f8kte tiltak til tross for at tiltaket vil medf\u00f8re partikkelforurensning til Hauk\u00e5selva i anleggsfasen. Vi anser tiltaket som n\u00f8dvendig siden Breisteinvegen er i ferd med \u00e5 kollapse som f\u00f8lge av den \u00f8delagte kulverten. En fullstendig kollaps av Breisteinvegen vil \u00f8ke faren for partikkelforurensning til vassdraget og store kloakkutslipp til vassdraget. Bymilj\u00f8etaten vurderer derfor at det haster med \u00e5 utf\u00f8re tiltak for \u00e5 redusere risikoen for elvemuslingbestanden. Med hilsen Bymilj\u00f8etaten Kristin Madsen Klokkeide - seksjonsleder Ole Rugeldal Sandven - saksbehandler Dokumentet er godkjent elektronisk. Side 2 av 2 "
}