{
  "dokument_id": "e759f21e-6fb6-5f2d-8721-2c78ac3712fe",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 17122024, Sak 509/24, Forvaltningsrevisjon av innkj\u00f8p",
  "url": "https://bergen.kommune.no/politikere-utvalg/api/fil/bk360/11739163/Innstilling-vedtak-Forvaltningsrevisjon-av-innkjop",
  "tekst": "Forvaltningsrevisjon av innkj\u00f8p Bergen bystyre behandlet saken i m\u00f8tet 17.12.2024 sak 509/24 og fattet f\u00f8lgende vedtak: 1. Bystyret tar Deloittes rapport \u00abForvaltningsrevisjon av innkj\u00f8p\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av mai 2025. Bergen bystyres behandling F\u00f8lgende representanter tok ordet: Per Arne Larsen (V), Mailiss Solheim-\u00c5kerblom (R). Merknader fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 Bystyret viser til punkt 3 i innkj\u00f8psreglementet om kommunens samfunnsansvar, og understreker viktigheten av at kommunen unng\u00e5r innkj\u00f8p fra akt\u00f8rer som bidrar til okkupasjon og folkerettsbrudd. Merknad 2 Bergen kommune kj\u00f8pte produkter fra Hewlett Packard (HP) for 90 millioner kroner mellom 2022 og 2024. Dette kan v\u00e6re i strid med punkt 3 i innkj\u00f8psreglementet om samfunnsansvar. HP tilbyr tjenester og teknologi til den israelske h\u00e6ren og politiet som opprettholder Israels ulovlige okkupasjon og beleiring av Gaza. HP gir ogs\u00e5 Israels befolknings- og immigrasjonsmyndighet de eksklusive Itanium-serverne for sitt Aviv-system. Dette systemet gj\u00f8r det mulig for regjeringen \u00e5 kontrollere og h\u00e5ndheve sitt system med rasesegregering og apartheid mot palestinske borgere i Israel. HP er ogs\u00e5 direkte involvert i Israels bosetterkolonialisme gjennom sin \"Yesha-database\". Ansvaret for \u00e5 sikre respekt for folkeretten i offentlige innkj\u00f8p hviler ogs\u00e5 p\u00e5 kommunene, jamf\u00f8r den r\u00e5dgivende uttalelsen fra Den internasjonale domstolen (ICJ) av 19. juli 2024, om de folkerettslige sidene ved Israels okkupasjon av Vestbredden, \u00d8st-Jerusalem og Gaza. Bystyret ber derfor byr\u00e5det om \u00e5 si opp innkj\u00f8psavtaler med akt\u00f8rer som direkte eller indirekte bidrar til brudd p\u00e5 folkeretten, og sikre at alle nye innkj\u00f8psavtaler ikke bidrar til brudd p\u00e5 folkeretten. Votering: Innstillingen punkt 1 - 3 ble vedtatt enstemmig. Merknad 1 - 2 fra R fremsatt av Mailiss Solheim-\u00c5kerblom (R), fikk 30 stemmer (A, SV, MDG, V, R), og var dermed falt. Utvalg for milj\u00f8 og byutvikling hadde saken til orientering i m\u00f8tet 05.12.2024 sak 440/24: Utvalg for milj\u00f8 og byutvikling tok saken til orientering. Kontrollutvalget innstiller til bystyret. Utvalg for finans, kultur og n\u00e6ring hadde saken til orientering i m\u00f8tet 04.12.2024 sak 205/24: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. Utvalg for helse og sosial hadde saken til orientering i m\u00f8tet.04.12.2024 sak 161/24: Utvalg for helse og sosial tok saken til orientering. Kontrollutvalget innstiller til bystyret Kontrollutvalget behandlet saken i m\u00f8tet 19.11.2024 sak 99/24 og fattet f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av innkj\u00f8p\u00bb til orientering. 2. Kontrollutvalget tar opplysningene i h\u00f8ringsuttalelsene fra byr\u00e5dene til orientering. 3. Kontrollutvalget sender rapporten til bystyret. Innstilling til bystyret: Kontrollutvalgets innstilling er likelydende med bystyrets vedtak. 2 "
}