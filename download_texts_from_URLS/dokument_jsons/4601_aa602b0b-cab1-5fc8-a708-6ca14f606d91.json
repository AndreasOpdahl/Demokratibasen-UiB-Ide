{
  "dokument_id": "aa602b0b-cab1-5fc8-a708-6ca14f606d91",
  "doc_type": "case_attachment",
  "kommune": 4601,
  "tittel": "F\u00f8lgebrev",
  "url": "https://bergen.kommune.no/politikere-utvalg/api/fil/bk360/10052783/Folgebrev",
  "tekst": "Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 10. oktober 2023 V\u00e5r ref: 10354 Deres ref.: F\u00d8LGEBREV TIL S\u00d8KNAD OM OPPF\u00d8RING AV TILBYGG Eiendom: 4601-110/71 Tiltakets adresse: L\u00f8nningsflaten 22, 5258 BLOMSTERDALEN Tiltakets art: Tilbygg Tiltakshaver: L\u00d8NNINGSFLATEN 22 EIENDOM AS A. Tiltakshaver Tiltakshaver og hjemmelshaver er L\u00d8NNINGSFLATEN 22 EIENDOM AS. Det foreligger fullmakt fra tiltakshaver til ansvarlig s\u00f8ker. B. Eiendom og eksisterende bebyggelse som ber\u00f8res av tiltaket Oms\u00f8kt eiendom, gnr. 110 bnr. 71, er en n\u00e6ringseiendom beliggende like ved Flesland flyplass mot Blomsterdalen. Eiendommen har et oppgitt areal p\u00e5 58 735 kvm. Eiendommen er bebygget av industribygning, og det s\u00f8kes om oppf\u00f8ring av tilbygg til eksisterendeindustribygg, i tillegg til opparbeidelse av gr\u00f8ntareal p\u00e5 eiendommen og utomhusanlegg. C. Beskrivelse av tiltakets art Tiltaket omfatter oppf\u00f8ring av industribygning som tilbygg til eksisterende industribygning, samt opparbeidelse av gr\u00f8ntareal p\u00e5 eiendommen og utomhusanlegg i form av asfaltering Tiltaket skal tilrettelegge for industrivirksomhet tilsvarende den som har p\u00e5g\u00e5tt p\u00e5 eiendommen over lengre tid. Tiltaket medf\u00f8rer et tilbygg til eksisterende bygning som skal best\u00e5 av et stort lagerrom med kontorer p\u00e5 mesaninetasje over kj\u00f8reportene i s\u00f8r og i tilknytning til trapperom i nord. I tillegg skal det opparbeides gr\u00f8ntarealet p\u00e5 eiendommen, plassen foran eiendommen asfalteres, samt etableres solcellepanel p\u00e5 taket. Advokatfirmaet Landsvik & Larsen AS | Kanalveien 11, 5068 Bergen | post@llco.no | Org.nr.: 924 394 420 D. Tiltakets st\u00f8rrelse og grad av utnytting Etter gjeldende reguleringsplan \u00a7 4, bokstav c) heter det at \u00abBygningens grunnflate m\u00e5 ikke v\u00e6re st\u00f8rre enn halvdelen av netto tomteareal.\u00bb Det er med andre ord tillatt med en utnyttelsesgrad p\u00e5 50% BYA. Etter VTEK17 \u00a7 5-2 er bebygd areal (BYA) for en tomt summen av areal for alle bygninger, bygningsdeler og konstruksjoner over bakken, \u00e5pent overbygd areal og n\u00f8dvendig parkeringsareal p\u00e5 tomten. Brutto tomteareal er i matrikkelen oppgitt \u00e5 v\u00e6re 58 735 kvm. Gr\u00f8ntomr\u00e5de utgj\u00f8r 1 366 kvm. Netto tomteareal utgj\u00f8r 57 369 kvm. 50% utnyttelsesgrad \u00e5pner dermed for et bebygd areal (BYA) p\u00e5 28 685 kvm. Eksisterende bygningsmasse er oppgitt i matrikkelen med 13 951 kvm. BYA. Planlagt tilbygg er 10 397 kvm. BYA. Eksisterende bilparkering best\u00e5r av 1 004 kvm. BYA. N\u00f8dvendig parkering for tilbygg er 749 kvm. BYA. Dette gir en samlet BYA p\u00e5 26 101 kvm. BYA som tilsvarer 45,4 % BYA. og dermed innenfor kravet p\u00e5 maksimalt 50% BYA. E. Forholdet til plangrunnlaget Oms\u00f8kte eiendom inng\u00e5r i f\u00f8lgende arealplaner: - KOMMUNEDELPLANEN FOR BIRKELAND, LILAND, \u00c5DLAND OG ESPELAND (KDP BL\u00c5E), arealplanid 65270000 - YTREBYGDA. GNR 110 BNR 40, L\u00d8NNINGEN N\u00c6RINGSPARK, arealplanid 74500005 KDP BL\u00c5E (i) Arealform\u00e5l I kommunedelplanens arealdel er eiendommen i det vesentlige avsatt til n\u00e6ringsvirksomhet, delomr\u00e5de I/L3. I omr\u00e5de I/L3 er det tillatt med industri/kontor, jf. \u00a7 22.2. Oms\u00f8kt tiltak er i tr\u00e5d med tillatt bruk av eiendommen. 2 Utklipp fra KDP BL\u00c5E En mindre del av eiendommen er avsatt til friluftsomr\u00e5de i sj\u00f8 og vassdrag. Det aktuelle arealet var tidligere et mindre tjern, men ble bygd igjen da eiendommen i sin helhet ble planert i 2002. Det er uklart hvorfor det mindre arealet er avsatt til friluftsomr\u00e5de i sj\u00f8 og vassdrag da det aldri har v\u00e6rt planer om \u00e5 gjenetablere vassdraget. Det vurderes at arealform\u00e5let ikke er relevant for tiltaket. 3 Videre er en del av eiendommen avsatt til samferdselsanlegg og teknisk infrastruktur. Oms\u00f8kt tiltak ber\u00f8rer ikke arealform\u00e5let, slik at det ikke er relevant for tiltaket. (ii) Hensynssoner Eiendommer inng\u00e5r i f\u00f8lgende hensynssoner: - R\u00f8d st\u00f8ysone flyst\u00f8y - Gul st\u00f8ysone flyst\u00f8y - Gul st\u00f8ysone vegst\u00f8y - Konsesjonsomr\u00e5de for fjernvarme 4 Utklipp fra kart over hensynssoner i KDP BL\u00c5E (iii) St\u00f8ysone Lager og kontor er ikke st\u00f8yf\u00f8lsomt bruksform\u00e5l, slik at hensynssonene ikke er relevante for tiltaket. (iv) Konsesjonsomr\u00e5de for fjernvarme Eiendommen ligger i konsesjonsomr\u00e5de for fjernvarme Etter KDP BL\u00c5E \u00a7 36.1 er det tilknytningsplikt for nybygg, hovedombygging og feltutbygging med samlet areal p\u00e5 over 500 kvm. BRA. Ettersom tilbygget overskrider 500 kvm. BRA. vil det v\u00e6re tilknytningsplikt til BKK sitt fjernvarmeanlegg for tiltaket. (v) Plankrav Etter KDP \u00a7 1.2 skal det i omr\u00e5der avsatt til bebyggelse og anlegg, samferdselsanlegg, gr\u00f8nnstruktur og bruk og vern av sj\u00f8 og vassdrag utarbeides en reguleringsplan f\u00f8r omr\u00e5der det kan gjennomf\u00f8res tiltak etter pbl. \u00a7 20-1. Oms\u00f8kt tiltak plasseres ikke i ovennevnte arealkategorier og det er f\u00f8lgelig ikke krav om reguleringsplan for \u00e5 gjennomf\u00f8re oms\u00f8kt tiltak. (vi) Motstrid Det fremg\u00e5r av KDP BL\u00c5E \u00a7 2 at kommunedelplanen gjelder foran eldre arealdel til kommunedelplanen i den grad det er strid mellom planene. Innenfor KDP BL\u00c5E gjelder ikke KPA2018 direkte, men supplerer og utfyller KDP BL\u00c5E der tilsvarende tema ikke er behandlet i bestemmelser eller retningslinjer til kommuneplanen. Kommunedelplanen gjelder foran reguleringsplaner ved motstrid. (vii) Byggegrense mot veg I L\u00f8nningsvegen gjelder en byggegrense 50 meter langs veg, jf. \u00a7 26.1 Oms\u00f8kt tilbygg kommer n\u00e6rmere arealform\u00e5let enn 50 meter og det s\u00f8kes derfor om dispensasjon fra kravet. (viii) Byggegrense mot vassdrag Oms\u00f8kt tiltak ligger innenfor byggegrense mot inntegnet vassdrag i kommuneplankartet, se redegj\u00f8relse ovenfor. Det s\u00f8kes om dispensasjon fra byggegrensen. (ix) Arkitektur og byform I reguleringsplanen er eiendommen avsatt til arealform\u00e5let industri 5 (x) Bestemmelsesomr\u00e5de. # 1. Eiendommen ligger i bestemmelsesomr\u00e5de # 1, som medf\u00f8rer meldeplikt til Avinor. Avinor er nabovarslet. Eventuelle merknader fra Avinor ettersendes bygges\u00f8knaden. (xi) Parkering - bil Etter KDP BL\u00c5E \u00a7 15.3.5 er det krav til 3-6 parkeringsplasser pr. 1000 kvm. BRA. Eksisterende bygning er p\u00e5 13 951 kvm, og medf\u00f8rer krav om 42 til 84 parkeringsplasser. Tilbygget har 12 459 kvm. BRA noe som medf\u00f8rer krav om 37 til 75 parkeringsplasser. Oms\u00f8kt tiltak utl\u00f8ser dermed krav p\u00e5 totalt 79 til 158 parkeringsplasser. P\u00e5 eiendommen er det allerede etablert 102 Antall parkeringsplasser, og det kan dermed etableres opp til 56 nye parkeringsplasser. Som vist p\u00e5 situasjonsplan s\u00f8kes det om etablering av 44 parkeringsplasser for bil p\u00e5 eiendommen mot L\u00f8nningsflaten. Det er en fordel at nye parkeringsplasser etableres p\u00e5 vestsiden av eiendommen, da gangavstanden fra eksisterende parkeringsplasser i \u00f8st gir en lang gangavstand p\u00e5 opptil 360 meter til de oms\u00f8kte kontorlokalene. Hensynet til universell tilrettelegging taler for at det b\u00f8r etableres parkeringsplasser p\u00e5 eiendommens vestside n\u00e5r eiendommen er s\u00e5 stor. Videre s\u00e5 vil parkeringsplassene fordele trafikken jevnt p\u00e5 eiendommens avkj\u00f8rsler, noe som m\u00e5 vurderes som en fordel. (xii) Parkering \u2013 sykkel Sykkelparkering l\u00f8ses innend\u00f8rs. Oppdaterte plantegning vil ettersendes. (xiii) Rekkef\u00f8lgekrav I referatet fra forh\u00e5ndskonferansen er det feilaktig lagt til grunn at det er rekkef\u00f8lgekrav om opparbeiding av deler av Hjellestadvegen f\u00f8r det kan gis igangsettingstillatelse. Rekkef\u00f8lgekravet gjelder alle tiltak med avkj\u00f8rsel til Hjellestadvegen, jf. KDP \u00a7 3.1. Oms\u00f8kt eiendom har ikke adkomst via Hjellestadvegen i dag og skal heller ikke f\u00e5 det. Rekkef\u00f8lgekravet gjelder f\u00f8lgelig ikke for oms\u00f8kt tiltak. REGULERINGSPLAN L\u00d8NNINGEN N\u00c6RINGSPARK (xiv) Arealform\u00e5l 6 I reguleringsplanen er eiendommen avsatt til arealform\u00e5let industri, jf. \u00a7 4 bokstav a. Det er motstrid mellom arealform\u00e5let i reguleringsplanen og KDP BL\u00c5E. KDP BL\u00c5E g\u00e5r foran arealform\u00e5let i reguleringsplanen, jf. KDP BL\u00c5E \u00a7 2. (xv) Utnyttelsesgrad Eiendommen kan ikke ha st\u00f8rre grunnflate enn halvdelen av netto tomteareal, jf. \u00a7 4 bokstav c. Tiltaket er i tr\u00e5d med tillatt untyttelsesgrad. Se redegj\u00f8relse under pkt. D. (xvi) Byggeh\u00f8yde Etter \u00a7 4 bokstav d skal ikke bygningsh\u00f8yden overstige tre etasjer eller en gjennomsnittlig gesimsh\u00f8yde p\u00e5 12 meter. Oms\u00f8kt tiltak har en gesimsh\u00f8yde p\u00e5 12 meter og er i tr\u00e5d med bestemmelsen. Videre tillates ikke bebyggelse med h\u00f8yde over kote 49 uten tillatelse fra Luftfartsverket. Gesimsh\u00f8yden p\u00e5 tilbygget er p\u00e5 kpte +46,9, og f\u00f8lgelig innenfor tillatt byggeh\u00f8yde. (xvii) Parkmessig behandling Etter gjeldende reguleringsplan \u00a7 4, bokstav e), skal minst 1/5 av hver tomt ha en parkmessig behandling og holdes fri for bygninger, trafikk og lager. Ingen tomt m\u00e5 beplantes med tr\u00e6r eller busker som etter bygningsr\u00e5dets skj\u00f8nn kan virke sjenerende for offentlig ferdsel. De ubebygde omr\u00e5der m\u00e5 gis en tiltalende form og behandling. Tomten har et bruttoareal p\u00e5 58 735 kvm. Det medf\u00f8rer at 11 747 kvm. Skal ha parkmessig behandling. Det fremg\u00e5r av situasjonsplanen at eiendommen har parkmessig behandling i \u00f8st, og at det skal opparbeides parkmessig behandling for eiendommen i vest, slik at mer enn 1/5 av eiendommen vil ha slik parkmessig behandling. 7 (xviii) Parkering Etter \u00a7 4 bokstav f er det krav til minst 1 parkeringsplass pr. 140 kvm lager. Oms\u00f8kt tiltak er et tilbygg p\u00e5 10 397 kvm, hvilket etter bestemmelsen gir et krav til 74 parkeringsplasser. KDP BL\u00c5E angir et lavere krav til parkering, og det legges til grunn at det er motstrid mellom planene slik at KDP BL\u00c5E sine bestemmelser om parkering gjelder. F. Ivaretagelse av krav til universell utforming og visuelle kvaliteter Reguleringsplanen henviser til KPA2018 for gjeldende bestemmelser knyttet til universell utforming. KPA2018 inneholder ikke bestemmelser om universell utforming som er relevante i denne forbindelse. Oms\u00f8kte tilbygg er utformet som et ordin\u00e6rt lager/kontorbygg i tr\u00e5d med arealplaner og omkringliggende bebyggelse. Tilbygget oppfyller m\u00e5lsetningen om \u00e5 ivareta sammenhengen med omkringliggende landskap i n\u00e6ringsparken. Tilbygget gis likevel et moderne uttrykk tilpasset omgivelsene, med store glassflater ved tilbyggets hovedinngang som ogs\u00e5 fungerer som en brytning mellom eksisterende bygning og nytt tilbygg. Videre er det kj\u00f8reporter langs fasaden vendt mot kommunal veg L\u00f8nningsflaten og vinduer ved mesaninen i andre etasje som gir et spill i bygningens fasade. Solceller p\u00e5 taket bidrar med \u00e5 gi n\u00e6ringsbebyggelsen et gr\u00f8nt preg i tr\u00e5d med KPA \u00a7 27.4. Det er ikke vurdert som hensiktsmessig \u00e5 etablere gr\u00f8nt tak ved biologisk materiale for denne bygningen. Etter tiltakshavers vurdering vil oms\u00f8kt tiltak medf\u00f8re en \u00f8kt estetisk kvalitet for eiendommen og omr\u00e5det som helhet. Vedlagte 3d-illustrasjoner synliggj\u00f8r de visuelle kvalitetene. Relevante krav til utforming av tilbygget etter TEK17 vil ivaretas. G. Tiltakets sikkerhet mot fare eller vesentlig ulempe som f\u00f8lge av natur- eller milj\u00f8forhold, og behov for eventuelle sikringstiltak S\u00f8ker kan ikke se at oms\u00f8kte tiltak aktualiserer s\u00e6rskilt risiko for fare/vesentlig ulempe som f\u00f8lge av natur- eller milj\u00f8forhold og aktualiserer dermed ikke behov for eventuelle sikringstiltak. P\u00e5 eiendommen er det 2,5 dekar av produktiv skog som st\u00e5r uber\u00f8rt av tiltaket. Overvannsh\u00e5ndtering er prosjektert. H. Konsekvensanalyse som framg\u00e5r av byggteknisk forskrift \u00a7 9-4 Man kan ikke se at tiltaket ber\u00f8rer utvalgte naturtyper fastsatt etter reglene i naturmangfoldsloven som ikke er vurdert etter lovens regler om konsekvensutredninger. Det er dermed ikke krav om konsekvensutredning etter byggteknisk forskrift \u00a7 9-4 bokstav b. 8 I. Minsteavstand til annen bebyggelse, kraftlinjer, vegmidte, vann- og avl\u00f8psledninger Tiltaket vil ikke komme i konflikt med byggegrenser mot nabo. Det s\u00f8kes om dispensasjon fra byggegrense mot veg og vassdrag. J. Atkomst, vannforsyning, avl\u00f8p og fjernvarmetilknytning Eiendommen har adkomst via privat veg med avkj\u00f8rsel til kommunal veg KV 3020, og avkj\u00f8rsel fra egen eiendom til kommunal veg 3020. Det vil ikke v\u00e6re behov for dispensasjon i forbindelse med avkj\u00f8rsel da eiendommen benytter eksisterende avkj\u00f8rsler. Det s\u00f8kes om endring av avkj\u00f8rsel i s\u00f8r, slik at avkj\u00f8rsel har en mer trafikksikker utforming. Se vedlagt situasjonsplan. Overvannsh\u00e5ndtering er prosjektert. Bergen Vann har gitt positiv uttalelse til tiltaket. K. Dispensasjon Det er s\u00f8kes om dispensasjon. Se vedlagt dispensasjonss\u00f8knad. L. Forh\u00e5ndskonferanse Det er avholdt forh\u00e5ndskonferanse. Referat vedlagt. M. Tegninger og m\u00e5lsatt situasjonsplan Vedlagt er plan-, snitt- og fasadetegninger over ny situasjon samt situasjonsplan. N. Nabovarsling Oms\u00f8kt tiltak ble nabovarslet via Altinn den 25 september d.\u00e5. Merknadsfristen er utl\u00f8pt f\u00f8r s\u00f8knaden sendes til kommunen. Det er ikke innkommet merknader fra naboer. O. Forholdet til andre myndigheter Kommunen bes videre innhente n\u00f8dvendige tillatelser tilknyttet i tr\u00e5d med samordningsplikten etter pbl. \u00a7 21-5 f\u00f8rste ledd jf. SAK10 \u00a7 6-2. Det fremg\u00e5r av referat fra forh\u00e5ndskonferansen pkt. 6 at s\u00f8ker selv innhenter f\u00f8lgende: \u2022 Bergen vann \u2013 Ved behov \u2022 Arbeidstilsynet \u2013 Nye arbeidsplasser \u2022 Sivilforsvaret \u2013 M\u00e5 s\u00f8ke til disp. fra oppf\u00f8ring av tilfluktsrom. \u2022 Bymilj\u00f8etaten, veiforvaltning 9 \u2022 Avinor - Restriksjonsomr\u00e5de \u2022 Eviny Termo AS \u2013 Tilknytningsplikt fjernvarme Vedr\u00f8rende Bergen Vann, se pkt. J. Samtykke fra arbeidstilsynet innhentes i forbindelse med s\u00f8knad om igangsettingstillatelse. Det er s\u00f8kt om dispensasjon fra oppf\u00f8ring av tilfluktsrom fra Sivilforsvaret. Dispensasjonsvedtak ettersendes s\u00e5 snart den foreligger. Det er s\u00f8kt om uttalelse fra Bymilj\u00f8etaten i forbindelse med endring av avkj\u00f8rsel. Uttalelse ettersendes n\u00e5r den foreligger. Eiendommen ligger i omr\u00e5det for meldeplikt til Avinor. Oms\u00f8kt tiltak er nabovarslet til Avinor. Det er ikke mottatt merknader. Vedr\u00f8rende tilknytningsplikt for fjernvarme har tiltakshaver v\u00e6rt i kontakt med Eviny Termo AS. P. Gjennomf\u00f8ringsplan Vedlagt er gjennomf\u00f8ringsplan versjon 1. Gjennomf\u00f8ringsplan vil kompletteres til s\u00f8knad om igangsettingstillatelse. Q. Erkl\u00e6ringer om ansvarsrett Vedlagt er erkl\u00e6ring om ansvarsrett for prosjektering av arkitektur. Ansvarlig s\u00f8ker har ikke sentral godkjenning. Selskapet best\u00e5r av 4 ansatte hvor alle har juristutdannelse. Den faglige ledelsen i selskapet har lang erfaring fra byggesaker i tidligere arbeidsforhold, herunder har to av de ansatte over 5 \u00e5rs erfaring med utarbeidelse av byggesaker i konsulentselskap. Rollen som ansvarlig s\u00f8ker vil i etterkant av innsendelsen av s\u00f8knaden overtas av Rolv Eide AS. R. Avfallsplan/Milj\u00f8saneringsrapport Det vil bli utarbeidet avfallsplan, jf. TEK17 \u00a7 9-6. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen 10 Advokatfirmaet Landsvik & Larsen AS Arne Christian Landsvik Advokat M.N.A. e/ ac@llco.no m/ 93424469 11 "
}