{
  "dokument_id": "98d75697-868c-5b9e-8b42-6a7dc6461669",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 30.04.2024",
  "url": "https://bergen.kommune.no/politikere-utvalg/api/fil/bk360/10315087/Framstilling-Horingssaker-til-forretningsutvalget-30-04-2024",
  "tekst": " Forretningsutvalget Saksframstilling V\u00e5r referanse: 2023/257837-83 Saksbehandler: Anette Hatlemark Drabl\u00f8s H\u00f8ringssaker til forretningsutvalget 30.04.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. Alver kommune - Kommunedelplan for E39 Flat\u00f8y Eikefettunnelen \u2013 H\u00f8yring og offentleg ettersyn av kommunedelplan med konsekvensutgreiing 2. H\u00f8ring - ny forskrift om kompensasjon for renteutgifter til investering i l\u00e6ringsarenaer, utstyr og inventar i skolene fra Husbanken Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. Alver kommune - Kommunedelplan for E39 Flat\u00f8y Eikefettunnelen \u2013 H\u00f8yring og offentleg ettersyn av kommunedelplan med konsekvensutgreiing Alver kommune har sendt p\u00e5 h\u00f8ring \u2018Kommunedelplan for E39 Flat\u00f8y-Eikefettunnelen\u2019. Planforslaget sitt hovedm\u00e5l er tilrettelegging av ny trase p\u00e5 strekningen Flat\u00f8y- Eikefettunnelen med et \u00f8kt trafikksikkert og mer effektivt nord-s\u00f8r-samband p\u00e5 Vestlandet innenfor de rammer som er gitt i Nasjonal transportplan. L\u00f8sningen skal legge til rette for videre utvikling av Knarvik som regionsenter, og skal fokusere p\u00e5 l\u00f8sninger som styrker dagens tilbud. Alver kommune mener at planlegging av samferdselsinvesteringer i dag i mindre grad skal la seg styre av forventning om trafikkvekst, men heller trafikksikkerhet, forutsigbare forhold for n\u00e6ringslivet, lavere kostnader og mindre nedbygging av natur. Derav skal kommunedelplanen for E39 Flat\u00f8y \u2013 Eikefettunnelen bidra til \u00e5 avklare l\u00f8sning for det overordnede vegsystemet gjennom regionsenteret Knarvik og gi forutsigbare rammer for 1 videre utvikling. I tillegg skal planen bidra til \u00e5 l\u00f8se dagens problematikk for myke trafikanter mellom Knarvik og Hjelm\u00e5s. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 3.juni 2024. 2. H\u00f8ring - ny forskrift om kompensasjon for renteutgifter til investering i l\u00e6ringsarenaer, utstyr og inventar i skolene fra Husbanken Kunnskapsdepartementet sendte 11.04.2024 forskrift om kompensasjon for renteutgifter til investering i l\u00e6ringsarenaer, utstyr og inventar i skolene fra Husbanken p\u00e5 h\u00f8ring. Stortinget har vedtatt en ny rentekompensasjonsordning for skole som skal tre i kraft 1. juli 2024. Form\u00e5let med ordningen er \u00e5 stimulere kommunene til \u00e5 investere i l\u00e6ringsarenaer, utstyr og inventar som bidrar til mer praktisk og variert oppl\u00e6ring i skolen. Den skal bidra til at elever p\u00e5 5.-10.trinn f\u00e5r gode l\u00e6ringsarenaer tilrettelagt for praktisk l\u00e6ring i ulike fag. Ordningen skal administreres av Husbanken. I Kunnskapsdepartementets Prop. 1 S (2023-2024) fremg\u00e5r for \u00f8vrig at \u00abRegjeringa tek sikte p\u00e5 at rentekompensasjonsordninga skal ha ei total ramme p\u00e5 8 mrd. kroner. Regjeringa foresl\u00e5r at ein mrd. kroner blir fasa inn i statsbudsjettet for 2024\u00bb. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 24.mai 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abAlver kommune - Kommunedelplan for E39 Flat\u00f8y Eikefettunnelen \u2013 H\u00f8yring og offentleg ettersyn av kommunedelplan med konsekvensutgreiing\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - ny forskrift om kompensasjon for renteutgifter til investering i l\u00e6ringsarenaer, utstyr og inventar i skolene fra Husbanken\u00bb p\u00e5 vegne av Bergen kommune. Dato: 23. april 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 2 "
}