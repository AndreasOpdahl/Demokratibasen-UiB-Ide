{
  "dokument_id": "045a9980-cc2b-53da-b7dc-fa934aa29def",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001866887",
  "tekst": " Saksprotokoll Utvalg: Kommunestyret Arkivsaknr. 24/17198 Saksbehandler Trond Eliassen Behandlet av M\u00f8tedato Saknr 1 Formannskapet 08.10.2024 152/24 2 Kommunestyret 16.10.2024 154/24 S\u00f8knad om kommunal l\u00e5negaranti - Aurora Kino AS Kommunestyret har behandlet saken i m\u00f8te 16.10.2024 sak 154/24 M\u00f8tebehandling Maja Sandvik Lockert stilte sp\u00f8rsm\u00e5l om habilitet p\u00e5 grunnlag av at hun er styremedlem i Aurora kino AS. Administrasjonens vurdering: Etter forvaltningsloven \u00a7 6 f\u00f8rste ledd bokstav e er man bl.a. inhabil til \u00e5 treffe en avgj\u00f8relse i en sak dersom man er medlem av styret i et selskap som er part i saken. Du oppgir \u00e5 v\u00e6re (styre)medlem i Aurora kino AS, som er part i saken. Det anbefales at du erkl\u00e6res automatisk inhabil i saken. Lockert ble enstemmig funnet inhabil og fratr\u00e5dte under behandling av saken. Steinar Eliassen tiltr\u00e5dte under behandling av saken. Sebastian Hansen Henriksen stilte sp\u00f8rsm\u00e5l om habilitet p\u00e5 grunnlag av at han er ansatt i ledende stilling i selskapet. Administrasjonens vurdering: Etter forvaltningsloven \u00a7 6 f\u00f8rste ledd bokstav e) er man inhabil til \u00e5 treffe en avgj\u00f8relse dersom man bl.a. har en ledende stilling i et selskap som er part i saken. Du oppgir \u00e5 ha en ledende stilling i Aurora kino AS, som saken retter seg mot. Det legges til grunn at du er automatisk inhabil til \u00e5 behandle saken. Henriksen ble enstemmig funnet inhabil og fratr\u00e5dte under behandling av saken. Matias Hogne Kjerstad stilte sp\u00f8rsm\u00e5l om habilitet p\u00e5 grunnlag av at han er vara til styret i Aurora kino AS. Administrasjonens vurdering: Som varamedlem til et styre som er part i saken er man ikke automatisk inhabil til \u00e5 treffe en avgj\u00f8relse i en sak som er til behandling. Habiliteten m\u00e5 derfor vurderes etter forvaltningsloven \u00a7 6 andre ledd om hvorvidt det er andre \"s\u00e6regne forhold\" som er egnet til \u00e5 svekke tilliten til din upartiskhet. Det \u00e5 v\u00e6re varamedlem er ikke et s\u00e6regent forhold, men dersom man som varamedlem har v\u00e6rt med p\u00e5 \u00e5 behandle den aktuelle saken kan dette v\u00e6re egnet til \u00e5 svekke tilliten til at man kan opptre upartisk. Du oppgir at du ikke har v\u00e6rt med p\u00e5 \u00e5 styrebehandle saken som n\u00e5 er til behandling i kommunestyret. Du oppgir videre at du ikke har andre tilknytningsforhold til saken som utgj\u00f8r \"s\u00e6regne forhold\". Det anbefales at du finnes habil til \u00e5 behandle saken. Kjerstad ble enstemmig funnet habil. Kari Helene Skog (Ap) foreslo: Forsto inn i vedtakspunkt 8 St\u00f8ttet av: Ap 1 Forslag: En spr\u00e5klig rettelse i vedtakspunkt 8: Ordet forsto er ramlet ut av vedtaket fra FSK, se vedlegg. S\u00e5 punkt 8 skal endres fra Garantiene er ikke gjenstand for godkjennelse hos Statsforvalteren i Troms jf. Kommunelovens 14-9, andre ledd, f\u00f8rste punktum. Garantien er dog ugyldig hvis Aurora Kino AS eller burde ha forst\u00e5tt at den er i strid med kommuneloven \u00a7 14-19 f\u00f8rste ledd f\u00f8rste punktum. Til: Garantiene er ikke gjenstand for godkjennelse hos Statsforvalteren i Troms jf. Kommunelovens 14-9, andre ledd, f\u00f8rste punktum. Garantien er dog ugyldig hvis Aurora Kino AS forsto eller burde ha forst\u00e5tt at den er i strid med kommuneloven \u00a7 14-19 f\u00f8rste ledd f\u00f8rste punktum. Votering Voteringspunkt Forsto inn i vedtakspunkt 8 Flertallet voterte for: 33 (Ap, 1FrP (Kari Workinn), H, INP, KrF, MDG, R\u00f8dt, Sp, SV, V) og 7 (6FrP (Arnulf Kristian Kaspersen, Bj\u00f8rn-Gunnar J\u00f8rgensen, Eirik Johansen, Jens Arne Hafeld, Kristian Wilsg\u00e5rd, Kristoffer Kanestr\u00f8m), NBT) stemte mot Voteringspunkt Innstilling Flertallet voterte for: 31 (Ap, H, INP, MDG, R\u00f8dt, Sp, SV, V) og 9 (FrP, KrF, NBT) stemte mot Kommunestyrets vedtak 1. Troms\u00f8 kommune gir simpel garanti for l\u00e5n Aurora kino AS opptar for investeringer i maskinelt utstyr. Garantien gjelder for hovedstol p\u00e5 kr 2 254 000,- med et tillegg p\u00e5 10 % av til enhver tid gjeldende hovedstol til dekning av eventuelle p\u00e5l\u00f8pte renter og omkostninger. 2. Garantitiden settes derfor til maksimalt 5 \u00e5r + tillegg p\u00e5 inntil 2 \u00e5r for investeringsl\u00e5n. Det aksepteres avdragsfrihet i maksimalt 2 \u00e5r. Garantien gjelder fra det tidspunkt som Aurora Kino opptar l\u00e5n. Garantiansvaret reduseres i takt med nedbetaling av l\u00e5net. 3. Troms\u00f8 kommune gir simpel garanti for at Aurora kino AS kan oppta likviditetsl\u00e5n. Garantien gjelder for hovedstol p\u00e5 kr 966 000,- med et tillegg p\u00e5 10 % av til enhver tid gjeldende hovedstol til dekning av eventuelle p\u00e5l\u00f8pte renter og omkostninger. 4. Likviditetsl\u00e5n skal v\u00e6re gjort opp senest n\u00e5r \u00e5rsregnskapet fastsettes. Garantitiden settes til maksimalt 2 \u00e5r + tillegg p\u00e5 inntil 2 \u00e5r for likviditetsl\u00e5n. Det aksepteres avdragsfrihet i maksimalt 2 \u00e5r. Garantien gjelder fra det tidspunkt som Aurora Kino opptar l\u00e5n. Garantiansvaret reduseres i takt med nedbetaling av l\u00e5net. 5. Det forutsettes at de andre eierkommunene g\u00e5r inn med kommunale l\u00e5negarantier p\u00e5 niv\u00e5 med eierbr\u00f8ken deres i Aurora Kino AS. 6. Kommunedirekt\u00f8ren gis myndighet til \u00e5 godkjenne/akseptere l\u00e5ntakers kredittvilk\u00e5r. 7. S\u00e5 lenge garantiforholdet eksisterer skal Aurora Kino AS uoppfordret oversende til kommunen revisorgodkjent regnskap, s\u00e5 snart dette er offentlig kjent. 8. Garantiene er ikke gjenstand for godkjennelse hos Statsforvalteren i Troms jf. Kommunelovens 14-9, andre ledd, f\u00f8rste punktum. Garantien er dog ugyldig hvis 2 Aurora Kino AS forsto eller burde ha forst\u00e5tt at den er i strid med kommuneloven \u00a7 14-19 f\u00f8rste ledd f\u00f8rste punktum. 3 "
}