{
  "dokument_id": "de1e9b07-d5b6-5e58-a4de-1c3125e008a5",
  "doc_type": "case_attachment",
  "kommune": 4601,
  "tittel": "20240806 Svar til Eldrer\u00e5det vedr fakturaer",
  "url": "https://bergen.kommune.no/politikere-utvalg/api/fil/bk360/10921755/20240806-Svar-til-Eldreradet-vedr-fakturaer",
  "tekst": " BYR\u00c5DSAVDELING FOR FINANS ANSATTSERVICE - \u00d8KONOMITJENESTER Til: Eldrer\u00e5det Deres referanse: 2024/00193-25 Fra: Ansattservice- \u00d8konomitjenester Dato: 06.08.24 Svar p\u00e5 sp\u00f8rsm\u00e5l fra Eldrer\u00e5det vedr faktura fra kommunen \u00d8konomitjenesten i Bergen kommune bidrar til \u00e5 st\u00f8tte innbyggere som ikke bruker digitale tjenester, som en del av kommunens overordnede innsats p\u00e5 dette omr\u00e5det. Det er hovedsakelig Innbyggerservice som ivaretar b\u00e5de digitale og ikke-digitale innbyggere. Innbyggerservice holder til i Kaigaten 4 og kan gi svar p\u00e5 sp\u00f8rsm\u00e5l til kommunen. De har flere kontaktmuligheter, men for ikke-digitale innbyggere er telefonkontakt ofte det mest relevante alternativet, i tillegg til personlig oppm\u00f8te p\u00e5 servicetorget. Innbyggerservice: Telefon: 55565556 - kl. 08:00 til kl. 15:00 Bes\u00f8ksadresse: Kaigaten 4 - kl. 08:00 til kl. 15:00 \u00d8konomitjenesten har ogs\u00e5 en egen avdeling kalt Betalingsservice, som kan kontaktes b\u00e5de digitalt og per telefon. Betalingsservice hjelper med sp\u00f8rsm\u00e5l om betaling av fakturaer. Betalingsservice: Telefon: 530 30 800 - kl. 08.30-14.00. Innbyggere skal f\u00e5 tilsendt fakturaer p\u00e5 papir, med mindre de har samtykket til noe annet. Hvis dette ikke skjer, m\u00e5 feilen rettes opp. Standardmetoden er papirfakturaer, men innbyggere kan avtale med banken \u00e5 bruke tjenesten \u00abJa takk til alle\u00bb (JTTA). Ved \u00e5 aktivere JTTA, mottar man alle fakturaer digitalt som eFaktura, inkludert de fra Bergen kommune. For \u00e5 endre dette, m\u00e5 man kontakte banken. Prosessen varierer fra bank til bank, men endringen m\u00e5 alltid gj\u00f8res i banken. Betalingsservice kan veilede innbyggere i \u00e5 kontakte banken for \u00e5 gj\u00f8re denne endringen. Det er beklagelig hvis innbyggere ikke har f\u00e5tt hjelp med dette. Om \u00f8nskelig stiller \u00d8konomitjenesten gjerne med en representant i m\u00f8tet 14. August for \u00e5 f\u00e5 bedre innsikt i utfordringene ikke-digitale innbyggere m\u00f8ter, slik at vi kan videreutvikle v\u00e5re tjenester p\u00e5 dette omr\u00e5det. Vennlig hilsen Christine Osen Tefre Leder for \u00d8konomitjenester Ansattservice- \u00d8konomitjenester | Bergen kommune Postboks 7880, 5020 Bergen "
}