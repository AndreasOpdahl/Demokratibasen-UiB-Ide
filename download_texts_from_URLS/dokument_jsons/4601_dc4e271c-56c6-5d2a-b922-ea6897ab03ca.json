{
  "dokument_id": "dc4e271c-56c6-5d2a-b922-ea6897ab03ca",
  "doc_type": "case_attachment",
  "kommune": 4601,
  "tittel": "Folgebrev",
  "url": "https://bergen.kommune.no/politikere-utvalg/api/fil/bk360/12656772/Folgebrev",
  "tekst": " Vedlegg F1 Bygg Prosjekt AS Skuteviksbodene 21, 5035 BERGEN Bergen kommune E-post post@byggprosjekt.no Etat for Byggesak og Private Planer Mobil 922 43 855/928 41 962 Seksjon Byggesak Bank 9524 05 08703 Org nr NO 986 574 174 MVA Postboks 7700 5020 BERGEN Ansvarlig prosjekterende Ansvarlig s\u00f8ker Ansvarlig utf\u00f8rende Arkitekttjenester Byggherreombud Byggteknisk r\u00e5dgiving Deling av grunneiendom Legalisering av eiendom Sakkyndig ved tvister Seksjonering av eiendom Bergen den: 12.03.2025. Redegj\u00f8relse til Bergen kommune vedr. s\u00f8knad om midlertidig tillatelse for plassering av overnattings-enhet \u00abKonglen\u00bb med to \u00e5r fra vedtaks dato. Adresse: Fl\u00f8ibanen, Gnr. 166, Bnr. 23. Tiltakshaver: Fl\u00f8ibanen AS. v/ Anita Nyb\u00f8 Innledning: ByggProsjekt AS er engasjert av Fl\u00f8ibanen AS v/Anita Nyb\u00f8 som ansvarlig s\u00f8ker for ny tillatelse til overnattingsenhet \u00abkonglen\u00bb da tidligere tillatelser n\u00e5 er oversittet p\u00e5 tid. S\u00f8knaden om forleggelse av tidligere tillatelse er fremmet i sak nr. BYGG-2022/18750 der s\u00f8knaden er avvist den 05.03.2025. pga. manglende s\u00f8knad om dispensasjon fra reguleringsform\u00e5l og KDP 2018 byggegrensen langs vassdrag. S\u00f8knad om dispensasjon ligger vedlagt i vedlegg B1. Denne s\u00f8knad omhandler: S\u00f8knad om tillatelse omhandler Forlengelse av midlertidig tillatelse for plassering av overnattings-enheten \u00abKonglen\u00bb med ytterligere 2 \u00e5r fra nytt vedtaks dato. Beskrivelse av tiltaket: \u00abKonglen\u00bb er en midlertidig konstruksjon for overnatting: 1. Kongleformet konstruksjon for overnatting som henger ca. 3 meter over grunn, med utf\u00f8relse i tremateriale. 2. Adkomst via enkel stige/trappeinnretning og oppgjennom luke i gulv. Takh\u00f8yde: 2,4 meter. Dagslys fra \u00f8vre del av konstruksjonen og 1 stk. r\u00f8mningsvindu p\u00e5 1200 mm x 1400 mm. 3. Fl\u00f8ibanen AS er ansvarlig for booking og for at bes\u00f8kende har tilgang til eksisterende sanit\u00e6ranlegg p\u00e5 Fl\u00f8yen. 4. Installasjonen festes med beslag i et system hvor tr\u00e6rne ikke kommer til skade. 5. Gulvareal: 5 m2. Vedlegg F1 Opprinnelig tillatelse ble gitt med en varighet p\u00e5 2 \u00e5r er n\u00e5 oversittet. Reguleringsmessige forhold: Eiendommen er regulert, i plan id: Bergenhus. Gnr. 166, bnr. 13, Reguleringsplan for forsamlingslokale p\u00e5 Fl\u00f8iens \u00f8vre stasjon. Videre ber\u00f8rer tiltaket plan id: 15590000 Bergenhus. KDP Fjellsiden s\u00f8r. Og til sist plan id. 6527000 Kommune-plan for Bergen (KPA) 2018 \u2013 2030. Det er ikke avdekket reguleringsbestemmelse som p\u00e5virker tiltaket i reguleringsplan eller KDP. Men planlagt tiltak vil v\u00e6re avhengig av dispensasjon fra kommuneplanen med hensyn til dispensasjon fra reguleringsform\u00e5l og KDP 2018 byggegrensen langs vassdrag. Angitt hensynsoner: \u2022 Kulturmilj\u00f8 Byfjellene. \u2022 Byfjellgrense - sentrale byfjell. \u2022 Stilleomr\u00e5de gr\u00f8nn sone. \u2022 Arealform\u00e5l Gr\u00f8nnstruktur. Generell beskrivelse av tiltaket: Konglen er en del av et samlet tilbud Fl\u00f8ibanen AS \u00f8nsker \u00e5 kunne gi folk til \u00e5 komme seg opp og ut i naturen. Med Konglen f\u00e5r man enkel tilgang til n\u00e6rliggende natur med en spennende overnattings mulighet for store og sm\u00e5. Tilbudet Konglen gir er n\u00e6rt beslektet med Bergen kommune sin Tubakuba med unntak av en rimelig brukerbetaling ved bruk av Konglen. Konglen er et viktig ledd i Fl\u00f8ibanen AS sin visjon om \u00e5 tilgjengeliggj\u00f8re og legge til rette for en god b\u00e6rekraftig bruk av naturomr\u00e5det. Fl\u00f8ysletten er lett tilgjengelig med s\u00e6rlig sikte p\u00e5 barnefamilier. Samtidig er Konglen en milj\u00f8vennlig konstruksjon som ikke har et fysisk fotavtrykk i bakken samt at tr\u00e6rne Konglen henger i ikke tar skade ved en forlenget tillatelse til bruk. Gjester tar i bruk allerede eksisterende offentlige toalett-fasiliteter, noe som ytterligere fremmer Konglen som et godt og enkelt tilbud for de fleste til \u00e5 komme seg ut i naturen. En midlertidig forlengelse av tiltaket er ikke i motstrid med form\u00e5let m. reguleringsplanen (nr. 19550000) for omr\u00e5det ellers. Tilbudet bygger derimot opp under en vedtatt \u00f8nsket bruk. Det understrekes at Konglen ikke er en viktig inntektskilde for Fl\u00f8ibanen AS, men et ledd i en total strategi om tilgjengelighet og mangfold i bruk av omr\u00e5det generelt. Plankrav: Eiendommen er regulert, og dermed ikke avhengig av dispensasjon fra plankrav. Byggegrenser: Eiendommen er regulert, men tiltaket ber\u00f8rer ikke reguleringsplanens bestemmelser. Vedlegg F1 Arealform\u00e5l: Konglen er etablert i arealform\u00e5l Offentlig friomr\u00e5de OF2. Tiltaket vurderes av den grunn til ikke \u00e5 v\u00e6re i tr\u00e5d med arealform\u00e5let. Tiltaket er vurdert til \u00e5 v\u00e6re avhengig av en slik dispensasjon. Arkitektur og byform: Det er ikke planlagt endringer p\u00e5 eksisterende bygg. Eksisterende bygningsstruktur og bygningsform blir opprettholdt. Kulturminner og kulturmilj\u00f8: Eiendommen er lokalisert i omr\u00e5de som i KPA 2018 \u2013 2030 er merket som hensynssone Kulturmilj\u00f8 Byfjellene. Vassdrag/ Bl\u00e5gr\u00f8ne verdier: Tiltaket er lokalisert med avstand n\u00e6rmere til vassdrag angitt som S15 i plankartet. Iht. KPA 2018 \u00a7 6.2.2 skal avstand fra byggverk til vassdrag v\u00e6re minimum 50 meter i LNF omr\u00e5der. Tiltaket er vurdert til \u00e5 v\u00e6re avhengig av en slik dispensasjon. Uteoppholdsareal: S\u00f8knaden omhandler \u00abkonglen\u00bb vil ikke ha krav til uteoppholdsareal. Siden eiendommen ogs\u00e5 er lokalisert i offentlig fri-omr\u00e5de, er det ikke bestemmelser om krav til uteoppholdsareale, Parkering: Det skal redegj\u00f8res for parkering i alle s\u00f8knader. Tiltaket er lokalisert i LNF-omr\u00e5de. Vi legger til grunn at krav til parkering i LNF-omr\u00e5de ikke gj\u00f8res gjeldende. Det er avsatt plass for sykkelparkering i n\u00e6rheten til tiltaket. Klimatilpasning, risiko og s\u00e5rbarhet: Eiendommen ber\u00f8rer ikke Aktsomhetsomr\u00e5der for steinsprang, jord- og flomskred og sn\u00f8skred. St\u00f8y: Eiendommen er i kommuneplanen merket stille omr\u00e5de \u00abgr\u00f8nn sone\u00bb. Luftkvalitet: Eiendommen inng\u00e5r ikke i omr\u00e5de med d\u00e5rlig luftkvalitet. Energi: Tiltaket utl\u00f8ser ikke behov for bruk av energi. Vann og avl\u00f8p: Eiendommen har ikke behov for offentlig vann og avl\u00f8p. Tiltaket krever ikke opparbeidelse av nye VA-ledninger. Grad av utnytting: Det er ikke knyttet bestemmelser til tillatt grad av utnytting i LNF-omr\u00e5der. Vedlegg F1 Byggeh\u00f8yder: Byggeh\u00f8yder blir ikke endret av s\u00f8knaden gesims- og m\u00f8neh\u00f8yde vil v\u00e6re tilsvarende som i dag. Byggverks avstand til felles grense / offentlig veg: Tiltak har avstand til opparbeidet tursti p\u00e5 ca. 30 meter og omfattes derav ikke av krav til minste avstand til felles grense. Brannsikkerhet: Konglen er utstyrt med to r\u00f8mningsveier der en er via adkomst og sekund\u00e6r r\u00f8mning via tilrettelagte vindu. Lovkrav: Tiltaket oms\u00f8kes jf. PBL \u00a720-1 Tiltak som omfattes av byggesaksbestemmelsene bokstav a). Dispensasjon: Tiltaket vil v\u00e6re avhengig av dispensasjons fra reguleringsplanens arealform\u00e5l \u00aboffentlig friomr\u00e5de\u00bb (OF2). samt dispensasjon fra avstandsbestemmelsene mot vassdrag. Dispensasjonss\u00f8knad ligger vedlagt i vedlegg B1. Fritak for nabovarsel: Det s\u00f8kes om fritak for nabovarsel da vi ikke kan se at tiltaket ber\u00f8rer n\u00e6rliggende naboeiendommer i vesentlig grad. PBl \u00a721-3 Nabovarsel annet avsnitt. Varsel etter f\u00f8rste ledd kan unnlates n\u00e5r arbeidet ikke, eller i liten grad, ber\u00f8rer interessene til naboer og gjenboere. Kommunen kan likevel kreve varsling av naboer og gjenboere som ikke er varslet, dersom den finner at vilk\u00e5rene for unnlatt varsling ikke er oppfylt. Kommunen kan ogs\u00e5 kreve at andre eiere eller festere enn de som er nevnt i f\u00f8rste ledd, skal varsles. Dersom det er sp\u00f8rsm\u00e5l til saken, kan undertegnede kontaktes p\u00e5 92243855. eller e-post: morten@byggprosjekt.no Med vennlig hilsen Bygg Prosjekt AS Morten Nytun Byggmester / konsulent "
}