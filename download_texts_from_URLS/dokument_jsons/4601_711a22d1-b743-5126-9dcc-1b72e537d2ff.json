{
  "dokument_id": "711a22d1-b743-5126-9dcc-1b72e537d2ff",
  "doc_type": "case_presentation",
  "kommune": 4601,
  "tittel": "Bergenhus, Gnr. 163, Bnr. 577 m. fl., M\u00f8llendalsveien 63, arealplan-ID 64970000, Sluttbehandling av detaljregulering",
  "url": "https://bergen.kommune.no/politikere-utvalg/api/fil/bk360/10917643/Framstilling-Bergenhus-Gnr-163-Bnr-577-m-fl-Mollendalsveien-63-arealplan-ID-64970000-Sluttbehandling-av-detaljregulering",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56576-72 Bergenhus, Gnr. 163, Bnr. 577 m. fl., M\u00f8llendalsveien 63, arealplan-ID 64970000, Sluttbehandling av detaljregulering Kva saka gjeld: Saka gjeld sluttbehandling av forslag til detaljregulering for eit omr\u00e5de i M\u00f8llendal, mellom M\u00f8llendalsveien og M\u00f8llendalselva. Det er Opus Bergen AS som har lagt fram planforslaget p\u00e5 vegne av M\u00f8llendal 63 AS (heretter forslagsstillar). Planomr\u00e5det Figur 1 og 2: Planomr\u00e5det vist p\u00e5 oversiktskart og skr\u00e5foto. Hovudinnhaldet i planforslaget Hovudf\u00f8rem\u00e5let med planforslaget er \u00e5 legge til rette for 38 bueiningar i to nye blokker med inntil seks etasjar. Planomr\u00e5det omfattar \u00f2g eksisterande bustadblokk i M\u00f8llendalsveien 65 (Sameiet M\u00f8lleg\u00e5rdene) og bygget Cementst\u00f8periet. M\u00f8llendalsveien 65 blir regulert i samsvar med eksisterande situasjon, og Cementst\u00f8periet er f\u00f8resl\u00e5tt transformert til forretning/bevertning/tenesteyting og kontor. Planforslaget legg opp til \u00e5 flytte eksisterande overflateparkering for M\u00f8llendalsveien 65 inn i eit nytt felles parkeringsanlegg med felles uteopphaldsareal p\u00e5 dekket over. Dagens overflateparkering er i planforslaget vist som uteopphaldsareal. I tillegg vil eksisterande parkeringskjellar for Sameiet M\u00f8lleg\u00e5rdene i M\u00f8llendalsveien 65 vidaref\u00f8rast. Den nye parkeringsl\u00f8ysinga sikrar at Sameiet M\u00f8lleg\u00e5rdene i M\u00f8llendalsveien 65 f\u00e5r behalde alle sine godkjende parkeringsplassar (1,2 plassar per 100 m2 BRA bustad). I tillegg kan det for felt BKB1 (Cementst\u00f8periet) og dei nye bustadene i felt BBB1 totalt opparbeidast 10 parkeringsplassar. Uteopphaldsareal blir l\u00f8yst som fellesareal mellom bygga og langs M\u00f8llendalselva, i tillegg til privat uteopphaldsareal p\u00e5 balkongar. 1 Figur 3: Fasadeoppriss, sett fr\u00e5 M\u00f8llendalselva, som viser Cementst\u00f8periet (BKB1), M\u00f8llendalsveien 65 (felt BKB2) og f\u00f8resl\u00e5tt ny busetnad (BBB1). Planprosess og medverknad Planforslaget blei sendt p\u00e5 h\u00f8yring og offentleg ettersyn 04.08.2018. Det kom inn fire private merknader og ni uttaler fr\u00e5 offentlege h\u00f8yringsinstansar. I dei offentlege uttalene blei det vist til f\u00f8lgjande punkt: \u2022 Busetnaden m\u00e5 nedskalerast. \u2022 Overgangen mellom nybygget og Cementst\u00f8periet m\u00e5 forbetrast. \u2022 Solforholda i byrommet m\u00e5 forbetrast. \u2022 K\u00f8yring p\u00e5 gatetunet m\u00e5 avgrensast. \u2022 Det m\u00e5 ikkje vere tillate med parkering p\u00e5 gatetunet. \u2022 Utforminga av elvekanten m\u00e5 avklarast. I dei private merknadene blei det vist til f\u00f8lgjande punkt: \u2022 Busetnaden m\u00e5 nedskalerast. \u2022 Planlagd busetnad vil f\u00f8re til tap av dagslys og utsikt, og auka innsyn. \u2022 \u00d8nskje om \u00e5 oppretthalde dagens overflateparkering. Etter h\u00f8yring og offentleg ettersyn er det skifta b\u00e5de forslagsstillar og plankonsulent. Det er \u00f2g gjort vesentlege endringar i planforslaget, som kan oppsummerast til f\u00f8lgjande punkt: \u2022 Vesentleg reduksjon av utnyttingsgrad, og talet p\u00e5 bueiningar er redusert fr\u00e5 60 til 38. \u2022 Ny busetnad er delt opp i to bygg. \u2022 Eksisterande overflateparkering er fjerna. \u2022 Betre tilpassing av nye tiltak til Cementst\u00f8periet. Det reviderte planforslaget var til h\u00f8yring og offentleg ettersyn i perioden 18.07.2022 til 12.09.2022. Det kom inn 17 merknader fr\u00e5 private interessentar og seks uttaler fr\u00e5 h\u00f8yringsinstansar. H\u00f8yringsinstansane er i all hovudsak positiv til endringane. Sameiget M\u00f8lleg\u00e5rdene viser til sameiget sitt vedtak om \u00e5 ikkje inng\u00e5 samarbeid om garasjeanlegg og uteopphaldsareal, og at forslagsstillar m\u00e5 nytte eiga tomt til dette. Det er vidare peikt p\u00e5 mangelfulle kvalitetar p\u00e5 uteopphaldsareal og framkomst for utrykkingsk\u00f8yret\u00f8y. Planstatus og overordna f\u00f8ringar: Planomr\u00e5det ligg i byfortettingssona (BY2) i Kommuneplanens arealdel (KPA) 2018. Her er det stilt krav om h\u00f8g tettleik og kvalitet, og variert og mangfaldig bygningsmilj\u00f8 som tar omsyn til s\u00e6rpreget i omr\u00e5det. Ein mindre del av planomr\u00e5det som omfattar M\u00f8llendalselva er vist som gr\u00f8nomr\u00e5de. Sentrumsomr\u00e5det S16 M\u00f8llendal grensar til planomr\u00e5det. 2 Figur 4: Arealf\u00f8rem\u00e5l i KPA2018. Planomr\u00e5det vist med oransje markering. M\u00f8llendalselva ligg innafor omsynssone for kulturmilj\u00f8, og delar av planomr\u00e5det er omfatta av faresone for flaumfare. Heile planomr\u00e5det er omfatta av gul omsynssone for luftkvalitet. Austlege delar av planomr\u00e5det er omfatta av gul omsynssone for vegtrafikkst\u00f8y. Planomr\u00e5det ligg innafor kommunedelplan for Store Lungeg\u00e5rdsvann s\u00f8ndre del (arealplan- ID 16850000), vedtatt i 2007. Her er planomr\u00e5det mellom anna vist som byggeomr\u00e5de med krav om reguleringsplan. Det ligg \u00f2g innafor omr\u00e5de der det skal bli tatt spesielt omsyn til byform og kulturminne. Fagetaten si vurdering og tilr\u00e5ding: PBE har som fagetat utarbeidd eit grundig fagnotat i saka. I det f\u00f8lgjande er dei viktigaste vurderingane gjort greie for. For meir detaljerte opplysingar om PBE sine vurderingar blir det vist til fagnotatet i sin heilskap. Byggef\u00f8rem\u00e5l, grad av utnytting, byggeh\u00f8gder og arkitektur PBE st\u00f8ttar forslaget til byggef\u00f8rem\u00e5l. Det blir vist til at maksimalt 50 % av bueiningane i felt BBB1 kan ha bruksareal under 50 m2. Det utgjer eit avvik fr\u00e5 KPA 2018 sitt maksimumskrav p\u00e5 20 %. PBE vurderer at avviket kan aksepterast og at planforslaget saman med eksisterande bueiningar i M\u00f8llendalsveien 65 gir ein variert bustadsamansetning. PBE vurderer at utnytting og byggeh\u00f8gder er godt tilpassa str\u00f8ket. Det blir vist til at plangrepet tar omsyn til b\u00e5de bebuarar i M\u00f8llendalsveien 65 og Cementst\u00f8periet, og kvalitetane i byrommet langs M\u00f8llendalselva. Ein oppdelt bygningsmasse med saltak som trappar seg ned mot Cementst\u00f8periet representerer gode l\u00f8ysingar. I tillegg set forslaget til 3 f\u00f8resegner krav til tilpassa farge- og materialbruk. PBE viser vidare til at Cementst\u00f8periet utgjer eit historieforteljande og milj\u00f8skapande element som saman med planlagd busetnad vil kunne gi identitet og karakter til omr\u00e5det. Uteopphaldsareal og grunneigarsamarbeid for fellesl\u00f8ysing PBE viser til at det fr\u00e5 planomr\u00e5det er god tilgang til M\u00f8llendal allmenning som grensar til planomr\u00e5det. I tillegg er det fleire offentlege parkar under planlegging/opparbeiding i n\u00e6romr\u00e5det. I planforslaget blir uteromma derfor regulert som fellesareal. PBE vurderer at det samla sett blir gode l\u00f8ysingar for b\u00e5de dagens bebuarar i Sameiet M\u00f8lleg\u00e5rdene og framtidige bebuarar i dei nye bygga. Areala inviterer til opphald, aktivitet og samhandling, men gir samtidig rom for \u00e5 kunne skilje mellom ulike typar aktivitet og aldersgrupper. I tillegg vil nye tverrforbindelsar gi \u00e5lmenn tilgang til elvebreidda. PBE viser til at l\u00f8ysingane i planforslaget n\u00e5r det gjeld uteopphaldsareal stort sett er i samsvar med overordna f\u00f8ringar, men at n\u00e6rliggande offentlege areal m\u00e5 reknast med for \u00e5 kunne tilfredsstille solkravet p\u00e5 fire timar sol p\u00e5 halve arealet p\u00e5 bakkeplan, mellom anna p\u00e5 grunn av dei h\u00f8ge studentbustadene i vest. PBE viser til at forslagsstillar og Sameiet M\u00f8lleg\u00e5rdene ikkje er einige om fellesl\u00f8ysingar for uteopphaldsareal og parkering. Forslagsstillar har derfor p\u00e5 noverande tidspunkt ikkje dei private rettane som er n\u00f8dvendig for \u00e5 kunne realisere prosjektet. Forslagsstillar har p\u00e5 bakgrunn av dette f\u00f8resl\u00e5tt ei reguleringsf\u00f8resegn som opnar for trinnvis utbygging. Det blir lagt opp til ei f\u00f8resegn som set krav til at det skal leggast fram privatrettsleg avtale med Sameiet M\u00f8lleg\u00e5rdene f\u00f8r det kan bli gitt rammel\u00f8yve til ny utbygging, jf. forslag til reguleringsf\u00f8resegner \u00a7 6.1.1. Dersom det viser seg \u00e5 ikkje vere mogleg, er det f\u00f8resl\u00e5tt \u00e5 opne for to utbyggingstrinn. Trinn 1 vil omfatte planlagd busetnad og delar av uteopphaldsareala. St\u00f8rstedelen av byrommet mellom eksisterande og planlagd busetnad vil i dette f\u00f8rste byggetrinnet bli som i dag, eit trafikkomr\u00e5de/parkeringsplass. PBE viser til at det vil innebere k\u00f8yring og rygging som vil f\u00f8re til ein vesentleg fare i omr\u00e5det. PBE viser vidare til at l\u00f8ysinga med trinndelt utbygging ikkje sikrar opparbeiding av desse areala i tr\u00e5d med planforslaget og at det ikkje er i tr\u00e5d med overordna f\u00f8ringar knytt til mellom anna mengd og kvalitet p\u00e5 uteopphaldsareala, og trafikksikring. PBE kan derfor ikkje anbefale forslagsstillar sitt forslag til utbyggingstrinn og f\u00f8resl\u00e5r at dette blir tatt ut av f\u00f8resegnene. PBE vurderer at fellesl\u00f8ysingane knytt til uteopphaldsareal og parkering som planforslaget legg opp til er n\u00f8dvendig for \u00e5 oppn\u00e5 heilskapleg byutvikling med h\u00f8g kvalitet, og at det vil gi klart st\u00f8rre fordelar enn ulemper for Sameiet M\u00f8lleg\u00e5rdene. Sameiget sin eigedom vil f\u00e5 ei vesentleg oppgradering av kvalitetane i omr\u00e5det. Det sentrale byrommet mellom bygga vil bli liggande som eit trafikkomr\u00e5de/parkeringsplass der k\u00f8yring og rygging vil utgjere ein vesentleg fare. I tillegg vil det ikkje vere tilfredsstillande l\u00f8ysingar for felles uteopphaldsareal n\u00e5r det gjeld mengd og areal. Forslagsstillar har vist til at ei fjerning av f\u00f8resegna som opnar for trinnvis utvikling av omr\u00e5det vil gi stor prosessrisiko og potensiale for ein langvarig og kostbar rettsleg konflikt. PBE viser til at den anerkjenner problemstillinga, men at l\u00f8ysinga ikkje kan bli tilr\u00e5dd. PBE viser til at det ikkje vil sikre ferdigstilling av omr\u00e5det. Kostnadane knytt til parkeringsanlegget og uteopphaldsareala, som blir betalt av utbyggar, m\u00e5 d\u00e5 fordelast mellom eksisterande og framtidige bebuarar. Det er i praksis krevjande \u00e5 f\u00e5 til. PBE oppfordrar forslagsstillar til \u00e5 ta opp att dialogen med Sameiet M\u00f8lleg\u00e5rdene etter at detaljreguleringa er vedtatt med sikte p\u00e5 \u00e5 f\u00e5 til ei minneleg l\u00f8ysing. PBE viser til at dersom dei ikkje lukkast med det, kan kommunen gi grunneigar samtykke til ekspropriasjon av fellesareal for tilkomst, parkering og uteopphaldsareal for \u00e5 sikre \u00f8nska byutvikling. 4 Klima PBE viser til at alle reguleringsplanar skal gjere greie for tiltak som kan minimere energibruk og klimagassutslepp, og val av energil\u00f8ysingar og bygningsmateriale, jf. KPA 2018. PBE viser til at det i forslaget til planf\u00f8resegner er sikra at berekraft skal vere eit f\u00f8rande prinsipp for gjennomf\u00f8ring av reguleringsplanen. Det er \u00f2g vist til ein ambisjon om fossilfri byggeplass og gjenbruk av bygningsmateriale. Nybygg skal knytast til fjernvarmeanlegg. PBE vurderer at takvinklane p\u00e5 ny busetnad ikkje eignar seg for gr\u00f8ne tak, men det blir vist til at det er lagt til rette for solenergianlegg p\u00e5 delar av takflatene. PBE viser vidare til bildeleordning og korrekt opparbeiding av gr\u00f8ntanlegg som viktige klimatiltak i planforslaget. Naturmangfald PBE har vurdert planforslaget opp mot prinsippa i naturmangfaldlova, jf. \u00a7 7, jf. \u00a7\u00a7 8 til 12. PBE viser til at det f\u00f8rst og fremst er dei delane av planomr\u00e5det som omfattar M\u00f8llendalselva med tilh\u00f8yrande elvebreidder som blir r\u00e5ka. PBE vurderer at dette blir tatt vare p\u00e5 og at prinsippa i naturmangfaldlova \u00a7\u00a7 8 til 12 er tilstrekkeleg f\u00f8lgt i planarbeidet. Tilr\u00e5ding til vedtak PBE tilr\u00e5r f\u00f8lgjande vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a) Bergenhus, gnr. 163, bnr. 577 mfl., M\u00f8llendalsveien 63, arealplan-ID 64970000 vist p\u00e5 plankart, sist datert 25.03.2024 b) Tilh\u00f8rende reguleringsbestemmelser, sist datert 14.06.2024, med f\u00f8lgende endring: muligheten for trinnvis utbygging fjernes og hele \u00a7 6 erstattes med f\u00f8lgende: 2. Bystyret erkjenner ved vedtakelse av denne reguleringsplanen at utbygger vil kunne m\u00e5tte be om Byr\u00e5dets samtykke til ekspropriasjon for \u00e5 kunne gjennomf\u00f8re reguleringsplanen i dette viktige fortettings- og transformasjonsomr\u00e5det. Kommentar fr\u00e5 forslagsstillar etter oversending av fagnotat: Forslagsstillar har i e-post datert 15.08.2024 bedt om at planforslaget blir vedtatt med ei l\u00f8ysing der den kan bli realisert \u00f2g dersom dei ikkje blir einig med Sameiet M\u00f8lleg\u00e5rdene om 5 felles uteopphaldsareal p\u00e5 \u00ablokk\u00bb over parkeringsareal mellom busetnaden. Forslagsstillar meiner det er urimeleg \u00e5 krevje ei l\u00f8ysing som kan bli kostbar og tidkrevjande dersom det blir behov for ekspropriasjon. Forslagsstillar reagerar \u00f2g p\u00e5 at PBE vurderer at planlagd busetnad m\u00e5 nedskalerast dersom det ikkje er rekkef\u00f8lgjekrav om opparbeiding av uteopphaldsareal. Det blir vist til at PBE til offentleg ettersyn vurderte at l\u00f8ysinga utan uteoppholdsareal p\u00e5 dekke mellom busetnaden ville vere tilfredsstillande, og at det gjeld framleis. Den 25.09.2024 blei det gjennomf\u00f8rt eit kort m\u00f8te med forslagsstillar og Byr\u00e5d for byutvikling. Forslagsstillar gjorde greie for og utdjupa punkta nemnd over og i e-posten datert 15.08.2024. M\u00f8te med Sameiet M\u00f8lleg\u00e5rdene etter oversending av fagnotat Det blei gjennomf\u00f8rt eit kort m\u00f8te mellom Byr\u00e5dsavdeling for byutvikling og Sameiet M\u00f8lleg\u00e5rdene 26.09.2024. Sameiet M\u00f8lleg\u00e5rdene gjorde greie for at dei ikkje \u00f8nskjer \u00e5 avst\u00e5 eigedom, at dei har behov for alle parkeringsplassane dei har i dag. Det blei vist til behov for parkering for mellom anna handtverkarar og heimesjukepleie, at fleire bebuarar i dag har behov for heimesjukepleie. \u00d8konomiske konsekvensar: Saka har ingen direkte \u00f8konomiske konsekvensar for Bergen kommune. Byr\u00e5det si vurdering og tilr\u00e5ding/konklusjon: Byr\u00e5det vurderer at planforslaget i all hovudsak er i tr\u00e5d med KPA 2018, og at det bidrar til \u00e5 n\u00e5 fleire overordna m\u00e5l. Planomr\u00e5det ligg i byfortettingssona, og legg opp til fortetting og vidareutvikling av M\u00f8llendal med fleire bustader og byrom. Planomr\u00e5det ligg sentralt til i eit attraktivt omr\u00e5de n\u00e6rt Store Lungeg\u00e5rdsvannet, bustadomr\u00e5det M\u00f8llendal og Fl\u00f8en og framtidig bypark langs Store Lungeg\u00e5rdsvannet. Det er dermed kort avstand til mange m\u00e5lpunkt og Fl\u00f8en bybanestopp. P\u00e5 bakgrunn av dette vurderer byr\u00e5det at planforslaget vil bidra til \u00e5 n\u00e5 fleire m\u00e5l i Kommuneplanens samfunnsdel om ein kompakt og velfungerande by der trafikkauke skjer gjennom kollektivtransport, gonge og sykkel. Byr\u00e5det er sv\u00e6rt positiv til at planforslaget legg opp til gode kvalitetar for n\u00e6rmilj\u00f8et og \u00e5lmenta, og sikrar ein byutvikling som balanserer fortetting med kvalitet og tilpassing til s\u00e6rpreget p\u00e5 staden. Byr\u00e5det sluttar seg i all hovudsak til PBE sine vurderingar, men vil kommentere nokre forhold s\u00e6rskilt nedanfor. Felles uteopphaldsareal og grunneigarsamarbeid Forslagsstillar og Sameiet M\u00f8lleg\u00e5rdene i M\u00f8llendalsveien 65 er ikkje einige om fellesl\u00f8ysingar for uteopphaldsareal og parkering. Forslagsstillar har derfor p\u00e5 noverande tidspunkt ikkje dei private rettane som er n\u00f8dvendig for \u00e5 kunne realisere prosjektet. Forslagsstillar har p\u00e5 bakgrunn av dette f\u00f8resl\u00e5tt at det blir opna for trinnvis utbygging. Dersom det viser seg \u00e5 ikkje vere mogleg \u00e5 bli einig om ein privatrettsleg avtale med Sameiet M\u00f8lleg\u00e5rdene, kan det blir gjennomf\u00f8rt eit utbyggingstrinn 1 som omfattar planlagd ny busetnad og delar av uteopphaldsareala. St\u00f8rstedelen av byrommet mellom eksisterande og planlagd busetnad vil i dette f\u00f8rste byggetrinnet bli som i dag, eit trafikkomr\u00e5de/parkeringsplass. Forslagsstillar har vist til at ei fjerning av f\u00f8resegna som opnar for trinnvis utvikling av omr\u00e5det vil gi stor prosessrisiko og potensiale for ein langvarig og kostbar rettsleg konflikt. Det er vidare vist til at PBE opna for l\u00f8ysinga i fagnotat til avgrensa h\u00f8yring av justert planforslag i 2022. I fagnotat til sluttbehandling har PBE ikkje tilr\u00e5dd l\u00f8ysinga med utbyggingstrinn. 6 Figur 5: Det er uteopphaldsarealet mellom bygga p\u00e5 M\u00f8llendalveien 65 si side av eigedomsgrensa (markert med raud stripla linje) som ikkje vil bli bygd ut i forslagsstillar sitt forslag til utbyggingstrinn 1. Byr\u00e5det vurderer at ei slik l\u00f8ysing ikkje vil sikre gjennomf\u00f8ring av st\u00f8rstedelen av uteopphaldsarealet (sj\u00e5 figur 5). Det uteopphaldsarealet som d\u00e5 vil bli opparbeidd er ein mindre del p\u00e5 nordsida av nybygga mot eigedomsgrensa til M\u00f8llendalsveien 65, noko areal mellom nybygga og arealet mot M\u00f8llendalselva. Det sistnemnde arealet har d\u00e5rlegare solforhold p\u00e5 grunn av skugge fr\u00e5 studentbustadene p\u00e5 andre sida av elva. Byr\u00e5det vurderer derfor at planforslaget med denne l\u00f8ysinga ikkje vil tilfredsstille krava til mengd og god nok kvalitet for uteopphaldsareal i KPA 2018. Vidare vil det gi ein trafikkfarleg situasjon med k\u00f8yring og rygging i omr\u00e5det. Det er viktig for byr\u00e5det at det blir sikra tilstrekkeleg og god kvalitet p\u00e5 uteopphaldsareala for bustadene. Byr\u00e5det har i Klosterhagenerkl\u00e6ringa forplikta seg til \u00e5 legge til rette for gode oppvekstvilk\u00e5r gjennom \u00e5 bygge ut gode bumilj\u00f8 i alle bydelane, der barn kan f\u00e5 utfalde seg innafor trygge rammer. Byr\u00e5det meiner \u00f2g at fellesl\u00f8ysingane knytt til uteopphaldsareal og parkering er n\u00f8dvendig for \u00e5 oppn\u00e5 heilskapleg byutvikling med h\u00f8g kvalitet. Sj\u00f8lv om omr\u00e5det i M\u00f8llendal har utvikla seg i positiv retning dei siste \u00e5ra er delar av omr\u00e5det framleis prega av varierande kvalitet p\u00e5 byrom. Det er derfor viktig for byr\u00e5det at planforslaget bidrar positivt til utviklinga av M\u00f8llendal med gode byrom. Byr\u00e5det meiner \u00f2g at det vil gi ei vesentleg oppgradering av kvalitetane for Sameiet M\u00f8lleg\u00e5rdene med nytt parkeringsanlegg og opparbeiding av uteareal. Byr\u00e5det kan p\u00e5 bakgrunn av dette ikkje st\u00f8tte forslagsstillar sitt forslag til utbyggingstrinn, og st\u00f8ttar PBE sitt forslag til endring i planf\u00f8resegnene, jf. innstilling til vedtak punkt 2 b) i. For \u00e5 sikre gjennomf\u00f8ring av fellesl\u00f8ysingane for uteoppholdsarealer og parkering vurderer byr\u00e5det at det i tillegg er behov for \u00e5 presisere eit rekkef\u00f8lgjekrav i ei ny f\u00f8resegn i \u00a7 6 (jf. forslag til vedtak punkt 2 b) ii): \u00abF\u00f8r rammetillatelse gis m\u00e5 fellesl\u00f8sninger for uteoppholdsarealer og parkering i felt f_SGT1, f_BUT1 og f_SPH v\u00e6re opparbeidet eller sikret opparbeidet\u00bb Denne l\u00f8ysinga f\u00f8reset at problemstillinga finn ei l\u00f8ysing etter vedtak av reguleringsplanen, f\u00f8rst og fremst ved at forslagsstillar blir einig med Sameiet M\u00f8lleg\u00e5rdene om ein avtale. I ytste konsekvens kan forslagsstillar be kommunen om samtykke til ekspropriasjon etter plan- 7 og bygningslova \u00a7 16-5 andre ledd. Dette blir dermed forhold som forslagsstillar m\u00e5 arbeide vidare med etter vedtak av reguleringsplanen. Byr\u00e5det erkjenner at problemstillinga er krevjande for forslagsstillar, og at prosessen fram mot realisering av planforslaget kan bli tid- og ressurskrevjande. Byr\u00e5det meiner likevel at omsynet til heilskapleg byutvikling med god kvalitet m\u00e5 vere f\u00f8rande i denne saka, s\u00e6rleg i eit viktig transformasjonsomr\u00e5de som M\u00f8llendal. Byr\u00e5det oppfordrar forslagsstillar og Sameiet M\u00f8lleg\u00e5rdene til \u00e5 ta opp igjen dialogen etter vedtak av reguleringsplanen. I denne dialogen m\u00e5 kvalitetane for Sameiet M\u00f8lleg\u00e5rdene kome betre fram, og innvendingane dei har m\u00e5 bli tatt p\u00e5 alvor og eventuelt sikrast med avb\u00f8tande tiltak. Parkering Planforslaget legg opp til \u00e5 flytte eksisterande overflateparkering for M\u00f8llendalsveien 65 inn i eit nytt felles parkeringsanlegg. Den nye parkeringsl\u00f8ysinga sikrar at Sameiet M\u00f8lleg\u00e5rdene i M\u00f8llendalsveien 65 f\u00e5r behalde alle sine godkjende parkeringsplassar (1,2 plassar per 100 m2 BRA bustad). I tillegg kan det for felt BKB1 (Cementst\u00f8periet) og dei nye bustadene i felt BBB1 totalt opparbeidast 10 parkeringsplassar. Totalt vil dette gi ei h\u00f8g parkeringsdekning for planomr\u00e5det, som er godt over det som er f\u00f8ringane i KPA 2018. Planomr\u00e5det ligg sv\u00e6rt sentralt til, n\u00e6rt bybanestopp og med gang- og sykkelavstand til Bergen sentrum og andre viktige m\u00e5lpunkt som Haukeland universitetssjukehus. Den h\u00f8ge parkeringsdekninga heng likevel saman med at Sameiet M\u00f8lleg\u00e5rdene f\u00e5r behalde alle sine godkjende parkeringsplassar, noko byr\u00e5det vurderer som rimeleg. Byr\u00e5det st\u00f8ttar dermed forslaget til parkeringsdekning. I forslaget til planf\u00f8resegnene som gjeld parkering i \u00a7 2.7 er det etter byr\u00e5dets vurdering uklart at ogs\u00e5 parkeringsplassar i Sameiet M\u00f8lleg\u00e5rdene sin eksisterande parkeringskjellar blir vidaref\u00f8rt. Byr\u00e5det tilr\u00e5r derfor \u00e5 legge til f\u00f8lgjande siste setning i f\u00f8resegn \u00a7 2.7.1 (jf. forslag til vedtak punkt 2 b) iii): \u00abI tillegg videref\u00f8res parkeringsplasser i eksisterende parkeringskjeller tilh\u00f8rende M\u00f8llendalsveien 65\u00bb Arkitektur/utforming Byr\u00e5det \u00f8nskjer \u00e5 skape ein vakker by, der det blir lagt vekt p\u00e5 kulturhistorisk og stadstilpassa arkitektur som tar vare p\u00e5 Bergen sitt s\u00e6rpreg. I forslaget til planf\u00f8resegner er det sikra at bygg skal ha god materialbruk og utforming med h\u00f8g estetisk og arkitektonisk kvalitet. Det skal nyttast organiske materiale som tre, stein, tegl og murpuss, og fargebruk skal vere innafor ein dempa fargepalett. Det er ikkje tillate med reflekterande material. Det er \u00f2g sikra at takformene skal ha skr\u00e5tak. Byr\u00e5det vurderer at forslaget til f\u00f8resegner vil bidra til at ny busetnad f\u00e5r h\u00f8g kvalitet og at den er tilpassa omgivnadene. Grunngjeving for \u00e5 legge saka fram for bystyret: Etter plan- og bygningslova \u00a7 3-3, andre ledd, ligg det til bystyret sj\u00f8lv \u00e5 vedta reguleringsplan, jf. \u00a7 12-12. Utval for milj\u00f8 og byutvikling skal gi innstilling i saka. Byr\u00e5det innstiller til bystyret \u00e5 fatte f\u00f8lgjande vedtak: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til detaljregulering vedtatt: a) Bergenhus, gnr. 163, bnr. 577 mfl., M\u00f8llendalsveien 63, arealplan-ID 64970000 vist p\u00e5 plankart, sist datert 25.03.2024. b) Tilh\u00f8yrande reguleringsf\u00f8resegner, sist datert 14.06.2024, med f\u00f8lgjande endring: 8 i) Heile \u00a7 6 blir erstatta med f\u00f8lgjande: ii) I tillegg blir det tatt inn ei ny f\u00f8resegn i \u00a7 6: F\u00f8r rammetillatelse gis m\u00e5 fellesl\u00f8sninger for uteoppholdsarealer og parkering i felt f_SGT1, f_BUT1 og f_SPH m\u00e5 v\u00e6re opparbeidet eller sikret opparbeidet iii) Ny siste setning i f\u00f8resegn \u00a7 2.7.1: I tillegg videref\u00f8res parkeringsplasser i eksisterende parkeringskjeller tilh\u00f8rende M\u00f8llendalsveien 65. 2. Reguleringsf\u00f8resegnene blir oppdatert f\u00f8r kunngjering av vedtak. Dato: 15. oktober 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagnotat datert 25.06.2024, med f\u00f8lgjande vedlegg: 1. Plankart datert 25.03.2024 2. Reguleringsbestemmelser datert 14.06.2024 3. Planbeskrivelse datert 20.03.2024 4. Merknadsskjema, offentlig ettersyn, revidert 30.03.2021 5. Merknadsskjema, begrenset h\u00f8ring, datert 20.02.2023 6. Illustrasjonsplan datert 20.03.2024 7. Illustrasjonsplan \u2013 uten dekke datert 20.03.2024 8. Illustrasjonsbilder datert 18.03.2022 9. Uteoppholdsareal datert 18.03.2022 10. Snitt og oppriss datert 18.03.2022 11. Sol- og skyggeillustrasjoner datert 18.03.2022 9 12. ROS-analyse datert 24.01.2022 13. VA-rammeplan datert 08.11.2021 14. Kulturminnedokumentasjon datert 20.01.2016 15. Milj\u00f8teknisk grunnunders\u00f8kelse datert 08.03.2017 16. Flomvurdering datert 05.01.2022 17. Klimagassberegning datert 25.10.2021 Kommentar fr\u00e5 forslagsstillar datert 15.08.2024 10 "
}