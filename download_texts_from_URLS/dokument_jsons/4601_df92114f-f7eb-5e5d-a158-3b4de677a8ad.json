{
  "dokument_id": "df92114f-f7eb-5e5d-a158-3b4de677a8ad",
  "doc_type": "case_attachment",
  "kommune": 4601,
  "tittel": "Fagnotat datert 13.05.2024",
  "url": "https://bergen.kommune.no/politikere-utvalg/api/fil/bk360/10469929/Fagnotat-datert-13-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12346-6 (Arbeidssted) Saksbehandler: Silje Fed\u00f8y Dato: 13.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 165/363/0/0 C. Sundts gate 65. Klage p\u00e5 tillatelse. Nybygg bolig - Bygg 2 Nabo Giselda Di Giovanni (165/534) representert av HELP forsikring AS i Hvem klager? brev datert 04.04.2024. Tiltaket Oppf\u00f8ring av nybygg med 1 boenhet p\u00e5 79 m2 BRA. Byr\u00e5d for byutvikling ga den 12.03.2024 tillatelse til s\u00f8knad om oppf\u00f8ring Vedtaket av nybygg. KPA2018 viser eiendommen som byfortettingssone BY1 med flere hensynssoner/faresoner som kulturmilj\u00f8, brannsmitteomr\u00e5de, luftkvalitet Planstatus og veist\u00f8y. Kommunedelplan for sentrum viser eiendommen som Boligomr\u00e5de. Reguleringsplan ID 525000 viser eiendommen som spesialomr\u00e5de bevaring. Vilk\u00e5rene for \u00e5 gi dispensasjon er ikke oppfylte, og at det ikke er Klagegrunner p\u00e5regnelig for nabo at disse byggene blir bygget. Behov for ytterligere saksbehandling ved Nei. eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Vi mottok s\u00f8knad 19.04.2023 og tilleggsdokumentasjon 21.08.2023 og 02.10.2023. Vi sendte ut avslagsvedtak 05.10.2023. Landsvik & Larsen klaget p\u00e5 vegne av tiltakshaver i brev datert 26.10.2023 og i supplerende klage datert 27.11.2023. Byr\u00e5d for byutvikling omgjorde avslagsvedtaket til tillatelse den 12.03.2024. HELP forsikring klaget p\u00e5 vegne av nabo Giselda di Giovanni i brev datert 04.04.2024. Vi mottok tilsvar til klagen av Landsvik & Larsen i brev datert 19.04.2024. 1.2. Opplysninger av vesentlig betydning for behandling av klagen Bygg 1 og 2 Nagelg\u00e5rden AS har s\u00f8kt om \u00e5 bygge to nybygg i C. Sundts gate 65. Disse to nybyggene er behandlet hver for seg, og begge s\u00f8knadene ble gitt tillatelse av byr\u00e5den for byutvikling etter klage fra Landsvik & Larsen. KLAGE-2024/12346 (bygg 2) m\u00e5 derfor sees i sees i sammenheng med KLAGE-2024/12345 (bygg 1). Nabovarsling Flere naboer har sendt inn merknader etter nabovarsling om de to eneboligene. Giselda di Giovanni \u2013 165/534 Nabo p\u00e5peker at tomten ikke er regulert til bebyggelse. Uttrykker bekymring for hybelfisering, og at det vil bli bygget h\u00f8yere/st\u00f8rre enn oppgitt. Det vil bli tap av sol, lys og utsyn, samt sjenerende innsyn. Peker ogs\u00e5 p\u00e5 at nybyggene vil inneb\u00e6re \u00f8kt risiko for brann, og at nybyggene vil vanskeliggj\u00f8re slukkingsarbeid for brannvesenet. Oddgeir Wage M\u00f8gster \u2013 165/535 Nabo viser til fare for brannsikkerhet, og at det er \u00f8nskelig at den gr\u00f8nne lungen p\u00e5 tomten m\u00e5 beholdes. Det er ogs\u00e5 viktig \u00e5 beholde det helhetlige arkitektoniske uttrykket i omliggende bomilj\u00f8. Lister Forvaltning AS v/ Paal Kulien \u2013 165/532 For denne naboen er det viktig at veien ikke blir stengt under bygging, og at veien ikke blir gjort mindre enn den allerede er. Arnestein Gjerde \u2013 165/543 Nybygget vil p\u00e5virke nabos eiendom negativt, og p\u00e5 grunn av bygging tett opp mot nabogrensen p\u00e5 0,7 meter, vil dette vanskeliggj\u00f8re vedlikehold av fasaden. N\u00e6rhet opp mot nabogrense \u00f8ker ogs\u00e5 faren for brann, og nabo kan ikke se at det er hensiktsmessig \u00e5 bygge et hus med slik plassering. Vi viser til naboklagene i sin helhet. Saksnummer KLAGE-2024/12346 Side 2 av 4 Uttalelser fra andre myndigheter S\u00f8knaden har v\u00e6rt p\u00e5 h\u00f8ring hos Byantikvaren, Riksantikvaren Vestland fylkeskommune, Bergen Brannvesen, Bymilj\u00f8etaten, BIR, Statsforvalteren i Vestland og Statens vegvesen for uttale. De to sistnevnte har ikke gitt tilbakemelding om sitt syn p\u00e5 s\u00f8knaden. Byantikvaren skriver i sin uttale at de stiller seg positive til to mindre nybygg, men dette under forutsetning av at bygningene som et minimum skal oppf\u00f8res etter vilk\u00e5r som opplistet i deres brev datert 29.07.2023. Riksantikvaren skriver at tiltaket p\u00e5virker et automatisk fredet kulturminne, og at det derfor er n\u00f8dvendig med tillatelse for tiltaket etter kulturminneloven \u00a7 2. Slik tillatelse skal bli gitt av Riksantikvaren. Vestland fylkeskommune skriver at nybyggene griper inn i et kulturmilj\u00f8 som fremdeles har helhetlige trekk bevart, selv om omr\u00e5det har v\u00e6rt redusert p\u00e5 grunn av flyangrep i 1940, eksplosjonen i V\u00e5gen i 1944 og senere rivninger. Et slikt sj\u00f8husmilj\u00f8 i Bergen har stort sett g\u00e5tt tapt i moderne tid, og omr\u00e5det har derfor regional kulturmilj\u00f8interesse. Fylkeskommunen peker ogs\u00e5 p\u00e5 at nybyggene er foresl\u00e5tt bygget sv\u00e6rt n\u00e6r to eldre bygninger, hvorav den ene (165/534) er vedtaksfredet og det andre (165/543) er et SEFRAK-merket bygg. Det er derfor viktig at det fortsetter \u00e5 v\u00e6re rimelig god tilkomst for vedlikehold av disse byggene. Nybyggene m\u00e5 ikke plasseres slik at bygging av stillas blir umulig. Bergen Brannvesen har ogs\u00e5 uttalt seg i saken. Boligene s\u00f8kes oppf\u00f8rt i et brannsmitteomr\u00e5de, og med avstand p\u00e5 mindre enn 8 meter fra nabobygg. Det er derfor viktig at det blir iverksatt tiltak som hindrer brannspredning mellom de ulike bygningene. Brannvesenet skriver at det b\u00f8r gj\u00f8res en vurdering p\u00e5 om tiltakene vil medf\u00f8re \u00f8kt fare for brannspredning. Videre m\u00e5 nybyggene ikke v\u00e6re til hinder for evakuering av nabobygg. Bymilj\u00f8etaten har uttalt seg i saken. Som vegmyndighet er Bymilj\u00f8etaten negativ til bygging av nybygg n\u00e6rmere enn 12,5 meter fra eksisterende veimidte. Byggene er plassert i omr\u00e5de som er regulert for gangvei/fortau. Tiltaket kommer i konflikt som hindrer b\u00e5de vedlikehold av eksisterende vei og byggene vil ogs\u00e5 v\u00e6re til hinder for fremtidig arealbehov for veiutbedring/fortau. Fordi tiltakene er n\u00e6rme vei og veimur, f\u00e5r ikke Bymilj\u00f8etaten tilstrekkelig areal til \u00e5 drifte og vedlikeholde veimuren. Bymilj\u00f8etaten anbefaler derfor at reguleringsform\u00e5let opprettholdes og at det ikke blir gitt dispensasjon for nybyggene. BIR har ogs\u00e5 gitt en uttale i saken. De viser til plan- og bygningsloven \u00a7 12-7 punkt 10, om at det m\u00e5 settes vilk\u00e5r om p\u00e5kobling og finansiering av p\u00e5kobling p\u00e5 bossnettet. 2. Om klagen og tilsvar Klage datert 04.04.24 fra gbnr 165/534 med eier Giselda Di Giovanni som er representert av HELP forsikring AS, klager p\u00e5 vedtakene knyttet til oppf\u00f8ring av to nybygg p\u00e5 gbnr 165/363. Klager anf\u00f8rer i hovedsak p\u00e5 at vilk\u00e5rene for dispensasjon ikke er oppfylte og at dokumentasjon om brannsikkerhet ikke er fremlagt. N\u00e5r det gjelder dispensasjon, viser klager til at tiltakene vil medf\u00f8re betraktelige ulemper for naboeiendommen som klager, herunder med tap av lys og utsikt. Det understrekes at eier ikke har signert Saksnummer KLAGE-2024/12346 Side 3 av 4 avstandserkl\u00e6ring for tiltaket. Det har heller ikke v\u00e6rt p\u00e5regnelig for eier at disse to byggene skulle bli bygget, da kommunen har utformet eksisterende reguleringsplan med at dette omr\u00e5det ikke skal benyttes til bebyggelse. I tilsvaret skriver tiltakshavers representant, Jostein Kvakland v/Landsvik & Larsen, at tap av dagslys er ikke mer enn hva som er p\u00e5regnelig i bysentrum. Det blir anf\u00f8rt at det var to boliger her f\u00f8r 2. verdenskrig, noe som tilsier at omr\u00e5det er tilpasset en slik tett bebyggelse. N\u00e5r det gjelder dokumentasjon om brannsikkerhet, skriver tiltakshavers representant at dette er ivaretatt gjennom at rammetillatelse stiller vilk\u00e5r om at brannvesenet m\u00e5 godkjenne tiltaket f\u00f8r igangsettingstillatelse blir gitt. Det vises til klagen og tilsvaret i sin helhet. 3. Vurdering av klagen Vi viser til fagnotat datert 04.12.2023 og vedtak av Byr\u00e5d for byutvikling datert 12.03.2024. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Tilsvar datert 19.04.2024 6. Klage p\u00e5 byr\u00e5dens vedtak datert 04.04.2024 7. Byr\u00e5dens vedtak av 12.03.2024 8. Fagnotat datert 04.12.2023 9. Klage p\u00e5 avslag 10. Avslag datert 05.10.2023 11. Uttalelser fra andre myndigheter 12. Tegninger 13. Nabomerknader 14. S\u00f8knad datert 19.04.2023 Saksnummer KLAGE-2024/12346 Side 4 av 4 "
}