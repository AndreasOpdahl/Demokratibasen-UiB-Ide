{
  "dokument_id": "5c1b3eb9-98a4-5819-9ffa-584cdcaeab06",
  "doc_type": "case_attachment",
  "kommune": 4601,
  "tittel": "Innstilling-vedtak-Laksevag-Gnr-124-Bnr-180-mfl-Frieda-Fasmers-Minne-Tjenesteyting-arealplanID-66020000-detaljreguleringsplan-2-gangs-behandling",
  "url": "https://bergen.kommune.no/politikere-utvalg/api/fil/bk360/10922975/Innstilling-vedtak-Laksevag-Gnr-124-Bnr-180-mfl-Frieda-Fasmers-Minne-Tjenesteyting-arealplanID-66020000-detaljreguleringsplan-2-gangs-behandling",
  "tekst": "Laksev\u00e5g, Gnr. 124, Bnr. 180 mfl., Frieda Fasmers Minne, Tjenesteyting, arealplanID 66020000, detaljreguleringsplan, 2. gangs behandling Utvalg for milj\u00f8 og byutvikling behandlet saken i m\u00f8tet 06.06.2024 sak 155/24 og avga f\u00f8lgende innstilling: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Laksev\u00e5g, Gnr. 124, Bnr. 180 mfl., Frieda Fasmers Minne, Tjenesteyting, arealplan- ID 66020000 vist p\u00e5 plankart, sist datert 14.03.2024. B. Tilh\u00f8rende reguleringsbestemmelser, sist datert 14.03.2024, med f\u00f8lgende endring: a) \u00ab3.1.1.h, etter siste setning suppleres med: \u00abFasader skal best\u00e5 av blant annet teglstein\u00bb. b) 3.1.1.h, etter siste setning suppleres med: \u00abTakflater skal ha en helhetlig arkitektonisk utforming med integrering av takoppbygg og takform.\u00bb c) 3.1.1.f, andre setning endres til: \u00abDet skal tilrettelegges for etablering av publikumsrettet virksomhet i bygget ut mot ST.\u00bb 2. Bestemmelser skal oppdateres f\u00f8r kunngj\u00f8ring av bystyrets vedtak. Merknad Bergen Bystyre mener 27 parkeringsplasser for et sykehjem med 90 beboere og nesten like mange ansatte er for lite \u2013 selv om det er i samsvar med KPA fra 2019. Det er s\u00e6rlig viktig at ansatte, som jobber d\u00f8gnkontinuerlig skift, kan komme seg til og fra jobb uansett hvor en bor, ogs\u00e5 for ansatte der adgangen til benytte kollektivtilbud er begrenset. Det blir stadig mer konkurranse om ansatte innen helsevesenet \u2013 og det Bergen kommune m\u00e5 kunne tilby gode vilk\u00e5r for sine ansatte. Det er ogs\u00e5 \u00f8nskelig \u00e5 gj\u00f8re det enkelt for venner og slektninger som vil bes\u00f8ke beboere, og for at beboeren skal kunne bes\u00f8ke sin familie og omgangskrets. Fremtidige offentlige prosjekter skal bes\u00f8rge god nok parkeringsdekning i tr\u00e5d med Klosterhagen-erkl\u00e6ringen. Utvalg for milj\u00f8 og byutviklings behandling F\u00f8lgende representanter tok ordet: Lise H\u00e6reid Rams\u00f8y (H), Per Harald Storli (FrP), Andreas Madsen Berg (SV), Katrine Berg N\u00f8dtvedt (MDG), Eivind Sk\u00e5r (KrF), Mailiss Solheim-\u00c5kerblom (R), Geir Steinar Dale (A), Chris J\u00f8rgen Knudsen R\u00f8dland (H) Helge Stormoen (FrP) Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: Utvalget sender planen tilbake til byr\u00e5det og ber byr\u00e5det fremme et nytt planforslag som tar utgangspunkt i det utbyggingsalternativet som i minst grad inneb\u00e6rer nedbygging av natur. Eivind Sk\u00e5r (KrF) fremsatte p\u00e5 vegne av KrF f\u00f8lgende tilleggsforslag: c. Ny bestemmelse 6.2.8 Dokumentasjon p\u00e5 hvor ny natur p\u00e5 12.000 m2 skal etableres skal fremlegges. Begrunnelse: Tiltaket medf\u00f8rer tap av natur og leveomr\u00e5der der ca 12.000 m2 bygges ned i et planomr\u00e5det avsatt til gr\u00f8nnstruktur i KPA 2018. N\u00e5r kommunen velger \u00e5 bygge ned natur for \u00e5 f\u00e5 til viktig infrastruktur skal dette erstattes ved at ny natur bygges et annet sted. Dokumentasjon p\u00e5 dette skal v\u00e6re godkjent av planmyndighetene f\u00f8r brukstillatelse tas i bruk. Dokumentasjonen skal inneholde type natur og tidsplan for etableringen. Merknader fremsatt i utvalget: Lise H\u00e6reid Rams\u00f8y (H) fremsatte p\u00e5 vegne av H, FrP, BL, INP og Sp f\u00f8lgende merknader: Bergen Bystyre mener 27 parkeringsplasser for et sykehjem med 90 beboere og nesten like mange ansatte er for lite \u2013 selv om det er i samsvar med KPA fra 2019. Det er s\u00e6rlig viktig at ansatte, som jobber d\u00f8gnkontinuerlig skift, kan komme seg til og fra jobb uansett hvor en bor, ogs\u00e5 for ansatte der adgangen til benytte kollektivtilbud er begrenset. Det blir stadig mer konkurranse om ansatte innen helsevesenet \u2013 og det Bergen kommune m\u00e5 kunne tilby gode vilk\u00e5r for sine ansatte. Det er ogs\u00e5 \u00f8nskelig \u00e5 gj\u00f8re det enkelt for venner og slektninger som vil bes\u00f8ke beboere, og for at beboeren skal kunne bes\u00f8ke sin familie og omgangskrets. Fremtidige offentlige prosjekter skal bes\u00f8rge god nok parkeringsdekning i tr\u00e5d med Klosterhagen-erkl\u00e6ringen. Helge Stormoen (FrP) fremsatte p\u00e5 vegne av FrP f\u00f8lgende merknad: Bergen bystyre ber om at byr\u00e5det bes\u00f8rger utarbeidelse av, h\u00f8ring/offentlig ettersyn samt forberedelse for sluttbehandling, av en endring til reguleringsplan ID 66020000, hvoretter antallet parkeringsplasser utvides fra 27 til inntil 40. Overflateparkering kan ogs\u00e5 benyttes. Samtlige parkeringsplasser skal v\u00e6re tilrettelagt for lading \u2013 slik at bruk av el-bil stimuleres. Andreas Madsen Berg (SV) fremsatte p\u00e5 vegne av SV f\u00f8lgende merknader: 1. Nedbygging av myr og ur\u00f8rt natur er en stor samfunnsutfordring. Bystyret ber byr\u00e5det om \u00e5 arbeide for at kommunen skal g\u00e5 i front for \u00e5 bevare ur\u00f8rt natur. 2. Tiltaket g\u00e5r ogs\u00e5 p\u00e5 bekostning av arealer som er brukt til lek/aktivitet av barn. Selv om det er et stort behov for \u00e5 bygge sykehjem, er det fortsatt viktig at Bergen arbeider for \u00e5 v\u00e6re en attraktiv by for fremtidige generasjoner. Det er uheldig at flere viktige samfunnshensyn veies opp mot hverandre n\u00e5r det eksisterer muligheter for \u00e5 bedre utnytte arealer som allerede er bebygget. 3. Bystyret forutsetter at det settes av erstatningsareal for barns lek i omr\u00e5det. Eivind Sk\u00e5r (KrF) fremsatte p\u00e5 vegne av KrF f\u00f8lgende merknader: Merknad 1 2 Bystyret mener det er uheldig at kommunen legge tilrette for s\u00e5 stor nedbygging av natur n\u00e5r vi har en naturkrise. Bystrandprosjektet kan inneholde mye ny natur, og der kan det v\u00e6re mulig \u00e5 bygge opp naturen som bygges ned for \u00e5 f\u00e5 til dette sykehjemmet. Merknad 2 Bystyret ber byr\u00e5det jobbe for \u00e5 kunne bygge sykehus p\u00e5 gr\u00e5 arealer i fremtiden for \u00e5 unng\u00e5 nedbygging av natur. Votering: Innstillingen punkt 1-2 ble tiltr\u00e5dt med 12 stemmer (H, A, FrP, SV, BL, KrF, INP, Sp) Alternativt forslag fra MDG, fremsatt av Katrine Berg N\u00f8dtvedt (MDG) fikk 2 stemmer (MDG, R). Tilleggsforslag fra KrF, fremsatt av Eivind Sk\u00e5r (KrF) fikk 5 stemmer (SV, MDG, R, KrF) Merknad fra H, FrP, BL, INP og Sp, fremsatt av Lise H\u00e6reid Rams\u00f8y (H) ble tiltr\u00e5dt med 9 stemmer (H, FrP, BL, INP, Sp). Merknad 1-3 fra SV, fremsatt av Andreas Madsen Berg (SV) fikk 5 stemmer (SV, MDG, R, KrF). Merknad fra FrP, fremsatt av Helge Stormoen (FrP), fikk 5 stemmer (FrP, BL, INP, Sp). Merknad 1-2 fra KrF, fremsatt av Eivind Sk\u00e5r (KrF) fikk 5 stemmer (SV, MDG, KrF, R). Byr\u00e5det behandlet saken i m\u00f8tet 16.05.2024 sak 166/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 3 "
}