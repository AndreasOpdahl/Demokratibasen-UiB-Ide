{
  "dokument_id": "0ae8c36e-ee63-5131-a553-d922dec49246",
  "doc_type": "case_presentation",
  "kommune": 5501,
  "tittel": "Planprogram for kommunedelplan for klima, milj\u00f8 og energi 2024-2032",
  "url": "https://innsyn.tromso.kommune.no/application/getMoteDokument?dokid=2001576711",
  "tekst": "Arkivsaksnr. 23/06139-18 Saksbehandler Harald Stor\u00e5s Saksgang M\u00f8tedato Milj\u00f8-, idrett-, kultur- og samfunnsutviklingsutvalget Planprogram for kommunedelplan for klima, milj\u00f8 og energi 2024-2032 Kommunedirekt\u00f8rens innstilling til vedtak: Planprogrammet for kommunedelplan for klima, milj\u00f8 og energi 2024-2032 vedtas som det foreligger. Mari Enoksen Hult Mette Moh\u00e5g Konst. kommunedirekt\u00f8r Direkt\u00f8r for Bymilj\u00f8 1 Hva saken gjelder Saken gjelder en rulering av Klima-, milj\u00f8- og energiplan 2018-2025, og en omgj\u00f8ring til kommunedelplan for klima, milj\u00f8, energi og klimatilpasning. Denne behandlingen omfatter godkjenning av planprogrammet som skal ligge til grunn for videre planarbeid. Saksutredning Utkast til planprogram ble vedtatt lagt ut til offentlig ettersyn av Milj\u00f8-, klima- og samferdselsutvalget i m\u00f8te 06.06.2023. I denne h\u00f8ringsprosessen er det mottatt innspill fra totalt 23 avsendere, hvorav seks offentlige instanser, ni privatpersoner, fire organisasjoner, to fra n\u00e6ringslivet, og to FOU-virksomheter. Det er registrert i alt 276 merknadspunkt, hvorav omtrent 21 er vurdert som relevante for selve planprogrammet og tatt hensyn til i revidert planprogram. Det store flertallet av merknadspunkter vurderes som relevante innspill til selve planen, og tas derfor med som grunnlagsinformasjon i det videre planarbeidet. Planprogrammet er bearbeidet etter Milj\u00f8-, idrett-, kultur- og samfunnsutviklingsutvalgets f\u00f8rstegangs behandling 06.12.2023 hvor f\u00f8lgende ble etterlyst: 1. Samfunnsmessig perspektiv m\u00e5 inn i planprogrammet 2. Planprogrammet m\u00e5 legge til rette for \u00e5 vise veien til det samfunnet vi \u00f8nsker \u00e5 v\u00e6re om 10- 15 \u00e5r 3. Hvordan tilrettelegge for \u00e5 oppn\u00e5 et s\u00e5nt samfunn 4. Et sterkere fokus p\u00e5 og forankring av en kommunedelplan for naturmangfold, herunder referanse til politisk vedtak om kommunedelplan for naturmangfold i kapittel Natur og milj\u00f8, samt at kommunedelplan for Naturmangfold skal nevnes under tiltak og utredningsbehov 5. Kommunens aktuelle roller i klima- og milj\u00f8arbeid m\u00e5 ogs\u00e5 inneholde arbeidsgiverrollen 6. Involvering av innbyggere og n\u00e6ringsliv b\u00f8r v\u00e6re sv\u00e6rt stor 7. Overordnet strategisk blikk p\u00e5 klima- og milj\u00f8arbeidet i kommunen 8. Intern organisering av planprogrammet 9. KML og SIN, hvordan jobbe sammen 10. Avklare ansvarlig person for medvirkning og kommunikasjon F\u00f8lgende endringer er gjort: \u2756 Kapittel 1 Innledning er utvidet med en referanse til kommuneplanens samfunnsdel og Troms\u00f8s rolle som arktisk hovedstad, og kommunens rolle som arbeidsgiver er tatt inn. \u2756 Kapittel 2 Bakgrunn for planarbeidet er revidert med \u00f8kt fokus p\u00e5 kommuneplanens samfunnsdel innledningsvis og under avsnitt 2.5 Lokale f\u00f8ringer. Her benyttes visjoner og strategier for klima- og milj\u00f8messig b\u00e6rekraft fra kommuneplanens samfunnsdel for \u00e5 vise det samfunnet vi \u00f8nsker \u00e5 arbeide for. \u2756 Kapittel 3 Kunnskapsstatus og behov for utredninger er oppdatert \u2022 Revidert statistikk for 2022 som f\u00f8lge av nylig publiserte tall fra Milj\u00f8direktoratet \u2022 Tilsvarende oppdatering og kommuneorganisasjonens utslipp til 2022-tall \u2022 Referanse til kommunestyrem\u00f8te 22.11.2023 om oppstart av kommunedelplan for naturmangfold \u2022 \u00d8kt fokus p\u00e5 kommunedelplan for naturmangfold under aktuelle tiltak \u2756 Kapittel 5 Planprosessen \u27a2 Sentrale deler av medvirkningsplanen er l\u00f8ftet frem fra vedlegg for \u00e5 bedre synliggj\u00f8re det p\u00e5g\u00e5ende arbeidet med medvirkning og kommunikasjon. Disse endringene svarer ut ovenfor nevnte punkter \u00e9n til seks. 2 Punkt 7 Overordnet strategisk blikk p\u00e5 klima- og milj\u00f8arbeidet i kommunen er et tema som tas opp i kapittel 4, og der videre planprosess er n\u00f8dvendig for \u00e5 komme frem til hensiktsmessige l\u00f8sninger, jf kapittel 4 og kapittel 5. Punkt 8 Intern organisering beskrives kun p\u00e5 et overordnet niv\u00e5 i planprogrammet. Det er ikke naturlig \u00e5 inkludere dette i planprogram, ut over det som allerede er angitt i kapittel 5.1 Organisering av planarbeidet, og innledningsvis med styringsgruppens medlemmer. Punkt 9 om hvordan seksjon Samfunn Innovasjon og N\u00e6ring og enhet for KML jobber sammen, er heller ikke en naturlig del \u00e5 ta inn i planprogrammet, men generelt kan det sies at planen utarbeides i et samarbeid hvor det s\u00f8kes \u00e5 utnytte hverandres styrker, der Samfunn, innovasjon og n\u00e6ring har bredt kontaktnett, og relevante p\u00e5g\u00e5ende prosjekter rettet mot samfunn og n\u00e6ringsliv, mens enhet for Klima-, milj\u00f8 og landbruk besitter spisskompetanse innenfor klima, energi og milj\u00f8. I det videre arbeidet med planen vil disse komplement\u00e6re fagmilj\u00f8ene arbeide sammen med en ambisjon om \u00e5 styrke hverandre, og arbeide frem en plan som omfatter hele kommunens klima- og milj\u00f8aktiviteter. Per i dag er begge fagmilj\u00f8 representert i planens prosjektgruppe, og begge vil ogs\u00e5 delta i den kommende dialogen med samfunns- og n\u00e6ringsliv. Det vil v\u00e6re et fokus p\u00e5 at kommunen skal fremst\u00e5 som \u00e9n organisasjon med bred tverrfaglig kompetanse. Dette vil inneb\u00e6re at det i mange sammenhenger er aktuelt \u00e5 involvere flere ressurspersoner der disse kan utfylle hverandre i dialog- og medvirkningsprosesser. Punkt 10 om avklaring av person ansvarlig for medvirkning og kommunikasjon vurderes ogs\u00e5 som en intern sak som ikke er naturlig \u00e5 trekke inn i selve planprogrammet, men det kan likevel nevnes at klimar\u00e5dgiver Ragnhild Kirkhus har denne rollen. Resterende saksutredning er identisk med utredningen fra f\u00f8rste gangs behandling: En revisjon av kommunens klima-, milj\u00f8- og energiplan er n\u00f8dvendig for \u00e5 oppfylle kommuneplanens samfunnsdel og er forankret i kommunal planstrategi 2020-2023. Planprogrammet kan ses p\u00e5 som \u00abplanen for planen\u00bb og legger rammer for det videre arbeidet med den nye kommunedelplanen. If\u00f8lge plan- og bygningsloven skal planprogrammet gj\u00f8re rede for: - Form\u00e5let med planarbeidet. - Planprosessen med frister og deltakelse. - Status for Troms\u00f8 kommune og behov for utredninger - Opplegg for medvirkning. Verden st\u00e5r overfor en sammensatt klimakrise som i \u00f8kende grad truer v\u00e5rt livsgrunnlag. Naturmangfoldet rammes i stor grad av klimaendringene, men trues ogs\u00e5 fra andre hold. Vi st\u00e5r i \u00f8kende grad overfor problemstillinger knyttet til forurensning, for eksempel plast p\u00e5 avveie, svevest\u00f8v og milj\u00f8gifter. Arealendringer, som avskoging og nedbygging, er ogs\u00e5 noen av de st\u00f8rste truslene mot naturmangfoldet. Klima og natur og milj\u00f8 m\u00e5 i s\u00e5 m\u00e5te sees i sammenheng med hverandre. Det er vesentlig at forbruket av naturressurser reduseres kraftig, at viktige naturarealer og habitater ikke \u00f8delegges og at forringede \u00f8kosystemer blir restaurert. \u00c5 begrense klimaendringene krever raske, gjennomgripende og varige samfunnsendringer som m\u00e5 skje p\u00e5 tvers av \u00f8konomiske, sosiale, politiske og teknologiske omr\u00e5der. Tilstrekkelige utslippsreduksjoner inneb\u00e6rer omstilling fra fossile energikilder til nullutslippsl\u00f8sninger. For \u00e5 sikre tilstrekkelig tilgang til fornybar energi for denne omstillingen, er det behov for \u00e5 se n\u00e6rmere p\u00e5 energisystemet og muligheter for energieffektivisering m.m. Som f\u00f8lge av at arktiske str\u00f8k varmes opp i raskere tempo enn resten av verden, vil konsekvensene av klimaendringene kunne sees tidligere i v\u00e5r region. Det er n\u00f8dvendig \u00e5 gj\u00f8re samfunnet mer robust i m\u00f8te med de p\u00e5g\u00e5ende og kommende konsekvensene av klimaendringene. Vi m\u00e5 utforske nye m\u00e5ter \u00e5 leve p\u00e5 som ikke g\u00e5r p\u00e5 bekostning av livskvalitet, natur eller klima. I tillegg m\u00e5 klimatilpasning f\u00e5 st\u00f8rre plass i samfunnsplanleggingen, slik at Troms\u00f8 fortsetter \u00e5 v\u00e6re en trygg kommune \u00e5 leve i. 3 Troms\u00f8 kommunes kommunedelplan for klima, milj\u00f8 og energi skal f\u00f8lge internasjonale, nasjonale og regionale f\u00f8ringer. Gjennom Statlige planretningslinjer for klima- og energiplanlegging og klimatilpasning er Troms\u00f8 kommune p\u00e5lagt \u00e5 stimulere og bidra til reduksjon av klimagassutslipp, effektiv energibruk og milj\u00f8vennlig energiomlegging, i tillegg til \u00e5 bidra til at klimatilpasning ivaretas i planarbeid. Innspill mottatt i h\u00f8ringsprosessen av utkast til planprogram, som har medf\u00f8rt endringer i planprogrammet som f\u00f8lger vedlagt, er f\u00f8lgende: 1. Sametinget mener at kommunen m\u00e5 tenke bredt ved utarbeidelse av overordnet plan for klimatilpasning og involvere samiske n\u00e6ringer i arbeidet. 2. Sametinget minner om at kommunen har s\u00e6rlig plikt til \u00e5 legge til rette for medvirkning av den samiske befolkningen i kommunen. Oppf\u00f8lging: Innspill 1 og 2 er fulgt opp i Vedlegg 1 medvirknings- og kommunikasjonsplan. 3. Fylkeskommunen savner et tydelig form\u00e5l med planen. Oppf\u00f8lging: Det er lagt inn et kapittel som omhandler form\u00e5let med planen 4. Fylkeskommunen p\u00e5peker at kapittel om status for kommunen kan med fordel struktureres bedre. Oppf\u00f8lging: kapittel 3 er omarbeidet. (Det heter n\u00e5 Kunnskapsstatus og behov for utredninger) 5. Fylkeskommunen ettersp\u00f8r mer konkret innhold ang\u00e5ende relevante interessenter og bidragsytere, og om organisering i planarbeidet framover. S\u00e6rlig viktig er det at politikere deltar aktivt i planprosessen og medvirkningen for forankring og eierskap til sluttproduktet. Oppf\u00f8lging Innspillet er fulgt opp i Vedlegg 1 medvirknings- og kommunikasjonsplanen 6. Fylkeskommunen minner om krav om at kommunen sikrer aktiv medvirkning fra grupper som krever spesiell tilrettelegging, som barn og unge, eldre og funksjonshemmede, jamf\u00f8r plan- og bygningsloven og folkehelseloven. Kommunen b\u00f8r konkretisere prosessen ytterligere, med konkretisering av m\u00f8ter, temaer til diskusjon, deltagere fra interessenter, administrasjon og politikk \u2013 uten at man n\u00f8dvendigvis g\u00e5r fullt ned p\u00e5 detaljniv\u00e5. Fylkeskommunen vil oppfordre til at fristene i fremdriftsplanen oppdateres. Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 7. Fylkeskommunen p\u00e5peker at barn og unge skal involveres og h\u00f8res. Dette kan fremheves enda mer i planprogrammet. Vi ber om at planforslaget er tydelig p\u00e5 hvordan barn og unges interesser er ivaretatt og hvordan de har medvirket i plan. Aktiv medvirkning forutsetter dette at problemstillinger og planforslag presenteres p\u00e5 en forst\u00e5elig m\u00e5te. Det p\u00e5pekes at barn og unge, ungdomspanel, barne- og ungdommens kommunestyre eller ungdomsr\u00e5d er h\u00f8ringsinstanser n\u00e5r planforslag legges ut til offentlig ettersyn, jamf\u00f8r plan- og bygningsloven \u00a75-2. Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 8. Fylkeskommunen ettersp\u00f8r hvordan det legges til rette for medvirkning fra regionalforvaltningen. Troms og Finnmark fylkeskommune vil gjerne bidra i prosessen, og foresl\u00e5r at det holdes dialogm\u00f8ter ang\u00e5ende temaet. Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 9. Fylkeskommunen anbefaler at det som er relevant for planprogrammet om medvirkning if\u00f8lge pbl \u00a7 4-1 tas inn i planprogrammet. Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 10. Fylkeskommunen mener at innbyggernes medvirkning er viktig for \u00e5 danne et godt lokalt kunnskapsgrunnlag hvor folkehelsehensynet blir ivaretatt som et demokratisk aspekt, med mulige positive ringvirkninger innen \u00f8ket trivsel, bolyst og sosial kapital i lokalsamfunnet. 4 Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 11. Fylkeskommunen ber om at \u00abRegional Transportplan 2022- 2033\u00bb tas med under f\u00f8ringer, se spesielt transportplanens kapittel 5.2 Kollektivtransport og mobilitet og 5.6 Klima og milj\u00f8. Oppf\u00f8lging: Nevnte referanse er tatt inn i planprogrammet. 12. Fylkeskommunen p\u00e5peker at Kommunens verneplan for matjord ble vedtatt i kommunestyret 24.05.2023. Dette burde v\u00e6rt oppdatert i utkast til planprogram. Oppf\u00f8lging: Nevnte referanse er tatt inn i planprogrammet. 13. Statens vegvesen mener at det b\u00f8r vurderes om de statlige planretningslinjene for samordnet bolig-, areal- og transportplanlegging b\u00f8r v\u00e6re med som nasjonalt f\u00f8rende dokument. Ogs\u00e5 planretningslinjene for st\u00f8y (T-1442) og st\u00f8v (T-1520) vil v\u00e6re viktige dokumenter. Oppf\u00f8lging: Nevnte referanser er tatt inn i planprogrammet. 14. Statsforvalteren forutsetter at Reindriftsn\u00e6ringen involveres gjennom egne medvirkningsm\u00f8ter, fordi tiltakene som blir lagt fram i kommunedelplanen p\u00e5virker n\u00e6ringen p\u00e5 en slik m\u00e5te at de tidlig m\u00e5 involveres. Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 15. Statsforvalteren mener at reindriftsn\u00e6ringen m\u00e5 nevnes i sammenheng med bruk og behov for store, sammenhengende arealer. Oppf\u00f8lging: Reindriftsn\u00e6ringen nevnes eksplisitt sammen med andre arealkrevende n\u00e6ringer under avsnitt om klimatilpasning. 16. Statsforvalteren gj\u00f8r oppmerksom p\u00e5 at det vises til de utdaterte nasjonale forventningene til regional og kommunal planlegging fra 2019. De nye forventningene for perioden 2023-2027 kom i juni og planprogrammet m\u00e5 vise til disse og ivareta de f\u00f8ringer som ligger der. Oppf\u00f8lging: Nye retningslinjer er tatt inn i planprogrammet. 17. Besteforeldrenes klimaaksjon mener at kommunen skal invitere innbyggere, frivillige organisasjoner og n\u00e6ringslivet til idedugnad og samarbeid for \u00e5 n\u00e5 klimam\u00e5lene og m\u00e5let om arealn\u00f8ytralitet, b\u00e5de generelt og p\u00e5 temaomr\u00e5der. Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 18. Besteforeldrenes klimaaksjon mener at kommunen skal involvere ungdomsr\u00e5det i politiske saker om deres framtid. Oppf\u00f8lging: Innspillene er fulgt opp i Vedlegg 1 medvirknings- og kommunikasjonsplan 19. Gr\u00f8nn framtid vil at man m\u00e5 Erkjenne rollen mat og kosthold spiller og inkludere dette i en dedikert seksjon i klimaplanen Oppf\u00f8lging: Innspillene er fulgt opp ved at mat og kosthold nevnes som en viktig brikke i \u00e5 redusere forbruksbasert klima- og milj\u00f8p\u00e5virkning i kapittel 3.5 Forbruk. 20. Visit Troms\u00f8 \u00f8nsker \u00e5 f\u00e5 medvirke tidlig i planarbeidet, grunnet sin kompetanse og erfaring med \u00e5 utvikle Merkeordningen for b\u00e6rekraftige reisem\u00e5l og dens p\u00e5virkning p\u00e5 reiselivsn\u00e6ringen. Oppf\u00f8lging: Innspillet er fulgt opp i Vedlegg 1 medvirknings- og kommunikasjonsplanen 21. UiT foresl\u00e5s \u00e5 benytte medvirkningsmetoden borgerpanel gjennom forskningsprosjektet IMPETUS. Oppf\u00f8lging: Innspillet er fulgt opp i Vedlegg 1 medvirknings- og kommunikasjonsplanen hvor Borgerpanel er tatt inn som medvirkningsplattform Som nevnt kom det totalt 276 merknadspunkt. De fleste av disse er tatt med som innspill til planen og vil dermed bidra som informasjonsgrunnlag n\u00e5r planen utarbeides. Et sammendrag av alle merknadspunkt er gitt i vedlegg 3 5 Konklusjon Planprogrammet for kommunedelplan for klima, milj\u00f8 og energi 2024-2032 har n\u00e5 v\u00e6rt p\u00e5 offentlig h\u00f8ring og innkomne h\u00f8ringsinnspill er tatt inn i revidert planprogram Det foresl\u00e5s at planprogrammet vedtas som det foreligger. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Planprogram for kommunedelplan for klima, milj\u00f8, energi og klimatilpasning 2024-2032 Medvirkning- og kommunikasjonsplan, Kommunedelplan for klima, milj\u00f8 og energi (3) Sammendrag av innspill til planprogram for Kommunedelplan for klima, milj\u00f8 og energi (3) 6 "
}