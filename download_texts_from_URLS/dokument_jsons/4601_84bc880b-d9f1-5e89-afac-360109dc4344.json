{
  "dokument_id": "84bc880b-d9f1-5e89-afac-360109dc4344",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 358/24, Representantforslag fra Johanna K. S. Fond (A) og Eduardo Andersen (A) om leksefrie skoler",
  "url": "https://bergen.kommune.no/politikere-utvalg/api/fil/bk360/11271233/Innstilling-vedtak-Representantforslag-fra-Johanna-Fond-A-og-Eduardo-Andersen-A-om-leksefrie-skoler",
  "tekst": "Representantforslag fra Johanna Fond (A) og Eduardo Andersen (A) om leksefrie skoler Bergen bystyre behandlet saken i m\u00f8tet 02.10.2024 sak 358/24 og fattet f\u00f8lgende vedtak: Bystyret viser til at det er skolene selv som avgj\u00f8r hvorvidt det skal v\u00e6re lekser eller ikke, og mener det er viktig at denne friheten ligger til skolene. Merknad: Bystyret er sv\u00e6rt positiv til LIM og tilsvarende involvering av frivilligheten i skolen, og vil p\u00e5 generell basis oppfordre skolene til \u00e5 beholde og utvikle denne typen samarbeid. Bergen bystyres behandling F\u00f8lgende representanter tok ordet: Johanna K\u00e4stel Sandal Fond (A), Knut Vindenes (H), Hlin-S\u00e5ga Brosvik Kyrkje\u00f8y (SV), Marte Stadheim Teigen (R), Joel Ysteb\u00f8 (KrF), Eduardo Hans Andersen (A). Forslag fremsatt i bystyret: Joel Ysteb\u00f8 (KrF) fremsatte p\u00e5 vegne av KrF f\u00f8lgende alternative forslag: Bystyret mener det prim\u00e6rt er opp til hver enkelt skole og l\u00e6rer hvordan skolen praktiserer lekser som et virkemiddel for l\u00e6ring. Bystyret er likevel positiv til leksefri skole og ber byr\u00e5det ta initiativ til en pr\u00f8veordning for de skoler som \u00f8nsker \u00e5 fors\u00f8ke en leksefri skolehverdag. Knut Vindenes (H) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag: Bystyret viser til at det er skolene selv som avgj\u00f8r hvorvidt det skal v\u00e6re lekser eller ikke, og mener det er viktig at denne friheten ligger til skolene. Merknader fremsatt i bystyret: Knut Vindenes (H) fremsatte p\u00e5 vegne av H, FrP, BL, INP, Sp og PP f\u00f8lgende merknad: Bystyret er sv\u00e6rt positiv til LIM og tilsvarende involvering av frivilligheten i skolen, og vil p\u00e5 generell basis oppfordre skolene til \u00e5 beholde og utvikle denne typen samarbeid. Votering: Alternativt forslag fra KrF, fremsatt av Joel Ysteb\u00f8 (KrF) fikk 9 stemmer (MDG, V, KrF) og var dermed falt. Innstillingen punkt 1 og 2 fikk 30 stemmer (A, SV, MDG, V, R) og var dermed falt. Alternativt forslag fra H, FrP, BL, INP, Sp og PP, fremsatt av Knut Vindenes (H) ble vedtatt med 40 stemmer (H, FrP, BL, V, INP, KrF, Sp, PP). Merknad fra H, FrP, BL, INP og Sp, fremsatt av Knut Vindenes (H) ble vedtatt med 60 stemmer (H, A, FrP, MDG, BL, V, INP, R, KrF, Sp, PP). Bergen bystyre behandlet saken i m\u00f8tet 04.09.2024 sak 308/24: Saken ble ikke behandlet p\u00e5 grunn av overskredet tid. Utvalg for barnehage, skole og idrett behandlet saken i m\u00f8tet 20.08.2024 sak 69/24 og avga f\u00f8lgende innstilling: 1. Bystyret ber byr\u00e5det iverksette et pr\u00f8veprosjekt med leksefrie barne- og ungdomsskoler i Bergen 2. Bystyret ber byr\u00e5det sikre en grundig evaluering av pr\u00f8veprosjektet. Forslagsstillers forslag til vedtak: Forslagsstillers forslag til vedtak og utvalgets innstilling er likelydende. 2 "
}