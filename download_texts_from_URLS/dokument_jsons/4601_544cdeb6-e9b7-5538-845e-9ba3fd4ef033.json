{
  "dokument_id": "544cdeb6-e9b7-5538-845e-9ba3fd4ef033",
  "doc_type": "case_presentation",
  "kommune": 4601,
  "tittel": "Redegj\u00f8relse for vurderinger tatt i forbindelse med budsjettkutt og oppf\u00f8lging av bekymringsmelding  fra vernetjenesten. ",
  "url": "https://bergen.kommune.no/politikere-utvalg/api/fil/bk360/11162604/Framstilling-Redegjorelse-for-vurderinger-tatt-i-forbindelse-med-budsjettkutt-og-oppfolging-av-bekymringsmelding-fra-vernetjenesten-",
  "tekst": " Hovedarbeidsmilj\u00f8utvalget Saksframstilling V\u00e5r referanse: 2024/143569-1 Saksbehandler: Henry Johan Berg Redegj\u00f8relse for vurderinger tatt i forbindelse med budsjettkutt og oppf\u00f8lging av bekymringsmelding fra vernetjenesten. Hva saken gjelder: I Arbeidsmilj\u00f8utvalget p\u00e5 Byr\u00e5dsavdeling for barnehage og skole og sitt m\u00f8te 5.9.24 sak 35/24, ble f\u00f8lgende bekymringsmelding spilt inn og protokollf\u00f8rt: Vernetjenesten er bekymret for budsjettsituasjonen i byr\u00e5dsavdelingen. Det er b\u00e5de tids- og arbeidspress, i tillegg til stramme budsjetter. Det er s\u00e6rs urovekkende at dette er situasjonen samtidig som at vi ser et sykefrav\u00e6r som er s\u00e5 h\u00f8yt at det g\u00e5r ut over kvaliteten i arbeidsmilj\u00f8ene, og dermed ogs\u00e5 vil kunne ha negative konsekvenser for tjenestene vi skal gi til barn og unge. P\u00e5 bakgrunn av denne, l\u00f8fter vernetjenesten hermed frem problemstillingen for HAMU, da vi anser denne problemstilling for \u00e5 v\u00e6re kritisk med tanke p\u00e5 det allerede alt for h\u00f8ye sykefrav\u00e6ret over tid, og det meldes om stor uro i de delene av organisasjonen som blir rammet av de stramme budsjettene. I en tid der flere byr\u00e5dsavdelinger har store utfordringer ute i tjenestene med \u00e5 f\u00e5 tak i nok folk p\u00e5 jobb og i en utfordrende tid med h\u00f8yt sykefrav\u00e6r s\u00e5 er arbeidstakersiden meget bekymret. Det gj\u00f8res kutt i flere byr\u00e5dsavdelinger og vi er bekymret for konsekvensene dette vil f\u00e5 med tanke p\u00e5 arbeidsmilj\u00f8ene ute i tjenestene. Vernetjenesten ber i m\u00f8tet om en redegj\u00f8relse for de vurderinger som er gjort ifm budsjettkuttene p\u00e5 samtlige byr\u00e5dsavdelinger. S\u00e6rlig bes om en redegj\u00f8relse for hvordan man har involvert vernetjenesten, med henvisning til AML \u00a7 6.2-4 og hvorvidt det har blitt foretatt de n\u00f8dvendige risikovurderinger. Vernetjenesten ber i tillegg om at en tilsvarende redegj\u00f8relse ogs\u00e5 gis i linjen p\u00e5 samtlige byr\u00e5dsavdelinger, samt for hvordan bekymringsmeldingen f\u00f8lges opp i de byr\u00e5dsavdelinger som er s\u00e6rlig rammet av budsjettkuttene. 1 Forslag til vedtak: 1. Arbeidsmilj\u00f8utvalgene i Bergen kommune gis en redegj\u00f8relse for hvilke vurderinger som er gjort i forbindelse med budsjettkuttene i sin byr\u00e5dsavdeling, med s\u00e6rlig vekt p\u00e5 hvordan man har involvert vernetjenesten. 2. F\u00f8lgende bekymringsmelding protokollf\u00f8res: I en tid der flere byr\u00e5dsavdelinger har store utfordringer ute i tjenestene med \u00e5 f\u00e5 tak i nok folk p\u00e5 jobb og i en utfordrende tid med h\u00f8yt sykefrav\u00e6r s\u00e5 er arbeidstakersiden meget bekymret. Det gj\u00f8res kutt i flere byr\u00e5dsavdelinger og vi er frykter for konsekvensene dette vil f\u00e5 med tanke p\u00e5 arbeidsmilj\u00f8ene ute i tjenestene. Dato: 18. september 2024 Henning \u00c5sheim \u2013 ledende hovedverneombud Dokumentet er godkjent elektronisk. 2 3 "
}