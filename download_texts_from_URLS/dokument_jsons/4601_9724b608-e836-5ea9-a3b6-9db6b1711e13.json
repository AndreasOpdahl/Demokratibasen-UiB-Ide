{
  "dokument_id": "9724b608-e836-5ea9-a3b6-9db6b1711e13",
  "doc_type": "case_attachment",
  "kommune": 4601,
  "tittel": "Notat_Problemstillinger_sentralt_p\u00e5_Wergeland_09-11-2017",
  "url": "https://bergen.kommune.no/politikere-utvalg/api/fil/bk360/10922233/Notat-Problemstillinger-sentralt-pa-Wergeland-09-11-2017",
  "tekst": "Notat \u2013 Problemstillinger sentralt p\u00e5 Wergeland Prosjekt: Fv. 582 Storetveitvegen og fv. 253 Minde all\u00e9. Anlegg for g\u00e5ende og syklende mellom Hagerups vei og Kanalveien Dato: 09.11.17 _____________________________________________________________________________________________________ Innhold Innledning...................................................................................................................................................... 2 Kollektivl\u00f8sning........................................................................................................................................... 2 Rundkj\u00f8ring til Fager\u00e5sveien ................................................................................................................. 5 Kryss til Eikeveien ...................................................................................................................................... 7 Arealinngrep p\u00e5 regulerte byggeomr\u00e5der ........................................................................................ 8 Planforslag til 2. gangsbehandling, mai 2024 Dette notatet er utarbeidet i en tidlig fase av planarbeidet. V\u00e6r oppmerksom p\u00e5 at utforming av veganlegget er endret siden 2017. ConStrada AS Nesttunvegen 102 - 5221 NESTTUN - www.constrada.no 1 Innledning P\u00e5 oppdrag fra Statens vegvesen, jobber ConStrada med planlegging av anlegg for g\u00e5ende og syklende mellom Hagerups vei og Kanalveien. Som en del av dette arbeidet, skal ulike sykkelsystem vurderes p\u00e5 strekningen. Det er forutsatt at en i minst mulig grad skal ut over det som i dag er regulert til samferdsarealer i gjeldende omr\u00e5deplan for Wergeland. I tillegg har planprosjektet en forutsetning om \u00e5 ikke bryte med intensjonene i inng\u00e5tt utbyggingsavtale for Wergeland terrasse. Utbyggingsavtalen dekker blant annet opparbeidelse av torgarealer \u00f8st for Storetveitvegen nord for rundkj\u00f8ring til Fager\u00e5sveien. Problemstillingene i omr\u00e5det, knyttet blant annet til utforming av det helhetlige transportsystemet p\u00e5 Wergeland, gir s\u00e6rlige utfordringer for planleggingen innenfor gitte rammer. Disse gjelder uavhengig av hvilket sykkelsystem en anlegger p\u00e5 Wergeland. Dette notatet redegj\u00f8r for sentrale problemstillinger. Notatet skal danne et beslutningsgrunnlag for \u00e5 avklare hvilke l\u00f8sninger planarbeidet skal legge til grunn i sentrale deler av Wergeland, med hensyn til: - Hvilken kollektivl\u00f8sning som skal legges til grunn - Kryssl\u00f8sning ved Fager\u00e5sveien - Kryssl\u00f8sning og kj\u00f8rem\u00f8nster ved og i Eikeveien - Hvor store arealinngrep som kan innarbeides Figur 1; Oversiktsbilde av omr\u00e5det og omtalte problemstillinger. ConStrada AS Nesttunvegen 102 - 5221 NESTTUN - www.constrada.no 2 Kollektivl\u00f8sning Wergeland er et viktig byttepunkt mellom bybane og buss, samt endeholdeplass for linje 10 og 82. I tillegg betjenes Wergeland av linje 25 og 83. Disse har samlet 10 avganger i nordlig retning og 10 avganger i s\u00f8rlig retning i l\u00f8pet av den travleste timen av dagen. Wergeland er ogs\u00e5 et sentralt overgangspunkt ved buss for bane, noe som trolig vil bli mer aktuelt fremover p\u00e5 grunn av blant annet byggearbeider og vedlikehold p\u00e5 bybanen. I dag er det en busslomme i s\u00f8rg\u00e5ende retning like s\u00f8r for rundkj\u00f8ring til Fager\u00e5sveien (oppstillingslengde ca. 21m, tilsvarende \u00e9n buss), ett kantstopp i nordg\u00e5ende retning (oppstillingslengde 20m) og en reguleringslomme i Minde all\u00e9, ved Tine Meierier. Figur 2; Dagens holdeplasser og reguleringslomme vist med brun skravur. I gjeldende plan, 61160000 Wergeland sentrum, er busstoppene samlet p\u00e5 nordsiden av rundkj\u00f8ringen. Planen viser ett kantstopp i begge retninger (oppstillingslengde 20m, tilsvarende \u00e9n buss) i tillegg til en reguleringslomme foran Tine Meierier. Reguleringslommen er senere regulert vekk i plan for bybanen til Fyllingsdalen. Figur 3; Gjeldende plan p\u00e5 Wergeland, 61160000 Wergeland sentrum. ConStrada AS Nesttunvegen 102 - 5221 NESTTUN - www.constrada.no 3 Skyss og HFK har i tidligere arbeidsm\u00f8ter signalisert at det m\u00e5 tilrettelegges for to samtidige leddbusser i hver retning, i tillegg til reguleringsplasser, for \u00e5 tilfredsstille fremtidige behov p\u00e5 Wergeland. Ut fra prosjektets f\u00f8ringer med hensyn til arealinngrep og forhold til gjeldende utbyggingsavtaler, er det vanskelig \u00e5 tilfredsstille kollektivtrafikkens fulle behov sentralt p\u00e5 Wergeland. Situasjonen med buss for bane vil v\u00e6re spesielt arealkrevende og vanskelig \u00e5 dimensjonere for sentralt p\u00e5 Wergeland. Prosjektet foresl\u00e5r at det legges til grunn en ny l\u00f8sning for kollektiv p\u00e5 Wergeland. Denne viser plass til to samtidige busser (40 m oppstilling) i nordg\u00e5ende retning, samt en buss (20 m oppstilling) i s\u00f8rg\u00e5ende retning. I tillegg er det vist en lomme for regulering like s\u00f8r for rundkj\u00f8ring til Fager\u00e5sveien (21 m oppstilling). Denne skal ikke fungere som holdeplass og det er derfor ikke kritisk at bussen kommer helt inntil kantsteinen, kun ut av kj\u00f8rebanen. Det er heller ikke plattform mellom sykkelveg og busslomme, kun en refuge p\u00e5 0,5 meter. Kollektivl\u00f8sningen er lik for samtlige sykkelsystem. Figur 4; Forslag til ny kollektivl\u00f8sning sentralt p\u00e5 Wergeland, her vist ved sykkelfelt. Dersom totalbehovet for kollektiv i omr\u00e5det skal l\u00f8ses, med plass til fire leddbusser, reguleringsplasser og endeplassfasiliteter, vil en m\u00e5tte g\u00e5 utover de forutsetninger som er lagt til grunn i prosjektet s\u00e5 langt. ConStrada AS Nesttunvegen 102 - 5221 NESTTUN - www.constrada.no 4 Rundkj\u00f8ring til Fager\u00e5sveien Rundkj\u00f8ringen til Fager\u00e5sveien h\u00e5ndterer i dag busser som har endestopp p\u00e5 Wergeland og snur her for \u00e5 starte ruten i nordg\u00e5ende retning. Det er ogs\u00e5 en del trafikk fra Kanalveien som snur i rundkj\u00f8ringen for \u00e5 fortsette nordover i Inndalsveien. Eksisterende rundkj\u00f8ring i Kanalveien skal bygges om til signalregulert X-kryss i forbindelse med bybaneutbyggingen. Da stenges det for venstresving i Minde all\u00e9. Dette inneb\u00e6rer at trafikk fra Minde all\u00e9 vest som skal mot Kanalveien nord, ogs\u00e5 m\u00e5 snu i rundkj\u00f8ringen til Fager\u00e5sveien. Eksisterende rundkj\u00f8ring har en ytre diameter p\u00e5 ca. 27,5 meter. I vedtatt omr\u00e5deplan for Wergeland sentrum, er rundkj\u00f8ringen flyttet noen meter mot s\u00f8r og den ytre diameteren redusert med 2,5 meter, til 25 meter. Ved sporing med dimensjonerende buss etter h\u00e5ndbok N100 (lengde 15m), klarer en ikke snu i den regulerte rundkj\u00f8ringen. Det er ogs\u00e5 kj\u00f8rt sporing med en buss med lengde 12m. Denne klarer \u00e5 snu, men med sv\u00e6rt knapp margin. Figur 5; Sporing med buss (15m) i regulert rundkj\u00f8ring p\u00e5 Wergeland. ConStrada AS Nesttunvegen 102 - 5221 NESTTUN - www.constrada.no 5 Prosjektet har vurdert en ny rundkj\u00f8ring med justert plassering, men med diameter 28 meter. Plassering av rundkj\u00f8ring er gjort med utgangspunkt i \u00e5 komme minst mulig i konflikt med arealene knyttet til utbyggingsavtalen \u00f8st for Storetveitvegen. Figur 6; Rundkj\u00f8ring med diameter 28 meter. Ortofoto under viser eksisterende situasjon. Rundkj\u00f8ringen, slik den er vist i skissen over, sikrer fortsatt snumulighet for buss i dette punktet. Neste snualternativ for buss og vogntog er i rundkj\u00f8ringen til Hagerups vei, 400 meter lengre s\u00f8r. Dette gir en ekstra kj\u00f8relengde p\u00e5 800 meter for busser som i dag snur p\u00e5 Wergeland. Til sammenligning har vi ogs\u00e5 sporet dagens rundkj\u00f8ring med buss p\u00e5 15m. Dette g\u00e5r ogs\u00e5 bra, men med knapp margin. Det er derfor planlagt rundkj\u00f8ring med diameter p\u00e5 28 meter. Ytre Snumulighet for buss Snumulighet for buss diameter (12m) (15m) Dagens rundkj\u00f8ring 27,5 m Ja Ja* Regulert rundkj\u00f8ring 25 m Ja* Nei Planlagt rundkj\u00f8ring 28 m Ja Ja * Med knapp margin. ConStrada AS Nesttunvegen 102 - 5221 NESTTUN - www.constrada.no 6 Kryss til Eikeveien I omr\u00e5deplan for Wergeland sentrum er det planlagt nytt, kanalisert kryss til Eikeveien. Forbindelsen mellom Storetveitvegen og Inndalsveien \u00f8st for Fanahallkvartalet stenges, og trafikken f\u00f8res via Eikeveien til Inndalsveien. Figur 7; Vegsystem lagt til grunn for reguleringsplan 61160000 Wergeland sentrum (hentet fra notat Vegsystem vedlagt planen). Tine meierier er regulert til bevaring i plan for Mindemyren. Det overbygde inngangspartiet er ikke medtatt i hensynssonen for bevaring i reguleringsplanen. HFK har spilt inn f\u00f8lgende til oppstart av planarbeidet med gang- og sykkelanlegg mellom Hagerups vei og Kanalveien (dette prosjektet): \u00abUt fr\u00e5 plangrensa ved oppstart kan det virke som omsynsona for Tines administrasjonsbygg ved ein teknisk feil i plankartet ikkje har tatt med seg inngangspartiet til bygningen. Omsynsona er lagt heilt i vegglivet. Vi gjer merksam p\u00e5 at denne kan kome i konflikt med gang og sykkelvegen.\u00bb I omr\u00e5deplanen for Wergeland er det regulert fortau og sykkelfelt over inngangspartiet. I planen for bybanen er det regulert fortau over inngangspartiet. Dette er gjeldende plan forbi bygningen. Det m\u00e5 forutsettes at inngangspartiet ikke kan rives. I figuren p\u00e5 neste side er vegglivet og inngangspartiet fra kartet vist med bl\u00e5 strek over gjeldende reguleringsplaner. ConStrada AS Nesttunvegen 102 - 5221 NESTTUN - www.constrada.no 7 Figur 8; Gjeldende planer ved Tines administrasjonsbygg. Bl\u00e5 strek viser bygningsfasaden. R\u00f8d sirkel markerer konflikten mellom veganlegget og bygningen. Konsekvensen av dette er at venstresvingefeltet som er planlagt i Minde all\u00e9, for trafikk til Eikeveien, ikke kan bli like langt som vist i plan for Wergeland sentrum. Forel\u00f8pige skisser viser at det maksimalt kan bli ca. 20 meter langt. Det utf\u00f8res n\u00e5 trafikktellinger og -analyser for \u00e5 vurdere eventuell effekt av et slikt kort venstresvingefelt og andre mulige kryssl\u00f8sninger. Det kan v\u00e6re aktuelt \u00e5 fjerne muligheten for venstresving her, og lede trafikken til rundkj\u00f8ringen ved Fager\u00e5sveien for \u00e5 snu, som i dag. Arealinngrep p\u00e5 regulerte byggeomr\u00e5der I forhold til gjeldende plan for Wergeland, er den foresl\u00e5tte kollektivl\u00f8sningen mer arealkrevende og rundkj\u00f8ringen utvidet til \u00e5 sikre snumulighet for buss og st\u00f8rre kj\u00f8ret\u00f8y. Dette skaper behov for \u00e5 utvide samferdselsarealene utover det regulerte, uavhengig av sykkelsystem. Omfanget av beslaget er illustrert i de to vedlagte skissene. Her er ny kollektivl\u00f8sning og rundkj\u00f8ring med diameter p\u00e5 28 meter tegnet ut for sykkelsystemene sykkelfelt og sykkelveg. For systemet med sykkelfelt er beslaget av regulerte byggeomr\u00e5der p\u00e5 ca. 380 m2. For sykkelveg beslaglegges ca. 270 m2. Prosjektet foresl\u00e5r \u00e5 g\u00e5 videre med den beskrevne l\u00f8sningen for kollektiv, samt rundkj\u00f8ringen med diameter 28 m. Kollektivtrafikkens resterende behov for arealer m\u00e5 sikres utenfor Wergeland sentrum. ConStrada AS Maria Instanes Jebran ConStrada AS Nesttunvegen 102 - 5221 NESTTUN - www.constrada.no 8 \u25cf \u25cf \u25cf \u25cf \u25cf \u25cf \u25cb \u25cb \u25cb \u25cb \u25cb \u25cb \u25cb\u25cb\u25cb \u25cb \u25cb\u25cb\u25cb \u25cb \u25cb \u25cb \u25cb \u25cb \u25cb \u25cb \u25cb \u25cf \u25cb \u25cb \u25cb \u25cb \u25cb \u25cb \u25cb\u25cb\u25cb \u25cb \u25cb\u25cb\u25cb \u25cb \u25cb \u25cb \u25cb \u25cb \u25cb \u25cb \u25cb "
}