{
  "dokument_id": "5a14f823-1927-5f17-a6b5-23e36a48fff1",
  "doc_type": "case_attachment",
  "kommune": 4601,
  "tittel": "Hordnes B\u00e5tforening - Vedlegg 7 ",
  "url": "https://bergen.kommune.no/politikere-utvalg/api/fil/bk360/11386929/Hordnes-Batforening-Vedlegg-7-",
  "tekst": "Fra: \"Svend A. Lerring\" <sal@rblaw.no> Sendt: torsdag 12. september 2024 15:04:43 Til: \"Postmottak Eiendomsskatt\" <Eiendomsskatt@bergen.kommune.no>; \"Hovedpostmottak\" <Hovedpostmottak@bergen.kommune.no> Kopi: \"P\u00e5l Ivars\u00f8y\" <paal@cytox.no>; \"Ullestad, Erik\" <Erik.Ullestad@dnb.no> Emne: Revisjon av fritaket for eiendomsskatt i bergen kommune Categories: Tonje Det vises til kommunens brev av 23. august d.\u00e5. med 3 ukers svarfrist. Undertegnede er medlem av styret for Hordnes b\u00e5tforening, foretaksnr. 988 241 695, Hordnesvegen 120, gnr 98, bnr. 5 i Bergen kommune. Hordnes B\u00e5tforening ble ble stiftet i 1979 som et innbyggerinitiativ i Fanabygden. Plassen er fra gammelt av en naturlig opplagsplass for last og fart\u00f8yer (Ladeplass) og var p\u00e5 1800 tallet benevnt som \u00abLadehammeren\u00bb Det hadde tidligere v\u00e6rt drevet en b\u00e5thavna p\u00e5 stedet i regi av den gamle salteribedriften Troye AS og b\u00e5thavnen var i 1979 besluttet avviklet. Etter initiativ fra et interimsstyre ble det tegnet et tilstrekkelig bel\u00f8p i form av innskudd (rentefrie l\u00e5n) fra medlemmene til \u00e5 kj\u00f8pe det flytende anlegg og inng\u00e5 en leieavtale med Troye AS. I 1994 \u00f8nsket Troye As \u00e5 selge eiendommen og det ble stablet p\u00e5 bena et bankl\u00e5n slik at foreningen kunne kj\u00f8pe eiendommen og sikre den videre drift. Dette var et stort l\u00f8ft for foreningen. Foreningen har senere bygget en molo som skjermer foreningens havn og tilst\u00f8tende havneomr\u00e5der i bunnen av Fanafjorden. Hordnes B\u00e5tforening er organisert som en \u00e5pen forening med f\u00f8lgende vedtektsfestede form\u00e5l: \u00a71 NAVN OG FORM\u00c5L Foreningens navn er Hordnes B\u00e5tforening og dens initialer er H.B.F. Form\u00e5let er \u00e5 tilby sine medlemmer havn og vinteropplag for fritidsb\u00e5ter. Foreningens tilbud og tjenester kan ikke benyttes til kommersielle form\u00e5l. Foreningen er \u00e5pen for nye medlemmer og det skjer tidvis opptak av nye medlemmer ettersom tidligere medlemmer avvikler sitt b\u00e5thold. Opptaket av nye medlemmer skjer uten noen form for ekskluderende kriterier og retter seg mot almenheten. Driften skjer til selvkost og det utdeles ikke noe form for utbytte eller rente p\u00e5 innskuddene. Driften er i stor grad dugnadsbasert hvor styret og foreningens \u00f8vrige medlemmer bidrar innenfor sine respektive fagfelt. Antall b\u00e5ter i havn varierer noe med st\u00f8rrelsene, men har i de senere \u00e5rene ligget stabilt p\u00e5 ca 200 b\u00e5tplasser i sommerhavn med rundt 130 b\u00e5ter i vinteropplag. Foreningen yter dermed et betydelig bidrag til kommunens innbyggere i form av tilgang til sj\u00f8 og b\u00e5tliv. B\u00e5tforeningen driver ikke med utleie utover \u00e5 tilby b\u00e5tplasser og vinteropplag til medlemmene. Foreningen har eget klubbhus som benyttes til kontor, m\u00f8ter, sosiale tilstelninger og kursdrift. Det har tidvis v\u00e6rt avholdt b\u00e5tf\u00f8rer- og sikkerhetskurs. Ved uv\u00e6r har havnen tjent som n\u00f8dhavn for andre fart\u00f8yer i Fanafjorden. Byggingen av havnemoloen har bidratt til \u00e5 redusere stormskadene i foreningen og for de omkringliggende b\u00e5thavnene og strandplasser. Det knytter seg stor glede ved \u00e5 ta del i et tradisjonsrikt sj\u00f8liv ved fjorden og foreningen arbeider for \u00e5 ivareta denne tradisjonen til glede for n\u00e5v\u00e6rende og fremtidige generasjoner. Vi mener foreningen, i tr\u00e5d med sitt allmennyttige form\u00e5l, b\u00f8r kvalifisere til fritak for eiendomsskatt. Det vises i denne forbindelse til Finansdepartementets brev av 12. juni 2003 (Utv. 2003, side 1190): Eigedomsskattelova \u00a7 7 bokstav a oppstiller krav om at stiftelsen eller institusjonen m\u00e5 drive en virksomhet som er til fordel for en kommune, et fylke eller staten. Etter departementets oppfatning m\u00e5 sp\u00f8rsm\u00e5let om hva som skal anses som slik virksomhet baseres p\u00e5 en konkret helhetsvurdering. Ved denne vurderingen m\u00e5 en blant annet se hen til om stiftelsen/institusjonen utf\u00f8rer oppgaver som ellers m\u00e5tte ivaretas av det offentlige, om stiftelsen/institusjonen har til form\u00e5l \u00e5 g\u00e5 med overskudd, om stiftelsen/institusjonen deler ut utbytte til sine medlemmer og finansieringen av stiftelsen/institusjonen. Etter v\u00e5r oppfatning dekker foreningens drift et slikt almennyttig form\u00e5l. Vi st\u00e5r gjerne til disposisjon for eventuelle sp\u00f8rsm\u00e5l og supplerende opplysninger. for Hordnes B\u00e5tforening, Svend A. Lerring RASMUSSEN & BROCH DA Svend A. Lerring Partner Advokat / Attorney at Law Ph: +47 55 55 92 00 Fax: + 47 55 55 92 05 Mail: sal@rblaw.no Web: www.rblaw.no _____________________________________________ This message and any attachments are meant for the addressee only. The message might contain information subject to duty of professional secrecy. If you are not the addressee, any printing, copying or further communication of the information in this transmission must be avoided. If you received this transmission by a mistake, please notify us by telephone, and delete the received message. "
}