{
  "dokument_id": "c0c1eea4-e0d1-599f-bd1c-0c0487c534d7",
  "doc_type": "case_presentation",
  "kommune": 5501,
  "tittel": "S\u00f8knad om utvidelse av akvakulturtillatelse - lokalitet 13804 Rogndalen",
  "url": "https://innsyn.tromso.kommune.no/application/getMoteDokument?dokid=2001575064",
  "tekst": "Arkivsaksnr. 23/17960-4 Saksbehandler Agnete Pedersen Evertsen Saksgang M\u00f8tedato Kommune- og byutviklingsutvalget 25.01.2024 S\u00f8knad om utvidelse av akvakulturtillatelse - lokalitet 13804, Rogndalen Kommunedirekt\u00f8rens innstilling til vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Mari Enoksen Hult Mette Moh\u00e5g Konst. kommunedirekt\u00f8r Avdelingsdirekt\u00f8r, Bymilj\u00f8 1 Hva saken gjelder Det vises til s\u00f8knad fra Sjurelv Oppdrett AS, med oversendelse fra Troms og Finnmark fylkeskommune (videre forkortet med TFFK) datert 02.11.2023. S\u00f8knaden gjelder en \u00f8kning av maksimalt tillatt biomasse (videre forkortet med MTB) fra dagens 1890 tonn til 3100 tonn. Det s\u00f8kes ogs\u00e5 om en utvidelse av arealbruken med ett bur mot nord, fra dagens 5 bur \u00e0 80x80 meter i \u00e9n rekke til 6 bur \u00e0 80x80 meter \u00e9n rekke. Saksutredning TFFK sender s\u00f8knaden til antatte ber\u00f8rte myndigheter. Dette inneb\u00e6rer at Statsforvalteren i Troms og Finnmark vil vurdere effekter for milj\u00f8, Fiskeridirektoratet for fiskeriene og Mattilsynet for fiskehelse mv. Andre ber\u00f8rte parter og interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Det fremg\u00e5r av \u00a78 tredje ledd i Forskrift om tillatelse for akvakultur av laks, \u00f8rret og regnbue\u00f8rret (laksetildelingsforskriften) fastsatt av Fiskeri- og kystdepartementet 22.12.2004, at \u00abs\u00f8ker etter anvisning fra kommunen skal s\u00f8rge for at s\u00f8knaden legges ut til offentlig ettersyn, og at det kunngj\u00f8res i Norsk Lysningsblad og i to lokale aviser som er mye lest. TFFK ba derfor i brev av 02.11.2023 om at Troms\u00f8 kommune i samarbeid med s\u00f8ker, s\u00f8rger fir at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av offentlige organer. De ba videre om at uttalelsen fra kommunen skal foreligge innen 12 uker, og at eventuelle merknader fra offentlig ettersyn vedlegges kommunens uttalelse. Det s\u00f8kes om en \u00f8kning av MTB fra 1890 til 3100 tonn. Videre s\u00f8kes det om en arealutvidelse med ett ekstra bur \u00e0 80x80 meter, som da samlet vil bli 6 bur \u00e0 80x80 meter i \u00e9n rekke. Tiltaket ligger i sone avsatt til akvakultur i henhold til PLAN-0143 Kystsoneplan for Troms\u00f8regionen. Det s\u00f8kes om en arealendring i form av ett ekstra bur \u00e0 80x80 meter, og dette er i tr\u00e5d med gjeldende arealplan. S\u00f8knaden har v\u00e6rt ute til offentlig ettersyn i 4 uker med h\u00f8ringsfrist 14.12.2023. H\u00f8ringen ble kunngjort i Norsk Lysningsblad, Nordlys og iTroms\u00f8. Link til dokumentene ble lagt ut p\u00e5 Troms\u00f8 kommune sine nettsider. Ved fristens utl\u00f8p var det kommet inn \u00e9n h\u00f8ringsuttalelse fra Nord Fiskarlag: Nord Fiskarlag har oppsummert med at oms\u00f8kt arealendring kan aksepteres da den ikke fortrenger fiskere fra gode fiskeplasser, samt at f\u00f8lgende forbehold oppfylles: - Biomasse\u00f8kingen dokumenteres \u00e5 v\u00e6re milj\u00f8messig forsvarlig. - Akvakulturmyndigheten stiller betryggende vilk\u00e5r som egner seg til \u00e5 sikre at skade p\u00e5 reker og rekeyngel unng\u00e5s. Vilk\u00e5rene m\u00e5 basere seg p\u00e5 reell kunnskap om forholdene p\u00e5 og ved lokaliteten (f.eks. kan det stilles krav om at eventuell n\u00f8dvendig lusebehandling utf\u00f8res i perioder med ideelle str\u00f8mforhold. - Akvakulturmyndigheten stiller de vilk\u00e5r som m\u00e5tte v\u00e6re n\u00f8dvendig for \u00e5 legge til rette for hensiktsmessig og betryggende kontroll. Begrunnelsen for Nord Fiskarlag sitt standpunkt er ogs\u00e5 beskrevet og lagt ved saksfremlegget. Kommunen sin vurdering av merknad: Merknaden tas til orientering. Troms\u00f8 kommune er enig i at oms\u00f8kt arealendring kan aksepteres, dette da det er innenfor avsatt akvakulturareal i gjeldende arealplan. Videre \u00f8nsker 2 kommunen \u00e5 fremme at det er Statsforvalteren som er gjeldende forurensningsmyndighet og som dermed vil gj\u00f8re n\u00e6rmere vurderinger av milj\u00f8effekten av tiltaket, men at kommunen er enig i at det m\u00e5 foreligge dokumentasjon som tilsier at gjeldende biomasse\u00f8king er milj\u00f8messig forsvarlig. Konklusjon Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Vedtakskompetanse Kommune- og byutviklingsutvalget Vedlegg Sjurelv Fiskeoppdrett AS (921601123) - S\u00f8knad om utvidelse av akvakultur-tillatelse - Rogndalen Behov for s\u00f8knad Sjurelv vedlegg 15 Tilsagn- Auksjon av produksjonskapasitet vedlegg 10 S\u00f8kers konsekvensvurdering Rogndalen mars 2023 AHP_Sjurelv Fiskeopppdrett september 2023 vedlegg 8 Sjurelv_kvalitetsh\u00e5ndboka 4.1.1 Beredskapsplaner R\u00f8mming Batbruk Rogndalen 4.1.7. Beredsskapsplan Okysgendropp, alge- og manetforekomster og akutt forurensning Kopi 4.1.2 Beredskapsplan sykdom og massed\u00f8d Handlingsplan avd. 1612 (1) Fiskehelse vedlegg 11 Risikoanalyse fiskehelse AHP Sjurelv Fiskeoppdrett 20230929 Biosikkerhetsplan 20.09.23 vedlegg 7 Sjurelv IK- Akva_ver2 vedlegg 13 Bunnkartlegging OLEX Rogndalen vedlegg 12 Bunnkartlegging WASSP Vengs\u00f8y, Rogndalen og Bl\u00e5mannsvik Kartdokumentasjon forundersokelse Rogndalen vedlegg 6 Forunders\u00f8kelse samlerapport Rogndalen vedlegg 5 Forunders\u00f8kelse C-del Rogndalen vedlegg 4 Forunders\u00f8kelse B-del Rogndalen vedlegg 3 Str\u00f8mrapport og hydrografi 13804 Rogndalen Rogndalen arealplankart 1-24 000 Rogndalen sj\u00f8kart 1-50 000 Rogndalen grunnkart 1-5000 Rogndalen anleggskart 1-1000 SP-2023-000535_ROGNDALEN Epost - H\u00f8ringsuttalelse fra Nord Fiskarlag Nord Fiskarlags h\u00f8ringsuttalelse til s\u00f8knad om arealendring og \u00f8kt biomasse - Rogndalen - Troms\u00f8 kommune 3 "
}