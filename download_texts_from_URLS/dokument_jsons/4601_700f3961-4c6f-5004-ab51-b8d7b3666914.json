{
  "dokument_id": "700f3961-4c6f-5004-ab51-b8d7b3666914",
  "doc_type": "case_presentation",
  "kommune": 4601,
  "tittel": "Om reiserekningar - orienteringar fr\u00e5 byr\u00e5dsleiar og bystyredirekt\u00f8r ",
  "url": "https://bergen.kommune.no/politikere-utvalg/api/fil/bk360/10437050/Framstilling-Om-reiserekningar-orienteringar-fra-byradsleiar-og-bystyredirektor-",
  "tekst": " Kontrollutvalget Saksframstilling V\u00e5r referanse: 2024/62387-6 Saksbehandler: Eli Merete Velle Om reiserekningar - orienteringar fr\u00e5 byr\u00e5dsleiar og bystyredirekt\u00f8r Kva saka gjeld: F\u00f8rem\u00e5let med denne saka er \u00e5 f\u00e5 klargjort kva regelverk som gjeld for byr\u00e5dar og andre folkevalde sine reiser. Bakgrunnen for saka var oppslag i media1 om ei reise til K\u00f8benhavn i desember 2023, som var arrangert av stortingsgruppa til H\u00f8gre. Tema for turen var ungdomskriminalitet. Dei som var med p\u00e5 turen var byr\u00e5dsleiarane i Bergen og Oslo og ordf\u00f8raren i Stavanger, i tillegg til TV2. Det var ikkje med nokon fr\u00e5 kommuneadministrasjonen. Program for turen ligg som vedlegg 2 til saka. For ordf\u00f8raren i Stavanger kommune var det partiet H\u00f8gre som betalte for reisa, medan for byr\u00e5dsleiarane i Bergen og Oslo vart reiserekninga betalt av kommunen. I ettertid har Bergen H\u00f8gre vedteke \u00e5 betale/ betalt for reisa. Kontrollutvalet ved leiing og sekretariat har vurdert det som n\u00f8dvendig2 \u00e5 f\u00e5 klargjort kva regelverk som gjeld for byr\u00e5dar og andre folkevalde n\u00e5r det gjeld reiser, for eksempel reiser som er initiert av politiske parti. Vi har difor invitert byr\u00e5dsleiar Christine Meyer for \u00e5 gi kontrollutvalet ei orientering om dette. Vi har ogs\u00e5 bede om \u00e5 f\u00e5 eit notat, som ligg som vedlegg 1 til saka. Sekretariatet vurderer at notatet er sv\u00e6rt nyttig og inneheld mykje relevant informasjon. P\u00e5 sp\u00f8rsm\u00e5l om kva moment det vert lagt vekt p\u00e5 n\u00e5r ein skal avgjere om ei reise er ei tenestereise som skal betalast av Bergen kommune eller privat / av partiet, svarar byr\u00e5dsleiar blant anna: \u00abOm reisa er knytt til Bergen kommune sine ansvarsomr\u00e5de eller p\u00e5g\u00e5ande konkrete saker, er moment som tilseier at reisa er ei tenestereise. Dersom reisa vert gjennomf\u00f8rt i kraft av byr\u00e5dsleiar sitt virke som byr\u00e5dsleiar, skal kommunen betale. Reisa til K\u00f8benhavn var ein relevant studietur for byr\u00e5dsleiar. (....) Fleire parti har stilt sp\u00f8rsm\u00e5l om K\u00f8benhavnturen burde vore dekt av H\u00f8gre som parti eller av kommunen. Byr\u00e5dsleiar gjorde i samr\u00e5d med kommunaldirekt\u00f8ren ei vurdering av kven som skulle dekkje dette og kom til at denne turen hadde stor nytte 1 For eksempel BA 10. april 2024 og BT 16. april 2024 2 Jf. kommunelova \u00a7 23-2: \u00abKontrollutvalget kan kreve at kommunen eller fylkeskommunen legger fram enhver opplysning, redegj\u00f8relse eller dokument som utvalget finner n\u00f8dvendig for \u00e5 utf\u00f8re sine oppgaver.\u00bb 1 for kommunen sitt arbeid med ungdomskriminalitet, og at kunnskapen fr\u00e5 turen ville kunne brukast i arbeidet kommunen har satt i gang for \u00e5 motverke ungdomskriminalitet. Vurderinga var difor at denne turen l\u00e5g innanfor det som Bergen kommune kunne dekkje. Kommunaldirekt\u00f8ren tok ogs\u00e5 kontakt med Oslo kommune sin administrasjon som hadde same vurdering som Bergen. D\u00e5 Bergen H\u00f8gre p\u00e5 eit seinare tidspunkt tilbydde seg \u00e5 dekkje turen, var det for \u00e5 fjerne den uro og st\u00f8y som vart skapt rundt reisa fr\u00e5 fleire parti i bystyret. St\u00f8yen tok etter kvart bort fokuset fr\u00e5 utfordringane kommunen st\u00e5r overfor n\u00e5r det gjeld ungdomskriminalitet. N\u00e5r byr\u00e5dsleiar no har takka ja til \u00e5 f\u00e5 reisa dekt av H\u00f8gre, betyr dette at byr\u00e5dsleiar reiste i regi av sitt parti.\u00bb P\u00e5 sp\u00f8rsm\u00e5l om det eksisterer retningsliner for n\u00e5r aktivitetar som byr\u00e5dar og andre politikarar deltek p\u00e5, skjer i deira kommunale tillitsverv og ikkje i rolla som partipolitikar, svarar byr\u00e5dsleiar: \u00abI H\u00e5ndbok for byr\u00e5der st\u00e5r det mellom anna p\u00e5 s. 22 under overskrifta Samspill med administrasjonen: \u00abN\u00e5r byr\u00e5den er p\u00e5 den partipolitiske arenaen, kan hen ikke bruke det kommunale apparatet. Det er byr\u00e5dens ansvar \u00e5 holde n\u00f8ye rede p\u00e5 sine ulike roller. Administrasjonen p\u00e5 sin side plikter \u00e5 gi beskjed dersom en opplever \u00e5 bli satt til \u00e5 utrede rene partipolitiske tema. Kommunaldirekt\u00f8ren vil v\u00e6re byr\u00e5dens n\u00e6rmere r\u00e5dgiver i egen organisasjon knyttet til denne type tema.\u00bb Tematikken er ogs\u00e5 omtala i H\u00e5ndboka sitt kapittel Samspill med eksterne p\u00e5 s. 24. Administrasjonen vil ha liten innsikt i kva som skjer p\u00e5 den partipolitiske arenaen. Reglane om dette m\u00e5 difor sj\u00e5ast p\u00e5 som ei p\u00e5minning om dette skiljet.\u00bb I tillegg til det regelverket som byr\u00e5dsleiar har nemnt i sitt notat, vil sekretariatet peike p\u00e5 at det nettopp3 er vedteke ei ny \u00abforskrift om folkevalgtes rett til godtgj\u00f8ring og velferdsgoder i Bergen kommune.\u00bb Forskrifta vil gjelde for alle folkevalde, ogs\u00e5 byr\u00e5dane. I forskrifta \u00a7 2 f\u00f8rste ledd er verkeomr\u00e5det avgrensa slik (v\u00e5r understreking): \u00abForskriften gjelder kommunale tillitsverv i Bergen kommune, s\u00e5 fremt ikke vervet godtgj\u00f8res p\u00e5 annen m\u00e5te.\u00bb I kontrollutvalet sitt h\u00f8yringssvar til forskrifta, kommenterte vi blant anna: \u00abVi stiller vidare sp\u00f8rsm\u00e5l ved om det er godt nok tydeleggjort korleis ein skal definere at aktivitetar som byr\u00e5dar og andre politikarar deltek p\u00e5, skjer i deira kommunale tillitsverv og ikkje for eksempel i rolla som partipolitikar.(...)Dette kan eventuelt gjerast ved at det vert laga retningsliner til forskrifta.\u00bb Kan bystyregruppene til dei politiske partia dekke reisekostnader for byr\u00e5dane? F\u00f8r Bergen H\u00f8gre vedtok \u00e5 ta rekninga for reisa, skal det ha blitt diskutert om bystyregruppa til H\u00f8gre kunne betale rekninga for byr\u00e5dsleiar si reise. Kontrollutvalets leiing og sekretariat har difor invitert bystyredirekt\u00f8r Trine Gr\u00f8nbech for \u00e5 halde ei kort innleiing om temaet og svare p\u00e5 eventuelle sp\u00f8rsm\u00e5l. Temaet er regulert av kommunelova \u00a7 10-10 og lokalt reglement4. Partilova \u00a7 10 har ogs\u00e5 overordna prinsipp for offentleg st\u00f8tte til politiske parti. Sp\u00f8rsm\u00e5l om innsyn og vedtak etter offentleglova Byr\u00e5dsleiar har svart p\u00e5 v\u00e5re sp\u00f8rsm\u00e5l kring avslag p\u00e5 krav om innsyn etter offentleglova, sj\u00e5 notatet punkt 9 og 10. Det er gitt delvis avslag p\u00e5 grunn av \u00abpartiinterne\u00bb og organinterne dokument. To avslag p\u00e5 krav om innsyn i denne saka er p\u00e5klaga og klagene er til handsaming hos Statsforvaltaren. Vi legg ved hovuddokumentet i ei av klagesakene, til orientering. 3 I Bergen bystyre 8. mai 2024 sak 152/24 4 Reglement for bistand til partigrupper og uavhengige i bystyret , vedtatt av bystyret 20.05.21 i sak 172-21 (under revisjon) 2 Forslag til vedtak: 1. Kontrollutvalet tek notatet og presentasjonen fr\u00e5 byr\u00e5dsleiar Christine Meyer til orientering. 2. Kontrollutvalet tek presentasjonen fr\u00e5 bystyredirekt\u00f8r Trine Gr\u00f8nbech til orientering. Dato: 14. mai 2024 Eli M. Velle - Leiar Dokumentet er godkjent elektronisk. Vedlegg: 1. Notat fr\u00e5 byr\u00e5dsleiars avdeling datert 13. mai 2024 2. H\u00f8yre: Kj\u00f8replan 7.-8. desember Innspillsreise til K\u00f8benhavn om ungdomskriminalitet 3. Oversendelse av klage til Statsforvalteren 29. april 2024 \u2013 innsynsbegj\u00e6ring og klage fra Ole Martin R\u00f8ssland, BA 3 "
}