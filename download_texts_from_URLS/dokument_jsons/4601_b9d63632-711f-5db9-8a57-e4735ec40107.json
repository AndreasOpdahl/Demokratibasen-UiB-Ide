{
  "dokument_id": "b9d63632-711f-5db9-8a57-e4735ec40107",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 41/24, Interpellasjon nr. 41 fra Mailiss Solheim-\u00c5kerblom (R) om natur- og arealregnskap. Bergen bystyre 04.09.2024",
  "url": "https://bergen.kommune.no/politikere-utvalg/api/fil/bk360/11096471/Innstilling-vedtak-Interpellasjon-nr-41-fra-Mailiss-Solheim-Akerblom-R-om-natur-og-arealregnskap-Bergen-bystyre-04-09-2024",
  "tekst": "Interpellasjon nr. 41 fra Mailiss Solheim-\u00c5kerblom (R) om natur- og arealregnskap. Bergen bystyre 04.09.2024 Bergen bystyre behandlet saken i m\u00f8tet 04.09.2024 sak 41/24 og fattet f\u00f8lgende vedtak: Bystyret er positive til et areal- og naturregnskap og ber byr\u00e5det vurdere dette i forbindelse med KPS/KPA. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Chris J\u00f8rgen Knudsen R\u00f8dland (H), Kathrine Algr\u00f8y Dahle (A), Per Harald Storli (FrP), Lillian Blom (SV), Thor Haakon Bakke (MDG) Forslag fremsatt i bystyret: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, SP og BL, INP, R og PP f\u00f8lgende forslag til vedtak: Bystyret er positive til et areal- og naturregnskap og ber byr\u00e5det vurdere dette i forbindelse med KPS/KPA. Mailiss Solheim-\u00c5kerblom (R) fremsatte p\u00e5 vegne av R f\u00f8lgende forslag til vedtak Bystyret ber byr\u00e5det opprette et areal- og naturregnskap. Regnskapet skal legges frem \u00e5rlig sammen med klimabudsjettet i forbindelse med behandling av handlings- og \u00f8konomiplan. Regnskapet skal inneholde en oversikt over bebygde og ubebygde omr\u00e5der, og vise utviklingen for biologisk mangfold, og inneholde en oversikt for omr\u00e5der med stor betydning for karbonlagre. Votering: Forslag fra R, fremsatt av Mailiss Solheim-\u00c5kerblom (R), fikk 32 stemmer (A, SV, MDG, V, R, KrF) og var dermed falt. Forslag fra H, FrP, SP, BL, INP, R og PP, fremsatt av Chris J\u00f8rgen Knudsen R\u00f8dland (H), ble vedtatt med 38 stemmer (H, FrP, Sp, BL, INP, R, PP). Byr\u00e5d Christine Kahrs (H) besvarte sp\u00f8rsm\u00e5let. "
}