{
  "dokument_id": "4d5776ea-5264-5c21-9627-0909cc79d033",
  "doc_type": "case_minutes",
  "kommune": 4601,
  "tittel": "Saksprotokoll UFKN, 13112024, Sak 168/24, Videre organisering av etaten Samfunnssikkerhetens hus",
  "url": "https://bergen.kommune.no/politikere-utvalg/api/fil/bk360/11559889/Innstilling-vedtak-Videre-organisering-av-etaten-Samfunnssikkerhetens-hus",
  "tekst": "Videre organisering av etaten Samfunnssikkerhetens hus Utvalg for finans, kultur og n\u00e6ring behandlet saken i m\u00f8tet 13.11.2024 sak 168/24 og avga f\u00f8lgende innstilling: 1. Etaten Samfunnssikkerhetens hus avvikles og lovp\u00e5lagt ansvar og oppgaver overf\u00f8res til en ny seksjon for samfunnssikkerhet og beredskap i Byr\u00e5dsleders avdeling. R\u00e5dhusets service- og sikkerhetssenter organisatoriske tilh\u00f8righet flyttes til r\u00e5dhusforvaltningen i Byr\u00e5dsleders avdeling. 2. Byr\u00e5det bes g\u00e5 i dialog med Ask\u00f8y og \u00d8ygarden kommune som Bergen kommune i dag har vertskommunesamarbeid med m\u00e5l om at byr\u00e5det kan komme tilbake til bystyret med sak(er) om \u00e5 oppl\u00f8se vertskommunesamarbeidet med Ask\u00f8y og \u00d8ygarden. Utvalg for finans, kultur og n\u00e6rings behandling F\u00f8lgende representanter tok ordet: Fabian Emil Stang (H), Rune Bakervik (A), Richard Martin Laloo Storevik (A) Rune Bakervik (A), Anne-Margrete Bollmann (BL), Anne Brit Reigstad (Sp), Eira Vilde Martinsen Garrido (SV). Forslag fremsatt i utvalget: Rune Bakervik (A) fremsatte p\u00e5 vegne av A f\u00f8lgende alternative forslag i 2 punkt: 1. Bystyret vil bevare Samfunnssikkerhetens hus som egen etat. 2. Bystyret ber etaten om \u00e5 vurdere egen oppgaveportef\u00f8lje, hvordan man kan \u00f8ke inntjeningen i henhold til forutsetninger for opprettelsen, samt ellers drifte etaten rimeligere. Votering: Alternativt forslag fra A fremsatt av Rune Bakervik (A) fikk 4 stemmer (A, MDG). Innstillingen punkt 1 og 2 ble tiltr\u00e5dt med 11 stemmer (H, FrP, SV, BL, V, INP, Sp). Byr\u00e5det behandlet saken i m\u00f8tet 31.10.2024 sak 323/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}