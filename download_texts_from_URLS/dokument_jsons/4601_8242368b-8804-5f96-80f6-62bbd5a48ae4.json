{
  "dokument_id": "8242368b-8804-5f96-80f6-62bbd5a48ae4",
  "doc_type": "case_presentation",
  "kommune": 4601,
  "tittel": "Oppheving av eldre reguleringsplaner i \u00c5rstad og Fana bydeler. Sluttbehandling",
  "url": "https://bergen.kommune.no/politikere-utvalg/api/fil/bk360/12072136/Framstilling-Oppheving-av-eldre-reguleringsplaner-i-Arstad-og-Fana-bydeler-Sluttbehandling",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/19237-55 Oppheving av eldre reguleringsplaner i \u00c5rstad og Fana bydeler. Sluttbehandling Hva saken gjelder: Plan- og bygningsetaten (PBE) foresl\u00e5r p\u00e5 vegne av Bergen kommune oppheving av 20 eldre reguleringsplaner (vedtatt f\u00f8r 1985) med 5 mindre endringer og 1 ubestemt plan i bydelene \u00c5rstad og Fana, vist i figur 1. Fig.1: Reguleringsplaner som foresl\u00e5s oppheved i \u00c5rstad og Fana bydeler 1 19 av reguleringsplanene som \u00f8nskes opphevet er s\u00e5kalte \u00abrestplaner\u00bb. Planene er i all hovedsak blitt erstattet av nyere planer. De er fragmenterte, regulerer kun mindre restarealer og er stort sett ferdig utbygde. 3 av reguleringsplanene er mindre og ikke realiserte. Disse er vurdert som ikke aktuell for realisering. 3 av planene er mindre vegplaner og 1 er en ubestemt plan uten dokumenter. Flere av de eldre reguleringsplanene er vedtatt etter bygningsloven av 1924 og utgj\u00f8r plantyper som ikke lenger benyttes, men tilsvarer reguleringsplaner (detaljregulering og omr\u00e5deregulering) etter plan- og bygningsloven av 2008. Oppheving av reguleringsplaner Intensjonen med opphevingen er \u00e5 fjerne eldre, teknisk og innholdsmessig utdaterte planer fra plangrunnlaget for \u00e5 f\u00e5 oppdaterte plandata som er tilpasset dagens situasjon og lovverk. De eldre planene egner seg ikke lenger som styringsverkt\u00f8y i byggesaksbehandling og lar seg ikke digitalisere. Opphevingen vil forenkle plangrunnlaget og gj\u00f8r det mer forst\u00e5elig. Som en f\u00f8lge av dette vil antall tolkingssp\u00f8rsm\u00e5l og dispensasjonss\u00f8knader reduseres. N\u00e5r en reguleringsplan oppheves mister den sin rettsvirkning og fjernes som plangrunnlag for eiendommene. Eventuelle f\u00f8ringer som er vist p\u00e5 plankartene og i bestemmelsene vil bortfalle og eiendommene blir uregulerte. Ved behandling av byggesaker vil i hovedsak kommuneplanens arealdel (KPA) og eventuelt nyere arealplaner gjelde. For st\u00f8rre tiltak setter KPA premisser for utvikling av omr\u00e5der og plankravet trer inn. Dette er uavhengig av om omr\u00e5dene er regulerte i eldre planer eller om de er uregulerte. Planprosess og medvirkning For oppheving av reguleringsplan gjelder samme prosess som for utarbeiding av ny plan jf plan- og bygningsloven \u00a712-14 f\u00f8rste ledd, herunder oppstart, offentlig ettersyn og vedtak i bystyret. Ber\u00f8rte parter skal bli varslet og informert i de ulike fasene i prosessen. Til varsel om oppstart ble det mottatt 4 uttalelser fra h\u00f8ringsinstanser. Det ble ikke mottatt private merknader. Bymilj\u00f8etaten (BME) kom med innspill til at gr\u00f8ntarealer b\u00f8r sikres i neste KPA ved rullering. BME har ogs\u00e5 anmodet om \u00e5 vurdere reguleringsplan \u00c5rstad. Gnr. 15 Bnr. 7 og 107 og Gnr. 17 Bnr. 157, Kristianborg (Televerkets anlegg) n\u00e6rmere med tanke p\u00e5 vegnett og gangm\u00f8nster i omr\u00e5det. H\u00f8ringspartene hadde ellers ingen vesentlige innspill til saken. Ved h\u00f8ring og offentlig ettersyn i 2024 ble det mottatt 5 h\u00f8ringsuttalelser. Det ble ikke mottatt private innspill. De offentlige h\u00f8ringspartene hadde ingen vesentlige merknader. Tilbakemeldingene er oppsummert og kommentert i merknadsskjema datert 01.11.2024 som ligger ved saken. Fagetatens vurdering og anbefaling: Plan- og bygningsetaten har utarbeidet et grundig fagnotat, som ligger ved saken. Under vil bare de viktigste vurderingene gjengis. For mer detaljerte opplysninger vises det til fagnotatet og planbeskrivelsen i sin helhet. Konkrete vurderinger knyttet til hver enkelt av planene som foresl\u00e5s opphevet kommer frem av \u00abEvalueringsskjema\u00bb, som ligger ved saken. PBE vurderer at oppheving av de eldre planene bidrar til at plangrunnlaget til Bergen kommune blir bedre tilpasset dagens situasjon og lovverk. Opphevingen forenkler forst\u00e5elsen av gjeldende plangrunnlag og forvaltningen av plandatabasen. Foreliggende reguleringsplaner m\u00e5 tolkes manuelt og egner seg ikke for digitalisering. Opphevingen vil f\u00f8re til at tolking av og dispensasjoner fra de utdaterte eldre planer faller bort. Dette er b\u00e5de bra for grunneierne og for byggesaksbehandlingen. PBE vurderer at det ikke er behov for planene som er foresl\u00e5tt opphevet da tiltakene i reguleringsplanene enten er ferdig etablerte eller angir en arealstatus som ikke stemmer med dagens situasjon. 2 Overordnet plangrunnlag skal ivareta hensyn til bl.a. gr\u00f8ntarealer, veger, kulturmilj\u00f8 og viktige form\u00e5l og bestemmelser n\u00e5r de eldre reguleringsplaner oppheves. N\u00e5r planene fjernes fra kommunens planregister, fremst\u00e5r arealene uregulerte og KPA legger f\u00f8ringer for omr\u00e5dets arealbruk og i plan- og byggesaker. Vegforhold innenfor de aktuelle planomr\u00e5dene vil etter PBE sin vurdering v\u00e6re ivaretatt i overordnet plan og etter vegloven. Oppheving gj\u00f8r at byggegrensene mot offentlig veg (enten inntegnet i plankartet eller gitt ved eldre veglov p\u00e5 det tidspunktet de eldre planene ble vedtatt), samt eventuelle regulerte avkj\u00f8rsler, faller bort. Eventuelle dispensasjoner fra byggegrense mot offentlig veg samt nye, endrete eller utvidete avkj\u00f8rsler vil bli behandlet av vegmyndighetene etter vegloven n\u00e5r omr\u00e5dene blir uregulerte. Vegmyndighet for kommunale veger ligger hos BME og for fylkesveger hos Vestland fylkeskommune. PBE vurderer at endringen av vedtakskompetanse p\u00e5 vegforhold vil kun ha en sv\u00e6rt begrenset konsekvens for vegmyndighetene. Reguleringsplanene som er foresl\u00e5tt opphevet i dette arbeidet er i hovedsak sv\u00e6rt sm\u00e5. Vegene i de aktuelle omr\u00e5dene er i hovedsak ferdig etablerte eller uaktuelle \u00e5 realisere akkurat slik de er regulert i de eldre planene. Eksisterende godkjente tiltak og avkj\u00f8rsler mister ikke sin gyldighet som f\u00f8lge av opphevingen. Ved oppstart av planarbeidet har BME stilt sp\u00f8rsm\u00e5l om reguleringsplan med arealplan-ID 3150000 \u00c5rstad. Gnr 15 Bnr 7 og 107 og Gnr 17 Bnr 157 Kristianborg (Televerkets anlegg) og bedt om en vurdering av eksisterende vegnett og gangm\u00f8nster f\u00f8r b\u00e5ndleggingen av regulert, men ikke bygd vegareal eventuelt fjernes. PBE har foretatt en grundig vurdering som g\u00e5r frem av vedlagt evalueringsskjema. PBE konkluderer med at byggegrense mot kommunal veg i all hovedsak ikke p\u00e5virkes ved oppheving. BME hadde ingen merknader til vurderingen ved offentlig ettersyn. Kulturminner og kulturmilj\u00f8er er etter PBE sin vurdering bedre ivaretatt i KPA 2018, kulturminneloven og Kulturmilj\u00f8plan for Bergen kommune 2012 \u2013 2025 enn i de eldre reguleringsplanene. Kun en av de aktuelle planene er omfattet av hensynssone kulturmilj\u00f8 i KPA2018. Hensynssonen gjelder et historisk veifar (postveg) som er ivaretatt b\u00e5de i plankartet og bestemmelsene til KPA 2018. Bl\u00e5gr\u00f8nne verdier vil etter PBE sin vurdering v\u00e6re ivaretatt for de aktuelle planomr\u00e5dene. BME har gitt naturfaglige vurderinger til hver enkelt plan ved oppstart og hadde ingen merknader ved offentlig ettersyn. PBE viser ellers til evalueringsskjemaet der temaet er vurdert for hver enkelt plan. Naturmangfold, barn og unges interesser og universell utforming er forhold som ikke vil p\u00e5virkes negativt etter PBE sin vurdering. Ved oppheving av de eldre reguleringsplanene vil disse teamene v\u00e6re godt ivaretatt i overordnet plan, Teknisk forskrift og annet lovverk. Anbefalt vedtak PBE anbefaler \u00e5 oppheve de eldre reguleringsplanene i \u00c5rstad og Fana bydeler vist p\u00e5 oversiktskart figur1. \u00d8konomiske konsekvenser: Saken har ingen direkte \u00f8konomiske konsekvenser for Bergen kommune. Byr\u00e5dets vurdering og anbefaling/konklusjon: Byr\u00e5det vurderer at PBE har utarbeidet et godt fagnotat med grundige vurderinger av de ulike eldre reguleringsplanene som skal oppheves. PBE har vurdert alle viktige tema enkeltvis for hver og en plan, og saken fremst\u00e5r etter byr\u00e5dets vurdering som bra utredet og godt belyst. Byr\u00e5det er positiv til at arbeidet med \u00e5 vurdere eldre reguleringsplaner for oppheving er 3 kommet godt i gang, og er opptatt av at gjeldende reguleringsplaner skal v\u00e6re oppdaterte, entydige og gode styringsverkt\u00f8y for behandling av byggesaker. Dette vil b\u00e5de forenkle forst\u00e5elsen av gjeldende plangrunnlag og forvaltningen av plandatabasen, og s\u00f8rge for at planene forblir tidsriktige. Byr\u00e5det er enig i PBE sine vurderinger, og ser positivt p\u00e5 at det ryddes i kommunens planregister og utdaterte reguleringsplaner fjernes. Oppheving vil bidra til f\u00e6rre tolkningssp\u00f8rsm\u00e5l og dispensasjonss\u00f8knader. De eldre planene samsvarer ofte heller ikke med utbygd situasjon, og skaper en uhensiktsmessig og tidkrevende byggesaksbehandling. Oppheving av planene er i tr\u00e5d med byr\u00e5dets \u00f8nske i Klosterhageerkl\u00e6ringen om \u00e5 gj\u00f8re s\u00f8knadsprosesser og kommunal saksbehandling forutsigbare, enklere og mer effektive. Byr\u00e5det kan ikke se at oppheving av de eldre, utdaterte og fragmenterte planene vil f\u00e5 nevneverdige negative konsekvenser for gr\u00f8ntarealer, lekearealer, kulturminner, vegforhold eller for grunneiere. Omr\u00e5dene fremst\u00e5r stort sett som ferdig utbygde og godkjente tiltak vil ikke miste sin gyldighet. Planene er vanskelig \u00e5 tolke og lar seg ikke digitalisere. KPA2018 vil uansett gjelde foran eldre reguleringsplaner og plankravet etter KPA inntrer b\u00e5de for omr\u00e5der som er regulerte ved eldre reguleringsplaner eller uregulerte omr\u00e5der. Anbefaling og konklusjon Byr\u00e5det st\u00f8tter PBE sine vurderinger og anbefaler at reguleringsplanene som er listet opp under vedtakspunktene 1.A.i -1.A. xxvi blir opphevet. Byr\u00e5det anser hensyn til gr\u00f8nnstruktur, veg, kulturminner og viktige form\u00e5l og bestemmelser i de aktuelle planene for \u00e5 v\u00e6re godt ivaretatt i overordnet plan og KPA 2018. Godkjente tiltak vil ikke miste sin gyldighet ved opphevingen. Byr\u00e5det vurderer at fjerning av planene f\u00f8rer til et mer forst\u00e5elig plangrunnlag og en mer effektiv byggesaksbehandling. Tolkning av og dispensasjoner fra de gamle teknisk og innholdsmessige utdaterte reguleringsplaner vil faller bort. Begrunnelse for framleggelse til bystyret:) Etter plan- og bygningsloven (2008) \u00a7 3-3, 2. ledd ligger det til bystyret selv \u00e5 vedta reguleringsplan jf 12-12- Utvalg for milj\u00f8 og byutvikling skal avgi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: I medhold av plan- og bygningsloven \u00a7\u00a712-12, jf 12-14, vedtas f\u00f8lgende forslag til oppheving: Oppheving av f\u00f8lgende eldre reguleringsplaner med tilh\u00f8rende bestemmelser i \u00c5rstad og Fana bydeler, vist p\u00e5 oversiktskart sist datert 19.01.2024: a) Arealplan-ID 3950000 b) Arealplan-ID 10320000 c) Arealplan-ID 10320001 d) Arealplan-ID 10320002 e) Arealplan-ID 10810000 f) Arealplan-ID 10810001 g) Arealplan-ID 11470000 h) Arealplan-ID 11610000 i) Arealplan-ID 11650000 j) Arealplan-ID 11660000 k) Arealplan-ID 3150000 l) Arealplan-ID 3150100 m) Arealplan-ID 3150101 n) Arealplan-ID 5570000 o) Arealplan-ID 30020100 p) Arealplan-ID 30550000 q) Arealplan-ID 92170000 4 r) Arealplan-ID 30480000 s) Arealplan-ID 3100100 t) Arealplan-ID 30920000 u) Arealplan-ID 5430000 v) Arealplan-ID 5430001 w) Arealplan-ID 3054000 x) Arealplan-ID 31900000 y) Arealplan-ID 3080000 z) Arealplan-ID 3160000 Dato: 4. mars 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 22.11.2024 med f\u00f8lgende vedlegg: - Planbeskrivelse datert 01.11.2024 - Merknadsskjema datert 01.11.2024 - Oversiktskart datert 19.01.2024 - Evalueringsskjema \u00c5rstad datert 24.05.2024 - Evalueringsskjema Fana datert 24.05.2024 - Ubestemt plan 5 "
}