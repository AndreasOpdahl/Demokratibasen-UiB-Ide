{
  "dokument_id": "ee3b9af9-4529-54d7-b7c1-e3ca41a69cd1",
  "doc_type": "case_attachment",
  "kommune": 4601,
  "tittel": "Tilgjengelighet p\u00e5 Bergen internasjonale kultursenter",
  "url": "https://bergen.kommune.no/politikere-utvalg/api/fil/bk360/11286541/Tilgjengelighet-pa-Bergen-internasjonale-kultursenter",
  "tekst": " BYR\u00c5DSAVDELING FOR N\u00c6RING, KULTUR OG IDRETT Seksjon for kunst og kulturutvikling Bystyrets kontor V\u00e5r referanse: 2024/05173-129 Postboks 7700 Saksbehandler: S\u00f8lvi Litleskare 5020 BERGEN Dato: 15. november 2024 Deres ref.: 2024/05173-122 Tilgjengelighet p\u00e5 Bergen internasjonale kultursenter Seksjon for kunst og kulturutvikling viser til henvendelse fra Kommunalt r\u00e5d for personer med funksjonsnedsettelse (KRPF), dokument 2024/05173-122 Tilgjengelighet p\u00e5 Bergen internasjonale kultursenter. KRPF vil gjerne vite om kommunen vil vurdere enten \u00e5 hjelpe kultursenteret med \u00e5 f\u00e5 installert en heis slik at lokalene deres blir mer universelt utformede, eller til \u00e5 finne andre lokaler som kan brukes av flere, om ikke av alle. KRPF var p\u00e5 befaring p\u00e5 Bergen internasjonale kultursenter i Kong Oscars gate 29. august med s\u00f8kelys p\u00e5 steder som tilbyr gratis kulturaktiviteter for barn og unge. Beklageligvis fungerte ikke byggets trappeheis da r\u00e5det kom p\u00e5 bes\u00f8k. Dette f\u00f8rte til at tre av r\u00e5dets medlemmer ikke hadde mulighet for \u00e5 delta p\u00e5 hele befaringen. Bergen internasjonale kultursenter er en stiftelse som drives med tilskudd fra Bergen kommune. Kultursenteret har hatt tilhold i bygget Fensal siden 2007, og brukerne av senteret trives godt i bygget og med den sentrale plasseringen. Det er likevel n\u00f8dvendig og \u00f8nskelig at bygget f\u00e5r en mer universal utforming slik at aktivitetene blir tilgjengelige for alle grupper. Bergen internasjonale kultursenter har i dag ikke heis, men det er installert en trappeheis med sete fra garderobe p\u00e5 gateplan opp til 2.etg i storsalen. Denne heisen fungerte dessverre ikke da KRPF var p\u00e5 bes\u00f8k, slik at hoveddelen av befaringen og informasjonsutveksling ble gjennomf\u00f8rt i garderoben. Leder ved kultursenteret melder at trappeheisen relativt ofte er ute av drift, og at den krever stadig ettersyn. Heisen kan i tillegg bare brukes av personer med mindre funksjonsnedsettelse, ikke av personer som er avhengig av elektrisk rullestol. Huseier i Kong Oscars gate 15 er Ervingen kulturhus AS. Bergen internasjonale kultursenter har god dialog med huseier, og sendte 24.10.2024 et skriv til huseier med foresp\u00f8rsel om oppgradering med installasjon av heis i bygget. Dette vil \u00f8ke tilgjengeligheten for flere grupper, samt gi \u00f8kt sikkerhet i trappegang, s\u00e6rlig med hensyn til barn som g\u00e5r opp og ned trappene. I samme skriv til huseier tar Bergen internasjonale kultursenter ogs\u00e5 opp andre mangler i forhold til universell utforming i bygget: \u2022 D\u00e5rlige akustiske forhold i garderobe og storsal som er utfordrende for h\u00f8rselshemmede. \u2022 D\u00e5rlig ventilasjon. \u2022 Manglende parkeringsmuligheter for personer med funksjonsnedsettelse. Postadresse: Telefon: Pb. 7700, Bergen, 5020 BERGEN E-post: kultur@bergen.kommune.no Kontoradresse: Internett: www.bergen.kommune.no R\u00e5dhusgaten 10 Bergen internasjonale kultursenter \u00f8nsker en \u00e5pen og god dialog med huseier om hvordan en sammen kan f\u00e5 dette til. Kultursenteret vil derfor unders\u00f8ke muligheter og tilskuddsordninger hvor senteret som frivillig organisasjon kan s\u00f8ke om midler til delfinansiering av bedre universell utforming av bygget. Bergen kommune ved Seksjon for kunst og kulturutvikling administrerer tilskudd til Bergen internasjonale kultursenter. Bergen kommune er verken huseier eller leietaker, men st\u00f8tter \u00f8nsket om universell utforming av forsamlingslokaler. Driftstilskudd til Bergen Internasjonale kultursenter gis over egen linje i Bergen kommunes budsjett, og vedtas i \u00e5rlige budsjettfremlegg. I budsjett for 2025 er det ikke foresl\u00e5tt \u00f8kning i tilskuddsmidlene til kultursenteret i forhold til tidligere \u00e5r. Med vennlig hilsen Seksjon for kunst og kulturutvikling Maja Zahl konstituert seksjonssjef S\u00f8lvi Litleskare seniorr\u00e5dgiver Side 2 av 2 "
}