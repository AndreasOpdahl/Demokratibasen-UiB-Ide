{
  "dokument_id": "82b6405c-0b68-55c9-83be-bb9fd38103ed",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 25.06.2024",
  "url": "https://bergen.kommune.no/politikere-utvalg/api/fil/bk360/10660997/Framstilling-Horingssaker-til-forretningsutvalget-25-06-2024",
  "tekst": " Forretningsutvalget Saksframstilling V\u00e5r referanse: 2023/257837-120 Saksbehandler: Anne Marit Myrstad Eriksen H\u00f8ringssaker til forretningsutvalget 25.06.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - revisjon av farledsforskrift 2024 2. H\u00f8yring - planstrategi for Oster\u00f8y kommune 2024 \u2013 2027 3. H\u00f8ring - utredning av forbrenningsutslipp som tillegg til konsekvensutredningene for feltene i Yggdrasil-omr\u00e5det og for Tyrvingfeltet 4. H\u00f8yring \u2013 kommunal planstrategi for Bj\u00f8rnafjorden kommune 2024-2028 5. H\u00f8ring - Ny barnelov - Likestilt foreldreskap og felles omsorg for barn etter samlivsbrudd 6. H\u00f8ring - Forslag til endringer i krisesenterloven 7. H\u00f8ring - Nasjonal veileder for kommunelegefunksjonen og samfunnsmedisinsk arbeid i kommunen 8. H\u00f8yring og offentleg ettersyn av forslag til Utviklingsplan for Vestland 2024 \u2013 2028, regional planstrategi Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring av revisjon av farledsforskrift 2024 Kystverket sender med dette p\u00e5 h\u00f8ring forslag til endringer i kartgrunnlaget til forskrift 11. desember 2019 nr. 1834 om farleder. Endringene vil etter planen tre i kraft 23. september 2024. Det er forskrift 11. desember 2019. nr. 1834 om farleder som fastsetter hva som er hoved- og biled, og som dermed trekker opp grensene for statens myndighet og ansvar. Farledsforskriften skal definere geografisk skille mellom statlig og kommunalt sj\u00f8areal. 1 Gjennom dette defineres ogs\u00e5 ansvar for isbryting, fjerning av farlige gjenstander i farleden og hvem som skal oms\u00f8kes ved tiltak og gi tillatelser. Staten er ogs\u00e5 myndighet etter HFL for tiltak som kan p\u00e5virke sikkerhet og ferdsel osv i leden. I denne revisjonen er det vurdert forslag til reviderte ankringsomr\u00e5der i Vestland og Rogaland., Andre deler av kysten vil m\u00e5tte vurderes i senere revisjoner av forskriften. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 2. september 2024. 2. H\u00f8yring - planstrategi for Oster\u00f8y kommune 2024 \u2013 2027 Oster\u00f8y heradsstyre har sendt p\u00e5 h\u00f8ring \u2018Planstrategi for Oster\u00f8y kommune 2024 \u2013 2027\u2019. Planstrategien bygger i stor grad p\u00e5 planstrategien for forrige valgperiode ved at utviklingstrekk og utfordringer er mye de samme som i forrige periode. Det er ogs\u00e5 fremdeles kommuneplaner og temaplaner som ikke er p\u00e5begynt eller vedtatt i samsvar med tidsplanen i planstrategien. Disse er i hovedsak f\u00f8rt med over i denne planstrategien. Oster\u00f8y kommune har ambisjon om \u00e5 opprettholde et planverk som evner \u00e5 sikre samfunnet velferd, n\u00e6ringsutvikling, arbeidsplasser og gode lokalsamfunn for framtiden, alt i et overordnet b\u00e6rekraftperspektiv. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 30. august 2024. 3. H\u00f8ring - utredning av forbrenningsutslipp som tillegg til konsekvensutredningene for feltene i Yggdrasil-omr\u00e5det og for Tyrvingfeltet Aker BP, som operat\u00f8r av feltene Hugin, Munin og Fulla i Yggdrasil-omr\u00e5det og Tyrvingfeltet legger frem utredninger av forbrenningsutslipp som tillegg til konsekvensutredningene for feltene. Yggdrasil-omr\u00e5det har gjennomg\u00e5tt en formell konsekvensutredningsprosess iht petroleumsloven og petroleumsforskriften. Tyrvingfeltet har gjennomg\u00e5tt en formell konsekvensutredningsprosess iht petroleumsloven og petroleumsforskriften. Energidepartementet sendte 2. mai 2024 et forslag til endringer i departementets \u00abVeiledning til plan for utbygging og drift av en petroleumsforekomst (PUD) og plan for anlegg og drift av innretninger for transport og for utnyttelse av petroleum (PAD)\u00bb p\u00e5 h\u00f8ring. Veiledningen foresl\u00e5r at forbrenningsutslipp skal inkluderes i en konsekvensutredning for fremtidige prosjekter. I lys av overnevnte, og den store samfunnsmessige betydningen av de p\u00e5g\u00e5ende utbyggingene, mener Aker BP som operat\u00f8r for utbyggingene at det er hensiktsmessig \u00e5 gjennomf\u00f8re en utredning av forbrenningsutslipp (sluttbrukerutslipp) som et tillegg til de allerede gjennomf\u00f8rte konsekvensutredningene 2 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 31. juli 2024. 4. H\u00f8yring \u2013 kommunal planstrategi for Bj\u00f8rnafjorden kommune 2024-2028 Bj\u00f8rnafjorden formannskap har lagt forslag til kommunal planstrategi for Bj\u00f8rnafjorden kommune 2024-2028 ut p\u00e5 h\u00f8ring og til offentlig ettersyn. Planstrategien skal v\u00e6re et hjelpemiddel for kommunen til \u00e5 styre samfunnsutviklinga i \u00f8nsket retning og f\u00e5 til en bedre og mer behovsstyrt planlegging. Et viktig m\u00e5l er \u00e5 gi grunnlag for politisk prioritering av planoppgaver. Planstrategien skal se p\u00e5 utviklingstrekk og forventede endringer i kommunen. I tillegg skal planstrategien vise utfordringsbilde og potensiale i kommunen som samfunn og organisasjon. Planstrategien skal ogs\u00e5 vise strategiske valg knyttet til samfunnsutvikling inkl. langsiktig arealbruk, milj\u00f8utfordringer og tjenesteyting. Alt dette skal danne grunnlaget for \u00e5 vurdere planbehovet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 5. august 2024. 5. H\u00f8ring - Ny barnelov - Likestilt foreldreskap og felles omsorg for barn etter samlivsbrudd Barne- og familiedepartementet sendte 18.06.2024 forslag til endringer i barneloven mv. som gjelder likestilt foreldreskap og felles omsorg for barn etter samlivsbrudd p\u00e5 h\u00f8ring. Forslagene er en del av regjeringens oppf\u00f8lging av NOU 2020: 14 Ny barnelov \u2013 Til barnets beste, og punktet i Hurdalsplattformen om at regjeringen vil \u00abs\u00f8rgje for at likestilt foreldreskap blir underst\u00f8tta i ny barnelov, og vurdere \u00e5 gjere delt bustad til barnelovas hovudregel\u00bb. Departementet foresl\u00e5r at foreldre som utgangspunkt skal ha samme beslutningsmyndighet over barnet etter et samlivsbrudd. Med dette vil loven bedre legge til rette for at likestilte foreldreskap kan videref\u00f8res etter brudd. Forslaget inneb\u00e6rer at delt bosted blir lovens hovedregel for det som gjelder bostedsmyndigheten, forslagsvis kalt \u00abforeldrefullmakt\u00bb. foresl\u00e5r videre en bestemmelse om at foreldre forventes \u00e5 samarbeide om \u00e5 ivareta barnets helse, livskvalitet og utvikling. Departementet foresl\u00e5r ogs\u00e5 enkelte tiltak for \u00e5 motvirke samv\u00e6rshindring. Departementet foresl\u00e5r at det innf\u00f8res en plikt for retten til \u00e5 treffe midlertidig avgj\u00f8relse i saker som gjelder samv\u00e6rshindring. Forslagene i dette h\u00f8ringsnotatet m\u00e5 derfor ses i sammenheng med hverandre. Departementet videref\u00f8rer lovbestemt mekling, men presiserer i loven at det er to underkategorier av mekling kalt familieveiledning og foreldretvistmekling, henholdsvis for tilfeller der foreldre til barn under 16 \u00e5r g\u00e5r fra hverandre (\u00abbruddmeklinger\u00bb) og tilfeller der foreldre vil g\u00e5 til domstolen med en foreldretvistsak. Form\u00e5let med meklingen skal v\u00e6re \u00e5 gi foreldre informasjon og et grunnlag for videre samarbeid, og sette dem i stand til \u00e5 lage avtaler som ivaretar helsen, livskvaliteten og utviklingen til barnet. 3 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 8. september 2024. 6. H\u00f8ring - Forslag til endringer i krisesenterloven Barne- og familiedepartementet sendte 14.06.2024 forslag til endringer i i lov 19. juni 2009 nr. 44 om kommunale krisesentertilbod (krisesenterlova) p\u00e5 h\u00f8ring. Bakgrunnen for forslagene er at det er avdekket utfordringer i krisesentertilbudet. I dette h\u00f8ringsnotatet foresl\u00e5r departementet \u00e5 tydeliggj\u00f8re at krisesentertilbudet skal omfatte oppf\u00f8lging i reetableringsfasen i samarbeid med andre deler av tjenesteapparatet og \u00e5 lovfeste at kommunen skal s\u00f8rge for likeverdige botilbud for brukere som av ulike grunner ikke kan benytte seg av dagens botilbud. Departementet foresl\u00e5r videre en forskriftshjemmel om fysisk utforming av krisesenterlokaler, en ny bestemmelse om samers rettigheter, en bestemmelse om at det ikke kan kreves egenandeler i tjenesten, en bestemmelse om tilgangen til \u00e5 behandle personopplysninger, samt en bestemmelse om oppslag mot Folkeregisteret og tilgang til taushetsbelagte opplysninger. I tillegg dr\u00f8fter departementet flere problemstillinger og ber h\u00f8ringsinstansene om innspill p\u00e5 ulike l\u00f8sninger. Barne- og familiedepartementet vil videre vurdere om det er flere sp\u00f8rsm\u00e5l som b\u00f8r utredes n\u00e6rmere, og som det kan v\u00e6re aktuelt \u00e5 h\u00f8re p\u00e5 et senere tidspunkt. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 16.september 2024. 7. H\u00f8ring - Nasjonal veileder for kommunelegefunksjonen og samfunnsmedisinsk arbeid i kommunen Helsedirektoratet sendte 19. 06.2024 \u00abNasjonal veileder for kommunelegefunksjonen og samfunnsmedisinsk arbeid i kommunen\u00bb p\u00e5 h\u00f8ring. Nasjonal veileder for kommunelegefunksjonen og samfunnsmedisinsk arbeid i kommunen er laget p\u00e5 oppdrag fra Helse- og omsorgsdepartementet. Departementet ba Helsedirektoratet, i samarbeid med Folkehelseinstituttet, KS, Legeforeningen og eventuelt pasient- og brukerorganisasjoner og andre relevante akt\u00f8rer, om \u00e5 utarbeide en nasjonal veileder for h\u00e5ndtering av kommunenes samfunnsmedisinske oppgaver og for kommunelegens oppgaver og funksjon. Departementet ba blant annet om at om at veilederen omtalte: \u2022 Eksempler p\u00e5 hensiktsmessig organisatorisk plassering av kommunelegefunksjonen. \u2022 Ivaretagelse av samfunnsmedisinske vurderinger i kommunale planprosesser, herunder samfunnsplanleggingen og i saksbehandlingen. \u2022 Hvilken kompetanse og kapasitet som er n\u00f8dvendig for \u00e5 h\u00e5ndtere oppgavene i kommunelegefunksjonen. \u2022 Hvordan kommunen kan legge til rette for samfunnsmedisinsk beredskap. \u2022 Interkommunalt samarbeid om kommunelegefunksjonen. 4 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist 15.oktober 2024. 8. H\u00f8yring og offentleg ettersyn av forslag til Utviklingsplan for Vestland 2024 \u2013 2028, regional planstrategi Vestland fylkeskommune har sendt p\u00e5 h\u00f8ring forslag til Utviklingsplan for Vestland 2024- 2028, regional planstrategi. Utviklingsplanen er Vestland sin regionale planstrategi etter plan- og bygningsloven \u00a7 7- 1. Den beskriver de viktigste utviklingstrekkene, utfordringene og mulighetene for Vestland fremover, og viser hvordan disse b\u00f8r m\u00f8tes. Utviklingsplanen trekker opp fire satsingsomr\u00e5der og hovedm\u00e5l og ti strategier. Utviklingsplanen tar ogs\u00e5 stilling til hvilke sp\u00f8rsm\u00e5l som skal f\u00f8lges opp gjennom regional planlegging. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 16. september 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring av revisjon av farledsforskrift 2024\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8yring - planstrategi for Oster\u00f8y kommune 2024 \u2013 2027\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - utredning av forbrenningsutslipp som tillegg til konsekvensutredningene for feltene i Yggdrasil-omr\u00e5det og for Tyrvingfeltet\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8yring - planstrategi for Bj\u00f8rnafjorden kommune 2024 \u2013 2028\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring - Ny barnelov - Likestilt foreldreskap og felles omsorg for barn etter samlivsbrudd\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i krisesenterloven\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8ring - Nasjonal veileder for kommunelegefunksjonen og samfunnsmedisinsk arbeid i kommunen\u00bb p\u00e5 vegne av Bergen kommune. 8. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8yring og offentleg ettersyn av forslag til Utviklingsplan for Vestland 2024 \u2013 2028, regional planstrategi\u00bb p\u00e5 vegne av Bergen kommune. 5 Dato: 19. juni 2024 \u00d8ivind Hauge St\u00f8le - Fagleder Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 6 "
}