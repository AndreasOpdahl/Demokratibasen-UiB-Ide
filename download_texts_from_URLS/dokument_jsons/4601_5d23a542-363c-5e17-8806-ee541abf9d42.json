{
  "dokument_id": "5d23a542-363c-5e17-8806-ee541abf9d42",
  "doc_type": "case_attachment",
  "kommune": 4601,
  "tittel": "H\u00f8ring - Endringar i forskrift om menerstatning ved pasientskader (endringar i invalidi(2627963)",
  "url": "https://bergen.kommune.no/politikere-utvalg/api/fil/bk360/11988729/Horing-Endringar-i-forskrift-om-menerstatning-ved-pasientskader-endringar-i-invalidi-2627963-",
  "tekst": "I f\u00f8lge liste Dykkar ref V\u00e5r ref Dato 25/314-1 28. januar 2025 H\u00f8yring - Endringar i forskrift om menerstatning ved pasientskader (endringar i invaliditetstabellen) og forskrift om Norsk Pasientskadeerstatning m.m. (oppnemning av brukarrepresentantar) Helse- og omsorgsdepartementet sender p\u00e5 h\u00f8yring forslag til endringar i forskrift om menerstatning ved pasientskader og forskrift om Norsk Pasientskadeerstatning og Pasientskadenemnda med h\u00f8yringsfrist 30. april 2025. Bakgrunnen for forslaget Den 15. mars 2021 tredde ei eiga forskrift om meinerstatning ved pasientskade i kraft. Forskrifta blei blant anna utarbeida p\u00e5 bakgrunn av at departementet s\u00e5g behov for \u00e5 legge betre til rette for likebehandling, f\u00f8rehandsvisse og enklare og raskare sakshandsaming. Erfaringa med forskrifta er at den overordna fungerer godt og etter hensikta. I forskrifta er det tabellar til bruk ved fastsetting av invaliditetsgraden p\u00e5 ei rekke medisinske omr\u00e5de. Norsk pasientskadeerstatning (NPE) har, i samarbeid med fleire spesialistar som etter avtale med NPE tar oppdrag som sakkunnige, og i samr\u00e5d med Nasjonalt klageorgan for helsetenesta (Helseklage), utarbeidd utkast til invaliditetstabellar for nye medisinske omr\u00e5de og tilstandar. Finans Norge har bidratt med innspel til tabellen om psykiske lidingar. Hovudinnhaldet i h\u00f8yringsnotatet Departementet foresl\u00e5r i h\u00f8yringsnotatet \u00e5 ta nye medisinske omr\u00e5de og tilstandar inn i invaliditetstabellen i forskrift om menerstatning ved pasientskader. Det er foresl\u00e5tt fire nye underpunkt til omr\u00e5det psykiske lidingar, eit nytt samla punkt om skade p\u00e5 urinvegar og eit nytt punkt om f\u00f8lgjetilstander etter kreftsjukdom. Postadresse Kontoradresse Telefon* Avdeling Saksbehandlar Postboks 8011 Dep Teatergt. 9 22 24 90 90 Helserettsavdelinga Ina Solb\u00f8e 0030 Oslo Org.nr. postmottak@hod.dep.no www.hod.dep.no 983 887 406 Vidare er det foresl\u00e5tt at namngjevne brukarorganisasjonar ikkje lenger skal ha einerett til \u00e5 foresl\u00e5 brukarrepresentantar og vara for desse til pasientskadenemndene. Forslaget inneber at \u00a7 10 andre ledd og \u00a7 11 andre ledd i forskrift om Norsk Pasientskadeerstatning og Pasientskadenemnda blir oppheva. Ekspertgruppa for \u00e5 evaluere saksbehandling i pasientskadeordninga leverte sin rapport 22. august 2024, og tilr\u00e5dde generelt at Helseklage lyser ut ledige verv i Pasientskadenemnda offentleg. Rapporten deira blei sendt p\u00e5 alminneleg h\u00f8yring 27. august 2024 med frist 15. november 2024. Departementet vil oppsummere og vurdere h\u00f8yringsinnspela f\u00f8r det blir tatt endeleg stilling til korleis rekrutteringa av brukarrepresentantar b\u00f8r skje i framtida. Vi ber om at h\u00f8yringsuttalane sendast inn digitalt p\u00e5 regjeringen.no under \u00abSend inn h\u00f8ringssvar\u00bb. Her er det mogleg \u00e5 registrere seg, mellomlagre svar og laste opp vedlegg. Det er ogs\u00e5 anledning til \u00e5 sende h\u00f8yringsuttalar utan \u00e5 registrere seg. H\u00f8yringar er opne, og alle kan sende h\u00f8yringsuttalar til oss. Merk at uttalar som hovudregel er offentlege etter offentleglova, og vil bli publisert saman med andre h\u00f8yringsuttalar. H\u00f8yringsinstansane bes om \u00e5 vurdere om h\u00f8yringsnotatet b\u00f8r sendast til underliggande etatar eller verksemder, tilknytte verksemder, medlemmer eller liknande. Sp\u00f8rsm\u00e5l om h\u00f8yringen kan rettes til seniorr\u00e5dgiver Eldrid Byberg (eldrid.byberg@hod.dep.no, tlf. 92602967). Med helsing Elisabeth Salvesen (e.f.) ekspedisjonssjef Ina Solb\u00f8e konsulent Dokumentet er signert elektronisk og har derfor ikkje handskrivne signaturar Side 2 "
}