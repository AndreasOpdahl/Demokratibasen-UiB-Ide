{
  "dokument_id": "475fcbfd-4d7c-538a-a104-b0813d463373",
  "doc_type": "case_attachment",
  "kommune": 4601,
  "tittel": "Fagnotat datert 04.08.2023",
  "url": "https://bergen.kommune.no/politikere-utvalg/api/fil/bk360/9338611/Fagnotat-datert-04-08-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14921-2 (Arbeidssted) Saksbehandler: Daniel Holm\u00e5s Aalerud Dato: 04.08.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 208/207/0/0 Rollandslia 110. Klage p\u00e5 avslag. P\u00e5bygg, parkeringskjeller. m.m. Blokk A. Ansvarlig s\u00f8ker Holon Bergen AS v/ sivark. Gunnar K. Rosendahl p\u00e5 Hvem klager? vegne av tiltakshaver Rolland Borettslag ved brev datert 07.07.2023. P\u00e5bygg med en ny (femte) etasje, tilbygg med trappe- og heishus, utomhusarbeider og ombygging i eksisterende bygg for tilkomst til Tiltaket trappehus samt underbygg med parkeringskjeller. Vedtak datert 30.06.2023 avsl\u00e5r tiltaket jf. reguleringsplanens \u00a7 2.1 og Vedtaket 6.1.6 vedr maksimal parkeringsdekning og sanering av overflateparkering samt pbl. \u00a7 29-2 vedr. visuelle kvaliteter. Reguleringsplan for Rolland Borettslag (PlanID 65870000), regulert til bolig, underjordisk garasjeanlegg og utomhusareal. Planstatus KPA2018 viser eiendommen som byfortettingssone og ytre fortettingssone. Klager er uenig i kommunens vurdering av oms\u00f8kte dispensasjoner og av Klagegrunner tiltakets visuelle kvaliteter. Behov for ytterligere Det m\u00e5 framkomme dokumentasjon p\u00e5 at renovasjonsteknisk plan er saksbehandling ved godkjent. eventuell omgj\u00f8ring Vedtak datert 30.06.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Kari Arnetveit Fung. Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om p\u00e5bygg, tilbygg, utomhusarbeider, parkeringskjeller og ombygging ble avsl\u00e5tt ved vedtak datert 30.06.2023. Vedtaket er p\u00e5klaget ved brev datert 07.07.2023 1.2. Opplysninger av vesentlig betydning for behandling av klagen Merk at klagen gjelder fire separate vedtak for blokk A-D i borettslaget. Dette fagnotatet gjelder kun byggesaken for blokk A. Plasseringen av blokk A framg\u00e5r av kartutsnittet under: Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra Gnr. 208, bnr. 222 og 349 (Barkaleitet Borettslag) og Gnr. 208, bnr. 358 (Veronica Elisabet og Knut Ivar Fosse). Merknader fra Barkaleitet borettslag g\u00e5r p\u00e5 tap av sol og dagslys i deler av borettslaget dersom naboeiendommen bebygges med en ekstra etasje. Merknader fra Fosse fremmer at det vilk\u00e5rene for \u00e5 dispensere ikke er oppfylt i saken. Det vises s\u00e6rlig til at parkeringsdekningen for borettslaget er avklart i en nylig vedtatt plan og at en \u00f8kning i parkeringsdekningen vil stride med m\u00e5l om \u00e5 redusere biltrafikk. Ansvarlig s\u00f8ker har kommentert merknadene fremmer at soltapet for Barkaleitet ikke vil v\u00e6re vesentlig. Det anf\u00f8res ogs\u00e5 at parkeringsdekningen som det legges opp til er i tr\u00e5d med planens intensjon. Plan- og Bygningsetaten har vurdert merknadene, vedr. tap av sol vises det til at tiltaket er i tr\u00e5d med regulert byggeh\u00f8yde, slik at dette forholdet er avklart i reguleringsplanen. Vedr. merknader fra Fosse har fagetaten rent overordnet kommet til samme konklusjon hva ang\u00e5r grunnlaget for \u00e5 innvilge dispensasjon i saken. Byarkitekten har gitt uttalelse datert 25.05.2023. Byarkitekten er negativ til valgt utforming av tiltaket da fasadel\u00f8sningen for p\u00e5bygg og tilbygg gir en uheldig brytning med eksisterende bebyggelse, en uheldig estetisk oppbygning av utearealene. Statens Vegvesen har gitt uttalelse datert 24.05.2023. Statens Vegvesen viser til at Bergen kommune har inng\u00e5tt en byvekstavtale med staten og Vestland Fylkeskommune, hvor byen har forpliktet seg til en restriktiv politikk hva ang\u00e5r etablering av nye parkeringsplasser. Vegvesenet vurderer at dispensasjonen strider med nasjonale og regionale m\u00e5l om reduksjon i personbiltrafikken. Saksnummer KLAGE-2023/14921 Side 2 av 7 Vestland Fylkeskommune har gitt uttalelse datert 23.05.2023. Vestland Fylkeskommune frar\u00e5der at det innvilges dispensasjon da tiltaket ligger til et omr\u00e5de med h\u00f8y trafikkgjennomstr\u00f8mning. Fylkeskommunen viser til byvekstavtalen og fremmer at kapasiteten i veinettet ved tiltaket alt er n\u00e6r utt\u00f8mt. Plan- og bygningsetatens planavdeling har gitt uttalelse datert 25.04.2023 da det dreier seg om dispensasjon fra en nylig vedtatt reguleringsplan. Planavdelingen viser til at dispensasjonss\u00f8knaden gjelder forhold som nylig er avklart i plan. 2. Om klagen Klager anf\u00f8rer at parkeringsdekning for eksisterende og nye leiligheter i borettslaget er i tr\u00e5d med vedtatt plan, alts\u00e5 0,9 plasser per 100m2 BRA for eksisterende leiligheter og 0,6 plasser per 100m2 BRA for p\u00e5bygg. Det anf\u00f8res at tiltaket vil gi redusert utomhusparkering med 17 plasser, men \u00f8kt innend\u00f8rs parkering slik at det totalt vil bli en \u00f8kning p\u00e5 19 parkeringsplasser ved prosjektet. Klager anf\u00f8rer at byr\u00e5dets planvedtak er beheftet ved feil da det ikke har v\u00e6rt intensjonen at plangjennomf\u00f8ringen skal medf\u00f8re sanering av 30 parkeringsplasser. Det anf\u00f8res at plassene som borettslaget \u00f8nsker \u00e5 opprettholde er n\u00f8dvendig for gjesteparkering, s\u00e6rlig for eldre beboere som er avhengig av hjemmetjeneste eller bes\u00f8k fra familie og venner. Klager anf\u00f8rer ogs\u00e5 tiltaket har tilstrekkelige visuelle kvaliteter, og er s\u00e6rlig uenig med Byarkitektens vurderinger. Det vises ogs\u00e5 til at salg av leiligheter i femte etasje er \u00f8nsket i prosjektet av rent \u00f8konomiske hensyn. En videref\u00f8ring av terrasseprinsippet i utformingen av bygget ville gi mindre tilgjengelig areal i femte etasje. Det vises til klagen i sin helhet. 3. Vurdering av klagen F\u00f8rst inngis noen bemerkninger om gjeldende reguleringsplan og anf\u00f8rsler om feil i planvedtaket samt byvekstavtalen og overordnede f\u00f8ringer for parkeringsdekningen i plansaker. Klager viser til at planvedtaket har redusert antall parkeringsplasser i borettslaget, og anf\u00f8rer at dette beror p\u00e5 feil og er i strid med intensjonen ved planvedtaket. Ved planvedtak ble det besluttet av Bystyret \u00e5 ta ut felt SPP1 (parkering) fra planen. Holon Bergen v/ Siv. Ark Rosendahl (ansvarlig s\u00f8ker i denne saken) p\u00e5klaget planvedtaket p\u00e5 vegne av borettslaget. Som det framg\u00e5r av kommunens klagevurdering ble det ved planvedtak vurder at1: \u00abSlik byr\u00e5det vurderte det var det ikke \u00f8nskelig \u00e5 frata borettslaget eksisterende parkeringsplasser, men at det heller ikke er \u00f8nskelig \u00e5 tilrettelegge for \u00f8kt antall parkeringsplasser. (...) Byr\u00e5det har likevel vurdert at det er hensiktsmessig med noen overflateparkeringsplasser for bevegelseshemmede og gjesteparkering for n\u00f8dvendige funksjoner som eksempelvis hjemmehjelp. P\u00e5 bakgrunn av de vurderingene ovenfor kom byr\u00e5det frem til at felt SPP1 skulle 1 Sak \u00ab\u00c5sane, gnr. 208 bnr. 207 mfl. Rolland borettslag, p\u00e5bygg blokk, Reguleringsplan\" Saksnr 20708238 doknr. 117 Saksnummer KLAGE-2023/14921 Side 3 av 7 utg\u00e5 i sin helhet, men felt SPP2 beholdes med forutsetningen om at den brukes til HC parkering, inntil fire gjesteparkeringsplasser og noe av p\u00e5krevd sykkelparkering.\u00bb Klagen ble ikke tatt til f\u00f8lge, og er stadfestet av Statsforvalteren i Vestland den 25.05.20252. Statsforvalteren konkluderte da med at: \u00abVed behandlingen av planen har det v\u00e6rt lagt avgj\u00f8rende vekt p\u00e5 at det er kort avstand fra borettslaget til bydelssenter og knutepunkt for kollektivtrafikk, og dette tilsier etter kommunens syn at parkeringsdekningen b\u00f8r ligge p\u00e5 et lavt niv\u00e5. Slik vi ser det bygger de valgte l\u00f8sningene for parkering derfor p\u00e5 reguleringsmessige hensyn og er ogs\u00e5 tilstrekkelig grundige. Den valgte l\u00f8sningen er ogs\u00e5 i samsvar med KPA 2018s parkeringsnorm. Frigjort areal vil kunne inng\u00e5 i og brukes til uteopphold og lek.\u00bb Anf\u00f8rsler om at regulert parkeringsdekning er uttrykk for feil eller mangler ved planvedtaket kan ikke f\u00f8re fram. Bergen kommune har en overordnet m\u00e5lsetning om nullvekst i biltrafikken. Som part til Byvekstavtalen for bergensomr\u00e5det for 2019-2029 har kommunen forpliktet seg til \u00e5 arbeide for en begrensning av bilbasert transport til fordel for kollektivl\u00f8sninger samt l\u00f8sninger for gange og sykkel. Generelt vil det derfor ligges en h\u00f8y terskel for \u00e5 tillate dispensasjoner som utvider parkeringsdekningen ut over planavklart niv\u00e5. Klagers merknader vedr. vilk\u00e5rene for \u00e5 dispensere i saken er ikke egnet til \u00e5 endre fagetatens oppfatning av oms\u00f8kte dispensasjoner. Klager viser til at en vedtatt plan ikke f\u00e5r tilbakevirkende kraft for arealdisponeringer som er lovlig etablert forut for planvedtaket. Klager har imidlertid s\u00f8kt om nye tiltak som f\u00f8rer til at bestemmelser om arealdisponeringen (herunder overflateparkering og parkeringsdekning) trer inn jf. pbl. \u00a7 12-4 om at reguleringsplanen \u00abfastsetter framtidig arealbruk for omr\u00e5det og er ved kommunestyrets vedtak bindende for nye tiltak eller utvidelse av eksisterende tiltak\u00bb. Tiltaket er avhengig av dispensasjon fra reguleringsplanens \u00a7 2.10 om at \u00abParkeringsdekning for bil innenfor planomr\u00e5det skal v\u00e6re maksimal 0,9 plasser per 100 m2 BRA bolig og inntil 159 parkeringsplasser totalt.\u00bb og \u00a7 6.1.1 om at \u00abF\u00f8r det gis ferdigattest skal eksisterende overflateparkering med unntak av f_SPP v\u00e6re sanert, omgjort og opparbeidet som del av f_GF3-4. F_SGG4 skal v\u00e6re opparbeidet frem til f_SKV4 i 3 meters bredde.\u00bb Det framg\u00e5r av bestemmelsen i pbl. \u00a7 19-2 at kommunen \u00abkan\u00bb innvilge dispensasjon dersom \u00abhensynene bak bestemmelsen det dispensers fra, hensynene i lovens form\u00e5lsbestemmelse eller nasjonale eller regionale interesser\u00bb ikke blir \u00abvesentlig tilsidesatt\u00bb. Fordelene ved \u00e5 gi dispensasjon skal v\u00e6re \u00abklart st\u00f8rre\u00bb enn ulempene. Klager \u00f8nsker en l\u00f8sning hvor det etableres i alt 162 innvendige parkeringsplasser, samtidig som parkering p\u00e5 grunn bare delvis saneres, 20 utend\u00f8rs biloppstillingsplasser beholdes p\u00e5 f_SPP. Totalt inneb\u00e6rer tiltaket 182 parkeringsplasser. Planbestemmelser om parkeringsdekning er vedtatt for \u00e5 f\u00f8lge opp overordnede m\u00e5lsetninger om parkeringsdekning i KPA2018. Begrensinger i adgang til parkering skal begrense trafikken som genereres av planomr\u00e5det og gi positive milj\u00f8virkninger lokalt og regionalt. Sanering av 2 Statsforvalterens ref. 2021/1887 Saksnummer KLAGE-2023/14921 Side 4 av 7 overflateparkering har ogs\u00e5 en side mot estetiske hensyn da tiltakets omgivelser f\u00e5r et bilfritt preg til fordel for universelt utformede opparbeidede utomhusarealer. Klager viser til at dispensasjoner som oms\u00f8kt vil gi \u00f8kt tilgjengelighet til eiendommen. Dette er etter fagetatens syn ikke en relevant fordel i sakens anledning da den \u00f8kte tilgjengeligheten vil gjelde for kj\u00f8rende, en tilgjengelighetsform som planvedtaket uttrykkelig har \u00f8nsket \u00e5 begrense til planavklart omfang. Det framst\u00e5r ikke som at det foreligger noen praktiske hindre til for \u00e5 etablere regulert parkeringsdekning. Etter fagetatens syn er det i det vesentlige borettslagets \u00f8nske om parkeringsdekning ut over det som er avklart i planen som grunngir dispensasjonss\u00f8knaden. Dispensasjoner som oms\u00f8kt ville etter fagetatens syn tilsidesette viktige milj\u00f8hensyn og komme i strid med overordnede m\u00e5lsetninger for nullvekst i biltrafikken uten at dispensasjonene b\u00e6rer med seg relevante fordeler for areal- og ressursutnyttelsen p\u00e5 stedet. Det er fagetatens syn at kommunen ikke \u00abkan\u00bb vurdere en dispensasjon i saken da de kumulative vilk\u00e5rene i \u00a7 19-2 (2) ikke er innfridd. Klagers merknader vedr. visuelle kvaliteter har heller ikke denne v\u00e6rt egnet til \u00e5 endre fagetatens oppfatning av at tiltaket mangler tilstrekkelige visuelle kvaliteter. Klagen viser s\u00e6rlig til Byarkitektens uttalelser i saken og er gjennomg\u00e5ende uenig i at tiltaket ikke tilfredsstiller de planfastsatte m\u00e5lsetningene for visuelle kvaliteter i planomr\u00e5det. Det f\u00f8lger av bestemmelsen i pbl. \u00a7 29-2 at: \u00abEthvert tiltak (...) skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kankommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb I forarbeidene til plan- og bygningsloven vises det til at lokale bygningsmyndigheter m\u00e5 anses best egnet til \u00e5 foreta den skj\u00f8nnsmessige avveiningen av tiltakets visuelle kvaliteter basert p\u00e5 lokal byggeskikk og lokalpolitisk styring av den visuelle utviklingen i kommunen3. Reguleringsplanen har bestemmelser om arkitektur og estetikk. Det framg\u00e5r av planens \u00a7 2.1 at \u00abP\u00e5bygg og tilbygg skal gis en god materialbruk og en utforming med h\u00f8y arkitektonisk kvalitet. Det skal dokumenteres god funksjonell og arkitektonisk helhetsvirkning i forhold til eksisterende omgivelser. Ved prosjektering skal fargevalg, materialbruk og fasadenes bearbeiding bevisst brukes med sikte p\u00e5 at bygningsvolumene i st\u00f8rst mulig grad passer inn i og tilf\u00f8rer kvalitet til omr\u00e5det det er en del av. Den karakteristiske skr\u00e5dde fasadelinjen i kortfasadene med avtrappinger i altanfasadene skal videref\u00f8res\u00bb (Fagetatens understrekinger). \u00d8nsket utforming av blokk A framg\u00e5r av utsnittet under: 3 Ot.prp.nr. 45 (2007-2008) s. 230. Saksnummer KLAGE-2023/14921 Side 5 av 7 Som det framg\u00e5r av utsnittet etableres byggets femte etasje nettopp i brudd med fasadelinjen i kortfasadene med avtrappinger i altanfasadene. Helhetsvirkningen av heis- og trappehus i tilknytning til bygget gir store volum som tilsidesetter byggenes opprinnelige fasadeuttrykk. Det framg\u00e5r av byantikvarens uttalelse i saken at \u00abDen foresl\u00e5tte parkeringskjelleren fremst\u00e5r som en sokkel mot den eksisterende bebyggelsen\u00bb, slik at blokkene framst\u00e5r som mindre godt plassert i terrenget. Klager fremmer at parkeringskjellerens tak skal beplantes og opparbeides. Dette framg\u00e5r imidlertid ikke av s\u00f8knadstegningene og er ikke et forhold som fagetaten har hatt anledning til \u00e5 vurdere. Klager fremmer ogs\u00e5 rent \u00f8konomiske hensyn som \u00e5rsak til valgt uttrykk og utforming. Dette er imidlertid ikke et hensyn som ilegges vekt etter vurderingen av tiltaket etter pbl. \u00a7 29-2. Med bakgrunn i overst\u00e5ende opprettholder fagetaten vurderingen av at tiltaket mangler gode visuelle kvaliteter b\u00e5de \u00abi seg selv\u00bb og i \u00abforhold til dets plassering\u00bb jf. pbl. \u00a7 29-2. 4. Konklusjon Vedtak datert 30.06.2023 opprettholdes. Klagen tas ikke til f\u00f8lge. Vedlegg: Saksnummer KLAGE-2023/14921 Side 6 av 7 1. Oversiktskart 2. Oversiktsfoto 3. Situasjonsplan 4. Vedtak datert 30.06.2023 5. Klage datert 07.07.2023 6. Nabomerknader med ansvarlig s\u00f8kers kommentarer 7. Dispensasjonss\u00f8knad 8. Uttale fra planavdelingen datert 25.04.2023 9. Uttalelse fra Byarkitekten datert 25.05.2023 10. Uttalelse fra Statens Vegvesen datert 24.05.2023 11. Uttalelse fra Vestland Fylkeskommune datert 23.05.2023 12. Tegninger Saksnummer KLAGE-2023/14921 Side 7 av 7 "
}