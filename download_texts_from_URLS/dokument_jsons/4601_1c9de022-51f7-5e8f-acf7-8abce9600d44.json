{
  "dokument_id": "1c9de022-51f7-5e8f-acf7-8abce9600d44",
  "doc_type": "case_attachment",
  "kommune": 4601,
  "tittel": "Prosjektplan skolehelsetjeneste og helsestasjon for ungdom",
  "url": "https://bergen.kommune.no/politikere-utvalg/api/fil/bk360/10432534/Prosjektplan-skolehelsetjeneste-og-helsestasjon-for-ungdom",
  "tekst": "Forvaltningsrevisjon | Bergen kommune Skolehelsetjenesten og helsestasjon for ungdom Prosjektplan Mai 2024 \u00abForvaltningsrevisjon av skolehelsetjenesten og helsestasjon for ungdom og helsestasjon for ungdom - prosjektplan\u00bb Mai 2024 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Form\u00e5l og problemstillinger 2 2 Revisjonskriterier 3 3 Metode 6 4 Tid og ressursbruk 7 1 1 Form\u00e5l og problemstillinger 1.1 Bakgrunn Deloitte har i samsvar med bestilling fra kontrollutvalget i m\u00f8te den 23.04.2024, sak 40/24 utarbeidet en prosjektplan for forvaltningsrevisjon av skolehelsetjenesten og helsestasjon for ungdom og helsestasjon for ungdom i Bergen kommune. 1.2 Form\u00e5l og problemstillinger Form\u00e5let med prosjektet vil v\u00e6re \u00e5 unders\u00f8ke om Bergen kommune har system og rutiner for \u00e5 sikre et tilfredsstillende tilbud om skolehelsetjeneste og helsestasjon for ungdom (HFU), og om tilbudet er i samsvar med krav i regelverket og nasjonale anbefalinger. Med bakgrunn i form\u00e5let er det utarbeidet f\u00f8lgende problemstillinger som vil bli unders\u00f8kt: 1) I hvilken grad er det etablert et styringssystem (system for internkontroll) som bidrar til \u00e5 sikre et tilfredsstillende tilbud om skolehelsetjeneste og helsestasjon for ungdom i kommunen? Under dette planlegging, evaluering og ev. korrigering av tilbudene. 2) I hvilken grad sikrer kommunen at tilbudet i skolehelsetjenesten og helsestasjon for ungdom er i samsvar med krav i regelverket og nasjonale faglige retningslinjer? Under dette blant annet et tilstrekkelig tilgjengelig tilbud (f.eks. ledig drop-in timer og bruk av sosiale media, tilbud om legehjelp i helsestasjon for ungdom mv.) 3) I hvilken grad sikrer skolehelsetjenesten og helsestasjon for ungdom tilstrekkelig brukermedvirkning? Under dette: a) I hvilken grad er det etablert systemer for \u00e5 hente inn og nyttiggj\u00f8re seg av erfaringer fra brukere av tjenestene? b) Hvordan sikrer skolehelsetjenesten og helsestasjon for ungdom brukermedvirkning p\u00e5 systemniv\u00e5 (ungdomsr\u00e5d, elevr\u00e5d o.l.)? 1.3 Avgrensing Forvaltningsrevisjonen er avgrenset til \u00e5 gjelde Bergen kommune sin skolehelsetjeneste og helsestasjon for ungdom. 2 2 Revisjonskriterier 2.1 Innledning Revisjonskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Revisjonskriteriene under er ikke utt\u00f8mmende for hva som kan v\u00e6re relevant i forvaltningsrevisjonen. Andre kriterium vil kunne komme til dersom det skulle v\u00e6re n\u00f8dvendig for \u00e5 f\u00e5 en fullstendig unders\u00f8kelse og vurdering av problemstillingene. For dette forvaltningsprosjektet vil s\u00e6rlig lov om kommunale helse- og omsorgstjenester m.m. (helse- og omsorgstjenesteloven)1 med tilh\u00f8rende forskrifter v\u00e6re sentrale kilder for revisjonskriteriene. I tillegg er nasjonal faglig retningslinje for helsestasjon, skolehelsetjeneste og helsestasjon for ungdom en sentral kilde. 2.2 Regelverket om skolehelsetjenester og helsestasjon for ungdom Skolehelsetjenestene og helsestasjonene er lovfestede tjenester med forankring i helse- og omsorgstjenesteloven, samt forskrift om kommunens helsefremmende og forebyggende arbeid i helsestasjons- og skolehelsetjenesten (forskrift om helsestasjons- og skolehelsetjenesten).2 Det blir videre lagt f\u00f8ringer for kommunene sin styring av skolehelsetjenesten og helsestasjon for ungdom i forskrift om ledelse og kvalitetsforbedring i helse- og omsorgstjenesten.3 2.2.1 Krav om skolehelsetjeneste og helsestasjonstjeneste Alle kommuner skal tilby helsestasjon- og skolehelsetjenesten for barn og ungdom fra 0-20 \u00e5r. Kommunen skal dekke alle utgifter til disse tjenestene (\u00a7 3-2 i helse- og omsorgstjenesteloven, \u00a7 3 i forskrift om helsestasjons- og skolehelsetjenesten). Videre presiserer forskrift om helsestasjons- og skolehelsetjenesten \u00a7 1 at form\u00e5let til helsestasjon- og skolehelsetjenesten er \u00e5: \u2022 fremme psykisk og fysisk helse, \u2022 fremme gode sosiale og milj\u00f8messige forhold, \u2022 forebygge sykdom og skader, \u2022 utjevne sosiale helseforskjeller og \u2022 forebygge, avdekke og avverge vold, overgrep og omsorgssvikt. 2.2.2 Kommunen sitt ansvar I forskrift om helsestasjons- og skolehelsetjenesten \u00a7 3 g\u00e5r det fram at kommunen skal tilby helsestasjons- og skolehelsetjeneste for barn og ungdom 0-20 \u00e5r. Tjenestene skal ha et tverrfaglig tilbud. Forskrift om helsestasjons- og skolehelsetjenesten \u00a7 3 stiller krav til etablering og gjennomf\u00f8ring av systematisk styring av virksomhetens aktiviteter, som skal v\u00e6re i tr\u00e5d med 1 Lov om kommunale helse- og omsorgstjenester m.m. Gjeldende fra 2011: https://lovdata.no/dokument/NL/lov/2011-06-24-30?q=helse%20og%20omsorgstjenesteloven 2 Forskrift om kommunens helsefremmende og forebyggende arbeid i helsestasjons- og skolehelsetjenesten. Gjeldende fra 01.11.2018. https://lovdata.no/dokument/SF/forskrift/2018-10-19- 1584?q=Forskrift%20om%20helsestasjons-%20og%20skolehelsetjenesten. 3 Forskrift om ledelse og kvalitetsforbedring i helse- og omsorgstjenesten. Gjeldende fra 01.01.2017: https://lovdata.no/dokument/SF/forskrift/2016-10-28-1250 3 forskrift om ledelse og kvalitetsforbedring i helse- og omsorgstjenesten. Ansvaret for dette ligger til den som har det overordne ansvaret for virksomheten. Forskrift om ledelse og kvalitetsforbedring i helse- og omsorgstjenesten tydeliggj\u00f8r hvilke plikter kommuneledelsen har n\u00e5r det gjelder planlegging, gjennomf\u00f8ring, evaluering og korrigering av helse- og omsorgstjenestene. N\u00e5r det gjelder planlegging, skal kommunen blant annet ha oversikt og beskrive virksomheten sine m\u00e5l, oppgaver, aktiviteter og organisering. Det skal v\u00e6re tydelig hvordan ansvar, oppgaver og myndighet er fordelt og hvordan det vil bli arbeidet systematisk for kvalitetsforbedring. Kommunen er videre ansvarlig for \u00e5 hente inn tilstrekkelig informasjon, ha oversikt over relevant regelverk o.l., ha oversikt over hvor i virksomheten det er risiko for svikt eller mangel p\u00e5 etterlevelse, og ha oversikt over medarbeidernes kompetanse og behov for oppl\u00e6ring. 2.3 Tjenestetilbud 2.3.1 Skolehelsetjeneste \u00a76 i forskrift om helsestasjons- og skolehelsetjenesten stiller en rekke krav til innholdet i skolehelsetjenesten. Det g\u00e5r frem at tilbudet til barn og unge i skolehelsetjenesten skal inneholde \u2022 helsefremmende og forebyggende psykososialt arbeid, \u2022 helseopplysning, helseunders\u00f8kelser av enkeltelever, veiledning og r\u00e5dgivning med oppf\u00f8lging og henvisning ved behov, \u2022 opplysning, bistand og undervisning i gruppe, klasse og p\u00e5 foreldrem\u00f8ter i den utstrekning skolen \u00f8nsker det, \u2022 kartlegging for \u00e5 avdekke risiko for fysiske og psykiske vansker/problemer og skjevutvikling, herunder ha s\u00e6rlig oppmerksomhet p\u00e5 \u00e5 forebygge, avdekke og avverge vold, overgrep og omsorgssvikt, og s\u00f8rge for tilbud om n\u00f8dvendig oppf\u00f8lging og hjelp, \u2022 opps\u00f8kende virksomhet ved behov, \u2022 samarbeid med skole om tiltak som fremmer godt psykososialt og fysisk l\u00e6rings- og arbeidsmilj\u00f8, \u2022 samarbeid om habilitering og rehabilitering av barn og ungdom med spesielle behov, herunder kronisk syke og funksjonshemmede, samt samarbeid om utarbeiding av eventuell individuell plan, \u2022 informasjon og tilbud om vaksinasjon i tr\u00e5d med Barnevaksinasjonsprogrammet \u2022 styrking av barn og unges autonomi og ferdigheter i \u00e5 mestre sin hverdag og forhold knyttet til deres fysiske, psykiske og seksuelle helse \u2022 r\u00e5d og veiledning i forhold til fysisk, psykisk og seksuell helse tilpasset ungdoms behov I tillegg har Helsedirektoratet en rekke anbefalinger som retter seg mot skolehelsetjenesten. Disse omfatter samhandling med skole, helseunders\u00f8kelse og helsesamtale, vold, overgrep og omsorgssvikt, oppf\u00f8lging ved behov, og andre tiltak. Helsedirektoratet anbefaler sterkt at skolehelsetjenesten: \u2022 Har systemrettet samarbeid med skolen, oversikt over elevenes helsetilstand og tilbyr seg \u00e5 bidra i skolens undervisning om seksuell helse \u2022 Tilbyr alle ungdomsskoleelever \u00e5 bes\u00f8ke helsestasjon for ungdom 4 \u2022 Bidrar i skolens arbeid med tiltak som fremmer et godt psykososialt milj\u00f8, i skolens arbeid med \u00e5 forebygge bruk av tobakk, alkohol og andre rusmidler og til gode rammer rundt skolem\u00e5ltidet og mattilbudet i skolen \u2022 Bidrar til \u00e5 f\u00f8lge opp elever med bekymringsfullt frav\u00e6r \u2022 Tilbyr alle barn og ungdommer en unders\u00f8kelse i skolehelsetjenesten ved skolestart og p\u00e5 8.trinn. Eleven b\u00f8r v\u00e6re lett avkledd under den somatiske delen av skolestartunders\u00f8kelsen \u2022 Har fokus p\u00e5 \u00e5 avdekke psykiske plager og lidelser og er oppmerksom p\u00e5 mulige bakenforliggende \u00e5rsaker ved henvendelser fra barn/ungdom \u2022 M\u00e5ler vekt og h\u00f8yde p\u00e5 barn og unge ved skolestart, 3. trinn og 8. trinn og har syn med i helsesamtalen \u2022 Har vold, overgrep og omsorgssvikt som tema i skolestartunders\u00f8kelsen og tar opp vold, overgrep og omsorgssvikt i helsesamtalen p\u00e5 8.trinn \u2022 Tilbyr oppf\u00f8lging til barn og ungdom med psykiske plager og lidelser og vurderer hjemmebes\u00f8k til barn og ungdom med s\u00e6rlige behov \u2022 Har tilgjengelig lege \u2022 Bruker et kj\u00f8nns- og legningsn\u00f8ytralt spr\u00e5k i all formidling og kommunikasjon og iverksetter tiltak for \u00e5 n\u00e5 gutter i st\u00f8rre grad 2.3.2 Helsestasjon for ungdom (HFU) Alle kommuner skal ha et gratis helsestasjonstilbud for ungdom opp til 20 \u00e5r (jf. \u00a7 3 i forskrift og helsestasjon- og skolehelsetjenesten). Helsestasjon for ungdom (HFU) skal v\u00e6re et supplement til og ikke erstatte skolehelsetjenesten. HFU skal ha lege tilgjengelig, skal tilby testing og behandling for seksuelt overf\u00f8rbare infeksjoner. HFU skal gi prevensjonsveiledning og sikre tilgjengelig og sikker prevensjon, samt tilby testing og behandling for seksuelt overf\u00f8rbare infeksjoner (jf. Forskrift om helsestasjon- og skolehelsetjenesten). Helsedirektoratet anbefaler i tillegg at HFU: \u2022 Har oversikt over de faktorene som kan virke inn p\u00e5 helsen til ungdom \u2022 Har oversikt over aktuelle tilbud og tjenester for ungdom \u2022 Er oppmerksom p\u00e5 mulige bakenforliggende \u00e5rsaker ved alle henvendelser fra ungdom \u2022 Bruker et kj\u00f8nns- og legningsn\u00f8ytralt spr\u00e5k i all formidling og kommunikasjon \u2022 Bidra til \u00e5 oppdage psykiske plager og lidelser hos ungdom \u2022 Tilby oppf\u00f8lgende samtaler til ungdom ved behov \u2022 Samarbeide med skolehelsetjenesten om \u00e5 gjennomf\u00f8re bes\u00f8k for ungdomsskoleelever \u2022 Iverksette tiltak for \u00e5 n\u00e5 gutter i st\u00f8rre grad 2.4 Kommunale styringsdokument og vedtak Relevante kommunale styringsdokument og vedtak om skolehelsetjeneste og helsestasjon for ungdom i Bergen kommune vil ogs\u00e5 kunne legges til grunn som revisjonskriterium. 5 3 Metode Deloitte utf\u00f8rer forvaltningsrevisjon i samsvar med gjeldende standard for forvaltningsrevisjon (RSK 001. Alle prosjekt blir kvalitetssikret i samsvar med kravene til kvalitetssikring i Deloitte Policy Manual (DPM). 3.1 Dokumentanalyse Rettsregler og kommunale vedtak vil bli gjennomg\u00e5tt og benyttet som revisjonskriterium. Videre vil informasjon om Bergen kommune og dokumentasjon p\u00e5 etterlevelse av interne rutiner, regelverk mm. bli samlet inn og analysert. Innsamlet dokumentasjon vil bli vurdert opp mot revisjonskriteriene. 3.2 Intervju For \u00e5 f\u00e5 supplerende informasjon til skriftlige kilder vil Deloitte intervjue utvalgte personer fra Bergen kommune som har ansvar for og/eller jobber i helsestasjon for ungdom og skolehelsetjenesten i de fire byomr\u00e5dene i kommunen (ca. 10-12 intervju) Vi \u00f8nsker ogs\u00e5 \u00e5 gjennomf\u00f8re fokusgruppeintervju med barn og unge ved utvalgte ungdomsskoler i de fire byomr\u00e5dene (eksempelvis elevr\u00e5dsrepresentanter) for \u00e5 f\u00e5 deres tilbakemeldinger p\u00e5 tilgjengelighet, kapasitet mv. i skolehelsetjenesten og helsestasjon for ungdom. Vi tar sikte p\u00e5 \u00e5 gjennomf\u00f8re intervju ved to skoler i hvert byomr\u00e5de; til sammen 8 intervju. 3.3 Sp\u00f8rreunders\u00f8kelse Revisjonen vil sende ut en elektronisk sp\u00f8rreunders\u00f8kelse til ansatte i skolehelsetjenesten og helsestasjon for ungdom for \u00e5 kartlegge deres erfaringer med blant annet kapasitet, tilbud og samarbeid. Deloitte vil ogs\u00e5 sende ut en kortfattet elektronisk sp\u00f8rreunders\u00f8kelse til ledere i bergensskolene for \u00e5 for \u00e5 kartlegge tilbud om, og samarbeid med skolehelsetjeneste og helsestasjon for ungdom. 3.4 Analyse av statistikk Revisjonen vil benytte statistikk fra Kommune-Stat-rapportering (KOSTRA) om helsestasjon for ungdom og skolehelsetjenesten, for \u00e5 sammenlikne Bergen kommune med landet, KOSTRA- gruppen og Vestland fylke. Det kan ogs\u00e5 v\u00e6re aktuelt \u00e5 sammenlikne Bergen kommune med utvalgte enkeltkommuner. 3.5 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til kommunen for uttale. Kommunens h\u00f8ringsuttale vil bli vedlagt den endelige rapporten som blir sendt til kontrollutvalget. 6 4 Tid og ressursbruk 4.1 N\u00f8kkelpersonell Birte Bj\u00f8rkelo er oppdragsansvarlig partner p\u00e5 oppdraget. I tillegg vil teamet best\u00e5 av prosjektleder Kjersti Gjuvsland (manager) Eirik Sagedal (konsulent) og Amy McEwan-Strand (senior konsulent). Deloitte har satt sammen et team som sikrer at prosjektet blir gjennomf\u00f8rt i samsvar med gjeldende retningslinjer, samt med n\u00f8dvendig kompetanse og erfaring innenfor kommunal revisjon. Deloitte har i forbindelse med prosjektplanleggingen vurdert at prosjektteamet fyller kravet til en uavhengig og objektiv revisjon. Den enkeltes uavhengighet vil ogs\u00e5 bli vurdert l\u00f8pende gjennom hele prosjektperioden. 4.2 Ressursbruk Med utgangspunkt i prosjektet sin karakter og planen som er lagt for hvordan prosjektet skal bli gjennomf\u00f8rt vil det ta totalt 590 timer \u00e5 gjennomf\u00f8re prosjektet. Dette inkluderer forberedelse av prosjektet, utarbeidelse av problemstillinger og prosjektplan, forberedelse og gjennomf\u00f8ring av datainnsamling, analyse av data og utarbeidelse og kvalitetssikring av rapport. Timetallet omfatter ogs\u00e5 presentasjon av ferdig rapport for kontrollutvalget. Timeestimatet inkluderer ikke forberedelse og gjennomf\u00f8ring av presentasjon i bystyreutvalg. En eventuell presentasjon av rapporten i bystyreutvalg vil bli fakturert etter medg\u00e5tt tid, inntil 6 timer i tillegg til det totale timetallet som er presentert over. Se vedlegg for oversikt over timefordeling. 4.3 Gjennomf\u00f8ringsplan Oppstart av prosjektet vil v\u00e6re slutten av juli 2024 og rapporten vil v\u00e6re klar for oversendelse til kontrollutvalget ved sekretariatet innen utgangen av januar 2025.4 For \u00e5 kunne gjennomf\u00f8re prosjektet innen denne fristen og med stipulert timebruk er det n\u00f8dvendig at kommunen sender over etterspurt dokumentasjon innen de frister som blir satt, og at utvalgte personer stiller til og verifiserer intervju. Fakturering av kostnadene ved prosjektet vil skje i samsvar med avtale mellom Bergen kommune og Deloitte. 4 Deloitte gjennomf\u00f8rer alltid en uavhengighetssjekk f\u00f8r oppstart av prosjekter for \u00e5 sikre at vi oppfyller uavhengighetskravene som stilles til revisor, jf. forskrift om kontrollutvalg og revisjon \u00a7 16. Gjennomf\u00f8ringen av prosjektet forutsetter at denne sjekken ikke avdekker faktiske uavhengighetskonflikter (for eksempel at vi st\u00e5r i fare for \u00e5 revidere eget arbeid, n\u00e6re relasjoner o.l.) eller tilsynelatende uavhengighetskonflikter (der det ikke er faktiske uavhengighetskonflikter, men det er kan v\u00e6re risiko for at tilliten til v\u00e5re vurderinger og funn svekkes p\u00e5 grunn av ulike forhold knyttet til saken). 7 Bergen, 12. mai 2024 _______________________________ Birte Bj\u00f8rkelo Oppdragsansvarlig partner 8 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2024 Deloitte AS "
}