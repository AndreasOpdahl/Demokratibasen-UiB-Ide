{
  "dokument_id": "426117f5-1435-5bb5-af7a-3783e64c04b7",
  "doc_type": "case_presentation",
  "kommune": 5501,
  "tittel": "Endelig vedtak av planstrategi 2024-2027 for Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001731660",
  "tekst": "Arkivsaksnr. 23/17479-15 Saksbehandler Eirin Sundby Saksgang M\u00f8tedato Eldrer\u00e5det 03.06.2024 Kommunalt r\u00e5d for mennesker med nedsatt 03.06.2024 funksjonsevne Ungdomsr\u00e5det 04.06.2024 Mangfolds- og integreringsutvalget 04.06.2024 Milj\u00f8-, idrett-, kultur- og 05.06.2024 samfunnsutviklingsutvalget Kommune- og byutviklingsutvalget 06.06.2024 Oppvekst- og utdanningsutvalget 07.06.2024 Helse- og velferdsutvalget 05.06.2024 Formannskapet 11.06.2024 Kommunestyret 18.06.2024 Likestillingsutvalget 04.06.2024 Endelig vedtak av planstrategi 2024-2027 for Troms\u00f8 kommune Kommunedirekt\u00f8rens innstilling til vedtak: 1. Planstrategi 2024-2027 med vurdering av kommuneplanens samfunns- og arealdel vedtas. Samfunnsplanen Troms\u00f8 vil og foresl\u00e5tte fokusomr\u00e5der er retningsgivende for kommunens prioritering av planarbeid for innev\u00e6rende kommunestyreperiode. 2. Det rapporteres \u00e5rlig p\u00e5 planoversikten, som inneholder en oversikt over \u00f8vrige planbehov utover kommuneplanen. Innmelding av nye planer kan kun skje i forbindelse med rapporteringen, og ressursbehov skal synliggj\u00f8res. Stig Tore Johnsen Mari Hult Kommunedirekt\u00f8r Direkt\u00f8r for organisasjon 1 Hva saken gjelder I henhold til plan- og bygningsloven \u00a7 10-1 skal nytt kommunestyre senest ett \u00e5r etter konstituering ta stilling til hvorvidt kommuneplanens samfunns- og arealdel skal revideres eller videref\u00f8res uten endring. Formannskapet ga i m\u00f8te 9.04.2024 tilslutning til offentliggj\u00f8ring av forslag til vedtak om kommuneplanen. Forslag har v\u00e6rt offentliggjort i 30 dager, og synspunkter er innhentet fra statlige og regionale myndigheter og nabokommuner, etter plan- og bygningslovens bestemmelser. Innspillene har f\u00f8rt til mindre tekstlige justeringer i beskrivelsen av fokusomr\u00e5dene. Endelig behandling av forslag til vedtak behandles n\u00e5 sammen med oversikt over \u00f8vrige planbehov. Saksutredning Kommuneplanens samfunnsdel er kommunens \u00f8verste strategidokument. I januar og februar 2024 ble det gjennomf\u00f8rt til sammen syv verksteder med r\u00e5d og utvalg for \u00e5 vurdere om kommunens strategiske satsinger i samfunnsplanen er i tr\u00e5d med oppdatert kunnskap om Troms\u00f8samfunnet og \u00f8nsket politisk retning for kommunestyreperioden 2024-2027. Verkstedene hadde ikke beslutningsmyndighet, men innspillene er oppsummert i eget dokument og tatt med i kommunedirekt\u00f8rens vurdering av samfunnsplanen og satsingsomr\u00e5der for kommunestyreperioden. I verkstedene kom det ogs\u00e5 flere konkrete forslag til forbedring av arbeidsmetoder og tips til administrasjonen. Dette gjelder blant annet saksbehandling, rutiner for evaluering, samhandling med Troms\u00f8s innbyggere og samspillet med kommunenes folkevalgte representanter. Disse forslagene blir ikke er ikke tatt inn som en del av nye omr\u00e5der, men kommunedirekt\u00f8ren vil se p\u00e5 hvordan disse kan f\u00f8lges opp internt. Til grunn for vurderingen av planbehov ligger faglige analyser basert p\u00e5 oppdatert kunnskap om Troms\u00f8samfunnet, lovkrav, erfaring med tidligere planstrategi, forslag til nye fokusomr\u00e5der og nasjonale forventninger til regional og kommunal planlegging. Planstrategien tar kun stilling til revisjon av kommuneplanen, ikke til \u00f8vrig planbehov. Dette er fordi det anbefales at man tar stilling til kommunens totale planbehov i etterkant av at ny samfunnsplan er vedtatt. For planstrategi 2024-2027 foresl\u00e5s det imidlertid ingen revisjon av samfunnsplanen, og oversikten over \u00f8vrig planbehov kan derfor behandles samtidig som endelig vedtak av planstrategi. Fremover vil planoversikten bli oppdatert \u00e5rlig i en egen sak som oversendes kommunestyret. Kommunens planbehov 2024-2027 Vurdering av gjeldende samfunnsplan Kommunedirekt\u00f8ren anbefaler at Troms\u00f8 kommunes gjeldende samfunnsplan, Troms\u00f8 vil, videref\u00f8res uten endringer i kommunestyreperioden. Planen ble vedtatt i kommunestyrem\u00f8te 25.11.2020, sak 159, og gir retning for utviklingen av Troms\u00f8samfunnet frem mot 2032, med en overordnet m\u00e5lsetting om et b\u00e6rekraftig Troms\u00f8. Planen bygger p\u00e5 de tre b\u00e6rekeraftsdimensjonene, og det vurderes at planens delm\u00e5l og strategier er i tr\u00e5d med de nye nasjonale forventningene til regional og kommunal planlegging lagt fram i juni 2023. Hovedm\u00e5l og arealstrategier svarer ogs\u00e5 i tilstrekkelig grad p\u00e5 de utfordringene som skisseres i det 2 oppdaterte kunnskapsgrunnlaget Troms\u00f8 vet, som ble vedtatt i formannskapet 16. januar 2024, sak 1. Vurdering av gjeldende arealplan Troms\u00f8 kommunes arealplan er allerede under revisjon, og det er derfor ikke relevant \u00e5 ta stilling til hvorvidt arealplanen m\u00e5 revideres. Det kan likevel nevnes at p\u00e5g\u00e5ende revisjon blant annet inneb\u00e6rer en gjennomgang av arealdisponering sett opp mot nullvekstm\u00e5let og ny kunnskap om klimagassutslipp, klimatilpasning og naturvern, samt arealbehovet iht. nye befolkningsprognoser. Vurdering av handlingsprogrammets satsingsomr\u00e5der Kommunens satsingsomr\u00e5der unge f\u00f8rst, god folkehelse, riktig bolig, kliman\u00f8ytral utvikling og attraktiv for etableringer er et uttrekk fra Troms\u00f8 vil. Disse ble introdusert i 2022 for \u00e5 prioritere samfunnsplanens tolv\u00e5rige m\u00e5l ogs\u00e5 p\u00e5 kortere sikt. I verkstedene i januar og februar ga deltakerne innspill til felles temaer kommunestyret b\u00f8r satse p\u00e5 i perioden. Oppsummeringen av innspillene viser at kommunens gjeldende satsingsomr\u00e5der fremdeles oppleves som relevante. Det er likevel visse omr\u00e5der fra samfunnsplanen som er mer presserende enn andre. En helhetlig vurdering av innspillene sett opp mot innsikt fra kunnskapsgrunnlaget Troms\u00f8 vet, gir grunnlag for \u00e5 gj\u00f8re en mindre justering av satsingsomr\u00e5dene. Disse beskrives i vedlegg til saken, men oppsummert foresl\u00e5s ordlyden \u00abfokusomr\u00e5der\u00bb i stedet for \u00absatsingsomr\u00e5der\u00bb, og at disse er: 1. Sikre gode oppvekstsvilk\u00e5r 2. Folkehelse og fremtidens velferdstjenester 3. Bolig og fysisk utforming 4. Sosialt rettferdig og milj\u00f8vennlig klimaomstilling 5. Samfunnssikkerhet, n\u00e6ringsutvikling og samarbeid i Arktis Fokusomr\u00e5dene tas inn i arbeidet med handlingsprogram for kommunestyreperioden. Vurdering av kommunens \u00f8vrige planbehov Som tidligere nevnt vil gjennomgangen av \u00f8vrig planbehov fremover gj\u00f8res \u00e5rlig i en egen sak. Den behandles likevel n\u00e5 i samme sak som planstrategien. Erfaringer fra gjeldende planstrategi 2020-2023, som inneholdt en oversikt over alle kommunens vedtatte planer og strategier, er at planvolumet er h\u00f8yt i forhold til hva de ulike tjenesteomr\u00e5dene klarer \u00e5 utarbeide. I l\u00f8pet av perioden kom det i tillegg en betydelig mengde forslag til utarbeidelse av nye planer som ikke sto i vedtatt planstrategi, ogs\u00e5 fra administrasjonen selv. Dette er utfordrende, ikke bare fordi planarbeid er ressurskrevende i seg selv, men ogs\u00e5 fordi det levner mindre ressurser til oppf\u00f8lging av allerede vedtatte planer. Det kan v\u00e6re gode grunner til \u00e5 melde inn nye planer. Talende eksempler er koronapandemien og et \u00f8kt antall Ukrainske flyktninger, som begge utl\u00f8ser nye planbehov. Samtidig kan ikke alt l\u00f8ses gjennom det kommunale plansystemet. Mange av kommunens oppgaver styres av lovverk, og ofte er det mulig \u00e5 benytte allerede eksisterende nasjonale planer og retningslinjer. Mangel p\u00e5 egen plan er alts\u00e5 ikke ensbetydende med at spesifikk tematikk ikke vies oppmerksomhet eller utvikles. Man kan ogs\u00e5 sl\u00e5 sammen mindre planer for spesifikke omr\u00e5der til st\u00f8rre, tverrsektorielle planer. Slike oppgaver m\u00e5 likevel synliggj\u00f8res, for eksempel i form av rapportering eller informasjonsdeling. Dette gjelder ogs\u00e5 for tiltak fra eksisterende planer. En gjennomgang av kommunens planer viser nemlig at en rekke tiltak blir gjennomf\u00f8rt, men uten en henvisning til 3 planene de stammer fra. Totalt sett indikerer dette et behov for \u00e5 jobbe mer med formidling av sammenhengene i plansystemet, i tillegg til synliggj\u00f8ring av andre kommunale oppgaver. P\u00e5 bakgrunn av det overnevnte, gj\u00f8res f\u00f8lgende grep for planarbeid i 2024-2027: \u2022 I planoversikten skilles det mellom planer av strategisk karakter som krever politiske beslutninger, og interne fagplaner som i all hovedsak er rettet inn mot kommuneorganisasjonens virke. De interne fagplanene inkluderes i oversikten for \u00e5 bidra til mer transparens, og for \u00e5 synliggj\u00f8re bl.a. lovp\u00e5lagt arbeid og grunnlagsdokumenter administrasjonen utarbeides og f\u00f8lger \u2022 I tr\u00e5d med nasjonale forventninger om samarbeid og samordning i planarbeid (kap. 2, punkt 6) vil flesteparten av kommunens planer n\u00e5 bli utarbeidet som temaplaner for \u00e5 unng\u00e5 flere planniv\u00e5 enn n\u00f8dvendig. Temaplanene vil f\u00f8lge samme format, noe som vil gj\u00f8re det enklere \u00e5 synliggj\u00f8re oppf\u00f8lging \u2022 Listen med planoversikten gjennomg\u00e5s og vurderes \u00e5rlig. Eventuell innmelding eller uttak av planer kan kun skje i forbindelse med denne gjennomgangen \u2022 Arbeid med \u00e5 formidle planprosesser og tilgjengeliggj\u00f8re planer for publikum p\u00e5 Troms\u00f8 kommunes nettsider prioriteres administrativt Konklusjon Kommuneplanens samfunnsdel videref\u00f8res uten revisjon. Arealplanen er allerede under revisjon, og i denne prosessen vil kommunen blant annet gjennomg\u00e5 arealdisponeringen sett opp mot nullvekstm\u00e5let og ny kunnskap om klimagassutslipp, klimatilpasning og naturvern, samt arealbehovet iht. nye befolkningsprognoser. Prioritering og konkretisering av m\u00e5l fra samfunnsplanen inn i handlingsprogrammet justeres, og nye fokusomr\u00e5der tas inn i arbeidet med handlingsprogram for kommunestyreperioden. Vedtakskompetanse Kommunestyret Vedlegg Merknadsbehandling planstrategi 2024-2027 til offentliggj\u00f8ring Oppsummering verksteder KPS januar og februar 2024 Planstrategi 2024-2027 Planoversikt 2024-2027 4 "
}