{
  "dokument_id": "d92dccb0-2ad6-56f5-8c94-c4dd45dca541",
  "doc_type": "case_attachment",
  "kommune": 4601,
  "tittel": "Gjeldende Etisk standard for Bergen kommune",
  "url": "https://bergen.kommune.no/politikere-utvalg/api/fil/bk360/11771402/Gjeldende-Etisk-standard-for-Bergen-kommune",
  "tekst": " Dokumentkategori: Dok.nr: SD-18-1154 Veileder Rev.nr.: 15 Revisjonsdato: Gyldig til: 18.12.2024 31.01.2025 Side 1 av 6 Etisk standard for Bergen kommune Vedtatt av Bergen bystyre 26.01.15. Oppdatert ved vedtak i Bergen bystyre 13.03.19, sak 69/19. Oppdatert 20.05.2020. Innhold 1. Innledning 2. \u00c5penhet, ytringsfrihet, lojalitet og taushetsplikt 3. Respekt og mangfold 4. Bruk av kommunens eiendeler 5. Ansattes medvirkningsplikt 6. Varsling ved kritikkverdige forhold 7. Overgang til annen virksomhet 8. Kontakt med tidligere kolleger 9. Habilitet og interessekonflikter 10. Forebygging av korrupsjon og \u00f8konomiske misligheter 11. Fordeler og gaver 12. Virksomhetsetikk 13. Relasjoner mellom ansatte 14. Informasjonssikkerhet, databruk og sosiale medier 15. Natur og milj\u00f8 16. Sanksjoner ved brudd p\u00e5 etisk standard 17. Etikk i praksis \u2013 en utfordring som krever prosess 1. INNLEDNING Bergen kommune legger stor vekt p\u00e5 \u00e5 opptre skikkelig i all v\u00e5r virksomhet. Fordi vi forvalter samfunnets fellesmidler er det h\u00f8ye krav til den etiske holdning hver enkelt viser i virket for kommunen. Alle plikter \u00e5 overholde lover, forskrifter, avtaler og reglementer som gjelder for kommunens virksomhet. Den som overtrer Bergen kommunes regler eller retningslinjer m\u00e5 v\u00e6re forberedt p\u00e5 \u00e5 bli m\u00f8tt med reaksjoner tilpasset overtredelsens art og omfang. Ansattes rett til og ansvar for \u00e5 si fra om uetiske forhold i virksomheten, blir ivaretatt gjennom rutiner for varsling. Alle som er ansatt eller utf\u00f8rer arbeid eller verv for Bergen kommune m\u00e5 v\u00e6re bevisst at de danner grunnlaget for innbyggernes tillit og holdning til kommunen og hvilket omd\u00f8mme kommunen har som tjenesteleverand\u00f8r og arbeidsplass. Bergen kommune skal kjennetegnes av h\u00f8y etisk standard. Den etiske standarden skal bidra til \u00e5 klargj\u00f8re hva som er rett og galt i gitte situasjoner. I mange tilfeller handler etikken imidlertid om dilemmaer, gr\u00e5soner og vanskelige valg. Derfor er det n\u00f8dvendig at ansatte og andre i Bergen kommune skal trenes til \u00e5 se og reflektere over etiske dilemmaer. Retningslinjene skal gi en rettesnor for slike vurderinger. Den etiske standarden skal ogs\u00e5 bidra til \u00e5 oppfylle form\u00e5lsbestemmelsen i kommuneloven \u00a7 1 der det fremg\u00e5r at loven skal tilrettelegge for en tillitsskapende forvaltning som bygger p\u00e5 en h\u00f8y etisk standard. Den etiske standarden m\u00e5 sees i sammenheng med Bergen kommunes HR-strategi. Med strategien er det vedtatt at de fire verdiene kompetent, \u00e5pen, p\u00e5litelig og samfunnsengasjert er v\u00e5re overordnede verdier. Kommunens medarbeidere skal strekke seg etter disse verdiene n\u00e5r de arbeider for kommunen. Den etiske standarden utfyller verdiene i HR- strategien. Dok.nr.: SD-18-1154 Side 2 av 6 Ledere har et s\u00e6rskilt ansvar for at den etiske standarden er kjent og blir fulgt. Alle har et ansvar for at egne handlinger er i tr\u00e5d med den etiske standarden. Standarden gjelder for alle som er ansatt eller utf\u00f8rer arbeid eller verv for Bergen kommune. B\u00e5de fast ansatte og ansatte i midlertidige stillinger er omfattet, herunder ogs\u00e5 innleide konsulenter og oppdragstakere. Folkevalgte er ogs\u00e5 omfattet. Retningslinjene gjelder for hele Bergen kommunes organisasjon, herunder ogs\u00e5 kommunale foretak. Bergen og Omland havnevesen er ogs\u00e5 omfattet. Bystyret forutsetter at aksjeselskaper der Bergen kommune har flertall f\u00f8lger den etiske standarden, med eventuelle tilpasninger. Videre anmodes det om at selskaper der kommunen har mindretallsinteresser ogs\u00e5 implementerer standarden, med eventuelle tilpasninger. 2. \u00c5PENHET, YTRINGSFRIHET, LOJALITET OG TAUSHETSPLIKT Bergen kommune skal legge til rette for \u00e5penhet og innsyn i den kommunale forvaltningen. I dette ligger ogs\u00e5 ansattes rett til \u00e5 ta del i den offentlige debatten. Ytringsfriheten gjelder alle. Retten til fri meningsutveksling er hjemlet i grunnloven og internasjonale konvensjoner som er en del av norsk lov. Derfor kan ansatte i Bergen kommune delta i den offentlige debatten i saker som ang\u00e5r Bergen kommune. Det er en vid adgang til \u00e5 ytre seg kritisk til Bergen kommune. Som arbeidstakere er ogs\u00e5 ansatte i kommunen underlagt en generell lojalitetsplikt. Dette kan sette grenser for hva det er riktig \u00e5 g\u00e5 ut i mediene med. Dette gjelder ikke minst fortrolig og taushetsbelagte saker. Kommuneansatte kan ogs\u00e5 uttale seg om sitt eget fagfelt, selv om lojalitetsplikten i noen sammenhenger kan begrense ytringsfriheten. Jo mer ledende stilling vedkommende som uttaler seg har, og derved adgang til fortrolig informasjon, jo hyppigere vil man oppleve begrensninger p\u00e5 \u00e5 ytre seg fritt. Det finnes ikke klare grenser mellom ytringsfrihet og lojalitetsplikt. Den enkelte m\u00e5 reflektere over dette i den konkrete situasjonen. I tillegg er det viktig \u00e5 tenke gjennom hvorvidt man blir oppfattet utad som en representant for Bergen kommune. Hvis s\u00e5 er tilfelle er det viktig \u00e5 presisere at uttalelsen st\u00e5r for egen regning. Prinsippet om \u00e5penhet inneb\u00e6rer ogs\u00e5 \u00e5 sikre at alle saksrelaterte og arkivverdige dokumenter som kommunen sender ut eller mottar blir journalf\u00f8rt. Ved krav om innsyn i dokumenter som ikke er underlagt lovbestemt taushetsplikt, skal meroffentlighetsprinsippet bli vurdert. Innbyggernes kontroll med forvaltningen forutsetter at allmenheten f\u00e5r innsyn ogs\u00e5 i kritikkverdige forhold. Enhver som utf\u00f8rer tjeneste for Bergen kommune plikter \u00e5 hindre at andre f\u00e5r adgang eller kjennskap til taushetsbelagte opplysninger. Taushetsplikten gjelder ogs\u00e5 etter at vedkommende har avsluttet arbeidet eller tjenesten. Dessuten gjelder taushetsplikten overfor tidligere kolleger. Som ansatt i Bergen kommune er det forbudt \u00e5 lese, s\u00f8ke etter eller p\u00e5 annen m\u00e5te tilegne seg taushetsbelagte opplysninger n\u00e5r dette ikke er begrunnet i arbeidet for kommunen. 3. RESPEKT OG MANGFOLD Bergen kommune skal preges av respekt for ulikhet og det enkelte individ, slik at mangfold blir verdsatt og viser igjen i hele kommunen. Med mangfold menes ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet/ kj\u00f8nnsuttrykk, politisk standpunkt, alder og funksjonsniv\u00e5. Dok.nr.: SD-18-1154 Side 3 av 6 4. BRUK AV KOMMUNENS EIENDELER Kommunens ressurser og eiendeler skal tas vare p\u00e5, og brukes p\u00e5 den mest \u00f8konomiske og rasjonelle m\u00e5te. Privat bruk av kommunens eiendeler skal som hovedregel ikke forekomme. Alle har et ansvar for \u00e5 melde fra om forhold som kan p\u00e5f\u00f8re arbeidsgiver, ansatte eller omgivelsene tap eller skade, slik at det kan iverksettes tiltak med sikte p\u00e5 \u00e5 unng\u00e5 eller begrense tapet eller skaden. 5. ANSATTES MEDVIRKNINGSPLIKT Ansatte har plikt til \u00e5 medvirke i virksomhetens helse-, milj\u00f8 og sikkerhetsarbeid. Alle plikter \u00e5 rapportere feil og mangler som kan medf\u00f8re fare for liv eller helse, trakassering, diskriminering, og skader eller sykdom som kan ha sin grunn i arbeidet eller forhold p\u00e5 arbeidsstedet. 6. VARSLING VED KRITIKKVERDIGE FORHOLD Bergen kommune \u00f8nsker at ansatte melder fra om kritikkverdige forhold p\u00e5 arbeidsplassen for \u00e5 kunne sette inn tiltak slik at det kritikkverdige opph\u00f8rer. Arbeidstakers rett til \u00e5 varsle om kritikkverdige forhold er lovfestet i arbeidsmilj\u00f8loven kap. 2A. Det er tilrettelagt for varsling gjennom rutiner og omfattende veiledning. 7. OVERGANG TIL ANNEN VIRKSOMHET Ved overgang til stillinger utenfor Bergen kommune er det viktig \u00e5 sikre at samfunnets tillit til forvaltningen ikke blir svekket, eller at kommunens interesser i et forhandlings- eller samhandlingsforhold ikke blir skadelidende. 8. KONTAKT MED TIDLIGERE KOLLEGER Kommunens ansatte skal v\u00e6re varsomme med hvordan man behandler sensitive opplysninger overfor tidligere kolleger, og spesielt dersom de representerer en partsinteresse i forhold hvor kommunen er beslutningsmyndighet, eller er ansatt i virksomhet som er i et samhandlings eller forhandlingsforhold til Bergen kommune. 9. HABILITET OG INTERESSEKONFLIKTER Situasjoner som kan medf\u00f8re konflikt mellom kommunens interesser og personlige interesser, skal unng\u00e5s. Skj\u00f8nnsmessige vurderinger skal v\u00e6re basert p\u00e5 refleksjon og \u00e5penhet. Dersom en har personlige interesser i en sak en har faglig ansvar for, eller for \u00f8vrig deltar i behandlingen av, skal en avst\u00e5 fra \u00e5 tilrettelegge grunnlaget for eller treffe beslutning i saken. Forholdet skal tas opp med n\u00e6rmeste overordnede. Dok.nr.: SD-18-1154 Side 4 av 6 Eksempler p\u00e5 interessekonflikter kan v\u00e6re: \u2022 Forretningsmessige forhold til tidligere arbeidsgiver eller arbeidskolleger. \u2022 L\u00f8nnet bierverv som kan p\u00e5virke ens arbeid i kommunen. \u2022 Personlige \u00f8konomiske interesser som kan f\u00f8re til at vedkommende medarbeider kommer i en konkurransesituasjon eller lojalitetskonflikt i forhold til kommunes virksomhet. \u2022 Famili\u00e6re og andre n\u00e6re sosiale forbindelser. \u2022 Verv i organisasjoner, idrettslag m.m. Selv om det i en konkret sak strengt juridisk sett ikke foreligger inhabilitet, kan det likevel v\u00e6re aktuelt \u00e5 erkl\u00e6re seg inhabil hvis omgivelsene kan oppfatte at det foreligger en interessekonflikt. Den enkelte har ansvar for \u00e5 vurdere egen habilitet og eventuelle interessekonflikter. N\u00e5r det ikke klart og entydig kan legges til grunn at det ikke foreligger noen interessekonflikt, skal den ansatte dr\u00f8fte situasjonen med n\u00e6rmeste leder. 10. FOREBYGGING AV KORRUPSJON OG \u00d8KONOMISKE MISLIGHETER Kommunens virksomhet m\u00e5 drives slik at innbyggere, brukere og leverand\u00f8rer har tillit til kommunen som forvalter av innbyggernes fellesmidler og som forretningspart og tjenesteyter. I alle typer kontakt og nettverksbygging er vi bevisst p\u00e5 grensen mot kameraderi, sm\u00f8ring og korrupsjon og beveger oss ikke mot denne grensen. Det m\u00e5 derfor fremg\u00e5 klart at man ikke lar seg p\u00e5virke av fordeler, godtgj\u00f8relser eller kontaktnett for \u00e5 innta bestemte standpunkt eller utf\u00f8re spesielle handlinger. Den enkelte skal innrette sine handlinger slik at man overholder lovverket, herunder straffelovens bestemmelser om bedrageri, korrupsjon, p\u00e5virkningshandel og utroskap. Se ogs\u00e5 Bergen kommunes antikorrupsjonsregler. 11. FORDELER OG GAVER Gaver og andre fordeler kan uansett st\u00f8rrelse skape en form for lojalitet, bevisst eller ubevisst. Ansatte i Bergen kommune skal som hovedregel ikke motta gaver eller andre personlige fordeler. Unntaket er gaver av ubetydelig verdi, eksempelvis mindre profilgaver eller blomster i forbindelse med foredrag eller liknende. I tillegg til verdien m\u00e5 det sees hen til hvilken kontekst gaven gis i. I noen situasjoner kan selv ubetydelige gaver p\u00e5virke, eller gi inntrykk av \u00e5 p\u00e5virke, beslutninger, handlinger, saksforberedelse eller vedtak, og skal derfor unng\u00e5s. Det skal v\u00e6re \u00e5penhet rundt tilbud om gaver og fordeler. Dersom en ansatt er usikker p\u00e5 om gave kan mottas skal leder kontaktes. Bergen kommune skal alltid betale for ansattes tjenestereiser. Dok.nr.: SD-18-1154 Side 5 av 6 Relasjonsbygging gjennom gjestfrihet og representasjon h\u00f8rer med i samarbeidsforhold og informasjonsutveksling. Det er viktig \u00e5 v\u00e6re oppmerksom p\u00e5 mulige habilitetsproblemer som kan oppst\u00e5 i disse tilfellene. Ansatte i Bergen kommune har begrenset anledning til \u00e5 gi gaver eller andre fordeler. Gavens/fordelens verdi skal v\u00e6re av symbolsk karakter og beskjedent omfang og ikke v\u00e6re egnet til \u00e5 p\u00e5virke mottakeren. 12. VIRKSOMHETSETIKK Bergen kommune er avhengig av at innbyggere og leverand\u00f8rer har tillit til at v\u00e5r virksomhet skjer i lovlige former. Kommunens virksomhet skal skje p\u00e5 en slik m\u00e5te at den bidrar til at kommunens fastsatte m\u00e5l blir n\u00e5dd, og at driften skjer innenfor rammen av gjeldende lov og forskrifter. Lov om offentlige anskaffelser legger premissene for hvordan offentlige innkj\u00f8p skal foreg\u00e5. Grunnleggende krav er konkurranse, gjennomsiktighet, etterpr\u00f8vbarhet og likebehandling. Kommunens markedsposisjon skal ikke utnyttes til eget privat bruk. 13. RELASJONER MELLOM ANSATTE Relasjoner mellom ansatte i kommunen skal preges av gjensidig respekt med det siktem\u00e5l at den enkelte ansattes integritet vektlegges og sikres. 14. INFORMASJONSSIKKERHET, DATABRUK OG SOSIALE MEDIER Digitale kommunikasjonsverkt\u00f8y m\u00e5 brukes med n\u00f8dvendig varsomhet og bevissthet. Den enkelte m\u00e5 sikre at Bergen kommune ikke blir eksponert p\u00e5 nettet med opplysninger som ikke er beregnet p\u00e5 uvedkommende. Personsensitive og konfidensielle opplysninger m\u00e5 ikke kommuniseres p\u00e5 en m\u00e5te som gj\u00f8r dem tilgjengelig for uvedkommende. Kommunens datanettverk skal ikke benyttes for bruk eller nedlasting av pornografisk materiale, pengespill eller opphavsbeskyttet materiale, eller tilsvarende handlinger. Den enkelte skal opptre etisk reflektert og varsomt p\u00e5 sosiale medier. 15. NATUR OG MILJ\u00d8 Bergen kommune og dens representanter skal opptre slik at milj\u00f8belastninger og forurensninger unng\u00e5s eller reduseres til et minimum. 16. SANKSJONER VED BRUDD P\u00c5 ETISK STANDARD Brudd p\u00e5 etisk standard kan f\u00e5 konsekvenser for den enkeltes arbeidsforhold i Bergen kommune. 17. ETIKK I PRAKSIS \u2013 EN UTFORDRING SOM KREVER PROSESS Spekteret av arbeidsoppgaver i Bergen kommune er omfattende. Jevnlige m\u00f8ter med publikum og brukere med individuelle behov, utfordrer v\u00e5re holdninger og aktualiserer etiske problemstillinger og etiske dilemmaer. Ledere og medarbeidere m\u00e5 ta disse problemstillingene/dilemmaene inn i kollegiet til samtale, refleksjon og korreksjon. Den enkelte leder i Bergen kommune m\u00e5 v\u00e6re bevisst p\u00e5 egne holdninger og arbeide for \u00e5 Dok.nr.: SD-18-1154 Side 6 av 6 integrere god etisk praksis i virksomheten, herunder ta opp vanskelige problemstillinger i sin virksomhet og sikre \u00e5penhet og diskusjon om aktuelle tema. Slike prosesser er viktige for \u00e5 styrke og utvikle den etiske standard som skal kjennetegne Bergen kommune. Referanser (lover, reglementer og retningslinjer) - Personopplysningsloven, Lov av 14. april 2000 - Offentleglova, Lov av 19. mai 2006 nr. 16, sist endret 16.12.2011. - Forvaltningsloven, Lov av 10. februar 1967 - Kommuneloven, Lov av 25. september 1992 nr. 107 - Arbeidsmilj\u00f8loven, Lov av 17. juni 2005 nr. 62 - Lov om offentlige anskaffelser, Lov av 16. juli 1999 nr. 69 - Straffeloven \u2013 is\u00e6r kapittel 30 - Bedrageri, skattesvik og liknende \u00f8konomisk kriminalitet - Personal- og arbeidsreglement for Bergen kommune; rutiner for varsling, punkt 35, taushetserkl\u00e6ring, punkt 25 og vilk\u00e5r for godkjenning av l\u00f8nnet bierverv, punkt 18 - Bergen kommunes innkj\u00f8psstrategi - Retningslinjer for IT-sikkerhet - Bergen kommunes retningslinjer for bruk av sosiale medier - Reglement for merinnsyn og \u00e5penhet i Bergen kommune "
}