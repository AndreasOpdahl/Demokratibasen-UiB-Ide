{
  "dokument_id": "4b88821a-acca-57fa-bdf5-ce10155b3650",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 140/24, \u00c5rstad, Gnr. 160, Bnr. 191 mfl., Langhaugen videreg\u00e5ende skole (arealplan-ID 70830000) - sluttbehandling av reguleringsplan",
  "url": "https://bergen.kommune.no/politikere-utvalg/api/fil/bk360/10446895/Innstilling-vedtak-Arstad-Gnr-160-Bnr-191-mfl-Langhaugen-videregaende-skole-arealplan-ID-70830000-sluttbehandling-av-reguleringsplan",
  "tekst": "\u00c5rstad, Gnr. 160, Bnr. 191 mfl., Langhaugen videreg\u00e5ende skole (arealplan-ID 70830000) - sluttbehandling av reguleringsplan Bergen bystyre behandlet saken i m\u00f8tet 08.05.2024 sak 140/24 og fattet f\u00f8lgende vedtak: Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til detaljregulering vedtatt: 1. \u00c5rstad, Gnr. 160, Bnr. 191 mfl., Langhaugen videreg\u00e5ende skole, arealplan-ID 70830000 vist p\u00e5 plankart, sist datert 12.01.2024. 2. Tilh\u00f8yrande reguleringsf\u00f8resegner, sist datert 04.03.2024, med f\u00f8lgjande endring: a) F\u00f8resegn 2.4 endrar namn til: Milj\u00f8kvalitet Merknad Det vises til at det fjernes en st\u00f8rre idrettsplass/bane, som erstattes av en mindre binge i illustrasjonsplanene. Bystyret anmoder om at en ved realisering av planen ser p\u00e5 en utvidelse av ny idrettsbinge i forhold til det som er illustrert. Bergen bystyres behandling F\u00f8lgende representanter tok ordet: Kathrine Algr\u00f8y Dahle (A), Lillian Blom (SV), Fred Risberg (BL), Ann Jorun Hillers\u00f8y (INP), Mailiss Solheim-\u00c5kerblom (R), Thor Haakon Bakke (MDG), Kjartan Moi Andreassen (Sp), Even S\u00f8rland (A), Ingrid Nergaard Fjeldstad (V). Forslag fremsatt i bystyret: Kathrine Algr\u00f8y Dahle (A) fremsatte p\u00e5 vegne av A, SV, MDG, V og R f\u00f8lgende tilleggsforslag til punkt 2: b. Ny bestemmelse 2.4.2: Det skal utredes tiltak for \u00e5 redusere klimagassutslipp i byggefasen samt fremtidig energibruk. Dette skal blant annet omfatte valg og gjenbruk av materialer, type oppvarmingsmuligheter og ventilasjonssystemer. Klimagassberegninger datert 28.09.2023 er retningsgivende. Lillian Blom (SV) fremsatte p\u00e5 vegne av SV f\u00f8lgende tilleggsforslag til punkt 2: 1. Bestemmelse 3.1.1.4.c Det skal etableres minimum 260 sykkelparkeringsplasser. Alle opparbeidede plasser skal ha mulighet for l\u00e5sing av sykkel til fast installasjon. Minimum 50% av plassene skal v\u00e6re overdekket. 5% av plassene skal v\u00e6re for lastesykkel. 2. 3.1.1.4.e Det tillates delvis opparbeidelse av sykkelplasser etter 3.1.1.4.c, slik at det f\u00f8rst opparbeides minst 160 sykkelplasser, og resten av plassene opparbeides ved behov. Plassering av alle plassene m\u00e5 vises i utomhusplan i forbindelse med s\u00f8knad. Merknader fremsatt i bystyret: Kathrine Algr\u00f8y Dahle (A) fremsatte p\u00e5 vegne av A, SV, MDG, V og R f\u00f8lgende merknader: Merknad 1 Bergen kommune skal i 2030 v\u00e6re et lavutslippssamfunn hvor vi reduserer ressursbruken, og utvikler en sirkul\u00e6r \u00f8konomi. Uavhengig av lokalisering av en eller flere ombrukssentraler i Bergen, s\u00e5 skjer det utvikling p\u00e5 ombruksomr\u00e5det i Bergen. Derfor er det viktig at dette prosjektet ogs\u00e5 blir brukt for \u00e5 f\u00e5 til mest mulig ombruk. For eksempel har Proptech Innovation har gjennom kontikiprosjektet jobbet med \u00e5 gj\u00f8re verdikjeden til ventilasjonskanaler mer sirkul\u00e6r. Merknad 2 Bergen bystyret mener at det b\u00f8r tilrettelegges for bysykler i tilknytning til skolen for at flere kan sykle til skolen. Fred Risberg (BL) fremsatte p\u00e5 vegne av H, FrP, INP, BL, Sp og PP f\u00f8lgende merknad: Det vises til at det fjernes en st\u00f8rre idrettsplass/bane, som erstattes av en mindre binge i illustrasjonsplanene. Bystyret anmoder om at en ved realisering av planen ser p\u00e5 en utvidelse av ny idrettsbinge i forhold til det som er illustrert. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Gjennom plan- og bygningsloven har kommunen ansvar og handlingsrom til \u00e5 legge f\u00f8ringer for lokal byggeskikk, arkitektur og estetikk, og til \u00e5 stille krav til \u00f8nsket kvalitet i utbyggingsprosjekter. Bystyret ber byr\u00e5det f\u00f8lge opp at nye byggeprosjekt legger stor vekt p\u00e5 god arkitektonisk kvalitet, b\u00e5de n\u00e5r det gjelder visuelle kvaliteter og funksjonelle aspekter. Det skal etterstrebes arkitektonisk mangfold og stedstilpasning, samt gode, tilgjengelige uterom. Nye byggeprosjekter skal hensynta omliggende bygg, uterom og stedlige kvaliteter. Votering: Innstillingen punkt 1-2 ble vedtatt enstemmig. Tilleggsforslag til punkt 2 fra A, SV, MDG, V og R, fremsatt av Kathrine Algr\u00f8y Dahle (A), fikk 30 stemmer (A, SV, MDG, V, R), og var dermed falt. Tilleggsforslag punkt 1-2 fra SV, fremsatt av Lillian Blom (SV), fikk 17 stemmer (SV, MDG, V, R), og var dermed falt. Merknad fra innstillingen fikk 31 stemmer (H, FrP, INP, Sp, PP), og var dermed falt. Merknad 1-2 fra A, SV, MDG, V og R, fremsatt av Kathrine Algr\u00f8y Dahle (A), fikk 32 stemmer (A, SV, MDG, V, R, KrF), og var dermed falt. Merknad fra H, FrP, INP, BL, Sp og PP fremsatt av Fred Risberg (BL), ble vedtatt med 35 stemmer (H, FrP, BL, INP, Sp, PP). Merknad fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. 2 Utvalg for milj\u00f8 og byutvikling behandlet saken i m\u00f8tet 25.04.2024 sak 122/24 og avga f\u00f8lgende innstilling: Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til detaljregulering vedtatt: 1. \u00c5rstad, Gnr. 160, Bnr. 191 mfl., Langhaugen videreg\u00e5ende skole, arealplan-ID 70830000 vist p\u00e5 plankart, sist datert 12.01.2024. 2. Tilh\u00f8yrande reguleringsf\u00f8resegner, sist datert 04.03.2024, med f\u00f8lgjande endring: a) F\u00f8resegn 2.4 endrar namn til: Milj\u00f8kvalitet Merknad Bystyret ber byr\u00e5det om i st\u00f8rre grad \u00e5 ivareta Bergens arkitektoniske og historiske s\u00e6rpreg i nye byggeprosjekter. Det er derfor viktig at fremtidige prosjekter legger st\u00f8rre vekt p\u00e5 kulturhistorisk og stedstilpasset arkitektur, med innslag av historiske og klassiske fasader. Bystyret kan ikke se at det har blitt gjort i dette prosjektet, men \u00f8nsker med hensyn av at vi er i sluttbehandling ikke \u00e5 fremme st\u00f8rre endringer i reguleringsplan. Byr\u00e5det behandlet saken i m\u00f8tet 04.04.2024 sak 83/24 Byr\u00e5det innstiller til bystyret \u00e5 fatte f\u00f8lgjande vedtak: Med unntak av merknad er byr\u00e5dets og utvalgets innstilling likelydende. 3 "
}