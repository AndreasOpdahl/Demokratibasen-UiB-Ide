{
  "dokument_id": "aa526efe-0b0b-5d53-b1e0-efd1b6a20866",
  "doc_type": "case_attachment",
  "kommune": 4601,
  "tittel": "Stadfesting - 127_241_0_0 Kongsbrekkene 2. Klage p\u00e5 rammetillatelse. Tilby 1156006_1_1",
  "url": "https://bergen.kommune.no/politikere-utvalg/api/fil/bk360/9862269/Stadfesting-127-241-0-0-Kongsbrekkene-2-Klage-pa-rammetillatelse-Tilby-1156006-1-1",
  "tekst": " V\u00e5r dato: V\u00e5r ref: 30.01.2024 2023/17778 Deres dato: Deres ref: Erik Abrahamsen Saksbehandler, innvalgstelefon \u00d8vre Kongsbrekkene 6 Arnt Erik Nordheim, 5764 3191 5174 Mathopen Bergen kommune gnr. 127 bnr. 241, Kongsbrekkene 2. Vesentlig terrenginngrep Vi viser til oversending fr\u00e5 Bergen kommune 23.11.2023, som gjelder klage p\u00e5 administrativt vedtak 28.02.2023. Klagen er framsatt innenfor fristen, og vilk\u00e5rene for \u00e5 behandle saken er oppfylt. Vedtak Statsforvalteren stadfester vedtaket fra Bergen kommune 28.02.2023, om tillatelse og dispensasjon for riving og oppf\u00f8ring av tilbygg p\u00e5 gbnr. 127/421. Sakens bakgrunn Mathopen idrettslag v/HLM Arkitektur AS s\u00f8kte den 08.12.2022 om riving og oppf\u00f8ring av tilbygg p\u00e5 gbnr. 127/241, Kongsbrekkene 2. Eiendommen best\u00e5r i hovedsak av Kongsmyren idrettsplass, og er avsatt til bebyggelse og anlegg i kommuneplanen, som en del av den \u00f8vrige byggesonen utenfor fortettingsomr\u00e5dene i Bergen. En mindre del av eiendommen, inkludert avkj\u00f8rselsomr\u00e5det, er ogs\u00e5 omfattet av den eldre reguleringsplanen Vegplan Nord\u00f8st for Mathopen skole (1975).1 Det oms\u00f8kte tilbygget, som skal rives og gjenoppf\u00f8res p\u00e5 samme sted, er i den s\u00f8rlige forlengelsen av eksisterende stadionbygg. For n\u00e6rmere framstilling viser vi til s\u00f8knaden med steds- og trafikkanalyse samt annet underlag, som vi legger til grunn er kjent for partene i saken. Bergen kommune ga tillatelse til tiltaket 28.02.2023. Kommunen innvilget samtidig dispensasjon fra regulert avkj\u00f8rsel, byggegrense fra veg, fravikelse av plankrav, krav til parkering, samt h\u00f8yere gesimsh\u00f8yde enn 8,0 meter. N\u00e5r det gjaldt parkeringen, ble det vist til at tiltaket ikke hadde biloppstillingsplasser p\u00e5 egen eiendom, men at det forel\u00e5 en sambruksavtale med Mathopen skole. Dette ville totalt sett oppfylle parkeringsnormen i kommuneplanens \u00a7 17, men forutsetter en ordning der skolen og idrettshallen har ulike brukstider for \u00e5 f\u00e5 tilstrekkelig dekning. Som nabo p\u00e5 gbnr. 127/79, \u00d8vre Kongsbrekkene 6, og kommunens representant i samarbeidsutvalget ved Mathopen skole, klaget du p\u00e5 vedtaket 20.03.2023. Klagen er i hovedsak 1 PlanID: 3450000, i kraft 04.12.1975. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 begrunnet med at merknaden din ikke er tilstrekkelig vurdert. Du reagerer s\u00e6rlig p\u00e5 at kommunen ikke har tatt mer hensyn til SFO-droppsonen for skolen (gbnr. 127/109). Droppsonen ligger i dag i umiddelbar n\u00e6rhet til garderobebygget. Nybygget vil dermed fortrenge arealet som trenges for biltransport til og fra skolen og SFO. Tilretteleggelsen for slike droppsoner er en prioritert sak fra bystyret i Bergen. Droppsonen p\u00e5 Kongsbrekkene 2 ble etablert s\u00e5 sent om i august 2021, og konsekvensene for droppsonen er ikke dr\u00f8ftet eller tatt hensyn til i vedtaket. Det er heller ikke tatt h\u00f8yde for noen ny eller justert plassering. Bergen kommune v/utvalg for milj\u00f8 og byutvikling har vurdert klagen i m\u00f8te 09.11.2023, sak 31/23, men fant ikke grunn til \u00e5 ta klagen til f\u00f8lge. Statsforvalteren viser ogs\u00e5 til byr\u00e5dets innstilling 03.10.2023, hvor det ble lagt til grunn at dagens droppsone ikke er en optimal l\u00f8sning, men genererer trafikk i Kongsmyrveien, der elever ferdes til fots. Det er en uheldig effekt \u00e5 stimulere til dette trafikkm\u00f8nsteret. Vilk\u00e5rene for \u00e5 dispensere ble etter en helhetsvurdering ansett \u00e5 foreligge. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7\u00a7 12-4 og 11-6 at kommune- og reguleringsplanen er juridisk bindende for nye eller utvidelse av eksisterende tiltak. Tiltak i strid med plan etter bestemmelser i plan- og bygningsloven, kan bare tillates dersom det blir gitt dispensasjon fra bestemmelsene tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, nasjonale eller regionale interesser, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Hensynet til presedens, alts\u00e5 hvilken praksis kommunen har valgt n\u00e5r de \u00f8nsker \u00e5 gi dispensasjon, blir ogs\u00e5 bare aktuelt dersom vilk\u00e5rene i \u00a7 19-2 er oppfylt. Derom vilk\u00e5rene er oppfylt \u00abkan\u00bb kommunen gi dispensasjon jf. \u00a7 19-2 f\u00f8rste ledd. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Statsforvalterens vurdering Det er p\u00e5 det rene at tiltaket er betinget av dispensasjon fra flere bestemmelser for \u00e5 kunne godkjennes, herunder bl.a. kommuneplanens (KPA) \u00a7 3.1 som krever utarbeidelse av reguleringsplan f\u00f8r utbygging, og KPA \u00a7 17 om kommunens vedtatte parkeringsnorm. For idrettsanlegg i den \u00f8vrige byggesonen er det fastsatt at parkeringsbehovet skal beregnes ut fra antatt bruk/personopphold, tilsvarende minimum 1 biloppstillingsplass per 10 personer, se eventuelt tabellen inntatt i planbestemmelsene s. 13-14. Dette bare viser vi til. Side: 3/4 N\u00e5r noen s\u00f8ker om \u00e5 utf\u00f8re et tiltak i strid med det som f\u00f8lger av lov- og plangrunnlaget, er utgangspunktet at s\u00f8knaden skal avsl\u00e5s, med mindre det rettslige vilk\u00e5rene for \u00e5 dispensere er oppfylt, og kommunen etter en konkret vurdering finner \u00e5 kunne innvilge slik dispensasjon. I likhet med kommunen finner vi det naturlig \u00e5 ta utgangspunkt i de to p\u00e5budsbestemmelsene om plankrav og parkering, siden disse temaene ogs\u00e5 tar opp i seg klagegrunnene som du har vist til. Hensynene bak plankravet er etter v\u00e5rt syn todelt; for det f\u00f8rste er form\u00e5let \u00e5 sikre en helhetlig og arealeffektiv utvikling av byggeomr\u00e5dene, der det blir tatt stilling til rammene for bebyggelsen, medregnet fellesfunksjoner som infrastruktur og friomr\u00e5der m.v. For det andre er prosessen som gjelder for slike planer, ment \u00e5 sikre demokratiske hensyn som offentlighet og medvirkning for b\u00e5de offentlige organer, s\u00e5 vel som ber\u00f8rte privatpersoner og andre interessenter. Kommunen plikter \u00e5 legge til rette for slik medvirkning, jf. plan- og bygningsloven \u00a7 5-1, og \u00e5 ha en s\u00e6rskilt ordning som ivaretar barn og unges interesser i planleggingen, se pbl. \u00a7 3-3. Utenom de trafikale forholdene er det f\u00e5 holdepunkter for at tiltaket er avhengig av en helhetlig eller overordnet planavklaring. St\u00f8rrelsen, antallet dispensasjoner og behovet for parkering kunne kanskje isolert sett tale for plan, jf. bl.a. plan- og bygningsloven \u00a7 12-1 tredje ledd. Det avgj\u00f8rende m\u00e5 etter v\u00e5rt syn likevel v\u00e6re det reelle behovet for medvirkning, slik at eventuelle motstillinger ogs\u00e5 kommer fram. Utgangspunktet for denne vurderingen m\u00e5 v\u00e6re hvilke, og i s\u00e5 fall hvor omfattende, endringer eller innvirkninger tiltaket kan ventes \u00e5 gi for det best\u00e5ende milj\u00f8et. Disse momentene mener vi er godt belyst i framlagt trafikkvurdering og stedsanalyse, datert henholdsvis 18.10.2022 og 07.12.2022. Droppsonen og hjertesonen for Mathopen skole er behandlet i trafikkvurderingen. Trafikksituasjonen rundt garderobehuset beskrives i dag som \u00abutflytende og kaotisk\u00bb (s. 7), delvis preget at det er opparbeidet flere uregulerte parkerings- og trafikktiltak n\u00e6r krysset mellom Kongsbrekkene og Kongsmyrveien. Videre heter det om dagens trafikkm\u00f8nster (utdrag, s. 8 (pkt. 2.3)): \u00ab... Det er etablert hjertesone forbi skolen som strekker seg fra krysset ved garderobehuset og ned til Hillerenveien. Alle skoler i Bergen skal ha en \u00abHjertesone\u00bb rundt skolen, hvor det ikke er tillatt \u00e5 sette av eller hente elever som blir kj\u00f8rt til skolen. Dersom barn likevel kj\u00f8res, m\u00e5 stopp- og hentested skje p\u00e5 markerte steder utenfor denne sonen. Som vist i figur 3[2] skolens parkeringsplass og SFO-parkering plassert nord for skolene ved garderobehuset som gj\u00f8r at all trafikk til og fra parkeringsplassene med stor sannsynlighet vil skje gjennom hjertesonen. Det er ikke usannsynlig at elever ogs\u00e5 blir satt av direkte utenfor skolen i hjertesonen [...] [...] SFO-parkeringen er langt fra optimalt mht. at parkeringen er i konflikt med b\u00e5de renovasjon, atkomst ned til idrettshallen, biltrafikk i vegen og myke trafikanter. Fordi bruken av disse plassen i stor grad sammenfaller med rushtid er det spesielt uheldig, og skaper en uoversiktlig trafikksituasjon. SFO-parlering og eventuelt droppsone b\u00f8r Mathopen skole vurdere \u00e5 etablere utenfor hjertesonen som ikke krever kj\u00f8ring gjennom hjertesonen slik det gj\u00f8res i dagens situasjon ...\u00bb Tiltaket er ogs\u00e5 forlagt Bymilj\u00f8etaten som kommunal vegmyndighet, som i uttalelse 29.09.2022 har framhevet at det ikke er \u00f8nskelig \u00e5 skilte droppsone lang verken Kongsmyrveien eller 2 Inntatt i trafikkvurderingen, s. 6. Side: 4/4 Kongsbrekkene. Ut fra uttalelsen oppfatter vi ogs\u00e5 at plassene ved garderobehuset bare har v\u00e6rt tiltenkt for elever til SFO, men at plasseringen kan ha skapt en forst\u00e5else av dette generelt er en av- og p\u00e5stigningssone for levering av barn til skolen. Videre oppfatter vi at dette vurderes som uhensiktsmessig innenfor hjertesonen, og at det heller m\u00e5 arbeides for \u00e5 finne andre l\u00f8sninger et annet sted, n\u00e5r den nye hallen er p\u00e5 plass. Det samlede bildet er etter dette at dagens droppsone er en l\u00f8sning som ikke er \u00f8nsket av vegmyndighetene og bygningsmyndighetene. Det er f\u00f8lgelig ogs\u00e5 framhevet at tiltaket vil gi en bedre trafikksituasjon enn i dag, selv om droppsonen fortrenges av det nye tilbygget. Videre oppfatter vi at kommunens standpunkt er at saken om tilbygg og behovet for en mulig ny droppsone, m\u00e5 l\u00f8ses uavhengig av hverandre, og at denne problemstillingen i seg selv ikke tilsier at omr\u00e5det b\u00f8r reguleres i en helhetlig plan. Statsforvalteren ser at det kan v\u00e6re ulike oppfatninger om dette, men peker p\u00e5 at kommunen kan dispensere dersom form\u00e5let med plankravet ikke settes \u00abvesentlig\u00bb til side. Det er alts\u00e5 ikke enhver arealbrukskonlift eller avveining som er til hinder for at dispensasjon kan gis. Vi m\u00e5 i denne sammenhengen ogs\u00e5 peke p\u00e5 at droppsonen for SFO, og hjertesonen som s\u00e5dan, ikke er direkte rettslige krav eller forhold som m\u00e5 l\u00f8ses i plan, men langt p\u00e5 veg ogs\u00e5 faglige og lokalpolitiske prioriteringer og satsingspunkt. Adgangen til \u00e5 dispensere fra plankravet m\u00e5 ogs\u00e5 sees i lys av dette. De rettslige vilk\u00e5rene for \u00e5 dispensere er etter v\u00e5rt syn oppfylt, jf. plan- og bygningsloven \u00a7 19-2 andre ledd. Hensynet bak plankravet blir ikke vesentlig tilsidesatt. N\u00e5r det gjelder fordelene og ulempene ved en dispensasjon, viser vi til momentene ovenfor. Vi har ogs\u00e5 vurdert dispensasjonen fra kommunal parkeringsnorm, og viser her til at det ligger til rette for sambruk med skolens parkeringsareal, gjennom bruk av dette p\u00e5 kveldstid og helg, utenom skoletiden. Vi g\u00e5r ikke inn p\u00e5 de \u00f8vrige dispensasjonene eller andre sidene av saken, ettersom disse ikke er p\u00e5klaget, og de etter v\u00e5rt syn heller ikke ville kunne lede til et annet resultat. Statsforvalteren har eller ikke avgj\u00f8rende merknader til kommunens beslutning om \u00e5 innvilge dispensasjoner som oms\u00f8kt, idet de rettslige vilk\u00e5rene er til stede. Klagen har ikke f\u00f8rt fram. Vedtaket p\u00e5 side 1 i dette brevet er endelig og kan ikke p\u00e5klages videre, jf. forvaltningsloven \u00a7 28 tredje ledd. Med hilsen Anne-Kjersti Sande Arnt Erik Nordheim fagdirekt\u00f8r seniorr\u00e5dgiver Dokumentet er elektronisk godkjent Kopi til: MATHOPEN IDRETTSLAG Postboks 4 5810 BERGEN Bergen kommune Postboks 7700 5020 BERGEN HLM ARKITEKTUR AS C. Sundts gate 1 5004 BERGEN "
}