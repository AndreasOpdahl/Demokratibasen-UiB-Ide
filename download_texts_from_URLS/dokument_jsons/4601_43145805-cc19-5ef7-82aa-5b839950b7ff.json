{
  "dokument_id": "43145805-cc19-5ef7-82aa-5b839950b7ff",
  "doc_type": "case_attachment",
  "kommune": 4601,
  "tittel": "H\u00f8ringsutkast- Rettslige rammer for samarbeid mellom helse- og omsorgstjenesten og frivilligheten",
  "url": "https://bergen.kommune.no/politikere-utvalg/api/fil/bk360/10741797/Horingsutkast-Rettslige-rammer-for-samarbeid-mellom-helse-og-omsorgstjenesten-og-frivilligheten",
  "tekst": "Rettslige rammer for samarbeid mellom helse- og omsorgstjenesten og frivilligheten (H\u00d8RINGSUTKAST) Rundskriv F\u00f8rst publisert: 2024-06-26 Siste faglige endring: 26. juni 2024 Innhold 1. Om rundskrivet ................................. 3 2. Rettslige rammer for samarbeidet ..... 6 Side 2/11 Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. 1 Om rundskrivet Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. Bakgrunn og form\u00e5l Norske myndigheter har over mange \u00e5r gitt f\u00f8ringer om styrket samarbeid mellom helse- og omsorgstjenestene og frivilligheten. Noen nyere eksempler: Meld. St. 24 Lindrende behandling og omsorg (2019 - 2020), Meld. St. 15 (2022-2023) Folkehelsemeldingen, Meld. St. 24 (2022-2023) Fellesskap og meistring. Bo trygt heime, Meld. St. 9 (2023-2024) Nasjonal helse- og samhandlingsplan 2024 - 2027 (regjeringen.no) Den kommunale helse- og omsorgstjenesten har en plikt til \u00e5 legge til rette for samarbeid med brukergruppenes organisasjoner og med frivillige organisasjoner som arbeider med de samme oppgaver som helse- og omsorgstjenesten, jf. helse- og omsorgstjenesteloven \u00a7 3-10 (lovdata.no). Spesialisthelsetjenesten er ikke p\u00e5lagt en tilsvarende plikt. Frivilligheten har en viktig rolle i samfunnet. De fleste kommuner har en frivilligsentral. Frivilligsentralene skal stimulere til frivillig innsats, v\u00e6re \u00e5pne m\u00f8teplasser for befolkningen og v\u00e6re et bindeledd mellom kommunen og frivillig sektor (Forskrift om tilskudd til Frivilligsentraler (lovdata.no). Kommuner og sykehusene kan ogs\u00e5 ansette egne frivillighetskoordinatorer. I kommunene foreg\u00e5r frivillig innsats innenfor et bredt spekter av oppgaver, som idrett, kultur, helse og omsorg og p\u00e5 folkehelseomr\u00e5det med temaer som inkludering, m\u00f8teplasser og fellesaktiviteter. Eksempler p\u00e5 frivillig innsats i kommuner er bes\u00f8ks- og aktivitetsvenner, turgrupper, kulturelle aktivitetstilbud som musikk og underholdning og trivselstiltak for \u00e5 forebygge ensomhet. Frivillige bidrar med transport til og fra aktiviteter og venner, og som trenere og assistenter ved deltakelse i fritidsaktiviteter innenfor for eksempel idrett eller musikk. Selv om spesialisthelsetjenesten ikke har en lovfestet plikt til \u00e5 legge til rette for samarbeid med frivilligheten, er det likevel mange sykehus som har et samarbeid med pasientorganisasjoner, frivillige organisasjoner og frivillige enkeltpersoner. Et vanlig eksempel er ordningen med frivillige sykehusverter. Sykehusvertene hjelper pasienter og p\u00e5r\u00f8rende med \u00e5 finne frem p\u00e5 sykehuset, og tilbyr for eksempel f\u00f8lge til riktig avdeling eller poliklinikk. Parallelt med f\u00f8ringene om styrket samarbeid med frivilligheten har Helsedirektoratet f\u00e5tt henvendelser b\u00e5de fra frivilligheten og fra helse- og omsorgstjenestene. Det har kommet ulike sp\u00f8rsm\u00e5l knyttet til hvilke regler som gjelder for samarbeidet. Sp\u00f8rsm\u00e5lene gjelder s\u00e6rlig samarbeid mellom den kommunale helse- og omsorgstjenesten og frivilligheten. Samlet viser henvendelsene at det er mye usikkerhet om regelverket n\u00e5r helse- og omsorgstjenesten samarbeider med frivilligheten. N\u00e5r frivillige tilbud og bistand gis som et supplement til kommunens eller sykehusets tjenestetilbud, m\u00e5 brukermedvirkning, forsvarlighet, pasientsikkerhet og personvern ivaretas. Helsedirektoratet \u00f8nsker gjennom Side 3/11 rundskrivet \u00e5 bidra til god overholdelse av regelverket i samarbeidet med frivilligheten. Rundskrivet beskriver og klargj\u00f8r de rettslige rammene for samarbeidet og gir et grunnlag for utarbeidelse av lokale rutiner i kommuner og sykehus. Ved samarbeid p\u00e5 helse- og omsorgstjenestenes omr\u00e5de, og s\u00e6rlig der pasienten eller brukeren har alvorlig demens eller andre omfattende hjelpebehov, kan forholdet til regelverket bli utfordret. Eksempler p\u00e5 situasjoner som m\u00e5 unng\u00e5s er: at tjenesten overlater oppgaver de selv har plikt til \u00e5 yte til frivillige mangelfull involvering av pasienter, brukere og p\u00e5r\u00f8rende, med begrenset mulighet til \u00e5 takke ja eller nei til frivillige tilbud deling av opplysninger i strid med taushetsplikten, ved at frivillige f\u00e5r tilgang p\u00e5 taushetsbelagte opplysninger uten at det er samtykket til dette at tjenestenes bruk av frivillige utfordrer pasientsikkerheten i tilfeller der pasient eller bruker har redusert evne til \u00e5 ivareta egne interesser (for eksempel der pasient eller bruker har demens eller utviklingshemming) Situasjoner beskrevet over vil v\u00e6re uheldig ogs\u00e5 for frivilligheten selv. Potensielt alvorlige hendelser som kan f\u00f8lge av slike mulige brudd p\u00e5 regelverket, vil kunne skade frivillighetens omd\u00f8mme og svekke dens viktige rolle i samfunnet. Videre vil det kunne gj\u00f8re det vanskeligere for kommunen \u00e5 samarbeide med frivillige organisasjoner. God overholdelse av regelverket er derfor en viktig forutsetning for samarbeidet mellom helse- og omsorgstjenesten og frivilligheten. M\u00e5lgruppe M\u00e5lgruppen for rundskrivet er: virksomheter og ledere i den kommunale helse- og omsorgstjenesten og i spesialisthelsetjenesten private tjenesteytere, herunder frivillige og ideelle organisasjoner, som yter helse- og omsorgstjenester etter avtale med kommunen eller regionalt helseforetak, jf. helse- og omsorgstjenesteloven \u00a7 3-1 siste ledd og spesialisthelsetjenesteloven \u00a7 2-1a 7. ledd (lovdata.no) Virksomhetsledere har ansvar for \u00e5 utarbeide n\u00f8dvendige rutiner og gi n\u00f8dvendig oppl\u00e6ring om roller, taushetsplikt mv. til ansatte som skal samhandle med frivillige p\u00e5 arbeidsplassen. Rettslige rammer De viktigste rettslige rammene p\u00e5 omr\u00e5det best\u00e5r av: lov om kommunale helse- og omsorgstjenester m.m. (helse- og omsorgstjenesteloven) lov om helsepersonell mv. (helsepersonelloven) lov om pasient- og brukerrettigheter (pasient- og brukerrettighetsloven) lov om spesialisthelsetjenesten mm. (spesialisthelsetjenesteloven) Rundskrivet beskriver de konkrete bestemmelsene med s\u00e6rlig betydning for samarbeidet mellom helse- og omsorgstjenestene og frivilligheten. Virkeomr\u00e5de og avgrensninger Side 4/11 Rundskrivet omhandler samarbeidet mellom helse- og omsorgstjenesten og frivillige organisasjoner, lag, foreninger og frivillige enkeltpersoner. I rundskrivet forst\u00e5s \u00abfrivillige\u00bb som personer som bidrar med sin tid, innsats og engasjement uten \u00f8konomisk vederlag, til beste for andre enn n\u00e6re slektninger. Hvis en som er p\u00e5r\u00f8rende til en pasient eller bruker p\u00e5 et sykehjem hjelper ogs\u00e5 andre pasienter eller brukere mens vedkommende er til stede p\u00e5 sykehjemmet, kommer reglene for samarbeid med frivillige til anvendelse ogs\u00e5 overfor ham heller henne. Rundskrivet omhandler ikke helse- og omsorgstjenestens samarbeid med frivillige akutthjelpere. For veiledning om de rettslige rammene for dette samarbeidet, se nasjonal veileder: Etablering av akutthjelperordningen \u2013 Helsedirektoratet. Samarbeid med frivilligheten p\u00e5 folkehelseomr\u00e5det reiser f\u00e5 problemstillinger opp mot helselovgivningen. Slikt samarbeid faller derfor utenfor rammene for dette rundskrivet. Rundskrivet omhandler heller ikke samarbeid med frivilligheten innenfor andre samfunnsomr\u00e5der. Side 5/11 2 Rettslige rammer for samarbeidet Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. Helse- og omsorgstjenesten m\u00e5 sikre at frivillige tilbud ligger utenfor det lovfestede s\u00f8rge for-ansvaret Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. Pasienter og brukere har rett til n\u00f8dvendige helse- og omsorgstjenester fra kommunen og til n\u00f8dvendige spesialisthelsetjenester fra spesialisthelsetjenesten. Denne retten korresponderer med kommunenes og de regionale helseforetakenes plikt til \u00e5 tilby n\u00f8dvendige helse- og omsorgstjenester og spesialisthelsetjenester. Retten til n\u00f8dvendig hjelp fra kommunen og spesialisthelsetjenesten setter rammer for helse- og omsorgstjenestens adgang til \u00e5 involvere frivillige i virksomheten. Frivillig bistand kan v\u00e6re et supplement til helse- og omsorgstjenestene, men tjenestene kan ikke overlate ansvaret sitt etter helselovgivningen til frivillige hjelpere. Frivillig bistand kan ikke settes inn i stedet for tjenester som kommunen eller sykehuset har plikt til \u00e5 yte. Dette betyr at det frivillige tilbudet m\u00e5 ligge utenfor kommunens og sykehusets s\u00f8rge for-ansvar, eller v\u00e6re et tilbud som kommer i tillegg til de tjenestene pasient eller bruker har rett p\u00e5. Hvis tjenesten blir oppmerksom p\u00e5 et nytt eller \u00f8kt tjenestebehov som h\u00f8rer under s\u00f8rge for-ansvaret, m\u00e5 denne hjelpen gis av tjenesteyterne, ikke av frivillige. F\u00f8r oppstart av tilbud i regi av frivillige m\u00e5 kommunen eller sykehuset kvalitetsikre at pasienten eller brukeren mottar den bistanden vedkommende har rett til fra helse- og omsorgstjenesten, og at det frivillige tilbudet utgj\u00f8r et supplement til tjenestene, ikke en erstatning for tjenester. \u00c5 avgj\u00f8re om noe er et supplement som kan gis av frivillige, eller en n\u00f8dvendig helse- og omsorgstjeneste som kommunen eller sykehuset har plikt til \u00e5 yte, kan v\u00e6re en skj\u00f8nnsmessig vurdering som m\u00e5 gj\u00f8res i hvert enkelt tilfelle. Det vil for eksempel v\u00e6re en skj\u00f8nnsmessig vurdering om pasienten f\u00e5r dekket behovet for tilstrekkelig og tilrettelagt aktivitet i tr\u00e5d med sine rettigheter, om pasienten har rett til et dagaktivitetstilbud, eller om den p\u00e5r\u00f8rende har rett p\u00e5 avlastning. Helsedirektoratet har fra flere hold f\u00e5tt et konkret sp\u00f8rsm\u00e5l om hvorvidt sykehjem, sykehus og andre institusjoner kan opprette en frivillig v\u00e5ketjeneste for alvorlig syke og d\u00f8ende pasienter. D\u00f8ende pasienter har rett p\u00e5 lindrende behandling og omsorg gjennom d\u00f8gnet utfra sine individuelle og konkrete behov. Sykehjem og sykehus har tilsvarende et helhetlig s\u00f8rge for- ansvar for at den d\u00f8ende pasienten f\u00e5r n\u00f8dvendig tilsyn og hjelp. Helsepersonell m\u00e5 vurdere og ivareta pasientens behov. Hvis pasienten har behov for fastvakt for \u00e5 sikre n\u00f8dvendig tilsyn, trygghet og oppf\u00f8lging, m\u00e5 dette ivaretas av virksomheten selv. Ved planlagt hjemmed\u00f8d kan pasient og p\u00e5r\u00f8rende selv velge \u00e5 samarbeide med naboer, venner og frivillige organisasjoner for avlastning og ekstra st\u00f8tte. Ved planlagt hjemmed\u00f8d kan frivillig Side 6/11 v\u00e5ketjeneste derfor v\u00e6re et supplement til de helse- og omsorgstjenestene personen mottar. Kommunen m\u00e5 sikre at v\u00e5ketjenesten ikke blir en erstatning for tjenester som kommunen har plikt til \u00e5 yte, og at reglene om helsepersonells taushetsplikt overholdes i ev. dialog med den frivillige. Helse- og omsorgstjenesten m\u00e5 sikre forsvarlighet og pasient- og brukersikkerhet Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. \u00c5 sikre forsvarlighet og pasient- og brukersikkerhet er avgj\u00f8rende for b\u00e5de kommuner og sykehus. N\u00e5r helse- og omsorgstjenesten etablerer samarbeid med frivillige om tilbud til pasienter og brukere, har tjenesten ansvar for forsvarlighet og sikkerhet mv. i det frivillige tilbudet. Helse- og omsorgstjenestens ansvar for pasienter i held\u00f8gns helseinstitusjoner som sykehjem og sykehus gjelder gjennom hele d\u00f8gnet, og ansvaret gjelder alle sidene av oppholdet. Ogs\u00e5 overfor hjemmeboende og personer i omsorgsbolig eller bofelleskap vil kommunen ha et ansvar hvis ansatte tar kontakt med en frivillig organisasjon eller et frivillig tilbud p\u00e5 pasientens/brukerens vegne. Helse- og omsorgstjenesten b\u00f8r vurdere det aktuelle frivillige tilbudet med tanke p\u00e5 egnethet og forsvarlighet. Dette gjelder s\u00e6rlig n\u00e5r pasienten/brukeren har nedsatt kognitiv funksjon og enten ikke kan uttrykke egne opplevelser og behov, eller har en uttrykksm\u00e5te som det tar tid \u00e5 bli kjent med. Tiltak for \u00e5 sikre forsvarlighet i tilfeller der pasienten/brukeren har nedsatt kognitiv funksjon, er blant annet: rutiner som sikrer at den frivillige har klart definerte oppgaver rutiner som sikrer at ansatte som kjenner pasientens behov og uttrykksm\u00e5te er i n\u00e6rheten under gjennomf\u00f8ringen av tilbudet Ved ytelse av helse- og omsorgstjenester kan det oppst\u00e5 feil, skader eller uheldige hendelser. Det hender ogs\u00e5 at helsepersonell har grenseoverskridende atferd eller misbruker sin olle til \u00e5 gj\u00f8re overgrep eller beg\u00e5 tyveri. Tilsvarende er det risiko knyttet til frivillige tilbud og frivillig bistand. Hvis kommuner eller sykehus tar initiativ til frivillig bistand som et supplement til tjenesten, vil disse kunne bli holdt ansvarlige for feil eller skader som skjer under den frivillige bistanden. For \u00e5 forebygge feil og skader knyttet til frivillig bistand b\u00f8r helse- og omsorgstjenesten sette inn tiltak i samarbeid med de aktuelle frivillige organisasjonene. Tiltak som kan redusere risiko er: rutiner for \u00e5 sikre at pasienter og brukere som tilbys frivillig en-til-en-tilbud i hjemmet, som for eksempel en bes\u00f8ksvenn, selv kan ivareta egne interesser og styre relasjonen til den frivillige rutiner for \u00e5 sikre at pasienten/brukeren som mottar et frivillig tilbud i hjemmet er i stand til \u00e5 rapportere til den frivillige organisasjonen, hjemmesykepleien, eller p\u00e5r\u00f8rende hvis det skulle oppst\u00e5 ubehagelige opplevelser. vurdering av personlig egnethet ved rekruttering av frivillige oppl\u00e6ring av de frivillige om virksomheten, rollen som frivillig, generelt om pasient/brukergruppen, kommunikasjon med pasient/brukergruppen, personvern, samarbeidet med de ansatte mm. oppf\u00f8lging av de frivillige Side 7/11 Frivillige organisasjoner kan kreve fremleggelse av politiattest av en person som, l\u00f8nnet eller ul\u00f8nnet, utf\u00f8rer eller skal utf\u00f8re oppgaver som inneb\u00e6rer et tillits- eller ansvarsforhold overfor mindre\u00e5rige eller personer med utviklingshemming, jf. politiregisterforskriften \u00a7 34-1 (lovdata.no). Det kan imidlertid ikke kreves eller bes om politiattest for frivillige som bist\u00e5r overfor andre brukergrupper, som for eksempel personer med demens. Pasienter og brukere m\u00e5 ha mulighet til \u00e5 bestemme selv Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. I utgangspunktet bestemmer pasient eller bruker selv om han eller hun vil ta imot eller delta p\u00e5 et frivillig tilbud eller ikke. I motsetning til for helsehjelp, er det ikke noe krav om at en pasient eller bruker har samtykkekompetanse for selv \u00e5 kunne takke ja eller nei til et frivillig tilbud. Hvis pasienten oppholder seg i sykehjem, sykehus eller en annen institusjon, har imidlertid institusjonen ansvaret for at eventuell deltakelse er forsvarlig i det enkelte tilfelle. Hvis en pasient eller bruker har nedsatt kognitiv funksjon med betydning for vurderingsevne eller mulighet til \u00e5 formidle sin mening, b\u00f8r n\u00e6rmeste p\u00e5r\u00f8rende involveres f\u00f8r en eventuell deltakelse. N\u00e6rmeste p\u00e5r\u00f8rende b\u00f8r f\u00e5 uttale seg om pasient/bruker sine \u00f8nsker og interesser. Ved gjentakende aktiviteter vil det normalt ikke v\u00e6re n\u00f8dvendig \u00e5 involvere p\u00e5r\u00f8rende hver gang pasienten eller brukeren skal delta. Ved endrede forutsetninger for \u00e5 delta, for eksempel endringer i tilstanden, b\u00f8r tjenesten revurdere pasientens/brukerens deltakelse og ev. involvere n\u00e6rmeste p\u00e5r\u00f8rende p\u00e5 nytt. P\u00e5 institusjoner b\u00f8r arrangementer prim\u00e6rt foreg\u00e5 i andre lokaler enn dagligstue eller spiserom hvor pasienter normalt oppholder seg, slik at de som ikke \u00f8nsker eller kan delta har mulighet til \u00e5 skjerme seg uten \u00e5 m\u00e5tte v\u00e6re p\u00e5 rommet. Hvis dagligstuen er det eneste fellesrommet, b\u00f8r virksomheten vurdere om det konkrete arrangementet kan foreg\u00e5 i dette rommet eller ikke. Det kan avhenge av lengden p\u00e5 arrangementet, behovene til de pasientene som ikke \u00f8nsker eller kan delta, mm. Helsepersonell har taushetsplikt overfor frivillige Helsepersonells taushetsplikt er avgj\u00f8rende for tilliten til helse- og omsorgstjenestene. Taushetsplikten gjelder ogs\u00e5 overfor frivillige organisasjoner og hjelpere jf. helsepersonelloven \u00a7 21 (lovdata.no). Helsepersonell kan ikke dele taushetsbelagte opplysninger med frivillige uten at det foreligger samtykke eller et unntak fra taushetsplikten. \u00c5 overholde taushetsplikten er f\u00f8rst og fremst det enkelte helsepersonellet sitt ansvar, men sykehjem, sykehus og andre helse- og omsorgstjenester skal tilrettelegge for at de ansatte kan oppfylle dette ansvaret. Tjenestene m\u00e5 organiseres slik at det er praktisk mulig \u00e5 overholde taushetsplikten og utf\u00f8re tjenester uten \u00e5 r\u00f8pe taushetsbelagte opplysninger til andre, herunder frivillige. Godt tilrettelagte bygninger og arealer kan gj\u00f8re det enklere \u00e5 overholde taushetsplikten. N\u00e5r det er frivillige til stede i fellesarealer, m\u00e5 ansatte v\u00e6re bevisste p\u00e5 \u00e5 ikke dele taushetsbelagt informasjon. Hvis dagligstuen er Side 8/11 det eneste aktuelle fellesrommet p\u00e5 institusjonen, m\u00e5 virksomheten vurdere konkret om frivillige kan oppholde seg her av hensyn til taushetsplikten. Det m\u00e5 ogs\u00e5 vurderes hvordan taushetsplikten kan overholdes ved bes\u00f8k av frivillige p\u00e5 pasientrom der det ligger flere pasienter. Med samtykke fra pasienten eller brukeren kan helsepersonell videreformidle n\u00f8dvendige taushetsbelagte opplysninger til en frivillig hjelper. Hvis pasienten eller brukeren ikke har samtykkekompetanse i sp\u00f8rsm\u00e5let om \u00e5 videreformidle taushetsbelagte opplysninger, kan n\u00e6rmeste p\u00e5r\u00f8rende samtykke til videreformidling. Samtykke skal dokumenteres i pasientjournalen. Selv om det foreligger gyldig samtykke, er det viktig \u00e5 begrense informasjonen til det som er n\u00f8dvendig for utf\u00f8relsen av oppgavene. Det er enklere \u00e5 vurdere hvilke opplysninger den frivillige trenger, hvis den frivillige har klart definerte oppgaver. Deling av un\u00f8dvendige taushetsbelagt informasjon m\u00e5 unng\u00e5s. Ansatte kan snakke om generelle temaer som ikke bryter taushetsplikten, for eksempel trivsel, aktiviteter, eller daglige rutiner. Ansatte m\u00e5 unng\u00e5 \u00e5 diskutere pasienten eller brukerens helsestatus, diagnoser, behandlingsplaner eller andre sensitive opplysninger med frivillige. De fleste frivillige organisasjoner og mange kommuner og sykehus har en ordninger de den frivillige skriver under p\u00e5 en taushetsavtale eller taushetserkl\u00e6ring. I tilfeller der pasienten eller brukeren eller n\u00e6rmeste p\u00e5r\u00f8rende gir samtykke til at helsepersonell aktivt kan videreformidle taushetsbelagte opplysninger, b\u00f8r ogs\u00e5 den aktuelle virksomheten vurdere \u00e5 inng\u00e5 taushetsavtale med den frivillige. Gjennom taushetsavtalen forplikter den frivillige seg til \u00e5 ikke videreformidle opplysninger om pasienter, brukere og p\u00e5r\u00f8rende som vedkommende blir kjent med eller erfarer i forbindelse med frivillig arbeid. Avtalen omfatter ogs\u00e5 det \u00e5 ta og eventuelt dele bilder/video. En taushetsavtale er noe annet enn helsepersonellets lovp\u00e5lagte taushetsplikt og m\u00e5 ikke forveksles med denne. Taushetsavtalen med den frivillige fritar ikke helsepersonellet fra deres taushetsplikt overfor den frivillige. Videreformidling av taushetsbelagte opplysninger til en frivillig uten samtykke, inneb\u00e6rer brudd p\u00e5 taushetsplikten. Bes\u00f8k av st\u00f8rre grupper frivillige i fellesarealer, som for eksempel et kor eller en barnehage krever normalt ikke skriftlig taushetserkl\u00e6ring fra kordeltakerne eller barnehagebarna. Koret b\u00f8r uansett orienteres om at de av respekt for pasienter og brukere ikke deler det de observerer. Barna b\u00f8r f\u00e5 alderstilpasset informasjon om hvordan vi tar hensyn til de som er p\u00e5 for eksempel sykehuset, sykehjemmet eller dagsenteret. Se mer informasjon om den helserettslige taushetsplikten i rundskriv til helsepersonelloven (helsedirektoratet.no). Virksomheten b\u00f8r utarbeide rutiner for samarbeid med frivillige Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15.10.2024. Mer informasjon p\u00e5 h\u00f8ringssiden. N\u00e5r helse- og omsorgstjenesten samarbeider med frivilligheten om tilbud til pasienter og brukere, b\u00f8r virksomheten ha rutiner for \u00e5 sikre at: Side 9/11 frivillige tilbud gis som et supplement til n\u00f8dvendig bistand fra kommunen eller sykehuset, ikke som en erstatning for tjenester tilbudet gjennomf\u00f8res p\u00e5 en forsvarlig m\u00e5te pasienter og brukere har mulighet til \u00e5 takke ja eller nei til frivillige tilbud og arrangementer helsepersonell overholder taushetsplikten overfor frivillige frivillige underskriver taushetsavtaler F\u00f8r samarbeid inng\u00e5s, b\u00f8r virksomheten kartlegge: Hva slags aktiviteter egner seg for pasientene/brukerne som virksomheten yter tjenester til \u2013 fysisk, kognitivt, sansemessig og kulturelt? Hvilke aktiviteter, som virksomheten ikke er pliktige til \u00e5 tilby og yte selv, kan v\u00e6re aktuelle \u00e5 tilby som et supplement til pasienter/brukere? Hva skal til for at frivillige kan bidra? Hvor kan aktivitetene foreg\u00e5 og hvor b\u00f8r de ikke foreg\u00e5, for \u00e5 sikre mulighet til \u00e5 skjerme seg og for \u00e5 skire at taushetsplikten overholdes? Hvordan kan aktivitetene organiseres for \u00e5 sikre at virksomheten kan ivareta sitt helhetlige ansvar? Krever forsvarlig gjennomf\u00f8ring av tilbudet deling av taushetsbelagte opplysninger med de frivillige? Hvilke rutiner m\u00e5 evt. etableres for innhenting av samtykker til at frivillige kan gis tilgang til taushetsbelagte opplysninger? Hvordan kan virksomheten sikre at pasientene/brukerne f\u00e5r takket ja eller nei til tilbudene? Hvordan kan p\u00e5r\u00f8rende involveres? Hva kreves av forsikringsordninger og rutiner for utgifts erstatning? Virksomheten b\u00f8r utarbeide en plan for samarbeidet med frivilligheten om tilbud til pasienter/brukere. Planen b\u00f8r evalueres etter en avtalt periode. Punkter i planen kan v\u00e6re: kontaktpersoner i virksomheten og den frivillige organisasjonen ansvarlig for rekruttering, oppl\u00e6ring og oppf\u00f8lging av frivillige avklaringer av oppgaver frivillige kan og ikke kan gj\u00f8re mal og system for taushetsavtaler mellom virksomheten og den enkelte frivillige rutine for invitasjon til tilbud og aktiviteter, med mulighet for \u00e5 svare ja/nei rutine for frivillig bistand overfor personer med redusert evne til \u00e5 formidle egne \u00f8nsker og interesser rutiner for involvering av n\u00e6rmeste p\u00e5r\u00f8rende ved samarbeid med frivillige rutiner for overholdelse av taushetsplikten ved samarbeid med frivillige rutiner for forsvarlighetsvurderinger, identifisering av fare for svikt og for avvik og klager eventuelle behov for forsikringsordninger rutiner for utgiftsdekning Side 10/11 Side 11/11 "
}