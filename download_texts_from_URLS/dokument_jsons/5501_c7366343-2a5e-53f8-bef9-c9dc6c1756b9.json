{
  "dokument_id": "c7366343-2a5e-53f8-bef9-c9dc6c1756b9",
  "doc_type": "case_presentation",
  "kommune": 5501,
  "tittel": "Driftstilskudd til Dyrebeskyttelsen i Troms\u00f8 for 2024",
  "url": "https://innsyn.tromso.kommune.no/application/getMoteDokument?dokid=2001870689",
  "tekst": "Arkivsaksnr. 24/18108-1 Saksbehandler Bo Eide Saksgang M\u00f8tedato Milj\u00f8-, idrett-, kultur- og samfunnsutviklingutvalget 26.11.2024 Driftstilskudd til Dyrebeskyttelsen i Troms\u00f8 for 2024 Kommunedirekt\u00f8rens innstilling til vedtak: Dyrebeskyttelsen i Troms\u00f8 innvilges ikke oms\u00f8kt driftstilskudd for 2024, p\u00e5 kr 100.000, - Stig Tore Johnsen Mette Moh\u00e5g Kommunedirekt\u00f8r Direkt\u00f8r, avd for bymilj\u00f8 1 Hva saken gjelder Dyrebeskyttelsen for Troms\u00f8 har s\u00f8kt om driftstilskudd for \u00e5ret 2024, p\u00e5 kr 100.000, -. Tilskuddet utbetales fra midler p\u00e5 budsjettet til enhet for Klima, milj\u00f8 og landbruk, under seksjon for byutvikling. Saksutredning Dyrebeskyttelsen Norge Troms\u00f8 fikk i kommunestyresak 172/05 innvilget et fast driftstilskudd p\u00e5 kr 100 000 som ble lagt p\u00e5 rammen til dav\u00e6rende Plan og n\u00e6ring. Dyrebeskyttelsen har siden 2006 f\u00e5tt utbetalt \u00e5rlig driftstilskudd. I sak 58/16 den 4. oktober 2016 vedtok formannskapet at det faste tilskuddet gitt til Dyrebeskyttelsen i Troms\u00f8 p\u00e5 kr 100.000, - pr. \u00e5r skulle videref\u00f8res, og belastes tilskuddsordningen for n\u00e6rmilj\u00f8 og frivillighet, som forvaltes av seksjon for kultur. I 2022 ble ansvaret for driftstilskuddet overf\u00f8rt til enhet for klima, milj\u00f8 og landbruk, og tilskuddet er tatt inn i enhetens budsjett. Dyrebeskyttelsen har ogs\u00e5 i \u00e5r s\u00f8kt om driftstilskudd, i s\u00f8knad vedlagt \u00e5rsmelding, regnskap og budsjett. Dyrebeskyttelsen er en frivillig organisasjon som gj\u00f8r en viktig jobb i Troms\u00f8, f\u00f8rst og fremst for herrel\u00f8se kj\u00e6ledyr, men ogs\u00e5 ved \u00e5 v\u00e6re arena for arbeidstrening, en m\u00f8teplass, og med ivaretakelse av ville skadde dyr, deriblant m\u00e5ser. Dette er oppgaver som kommunen har lite annet apparat for \u00e5 ivareta. P\u00e5 grunn av Troms\u00f8 kommunes \u00f8konomiske situasjon det innf\u00f8rt innkj\u00f8psstopp i Troms\u00f8 kommune ut 2024. Administrasjonen er videre bedt om \u00e5 finne ogs\u00e5 andre kostnadsreduserende tiltak. Det foresl\u00e5s derfor \u00e5 avsl\u00e5 s\u00f8knad om driftsst\u00f8tte fra Dyrebeskyttelsen i \u00e5r. Administrasjonens vurdering er at dette driftstilskuddet er av en art og st\u00f8rrelse som gj\u00f8r at det, selv om det er en betydelig sum, ikke vil v\u00e6re av avgj\u00f8rende betydning for \u00f8konomien til Dyrebeskyttelsen Troms\u00f8 i 2024. Det er i deres budsjett for 2024 totalt budsjettert med inntekter p\u00e5 kr 2.362.000, - og et \u00e5rsresultat p\u00e5 kr. 122.000, -. Konklusjon Dyrebeskyttelsen i Troms\u00f8 innvilges ikke oms\u00f8kt driftstilskudd for 2024, p\u00e5 kr 100.000, - Vedtakskompetanse: Milj\u00f8-, klima-, kultur- og samfunnsutviklingutvalget 2 "
}