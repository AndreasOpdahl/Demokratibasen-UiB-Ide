{
  "dokument_id": "e42ad5a5-a4e5-5c0e-8b3e-9e805eb6f608",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25062024, Sak 227/24, Laksev\u00e5g gnr 146 bnr 127 Gravdalspollen 23B. Klage p\u00e5 avsl\u00e5tt s\u00f8knad om takoppbygg, altan og bruksendring",
  "url": "https://bergen.kommune.no/politikere-utvalg/api/fil/bk360/10751421/Innstilling-vedtak-Laksevag-gnr-146-bnr-127-Gravdalspollen-23B-Klage-pa-avslatt-soknad-om-takoppbygg-altan-og-bruksendring",
  "tekst": "Laksev\u00e5g gnr 146 bnr 127 Gravdalspollen 23B. Klage p\u00e5 avsl\u00e5tt s\u00f8knad om takoppbygg, altan og bruksendring Utvalg for milj\u00f8 og byutvikling behandlet saken i m\u00f8tet 25.06.2024 sak 227/24 og fattet f\u00f8lgende vedtak: 1. Avslagsvedtak av 23.02.2024 oppheves. 2. S\u00f8knad om tillatelse til p\u00e5bygg/takoppbygg, bruksendring og altan innvilges. 3. Det gis dispensasjon for byggegrense mot veg p\u00e5 de vilk\u00e5r satt av Bymilj\u00f8etaten, jf. pbl. \u00a7 19-2. 4. Klagen tas til f\u00f8lge. BEGRUNNELSE: Form\u00e5let med oms\u00f8kte tiltak er \u00e5 oppn\u00e5 forbedret bokvalitet ved \u00e5 sikre tilstrekkelig innvendig areal for klagers familie. Fremfor \u00e5 flytte, er det s\u00f8kt om takoppbygg slik at det blir plass til ekstra soverom / de tre barna f\u00e5r hvert sitt soverom. UMBY er enig med klager i at tiltaket innehar tilfredsstillende gode visuelle kvaliteter iht. pbl. \u00a7 29-2. Etter bestemmelsen skal tiltak inneha gode visuelle kvaliteter b\u00e5de \u00abi seg selv\u00bb, \u00abi forhold til dets funksjon\u00bb og \u00abdets bygde og naturlige omgivelser og plassering\u00bb. Utvalget har studert kart, bilder og illustrasjoner som bekrefter dette synet. N\u00e5r det gjelder forhold ved tiltaket \u00abi seg selv\u00bb, er UMBY sin vurdering at takoppbygget/p\u00e5bygget harmoniserer med resten av boligen. Kledning og vinduene vil v\u00e6re i samme profil som resten av boligen, og materialene vil v\u00e6re av h\u00f8y kvalitet. I denne konkrete saken anses det ikke avgj\u00f8rende at takoppbygget utgj\u00f8r mer enn 1/3 av flaten p\u00e5 saltaket. Tiltakene innehar ogs\u00e5 gode visuelle kvaliteter \u00abi forhold til dets funksjon\u00bb som bolig, og i forhold til \u00abdets bygde og naturlige omgivelser og plassering\u00bb. UMBY sin vurdering av omr\u00e5det er at bebyggelsen er variert med ulik utforming, og at omr\u00e5det derfor ikke har et klart homogent preg. Oms\u00f8kte tiltak vil ikke fremst\u00e5 skjemmende eller v\u00e6re til ulempe for omr\u00e5det for \u00f8vrig. Det p\u00e5pekes i denne sammenheng at oms\u00f8kte bolig ligger i en blindvei, har ingen innsyn og grenser mot areal avsatt til gr\u00f8nnstruktur. Tiltaket er ogs\u00e5 i samsvar med overordnede m\u00e5l i kommuneplanen arealdel (KPA 2018). Boligen ligger i ytre fortettingssone, hvor det etter KPA \u00a7 9.3 skal legges spesiell vekt p\u00e5 tilrettelegging for familieboliger. Kommunen har videre som m\u00e5lsetting \u00e5 unng\u00e5 nybygg. UMBY forst\u00e5r administrasjonens synspunkt om at tiltaket vil gi et mindre helhetlig og harmonisk uttrykk, ettersom oms\u00f8kt tiltak ikke gjelder for hele tomannsboligen og skiller seg fra den andre tomannsboligen p\u00e5 eiendommen, men anser ikke dette som et avgj\u00f8rende moment i denne konkrete saken. Det vektlegges at ingen naboer har protestert p\u00e5 tiltaket, at tiltaket er i tr\u00e5d med overordnede m\u00e5l i kommuneplanen, samt at det anses som sannsynlig at naboer vil s\u00f8ke om tilsvarende tiltak i fremtiden. UMBY har etter dette kommet til at tiltaket innehar gode visuelle kvaliteter b\u00e5de i henhold til seg selv, sin funksjon og sine omgivelser, jf. pbl. \u00a7 29-2. Dispensasjonsvurdering: I fagnotatet fremheves det at det ikke er sendt s\u00f8knad om dispensasjon fra veg. Byr\u00e5det er uenig i denne vurderingen og viser til at det fremg\u00e5r av f\u00f8lgebrev at det er sendt s\u00f8knad til Bymilj\u00f8etaten, og i avslagsvedtaket er det uttalt at dispensasjonss\u00f8knaden ikke er behandlet grunnet annet avslagsgrunnlag. UMBY tiltrer Byr\u00e5dets vurdering. UMBY finner at vilk\u00e5rene for \u00e5 gi dispensasjon er oppfylt, og innvilger derfor dispensasjon fra vegloven \u00a7\u00a7 29 og 30 (byggegrense til kommunal veg), jf. pbl \u00a7 19-2. I avslagsvedtaket fremhever administrasjonen at oms\u00f8kt tiltak/p\u00e5bygg ikke vil ber\u00f8re veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Dette er i samsvar med uttalelse fra Bymilj\u00f8etaten. Administrasjonen ville derfor stilt seg positiv til dispensasjon fra avstandsbestemmelser til veg. UMBY tiltrer administrasjonens vurdering. Hensynet bak byggegrense mot veg er \u00e5 trygge planlegging, bygging, vedlikehold og drift av offentlige veier, slik at trafikken kan g\u00e5 p\u00e5 et vis som trafikantene og samfunnet til enhver tid kan v\u00e6re tjent med, jfr. veglova \u00a7 1 a. Ettersom oms\u00f8kt tiltak vil oppf\u00f8res p\u00e5 tak og bakside av eksisterende tomannsbolig, som verken p\u00e5virker vedlikehold eller drift av den kommunale veien, blir ikke hensynene bak bestemmelsen \u00abvesentlig\u00bb tilsidesatt. UMBY er videre av den oppfatning at fordelene ved \u00e5 gi dispensasjon er klart st\u00f8rre enn ulempene. Vi kan ikke se at oms\u00f8kte tiltak medf\u00f8rer ulemper for den kommunale vegen. Derimot vil oms\u00f8kt tiltak bedre utnyttelsen av boligen, og tilrettelegge for en barnefamilie p\u00e5 fem ved at hvert av barna f\u00e5r hvert sitt soverom. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 er oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal innvilges dispensasjon. I dette tilfellet er UMBY av den oppfatning at det kan gis dispensasjon p\u00e5 de vilk\u00e5r som er satt av Bymilj\u00f8etaten ved uttalelse datert 15.12.2023: \u2022 Ingen deler av tiltaket skal komme n\u00e6rmere midten av kommunal veg enn ca. 10,7 meter, slik innsendt situasjonsplan datert 11.11.2023 viser. \u2022 Tiltaket skal ikke komme i konflikt med frisiktsoner til vegkryss eller egen avkj\u00f8rsel. \u2022 Det kan ikke rettes erstatningskrav mot vegholder ved skade p\u00e5 tiltaket som kan oppst\u00e5 ved vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere enn gjeldende byggegrense mot kommunal veg. \u2022 Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltaket kan starte, dersom dette er aktuelt. Utvalg for milj\u00f8 og byutviklings behandling F\u00f8lgende representanter tok ordet: Kjartan Moi Andreassen (Sp) 2 Forslag fremsatt i utvalget: Kjartan Moi Andreassen (Sp) fremsatte p\u00e5 vegne av H, A, FrP, BL, INP og Sp f\u00f8lgende alternative forslag i 4 punkter: 1. Avslagsvedtak av 23.02.2024 oppheves. 2. S\u00f8knad om tillatelse til p\u00e5bygg/takoppbygg, bruksendring og altan innvilges. 3. Det gis dispensasjon for byggegrense mot veg p\u00e5 de vilk\u00e5r satt av Bymilj\u00f8etaten, jf. pbl. \u00a7 19-2. 4. Klagen tas til f\u00f8lge. BEGRUNNELSE: Form\u00e5let med oms\u00f8kte tiltak er \u00e5 oppn\u00e5 forbedret bokvalitet ved \u00e5 sikre tilstrekkelig innvendig areal for klagers familie. Fremfor \u00e5 flytte, er det s\u00f8kt om takoppbygg slik at det blir plass til ekstra soverom / de tre barna f\u00e5r hvert sitt soverom. UMBY er enig med klager i at tiltaket innehar tilfredsstillende gode visuelle kvaliteter iht. pbl. \u00a7 29-2. Etter bestemmelsen skal tiltak inneha gode visuelle kvaliteter b\u00e5de \u00abi seg selv\u00bb, \u00abi forhold til dets funksjon\u00bb og \u00abdets bygde og naturlige omgivelser og plassering\u00bb. Utvalget har studert kart, bilder og illustrasjoner som bekrefter dette synet. N\u00e5r det gjelder forhold ved tiltaket \u00abi seg selv\u00bb, er UMBY sin vurdering at takoppbygget/p\u00e5bygget harmoniserer med resten av boligen. Kledning og vinduene vil v\u00e6re i samme profil som resten av boligen, og materialene vil v\u00e6re av h\u00f8y kvalitet. I denne konkrete saken anses det ikke avgj\u00f8rende at takoppbygget utgj\u00f8r mer enn 1/3 av flaten p\u00e5 saltaket. Tiltakene innehar ogs\u00e5 gode visuelle kvaliteter \u00abi forhold til dets funksjon\u00bb som bolig, og i forhold til \u00abdets bygde og naturlige omgivelser og plassering\u00bb. UMBY sin vurdering av omr\u00e5det er at bebyggelsen er variert med ulik utforming, og at omr\u00e5det derfor ikke har et klart homogent preg. Oms\u00f8kte tiltak vil ikke fremst\u00e5 skjemmende eller v\u00e6re til ulempe for omr\u00e5det for \u00f8vrig. Det p\u00e5pekes i denne sammenheng at oms\u00f8kte bolig ligger i en blindvei, har ingen innsyn og grenser mot areal avsatt til gr\u00f8nnstruktur. Tiltaket er ogs\u00e5 i samsvar med overordnede m\u00e5l i kommuneplanen arealdel (KPA 2018). Boligen ligger i ytre fortettingssone, hvor det etter KPA \u00a7 9.3 skal legges spesiell vekt p\u00e5 tilrettelegging for familieboliger. Kommunen har videre som m\u00e5lsetting \u00e5 unng\u00e5 nybygg. UMBY forst\u00e5r administrasjonens synspunkt om at tiltaket vil gi et mindre helhetlig og harmonisk uttrykk, ettersom oms\u00f8kt tiltak ikke gjelder for hele tomannsboligen og skiller seg fra den andre tomannsboligen p\u00e5 eiendommen, men anser ikke dette som et avgj\u00f8rende moment i denne konkrete saken. Det vektlegges at ingen naboer har protestert p\u00e5 tiltaket, at tiltaket er i tr\u00e5d med overordnede m\u00e5l i kommuneplanen, samt at det anses som sannsynlig at naboer vil s\u00f8ke om tilsvarende tiltak i fremtiden. UMBY har etter dette kommet til at tiltaket innehar gode visuelle kvaliteter b\u00e5de i henhold til seg selv, sin funksjon og sine omgivelser, jf. pbl. \u00a7 29-2. Dispensasjonsvurdering: I fagnotatet fremheves det at det ikke er sendt s\u00f8knad om dispensasjon fra veg. Byr\u00e5det er uenig i denne vurderingen og viser til at det fremg\u00e5r av f\u00f8lgebrev at det er sendt s\u00f8knad til 3 Bymilj\u00f8etaten, og i avslagsvedtaket er det uttalt at dispensasjonss\u00f8knaden ikke er behandlet grunnet annet avslagsgrunnlag. UMBY tiltrer Byr\u00e5dets vurdering. UMBY finner at vilk\u00e5rene for \u00e5 gi dispensasjon er oppfylt, og innvilger derfor dispensasjon fra vegloven \u00a7\u00a7 29 og 30 (byggegrense til kommunal veg), jf. pbl \u00a7 19-2. I avslagsvedtaket fremhever administrasjonen at oms\u00f8kt tiltak/p\u00e5bygg ikke vil ber\u00f8re veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Dette er i samsvar med uttalelse fra Bymilj\u00f8etaten. Administrasjonen ville derfor stilt seg positiv til dispensasjon fra avstandsbestemmelser til veg. UMBY tiltrer administrasjonens vurdering. Hensynet bak byggegrense mot veg er \u00e5 trygge planlegging, bygging, vedlikehold og drift av offentlige veier, slik at trafikken kan g\u00e5 p\u00e5 et vis som trafikantene og samfunnet til enhver tid kan v\u00e6re tjent med, jfr. veglova \u00a7 1 a. Ettersom oms\u00f8kt tiltak vil oppf\u00f8res p\u00e5 tak og bakside av eksisterende tomannsbolig, som verken p\u00e5virker vedlikehold eller drift av den kommunale veien, blir ikke hensynene bak bestemmelsen \u00abvesentlig\u00bb tilsidesatt. UMBY er videre av den oppfatning at fordelene ved \u00e5 gi dispensasjon er klart st\u00f8rre enn ulempene. Vi kan ikke se at oms\u00f8kte tiltak medf\u00f8rer ulemper for den kommunale vegen. Derimot vil oms\u00f8kt tiltak bedre utnyttelsen av boligen, og tilrettelegge for en barnefamilie p\u00e5 fem ved at hvert av barna f\u00e5r hvert sitt soverom. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 er oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal innvilges dispensasjon. I dette tilfellet er UMBY av den oppfatning at det kan gis dispensasjon p\u00e5 de vilk\u00e5r som er satt av Bymilj\u00f8etaten ved uttalelse datert 15.12.2023: \u2022 Ingen deler av tiltaket skal komme n\u00e6rmere midten av kommunal veg enn ca. 10,7 meter, slik innsendt situasjonsplan datert 11.11.2023 viser. \u2022 Tiltaket skal ikke komme i konflikt med frisiktsoner til vegkryss eller egen avkj\u00f8rsel. \u2022 Det kan ikke rettes erstatningskrav mot vegholder ved skade p\u00e5 tiltaket som kan oppst\u00e5 ved vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere enn gjeldende byggegrense mot kommunal veg. \u2022 Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltaket kan starte, dersom dette er aktuelt. Votering: Alternativt forslag punkt 1-4 fra H, A, FrP, BL, INP og Sp, fremsatt av Kjartan Moi Andreassen (Sp) ble vedtatt med 16 stemmer (H, A, FrP, SV, BL, V, INP, R. Sp) Innstillingen fikk 1 stemme (MDG) og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 198/24 og fattet f\u00f8lgende vedtak: Saken utsettes til utvalg for milj\u00f8 og byutvikling sitt ekstram\u00f8te 25.06.24. 4 Byr\u00e5det behandlet saken i m\u00f8tet 16.05.2024 sak 163/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 23.02.2024 opprettholdes. Klagen tas ikke til f\u00f8lge. 5 "
}