{
  "dokument_id": "fc2f89c4-a051-5051-8084-6f0a6cfc6e90",
  "doc_type": "case_attachment",
  "kommune": 5501,
  "tittel": "Idrettsstyrets m\u00f8te nr. 7, 13. november 2023 - Protokoll",
  "url": "https://innsyn.tromso.kommune.no/application/getMoteDokument?dokid=2001574760",
  "tekst": " NORGES IDRETTSFORBUND 0Q9 PROTOKOLL Idrettsstyrets m\u00f8te nr. 7, 1 3 . november 2 0 2 3 ( 2 0 2 3 - 2 0 2 5 ) / Gardermoen/Teams Deltok: Zaineb Al-Samarai, Arne B\u00e5rd Dalhaug, Sondre Sande Gullord (p\u00e5 Teams), Elisabeth Faret, Sara Stokken Rott (p\u00e5 Teams), Erik M. Unaas, Marco Elsafadi (p\u00e5 Teams), Sebastian Henriksen, Ole R. J\u00f8rstad, Mia Larsen Sveberg (p\u00e5 Teams), Astrid Strandbu (p\u00e5 Teams), Magnus Nedregotten, \u00c5smund S\u00e6b\u00f8e, Kristin Kloster (p\u00e5 Teams). Meldt frav\u00e6r: Astrid Uhrenholdt Jacobsen. Fra administrasjonen: Nils Einar Aas og Finn Aagaard (referent). Presidenten \u00e5pnet idrettsstyrem\u00f8te nr. 7 ( 2 0 2 3 - 2 0 2 5 ) 1 3 . november 2 0 2 3 kl. 1 5 . 0 0 . M\u00f8tet var vedtaksf\u00f8rt. Det var ingen habilitetsinnsigelser knyttet til sakene som l\u00e5 til behandling. Sak 5 0 : Godkjenne innkalling og sakliste Vedtak: 1. Innkallingen ble godkjent. 2. Saklisten ble godkjent. Sak 51: Str\u00f8mming i idretten Idrettspresidenten innledet til saken. Leder av \u00abStr\u00f8mmeutvalget\u00bb, Kristin Veier\u00f8d, var tilstede og svarte p\u00e5 sp\u00f8rsm\u00e5l fra idrettsstyret. Idrettsstyret behandlet sp\u00f8rsm\u00e5let om str\u00f8mming i breddeidretten f\u00f8rste gang i sak 1 2 2 i styrem\u00f8te nr. 12 ( 2 0 2 1 - 2 0 2 3 ) , 2 2 . juni 2 0 2 2 . Idrettsstyret s\u00e5 med bekymring p\u00e5 at barn og unge i idretten i stadig st\u00f8rre grad ble eksponert for ukontrollert str\u00f8mming, og s\u00e5 et behov for et tydelig og restriktivt rammeverk rundt dette. P\u00e5 dette tidspunktet var rettstilstanden for str\u00f8mming av idrettsarrangement i stor grad uavklart. Idrettsstyret understreket den gang at det var viktig \u00e5 f\u00f8lge utviklingen n\u00f8ye, og ba generalsekret\u00e6ren f\u00f8lge opp med ytterligere kunnskapsinnhenting med tanke p\u00e5 en ny og grundig gjennomgang og evaluering av egne retningslinjer. Siden idrettsstyret fattet det ovennevnte vedtaket, har Datatilsynets veileder, medvirkningsprosesser blant idrettsungdom, unders\u00f8kelser i egen organisasjon og str\u00f8mmeutvalgets egne og innhentede vurderinger v\u00e6rt sentrale bidrag i det fornyede kunnskapsgrunnlaget. Idrettsstyret anerkjenner at str\u00f8mming av idrettsarrangementer b\u00e5de har positive og negative sider. Dette har blitt godt opplyst b\u00e5de i str\u00f8mmeutvalgets rapport og i den offentlige debatten. Idrettsstyret mener at handlingsrommet for str\u00f8mming av idrettsarrangementer hvor mindre\u00e5rige deltar som hovedregel omfatter idrett p\u00e5 h\u00f8yt niv\u00e5 med allmenn interesse. Det kan likevel ikke utelukkes at idrettsarrangementer som strengt tatt ikke regnes som \u00abh\u00f8yt niv\u00e5\u00bb kan str\u00f8mmes etter en konkret interesseavveining. For str\u00f8mming av mindre\u00e5rige ut\u00f8vere i aldersklassene 1 5 - 1 8 \u00e5r ber idrettsstyret om at det utvises s\u00e6rskilte forsiktighetshensyn. Idrettsstyrets st\u00f8tter str\u00f8mmeutvalgets anbefalinger om at ledere og trenere i idretten diskuterer med de involverte, f\u00f8rst og fremst ut\u00f8verne, om det er \u00f8nskelig \u00e5 str\u00f8mme gitte arrangement og konkurranser. Det er viktig at det skapes en kultur som inneb\u00e6rer at de involverte opplever at det er lav terskel for \u00e5 gi sin mening dersom man ikke synes det er greit med str\u00f8mming, herunder muligheten for \u00e5 reservere seg. Norges idrettsforbund vil gi organisasjonsleddene r\u00e5d og veiledning om hvordan man skal forholde seg til det gjeldende regelverket p\u00e5 dette omr\u00e5det. Samtidig anerkjenner idrettsstyret at andre akt\u00f8rer utenfor idretten kan ha legitime grunner for \u00e5 fatte egne vedtak for str\u00f8mming av idrettsarrangement i egne eide anlegg. Datatilsynets veileder for str\u00f8mming i idretten er ikke endelig vedtatt. Idrettsstyret \u00f8nsker \u00e5 involvere \u00f8vrige deler av organisasjonen med sikte p\u00e5 \u00e5 gi en samlet tilbakemelding og innspill til Datatilsynets veileder. Str\u00f8mming er et fenomen i rask utvikling, og dersom det rettslige handlingsrommet for str\u00f8mming endres, vil dagens retningslinjer kunne revideres p\u00e5 nytt. Vedtak: 1. Organisasjonsledd som \u00f8nsker \u00e5 str\u00f8mme, skal sikre at str\u00f8mming av idrettsarrangementer skjer i samsvar med personvernregelverket. Idrettsstyret forventer at organisasjonsledd som \u00f8nsker \u00e5 str\u00f8mme avklarer hvem som blir behandlingsansvarlig, og implementerer tiltak som anbefalt i punkt 11.3.5 i str\u00f8mmeutvalgets rapport. 2. Idrettsstyret ser at det er \u00e5pning for \u00e5 str\u00f8mme idrettsarrangementer med ut\u00f8vere p\u00e5 h\u00f8yt niv\u00e5 i aldersklassene 15-18 \u00e5r. 3. For idrettsarrangementer med breddeidrettsut\u00f8vere i aldersklassene 15-18 \u00e5r vil det ogs\u00e5 v\u00e6re arrangementer som etter en konkret vurdering kan tilsi at de b\u00f8r kunne str\u00f8mmes. 4. S\u00e6rforbundene er etter NIFs lov h\u00f8yestefaglige myndighet innenfor sine idretter, og er derfor ansvarlige for \u00e5 definere egen topp- og breddeidrett, og vurdere hvilke av sine arrangementer det foreligger rettslig adgang til \u00e5 str\u00f8mme. 5. Idrettsstyret vil f\u00f8lge utviklingenfremover og ber generalsekret\u00e6ren, i samarbeid med s\u00e6rforbundene, om \u00e5 g\u00e5 i dialog med Datatilsynetfor n\u00e6rmere avklaringer av det juridiske handlingsrommet for str\u00f8mming. 6. S\u00e6rforbundene har etter NIFs lov eiendomsretten til arrangementer innenfor sin jurisdiksjon og skal fastsette rammer for str\u00f8mming av arrangementer. Idrettsstyret forutsetter at avtaler med medieakt\u00f8rer som omfatter rettigheter til str\u00f8mming av arrangementer for mindre\u00e5rige, hensyntar ovennevnte punkter. Det ble gjennomf\u00f8rt \u00ab\u00c5pen time\u00bb for media og organisasjonen 1 4 . november 2 0 2 3 . Neste ordin\u00e6re styrem\u00f8te er 2 3 . november 2 0 2 3 . "
}