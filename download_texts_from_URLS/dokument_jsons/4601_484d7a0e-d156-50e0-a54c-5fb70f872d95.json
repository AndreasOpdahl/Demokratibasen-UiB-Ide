{
  "dokument_id": "484d7a0e-d156-50e0-a54c-5fb70f872d95",
  "doc_type": "case_attachment",
  "kommune": 4601,
  "tittel": "Revidert selskapsavtale for BHF IKS - 20.12.2023",
  "url": "https://bergen.kommune.no/politikere-utvalg/api/fil/bk360/9712702/Revidert-selskapsavtale-for-BHF-IKS-20-12-2023",
  "tekst": " Selskapsavtale for Bergen Havn Farvannsforvaltning IKS \u00a71 Firmanavn Selskapets firmanavn er Bergen Havn Farvannsforvaltning IKS (\u00abSelskapet\u00bb). \u00a72 Forretningskommune Selskapet skal ha sitt forretningskontor i Bergen kommune. \u00a73 Selskapets virksomhet Selskapet skal p\u00e5 grunnlag av delegasjon fra deltakerkommunene ivareta og samordne de lovp\u00e5lagte oppgavene, og ut\u00f8ve kommunenes myndighet etter havne- og farvannsloven og bestemmelser gitt i medhold av denne. \u00a74 Selskapskapital, eierandel og ansvar Den enkelte deltaker hefter ubegrenset for en prosentdel av Selskapets forpliktelser. Innskudd som er foretatt ved stiftelsen, eierandel og ansvar fordeles som f\u00f8lger: Kommune Innskudd NOK Prosentvis Prosentvis eierandel i fordeling av ansvar Selskapet Alver 0 18 18 Ask\u00f8y 0 5 5 Austrheim 0 1 1 Bergen 5 000 000 50 50 Bj\u00f8rnafjorden 0 5 5 Fedje 0 1 1 \u00d8ygarden 0 20 20 SUM 5 000 000 100 100 Det er ingen ytterligere innskuddsplikt eller plikt til \u00e5 foreta andre ytelser ovenfor Selskapet for deltakerne. Eierandel og ansvar endres forholdsmessig n\u00e5r deltakerne trer inn eller ut av Selskapet i samsvar med selskapsavtalen \u00a7 10 og \u00a7 11. S\u00e5 lenge Bergen kommune er deltaker skal Bergen kommuners eierandel og ansvar likevel utgj\u00f8re 50 %. \u00a75 Representantskapet Selskapets \u00f8verste organ er representantskapet. Deltakerne ut\u00f8ver sin myndighet i selskapet gjennom representantskapet. Alle deltakerne skal hver velge ett medlem samt to varamedlemmer til representantskapet. Medlemmer og varamedlemmer i representantskapet velges for inntil fire \u00e5r av gangen. Valget f\u00f8lger kommunevalgperioden. Representantskapets leder velges av representantskapet for inntil fire \u00e5r av gangen. Valget f\u00f8lger kommunevalgperioden. Ved valg av representantskapets leder har Bergen kommune ikke stemmerett. Styrets leder og daglig leder har m\u00f8teplikt og talerett i representantskapet. Styrets \u00f8vrige medlemmer har m\u00f8terett og talerett. Representantskapet skal m\u00f8tes minst \u00e9n gang per \u00e5r. Representantskapet skal behandle de saker og f\u00f8lge de prosedyrer for saksbehandling som fastsettes av den til enhver tid gjeldende lov om interkommunale selskaper (\u00abIKS-loven\u00bb). \u00a76 Stemmerett, krav til deltakelse og krav til flertall i representantskapet Deltakerne har stemmerett p\u00e5 selskapsm\u00f8te i samsvar med deres prosentvise eierandel i Selskapet. Representantskapet kan treffe beslutninger n\u00e5r minst halvparten av deltakerne og mer enn 2/3 av stemmene er representert. Beslutninger treffes med alminnelig flertall av stemmene som er representert. For valg av styre gjelder \u00a7 7. Ved endringer av selskapsavtalen m\u00e5 det foreligge tilslutning fra mer enn 2/3 av stemmene som er representert. For de enkelte deltakerne kreves det likevel at kommunestyret eller fylkestinget selv vedtar f\u00f8lgende endringer av selskapsavtalen: 1. selskapets foretaksnavn; 2. angivelse av deltakerne; 3. selskapets form\u00e5l; 4. den kommune der selskapet har sitt hovedkontor; 5. antall styremedlemmer; 6. deltakernes innskuddsplikt og plikt til \u00e5 foreta andre ytelser ovenfor selskapet; 7. den enkelte deltakeres eierandel i selskapet og den enkelte deltakers ansvarsdel i selskapet dersom denne avviker fra eierandelen; 8. antall medlemmer av representantskapet og hvor mange medlemmer den enkelte deltaker oppnevner; 9. annet som etter lov skal fastsettes i selskapsavtalen. \u00a77 Styret Styret velges for inntil fire \u00e5r av gangen. Valget f\u00f8lger kommunevalgperioden. Det skal v\u00e6re seks medlemmer av styret. Deltakerne skal arbeide for at sammensetningen av styret i Selskapet er lik sammensetningen av styret i Bergen Havn AS. Bergen kommune har rett til \u00e5 utpeke tre styremedlemmer som velges av representantskapet. Bergen kommune har ogs\u00e5 rett til \u00e5 utpeke et tilsvarende antall varamedlemmer til styret som velges av representantskapet. Bergen kommune har rett til \u00e5 velge hvem som skal v\u00e6re styreleder. \u00d8vrige deltakerkommuner har rett til \u00e5 utpeke tre styremedlemmer som velges av representantskapet. Av disse kommunene har Alver og \u00d8ygarden rett til \u00e5 utpeke ett styremedlem hver, forutsatt at kommunene er deltakere i Selskapet. Kommunene Ask\u00f8y, Austrheim, Bj\u00f8rnafjorden og Fedje har i fellesskap rett til \u00e5 utpeke ett styremedlem, forutsatt at kommunene er deltakere i selskapet. De \u00f8vrige deltakerkommuner har med samme fordeling som nevnt over ogs\u00e5 rett til \u00e5 velge et tilsvarende antall varamedlemmer i styret. Kystverket gis anledning til \u00e5 m\u00f8te i styret med tale- og forslagsrett. Styret skal behandle de saker og f\u00f8lge de prosedyrer for saksbehandling som fastsettes av den til enhver tid gjeldende IKS-lov. \u00a78 Sekretariat Eierne og styret kan nytte administrasjonen som sekretariat i sitt arbeid. \u00a79 Daglig leder Daglig leder velges av styret. Deltakerne skal arbeide for at daglig leder skal v\u00e6re samme person som er daglig leder i Bergen Havn AS. Daglig leder skal i s\u00e5 fall ikke v\u00e6re ansatt som arbeidstaker i Selskapet, men skal bist\u00e5 Selskapet p\u00e5 grunnlag av en forretningsf\u00f8reravtale mellom Bergen Havn AS og Selskapet. Daglig leder skal behandle de saker og f\u00f8lge de prosedyrer for saksbehandling som fastsettes av den til enhver tid gjeldende IKS-lov. \u00a7 10 Signatur Selskapets firma tegnes av styrets leder alene eller av to styremedlemmer i fellesskap. Styret kan tildele prokura. \u00a7 11 L\u00e5n Selskapet kan ta opp l\u00e5n. Grensen for samlet l\u00e5neopptak er NOK 15 millioner. \u00a7 12 Omsetningsbegrensninger. Nye deltakere Selskapsandel kan bare overdras til ny deltaker med samtykke fra alle de \u00f8vrige deltakerne. Kravet om samtykke gjelder ikke \u00f8kt eierskap som f\u00f8lge av at kommuner sl\u00e5s sammen. Ved eierskifte trer erververen inn i overdragerens samtlige rettigheter og forpliktelser overfor de \u00f8vrige deltakere. Erververen er p\u00e5 samme m\u00e5te som overdrageren bundet av de beslutninger og disposisjoner som selskapet har truffet f\u00f8r eierskiftet, og Selskapet og de \u00f8vrige deltakere kan bringe i motregning mot erververen fordringer som de if\u00f8lge selskapsforholdet har p\u00e5 overdrageren. For forpliktelser som p\u00e5hvilte Selskapet ved eierskiftet, hefter overdrageren og erververen en for begge og begge for inntil kreditor m\u00e5 anse \u00e5 ha fritatt overdrageren for ansvar. \u00a7 13 Innl\u00f8sning og oppl\u00f8sning Enhver deltaker har rett til \u00e5 tre ut av Selskapet med 6 \u2013 seks \u2013 m\u00e5neders skriftlig varsel. Utl\u00f8sningssummen fastsettes til andelens nettoverdi ved oppsigelsesfristens utl\u00f8p. Utl\u00f8sningssummen kan likevel ikke overstige verdien av deltakerens innskudd. Uttredende deltaker er ansvarlig for en forholdsmessig andel av Selskapets gjeld p\u00e5 tidspunktet for uttreden inntil kreditorene fritar den uttredende deltaker for slikt ansvar. Selskapet kan oppl\u00f8ses dersom deltakerne er enige om det. Ved oppl\u00f8sning fordeles eiendeler og ansvar forholdsmessig ut fra den enkelte deltakers eierandel. Revidert XX.XX.XXXX "
}