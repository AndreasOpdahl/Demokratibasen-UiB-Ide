{
  "dokument_id": "20041e82-0dbc-53b0-9a5d-017f2b9dec54",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 45/25, Representantforslag fra Katrine N\u00f8dtvedt (MDG) og Eline Aresdatter Haakestad (MDG) om \u00e5 si nei til oljespons av kulturlivet",
  "url": "https://bergen.kommune.no/politikere-utvalg/api/fil/bk360/12050125/Innstilling-vedtak-Representantforslag-fra-Katrine-Nodtvedt-MDG-og-Eline-Aresdatter-Haakestad-MDG-om-a-si-nei-til-oljespons-av-kulturlivet",
  "tekst": "Representantforslag fra Katrine N\u00f8dtvedt (MDG) og Eline Aresdatter Haakestad (MDG) om \u00e5 si nei til oljespons av kulturlivet Bergen bystyre behandlet saken i m\u00f8tet 29.01.2025 sak 45/25 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Eline Aresdatter Haakestad (MDG), Richard Martin Laloo Storevik (A), Hlin-S\u00e5ga Brosvik Kyrkje\u00f8y (SV), Ann Jorunn Hillers\u00f8y (INP), Marte Stadheim Teigen (R), Thomas Modulv Flesland (Sp), Mailiss Solheim-\u00c5kerblom (R). Forslag fremsatt i bystyret: Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende alternative forslag i 2 punkt: 1. Bystyret mener det er et problem at petroleumsindustrien gr\u00f8nnvasker sin milj\u00f8fiendtlige virksomhet gjennom sponsing av kultur og idrett. S\u00e6rlig n\u00e5 med betydelige kutt i kulturbudsjettet, der kunstner\u00f8konomien blir satt under sterkt press. Samtidig peker bystyret p\u00e5 prinsippet om armlengdes avstand mellom bevilgende myndigheter, ut\u00f8vende kunstnere og kunstinstitusjoner. Dette prinsippet gj\u00f8r at politikerne b\u00f8r v\u00e6re forsiktige med \u00e5 legge f\u00f8ringer p\u00e5 hvilke andre virksomheter disse s\u00f8ker st\u00f8tte fra. Derfor ber bystyret byr\u00e5det om \u00e5 sikre at kunstnere og kunstinstitusjoner f\u00e5r tilstrekkelig finansiering over bybudsjettet, for slik bidra til \u00e5 unng\u00e5 gr\u00f8nnvasking av klima- og milj\u00f8fiendtlige virksomheter. 2. Bystyret ber byr\u00e5det gj\u00f8re kunst- og kulturinstitusjoner som mottar tilskudd fra kommunen oppmerksomme p\u00e5 problemet med gr\u00f8nnvasking. Eline Aresdatter Haakestad (MDG) fremsatte p\u00e5 vegne av MDG f\u00f8lgende alternative forslag i 5 punkt: 1. Bystyret ber byr\u00e5det jobbe for at alle kunst- og kulturinstitusjoner som Bergen kommune er eier av ikke s\u00f8ker finansiering hos bedrifter som har petroleumsutvinning som sin hovedvirksomhet. 2. Bystyret ber byr\u00e5det oppfordre kunst- og kulturinstitusjoner som mottar tilskudd fra kommunen til \u00e5 ikke s\u00f8ke finansiering av bedrifter som har petroleumsutvinning som sin hovedvirksomhet. 3. Bystyret ber byr\u00e5det jobbe opp mot Storting og regjering for \u00e5 fjerne eventuelle skattefordeler petroleumsselskaper har ved \u00e5 sponse for eksempel tiltak innenfor kunst, kultur, idrett og frivillighet. 4. Bystyret ber byr\u00e5det g\u00e5 i dialog med Vilvite og Equinor med m\u00e5l om \u00e5 unng\u00e5 at Equinors logoer preger vitensenterets lokaler og materialer. 5. Bystyret ber byr\u00e5det jobbe for at logoer tilh\u00f8rende bedrifter som har petroleumsutvinning som sin hovedvirksomhet ikke vises p\u00e5 bannere eller flagg p\u00e5 offentlige flaggstenger i Bergen. Votering: Alternativt forslag punkt 1 fra SV fremsatt av Hlin-S\u00e5ga Brosvik Kyrkje\u00f8y (SV), fikk 13 stemmer (SV, V, R), og var dermed falt. Alternativt forslag punkt 2 fra SV fremsatt av Hlin-S\u00e5ga Brosvik Kyrkje\u00f8y (SV), fikk 14 stemmer (SV, MDG, R), og var dermed falt. Alternativt forslag punkt 1 og 3 - 5 fra MDG fremsatt av Eline Aresdatter Haakestad (MDG), fikk 14 stemmer (SV, MDG, R), og var dermed falt. Alternativt forslag punkt 2 fra MDG fremsatt av Eline Aresdatter Haakestad (MDG), fikk 11 stemmer (SV, MDG), og var dermed falt. Innstillingen ble vedtatt med 50 stemmer (H, A, FrP, BL, INP, KrF, Sp, PP). Bergen bystyre behandlet saken i m\u00f8tet 27.11.2024 sak 487/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 30.10.2024 sak 429/24: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 16.10.2024 sak 161/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagstillernes forslag til vedtak: \u2022 Bystyret ber byr\u00e5det jobbe for at alle kunst- og kulturinstitusjoner som Bergen kommune er eier av ikke s\u00f8ker finansiering hos bedrifter som har petroleumsutvinning som sin hovedvirksomhet. \u2022 Bystyret ber byr\u00e5det oppfordre kunst- og kulturinstitusjoner som mottar tilskudd fra kommunen til \u00e5 ikke s\u00f8ke finansiering av bedrifter som har petroleumsutvinning som sin hovedvirksomhet. \u2022 Bystyret ber byr\u00e5det jobbe opp mot Storting og regjering for \u00e5 fjerne eventuelle skattefordeler petroleumsselskaper har ved \u00e5 sponse for eksempel tiltak innenfor kunst, kultur,idrett og frivillighet. \u2022 Bystyret ber byr\u00e5det g\u00e5 i dialog med Vilvite og Equinor med m\u00e5l om \u00e5 unng\u00e5 at Equinors logoer preger vitensenterets lokaler og materialer. 2 "
}