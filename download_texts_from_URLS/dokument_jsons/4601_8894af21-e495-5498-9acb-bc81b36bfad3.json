{
  "dokument_id": "8894af21-e495-5498-9acb-bc81b36bfad3",
  "doc_type": "case_presentation",
  "kommune": 4601,
  "tittel": "Etterkontroll HMS 2024",
  "url": "https://bergen.kommune.no/politikere-utvalg/api/fil/bk360/11404934/Framstilling-Etterkontroll-HMS-2024",
  "tekst": " Hovedarbeidsmilj\u00f8utvalget Saksframstilling V\u00e5r referanse: 2024/06123-10 Saksbehandler: Henry Johan Berg Etterkontroll HMS 2024 Hva saken gjelder: I brev av 12. januar 2024 med overskriften \u00abEtterkontroll HMS 2024\u00bb henvendte HR konsern seg til byr\u00e5dsavdelingene p\u00e5 niv\u00e5 1 og Bystyrets organer. Der ble det bedt om tilbakemelding i forhold til temapunkt fra a til j. I etterkant av mottatte tilbakemeldinger ble det arrangert oppf\u00f8lgingsm\u00f8ter med den enkelte virksomhet. I det omtalte brevet ble det vist til seksjonens fullmakter, der etterkontroll er omtalt slik: \u00abMyndighet til og ansvar for \u00e5 gjennomf\u00f8re etterkontroller p\u00e5 de aktuelle fagomr\u00e5dene i hele kommunens virksomhet, herunder stikkpr\u00f8vekontroller.\u00bb Form\u00e5let med etterkontrollen, ogs\u00e5 beskrevet i brevet, har v\u00e6rt \u00e5 f\u00e5 frem hvilke systemer virksomhetene bruker for \u00e5 sikre systematisk HMS-arbeid i etatene og enhetene i tillegg til hvordan ulike verkt\u00f8y og roller ettersp\u00f8rres. Avslutningsvis i brevet understrekes det at virksomhetene selv velger hvem man \u00f8nsker \u00e5 involvere i etterkontrollen. Brevet i sin helhet er vedlagt rapporten. Rapportens kapittel 2 inneholder tilbakemeldinger fra virksomhetene knyttet til hvert av temaene i etterkontrollen. Det er ikke gjort vurderinger av tilbakemeldingene fra virksomhetene, da etterkontrollen er en kartlegging som er ment \u00e5 v\u00e6re et grunnlag for videre arbeid. Tilbakemeldingene fra virksomhetene i sin helhet f\u00f8lger rapporten som vedlegg. HR konsern erfarer p\u00e5 generelt grunnlag at HMS over tid har f\u00e5tt st\u00f8rre fokus i kommunen, noe som har vist seg i form av mer systematikk i HMS-arbeidet og st\u00f8rre forst\u00e5else for at de ulike HMS-rollene hver for seg er viktige og inng\u00e5r i et st\u00f8rre og n\u00f8dvendig samspill. Etter at rapporten er behandlet i HAMU vil den forh\u00e5pentligvis f\u00f8rst og fremst fungere som en id\u00e8bank for virksomhetene i deres videre HMS-arbeid. Det foresl\u00e5s ogs\u00e5 at rapporten settes p\u00e5 dagsorden i arbeidsmilj\u00f8utvalgene. Rapporten vil i tillegg bli fulgt opp i HMS-forum, et nettverk i regi av HR konsern med deltakelse fra virksomhetenes niv\u00e5 1. Forslag til vedtak: 1. Rapport om Etterkontroll HMS 2024 tas til orientering. 2. Det foresl\u00e5s at rapporten ogs\u00e5 behandles i arbeidsmilj\u00f8utvalgene. 1 Dato: 21. november 2024 Barbro Sofie Lie - leder Henry Berg - saksbehandler Dokumentet er godkjent elektronisk. Vedlegg: Rapport om Etterkontroll HMS 2024 2 "
}