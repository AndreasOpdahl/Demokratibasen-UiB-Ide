{
  "dokument_id": "ccaeffa1-fc08-5672-8136-3365e1ef7465",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 29 fra Thor Haakon Bakke (MDG) til skolebyr\u00e5den om oversikt over enkeltplaner og gjeldende kommunal planstrategi - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/10398084/Svar-pa-skriftlig-sporsmal-nr-29-fra-Thor-Haakon-Bakke-MDG-til-skolebyraden-om-oversikt-over-enkeltplaner-og-gjeldende-kommunal-planstrategi-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/69985-3 Saksbehandler: Maria Smith Fra Dato: 8. mai 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 29 fra Thor Haakon Bakke (MDG) til skolebyr\u00e5den om oversikt over enkeltplaner og gjeldende kommunal planstrategi - Utvalg for barnehage, skole og idrett Bakgrunn: If\u00f8lge saken \u201cByr\u00e5dets arbeid med ny kommuneplan og kommunal planstrategi\u201d skal det ikke legges frem noen oversikt over enkeltplaner som skal videref\u00f8res, revideres/rulleres, utg\u00e5r, p\u00e5g\u00e5r eller blir startet opp i perioden: Fra saken: \u201cDet legges ikke opp til at det gjennom behandlingen av planstrategien skal ta stilling til alle enkeltplaner som skal revideres i valgperioden, siden bystyrets vedtak av ny KPS skal gi sentrale f\u00f8ringer for planleggingen.\u201d Representanten ber om en oversikt over alle planer jamf\u00f8r gjeldende planstrategi som ligger under byr\u00e5dens ansvar. Representanten ber om at status p\u00e5 samtlige planer inkluderes i oversikten. Svar fra byr\u00e5den: Bergen kommune har en kommunal planstrategi vedtatt i 2019 som viser hvilke planer som skulle videref\u00f8res og hvilket planarbeid kommunen skulle prioritere i planperioden innenfor barnehage og skole (side 37-38): https://www.bergen.kommune.no/omkommunen/planer-i-kommunen/informasjon-om-den- enkelte-plan/byradsleders-avdeling/kommunal-planstrategi-2019-2023 Bergen kommune har i tillegg en oversikt over gjeldende tematiske samfunnsplaner i Bergen kommune, sortert etter byr\u00e5dsavdeling. Denne viser hvilke planer som er aktive i byr\u00e5dsavdeling for barnehage og skole. F\u00f8lgende planer er aktive: - Skyfritt - inkluderende oppvekstmilj\u00f8 for barn og unge i Bergen - Plan for Smart oppvekst i Bergen - plan for digitalisering og innovasjon i barnehage, skole og idrett 2019-2022 - Sp\u00f8r oss! Strategi for inkluderende fellesskap i barnehage, skole og SFO - Sp\u00f8r oss! Handlingsplan for inkluderende fellesskap i barnehage, skole og SFO - Skolebruksplan for Bergen 2021-2030 - Sammen for kvalitet - l\u00e6ring og medvirkning. Kvalitetsutviklingsplan for bergensskolen 2022/2023 - 2026/2027) - Sammen for vennskap, lek og l\u00e6ring - rammeplan for SFO - Innhold og organisering av SFO for barn med s\u00e6rskilte behov p\u00e5 1.-7. trinn og tiden etter skoletid for ungdom med s\u00e6rskilte behov p\u00e5 8.-10. trinn - Barnehagebruksplan 2022-2035 - Sammen for kvalitet - lek og l\u00e6ring. Kvalitetsutviklingsplan for kommunale barnehager i Bergen 2018-2021 (forlenget til 2023-2024) - Plan for seksuell helse, seksualopplysning og seksualitetsundervisning - Fagarbeidernes rolle i barnehager, skoler og p\u00e5 idrettsfeltet F\u00f8lgende plan er under utarbeiding: - Kvalitetsutviklingsplan for kommunale barnehager I tillegg vil arbeidet med ny skolebruksplan startes opp. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}