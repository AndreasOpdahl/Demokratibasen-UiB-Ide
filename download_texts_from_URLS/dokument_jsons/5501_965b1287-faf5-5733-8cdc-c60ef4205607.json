{
  "dokument_id": "965b1287-faf5-5733-8cdc-c60ef4205607",
  "doc_type": "case_presentation",
  "kommune": 5501,
  "tittel": "Sykefrav\u00e6r pr juni 2024",
  "url": "https://innsyn.tromso.kommune.no/application/getMoteDokument?dokid=2001815855",
  "tekst": "Arkivsaksnr. 24/14751-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 10.09.2024 Administrasjonsutvalget 18.09.2024 Sykefrav\u00e6r pr juni 2024 Kommunedirekt\u00f8rens innstilling til vedtak: Sykefrav\u00e6r pr juni 2024 tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Presentasjon av sykefrav\u00e6ret i Troms\u00f8 kommune per april 2024. Saksutredning Akkumulert til og med juni 2024 endte sykefrav\u00e6ret p\u00e5 11,1 prosentpoeng. Korttidsfrav\u00e6ret var p\u00e5 3,4 prosentpoeng og langtidsfrav\u00e6ret var p\u00e5 7,7 prosentpoeng. Sammenliknet med rapporteringen i mai ser vi at frav\u00e6ret er uendret. Det er korttidsfrav\u00e6ret som har blitt redusert, mens langtidsfrav\u00e6ret er \u00f8kende. Det er ogs\u00e5 en trend vi har sett n\u00e5r vi sammenligner de siste 5 \u00e5rene. Sammenliknet med akkumulerte tall til og med juni 2023, er frav\u00e6ret i 2024 s\u00e5 langt redusert med 0,1 prosentpoeng. I tabellen nedenfor vises sykefrav\u00e6rstallet totalt, samt tallene for hver enkelt avdeling og stab, rundet opp til n\u00e6rmeste desimaltall: Avdeling/stab Sykefrav\u00e6rsprosent pr. juni 2024 Troms\u00f8 kommune 11,1% Kommunedirekt\u00f8r m/stab 2,8% Stab for organisasjon 7,5% Stab for \u00f8konomi og finans 6,5% Avdeling for oppvekst, utdanning og kultur 11,1% Avdeling for helse og omsorg 12,5% Avdeling for bymilj\u00f8 8,2% Til tross for at en del tiltak er satt i gang, er sykefrav\u00e6rstallene i Troms\u00f8 kommune fortsatt stabilt h\u00f8ye. Dette f\u00f8lger en nasjonal trend, der mange storkommuner ogs\u00e5 har et \u00f8kende langtidsfrav\u00e6r. Tilbakemeldinger fra ledere, vernetjenesten og tillitsvalgte er at \u00e5rsaken er sv\u00e6rt sammensatt. Blant v\u00e5re st\u00f8rste avdeling, helse og omsorg, og oppvekst, utdanning og kultur, rapporterer man om emosjonell belastning, mangel p\u00e5 kunnskap blant ansatte og ledere, og varierende fokus p\u00e5 systematisk HMS arbeid. For eksempel gj\u00f8r et trangere budsjett at enkelte ledere er tvunget til \u00e5 heller la ansatte g\u00e5 ut i langtidssykemelding enn \u00e5 tilrettelegge p\u00e5 arbeidsplassen, fordi sykel\u00f8nnsrefusjonen betaler for en vikar. Det er derfor viktig at vi prioriterer oppl\u00e6ring i sykefrav\u00e6rs- og n\u00e6rv\u00e6rsarbeid, for ledere og ansatte. Det anbefales ogs\u00e5 at man ettersp\u00f8r hvilke aktiviteter man gj\u00f8r innen sykefrav\u00e6rsarbeid nedover i lederlinjen, fra kommunedirekt\u00f8r helt ned til fagleder/avdelingslederniv\u00e5. Tallene viser at det er de store tjenestene innen helse og omsorg og oppvekst og utdanning som fortsatt har de h\u00f8yeste sykefrav\u00e6rstallene. Seksjon for barnehage, sykehjem og hjemmetjenester er blant de med h\u00f8yest sykefrav\u00e6r og samtidig st\u00f8rst antall \u00e5rsverk. Det som er gledelig er at seksjon for barnehage ser ut til \u00e5 ha reversert det \u00f8kende sykefrav\u00e6ret. Derimot har seksjon for sykehjem den st\u00f8rste \u00f8kningen av sykefrav\u00e6ret i kommunen. Arbeidet med sykefrav\u00e6r og HMS fortsetter, med bl.a. kurs i systematisk sykefrav\u00e6rsarbeid og arbeidsrett, HMS grunnkurs, oppfriskningskurs HMS og arbeidsgivers plikter i arbeid med vold og trusler. Det er ogs\u00e5 arrangert ledernettverksm\u00f8ter der blant annet n\u00e6rledelse og sykefrav\u00e6r har v\u00e6rt tema. I tillegg er det \u00f8kt ettersp\u00f8rsel p\u00e5 lokale kurs for b\u00e5de ledere og ansatte i sykefrav\u00e6r og n\u00e6rv\u00e6r. Det er ogs\u00e5 utviklet ulike rutiner og st\u00f8tteverkt\u00f8y for ledere. Tilbakemeldingen fra tjenesten er at kursene er b\u00e5de ettertraktet, viktig og etterlyst. Nedenfor vises tiltak og \u00e5rsaksforklaring for sykefrav\u00e6ret til de forskjellige seksjonene. Informasjonen er innhentet fra Framsikt. 2 Avdeling for oppvekst, utdanning og kultur: Seksjon for barnehage: Sykefrav\u00e6r for seksjon barnehage 2.kvartal 2024 er 15,3 %. Frav\u00e6r for samme kvartal i fjor var 16,4 %. Dette viser en nedgang p\u00e5 over 1% for denne perioden. B\u00e5de korttidsfrav\u00e6r og langtidsfrav\u00e6r er redusert. Samlet frav\u00e6r hittil i \u00e5r er 16,09 %. Langsiktig m\u00e5l for sektorene r \u00e5 redusere frav\u00e6rsprosenten til 12%. Dette har v\u00e6rt et m\u00e5l i flere \u00e5r, men sektoren har ikke lyktes med \u00e5 redusere frav\u00e6ret i s\u00e5 stor grad. Det jobbes kontinuerlig med \u00f8kt n\u00e6rv\u00e6r, med mange ulike tiltak b\u00e5de kort- og langsiktige. Alle ansatte f\u00f8lges opp etter kommunens rutiner samt at oppf\u00f8lging av ansatte med gjentagende og/eller h\u00f8yt frav\u00e6r har et ekstra fokus. Det er fokus p\u00e5 ergonomi og bruk av relevante hjelpemidler for \u00e5 unng\u00e5 fysiske belastninger. Flere barnehager har gjennomf\u00f8rt tiltak i bransjeprogrammet for barnehager i samarbeid med Nav arbeidslivssenter. Det omhandler \u201cRolleforst\u00e5else og partssamarbeid\u201d og ga et \u00f8kt fokus p\u00e5 n\u00e6rv\u00e6rsarbeid. ledelse og aktive HMS grupper. Noen barnehager starter p\u00e5 dette kurset h\u00f8sten 24. Alle barnehagen har aktive HMS grupper og utfordring med emosjonelt stress og h\u00f8y arbeidsbelastning er tema alle gruppene har/har hatt p\u00e5 agendaen. Enklete barnehager f\u00e5r ekstra oppf\u00f8lging av enhet for personal og det er etablert et godt samarbeid med Nav IA-senteret. Ressurs Troms\u00f8 benyttes ogs\u00e5 som bistand ved utpr\u00f8ving og avklaring. H\u00f8yt sykefrav\u00e6r og annet frav\u00e6r i kombinasjon med mangel p\u00e5 vikarer gir en krevende drift og bidrar til slitasje p\u00e5 personalet. Dette har v\u00e6rt situasjonen de siste \u00e5rene. Tilbudet til barn er periodevis preget av at ikke alle planlagte aktiviteter kan gjennomf\u00f8res. Noen barnehager m\u00e5 enkelte dager be foreldre hente tidligere eller redusere \u00e5pningstid. H\u00f8yt frav\u00e6r over tid kombinert med vikarmangel gj\u00f8r at ansatte uttrykker at de er slitne og blir mer s\u00e5rbar for sykdom. Lederne rapporterer at frav\u00e6r og vikarmangel f\u00f8rer til mer administrering/logistikk og de m\u00e5 ofte inn og avhjelpe avdelingene. Det er \u00f8nskelig med mer operativ hjelp og lederst\u00f8tte fra enhet for personal for \u00e5 f\u00e5 avklart enkeltsaker Seksjon for skole: Sykefrav\u00e6ret hittil i \u00e5r: 8,91% Sykefrav\u00e6ret samme periode 2023: 10,92% Enheten med det h\u00f8yeste frav\u00e6ret har: 15.96% Enheten med det laveste frav\u00e6ret har: 4,58% Det er redusert langtidsfrav\u00e6r som bidrar til at tallene har hatt en positiv utvikling. Seksjonen har hatt fokus p\u00e5 de 10 % av ansatte som st\u00e5r for 90 % av frav\u00e6ret. M\u00e5ltallet for n\u00e6rv\u00e6r for avdeling oppvekst, utdanning og kultur er satt til > 9,5 %. Pr n\u00e5 vurderer jeg at det er en m\u00e5lsetting som det kan oppn\u00e5s ved \u00e5rets slutt. Seksjon for skole og voksenoppl\u00e6ring: Sykefrav\u00e6ret hittil i \u00e5r: 9,64 %. 3 Sykefrav\u00e6ret samme periode 2023: 9,35 %, alts\u00e5 en relativt stabil situasjon. Enheten med det h\u00f8yeste frav\u00e6ret har: 19,64 % Enheten med det laveste frav\u00e6ret har: 4,2 % Seksjonen har hatt fokus p\u00e5 de 10 % av ansatte som st\u00e5r for 90 % av frav\u00e6ret i \u00e5rets Ledersamtale. Det har ogs\u00e5 v\u00e6rt fokus p\u00e5 at ansatte som er p\u00e5 AAP skal komme til en avklaring. M\u00e5ltallet for n\u00e6rv\u00e6r for avdeling oppvekst, utdanning og kultur er satt til > 9,5 %. Pr n\u00e5 vurderer jeg at det er en m\u00e5lsetting som det kan n\u00e5 innen \u00e5rets slutt. Seksjon for barn og familie: Seksjonen har et samlet sykefrav\u00e6r p\u00e5 10,97 %. Dette er omtrent likt som p\u00e5 samme tid i fjor, p\u00e5 10,55 %. Dette er fortsatt over m\u00e5ltall i Virksomhetsplanen p\u00e5 9 %. Barneverntjenesten og Forebyggende helse \u00f8ker i sykefrav\u00e6r. Det er en reduksjon i Tverrfaglig ressurs og Forebyggende helse. Enhetene i seksjonen arbeider kontinuerlig med \u00e5 \u00f8ke n\u00e6rv\u00e6ret gjennom tilrettelegging med blant annet hjemmekontor og tett oppf\u00f8lging av dem som er syke. Fleksibelt arbeidssted etter avtale, for enkelte har v\u00e6rt positivt og gj\u00f8r at flere kan arbeide til tross for at dem er kort tids syk eller delvis sykmeldte. Seksjon for kultur: Sykefrav\u00e6ret for seksjon Kultur har g\u00e5tt opp med 0,24 % sammenliknet med samme periode i fjor. Det totale sykefrav\u00e6ret er p\u00e5 9,38 % hittil i \u00e5r. Seksjonen har hatt langtidsfrav\u00e6r som hoved\u00e5rsak til sykefrav\u00e6ret. Det jobbes med sykefrav\u00e6ret i henhold til kommunens rutiner for oppf\u00f8ling av sykemeldte. Avdeling for helse og omsorg: Seksjon for velferd, arbeid og inkludering: Sykefrav\u00e6ret for seksjonen Seksjonen har samlet redusert frav\u00e6ret fra 2023 til 2024. Det akkumulerte frav\u00e6ret er p\u00e5 10,67 %, som er noe ned fra siste rapportering. Det er langtidsfrav\u00e6ret som reduseres, mens korttidsfrav\u00e6ret \u00f8ker noe. Frav\u00e6ret er nedadg\u00e5ende. Endringene er som f\u00f8lger: 2022 2023 2024 Boligkontoret 10,73 15,73 10,6 Adm. VAI 3,87 5,52 13,4 Flyktningtjenesten 14,07 12,09 8,7 Nav Troms\u00f8 7,84 8,66 10,9 EPR 13,78 14,84 10,7 Boligkontoret, EPR og Flyktningtjenesten har redusert frav\u00e6r, men NAV og adm. har \u00f8kt frav\u00e6r. 4 Seksjon for habilitering: Korttidsfrav\u00e6r p\u00e5 3,50 % og langtidsfrav\u00e6r p\u00e5 6,45%. Totalt 9,95%. Er en del ulikheter mellom enhetene, men vi har en god og fin trend i positiv retning sammenlignet med i fjor og \u00e5ret f\u00f8r for seksjonen. Spesielt enheten Arbeid, Aktivitet og oppf\u00f8lging har hatt en positiv utvikling. Vi ser tydelig sammenheng mellom n\u00e6rv\u00e6rende ledere og lavt sykefrav\u00e6r. Administrasjonen har hatt relativt stort \u00f8kende frav\u00e6r, spesielt forvaltningen. Avdelingen er sv\u00e6rt s\u00e5rbar for frav\u00e6r grunnet f\u00e5 ansatte og arbeidsmengden p\u00e5 gjenst\u00e5ende blir h\u00f8y. I hovedsak har tjenestene blitt levert, selv om vi har hatt frav\u00e6r, gjennom bruk av vikarer. Mange vakante stillinger p\u00e5 generelt grunnlag i seksjonen grunnet vanskeligheter med \u00e5 rekruttere og beholde fagutdannede (spesielt vernepleiere), gj\u00f8r situasjonen utfordrende for en del ansatte som er p\u00e5 jobb. Dette er en av hovedutfordringene i seksjonen og sannsynligheten er h\u00f8y at dette har p\u00e5virket arbeidsmilj\u00f8et negativt. Frav\u00e6r forsterker en slik p\u00e5virkning ytterligere negativt og generer merbelastning og \u00f8kt bruk av overtid. Seksjon for sykehjem: Det jobbes lokalt i alle enheter med HMS- og n\u00e6rv\u00e6rarbeid. Seksjonen tar i aller h\u00f8yeste grad frav\u00e6ret p\u00e5 alvor og har kontakt med Ressurs Troms\u00f8 og NAV for en mer aktiv tiln\u00e6rming til sykefrav\u00e6ret og n\u00e6rv\u00e6rarbeidet fremover. Jadeveien og Sentralkj\u00f8kken er to enheter som har lykkes bra og seksjonen \u00f8nsker \u00e5 benytte erfaring der fra videre. Seksjon for hjemmetjenester: Sykefrav\u00e6r for seksjonen er 12,92% pr 30.06.24, fordelt p\u00e5 3,83% korttidsfrav\u00e6r og 9,09% langtidsfrav\u00e6r. Seksjonen har h\u00f8yt fokus p\u00e5 sykefrav\u00e6r/n\u00e6rv\u00e6rarbeid, og har som m\u00e5l i HMS gruppa at sykefrav\u00e6ret ikke skal v\u00e6re h\u00f8yere enn 11% i 2024. Vi f\u00f8lger en 4 \u00e5rig plan (p\u00e5 lik linje med HAP), hvor sykefrav\u00e6ret gradvis reduseres til 8,8% i 2025. Dette m\u00e5let n\u00e5r vi trolig ikke, og m\u00e5 justere det i seksjonens neste kvalitet/hms utvalg. Frav\u00e6ret i 2 kvartal er i betydelig forbedring sammenlignet med 1 kvartal, fra 13,7% til 12,12% Sammenlignet med samme periode i 2023 er vi p\u00e5 samme niv\u00e5.. De siste 3-4 \u00e5rene har det v\u00e6rt uvanlig h\u00f8yt frav\u00e6r. Det pleier ogs\u00e5 \u00e5 v\u00e6re \u00e5rs-variasjoner hvor jan-feb og mars har h\u00f8yere frav\u00e6r enn v\u00e5r/sommerm\u00e5nedene, det samme har skjedd i 2024. Alle enheter beskriver sykefrav\u00e6ret i rapportene. For sykefrav\u00e6ret er det sammenheng mellom tekst og tall i rapportene. Sykefrav\u00e6ret p\u00e5virker tjenesten i stor grad der hvor frav\u00e6ret er h\u00f8yt. Dette kan f\u00f8re til merbelastning for de som er p\u00e5 jobb, og avdelingsledere m\u00e5 bidra for \u00e5 f\u00e5 oppgavene gjort. Sykefrav\u00e6ret varierer stort innad p\u00e5 de forskjellige enhetene. Noen har nesten ikke frav\u00e6r, mens andre har rekordh\u00f8yt. 5 Brukere kan ogs\u00e5 bli p\u00e5virket av h\u00f8yt frav\u00e6r, men tjenesten fors\u00f8ker \u00e5 levere tjenestene som brukerne forventer og har krav p\u00e5. Det jobbes godt med frav\u00e6ret/n\u00e6rv\u00e6r og alle enheter har gode planer og forventer ytterligere effekt utover h\u00f8sten. Seksjon for helsetjenester: Troms\u00f8 Legevakt Totalt sykefrav\u00e6r har \u00f8kt sv\u00e6rt mye for hele enheten. Som relativt ny fungerende enhetsleder s\u00e5 er det vanskelig og si s\u00e5 mye konkret om \u00e5rsaker. Men det har kommet frem at langvarig frav\u00e6r av tilstedev\u00e6rende leder og oppf\u00f8lging av de ansatte samt fokus p\u00e5 rutiner har gjort ansatte sv\u00e6rt frustrert. Belastningen p\u00e5 personell er ogs\u00e5 stor mht pasienttrykk og det rapporteres for lav bemanning kontra behovet i befolkningen og det h\u00f8ye antall turister i Troms\u00f8 som ogs\u00e5 har behov for Legevaktas tjenester. For f\u00e5 oppl\u00e6rte operat\u00f8rer til Legevaktsentralen har ogs\u00e5 blitt oppgitt som en stor frustrasjon og f\u00f8rt til mye overtid p\u00e5 enkeltansatte Helsehuset I oversikten er Helsehuset Seminaret med noe som burde v\u00e6rt fjernet da det \u00f8delegger den totale statistikken. For 1 og 2.kvartal s\u00e5 er frav\u00e6ret g\u00e5tt noe ned totalt sett. Men vi vil se andre tall for 3.kvartal da det har v\u00e6rt mye korttidsfrav\u00e6r n\u00e5 i sommer. Noen oppgir arbeidsrelatert frav\u00e6r mht for lav bemanning mens andre ikke oppgir noen \u00e5rsak til frav\u00e6r. Men vi har strammet inn p\u00e5 innleie av personell ved frav\u00e6r som igjen ser ut til og ha f\u00f8rt til ytterligere frav\u00e6r. Vi har ikke f\u00e5tt pasientene videre fra v\u00e5re avdelinger og til hjem/omsorgsbolig/sykehjem og mange er demente og utagerende samt vandrer mye. Slitasjen p\u00e5 personell blir stor og vi opplever en slitasje der folk gr\u00e5ter og er fortvilte over situasjonen. Det er ogs\u00e5 brukt mye overtid for og demme opp for frav\u00e6r noe som regnskapstallene viser. Sakene taes opp i v\u00e5rt faste HMS-m\u00f8te hver 6.uke samt i m\u00f8te med de TV og VO som enhetsleder avholder annenhver uke fast. Vi opplever sinne og fortvilelse, samt at det g\u00e5r utover kvalitet p\u00e5 feks renhold og matservering p\u00e5 kj\u00f8kken pga nedtak av kostverter, samt en hel del andre rutineoppgaver som ikke blir gjort pga mangel p\u00e5 personell. Vi har ogs\u00e5 m\u00e5tte latt pasienter ligge hele dagen da vi ikke har hatt personell nok til og ta dem opp, samt at ukentlig dusj har m\u00e5tte utg\u00e5. Allmennlegetjenesten Sykefrav\u00e6r p\u00e5 9,03 for hele enheten oppleves som akseptabelt, men er noe over enhetens m\u00e5l p\u00e5 8 %. Positivt at det er reduksjon i korttidsfrav\u00e6ret i alle ansvarsomr\u00e5dene. \u00d8kning i langtidsfrav\u00e6ret ved ansvar som vi tidligere vet har h\u00f8yt sykefrav\u00e6r. Ved sosialmedisin har vi noen uavklarte stillinger som skaper forskyvninger av arbeidsoppgaver til de ansatte, siden det i sv\u00e6rt f\u00e5 tilfeller leies inn vikar. Det leies heller ikke inn ved korttidsfrav\u00e6r. Mulig dette kan p\u00e5virke frav\u00e6ret. Frav\u00e6r ved helsekontor er tilknyttet alvorlig sykdom som ikke kan reduseres med tiltak slik situasjonen er n\u00e5. Ved Kraft er det forventet et h\u00f8yere langtidsfrav\u00e6r neste kvartal. Avdeling for bymilj\u00f8: 6 Seksjon for vann og avl\u00f8p: Sykefrav\u00e6rsutvikling og HMS arbeidet, er i tr\u00e5d med fastsatte m\u00e5l. Frav\u00e6ret skaper ikke store problemer for leveranse av v\u00e5re tjenester. Seksjon for byutvikling: Vi jobber kontinuerlig med n\u00e6rv\u00e6rsarbeid og tilrettelegging, og vi har fokus p\u00e5 at medarbeiderne skal ha det bra p\u00e5 jobb og en arbeidssituasjon som de f\u00f8ler at de mestrer. Vi kunne gjerne hatt lavere korttidsfrav\u00e6r. Vi lager n\u00e5 en plan der vi pr\u00f8ver \u00e5 ta inn momenter som vi h\u00e5per vil gi resultater over tid, selv om hverken korttidsfrav\u00e6ret eller langtidsfrav\u00e6ret er rapportert \u00e5 v\u00e6re arbeidsrelatert. Korttidsfrav\u00e6ret svinger, og det har nok mest sammenheng med hva som \u00abg\u00e5r\u00bb i samfunnet for \u00f8vrig \u2013 via barnehager og skoler. Langtidsfrav\u00e6ret er knyttet til enkelttilfeller som skade eller sykdom. Noe av dette b\u00e6rer preg av \u00e5 v\u00e6re kronisk problematikk. Alt f\u00f8lges opp, og vi har h\u00f8y grad av tilrettelegging. Seksjon for eiendom: Ved siden av ett sykefrav\u00e6r av et par sykemeldinger av noe varighet, har ikke seksjonen hatt mye sykefrav\u00e6r. Sykefrav\u00e6r og utviklingen av dette er for \u00f8vrig tema p\u00e5 seksjonens m\u00e5nedlige hms-m\u00f8te. Seksjon for bygg: 27100 Seksjonsleder bygg, stab Enheten har et h\u00f8yt sykefrav\u00e6r i prosent. Dette skyldes enkelt-personer som har ikke-arbeidsrelatert sykefrav\u00e6r. Vedkommende er tilbake i arbeid og de fikk i tillegg tilpasset arbeidsplass n\u00e5r de var delvis tilbake. Ingen ytterligere tiltak anses n\u00f8dvendig. 27110 Enhet for byggdrift Akkumulert sykefrav\u00e6r hittil i\u00e5r er p\u00e5 9.12% Langtidssykefrav\u00e6r er p\u00e5 6,43% Korttidsfrav\u00e6r er p\u00e5 2.69% Langtidssykefrav\u00e6r pga h\u00f8y alder i bemanningen, gir utslag i st\u00f8rre slitasje frav\u00e6r. Det arbeides med tilrettelegging for de personene det gjelder. HMS jobber hms gruppa etter et \u00e5rshjul. Hvor alle lovp\u00e5lagte kurs og oppl\u00e6ring blir registrert. Samt stoffkartotek oppdateres kontinuerlig. Sykefrav\u00e6r og oppf\u00f8lging er det tatt st\u00f8rre tiltak p\u00e5 i 2024. 27120 Enhet for byggforvaltning Enheten har et sykefrav\u00e6r p\u00e5 5,78% hitil i \u00e5r. P\u00e5 rapporteringstidspunkt er ingen ansatte sykemeldt. 27130 Enhet for fagrent Sykefrav\u00e6rsutvikling 2024: Sykefrav\u00e6ret har \u00f8kt noe siden forrige rapportering og ligger p\u00e5 10,34%. Det er fortsatt under gjennomsnittet for Troms\u00f8 kommune p\u00e5 11,1% pr. juni 2024. 7 \u00d8kning i langtidsfrav\u00e6r fra 5,52% i 1. kvartal til 8,12% i 2. kvartal som gir et samlet langtidsfrav\u00e6r i \u00e5r p\u00e5 6,77%, mens korttids har g\u00e5tt noe ned fra 4,05% i 1. kvartal til 3,06% i 2. kvartal som gir et samlet korttidsfrav\u00e6r i \u00e5r p\u00e5 3,57%. \u00d8kning i langtidssykmeldte renholdere ute i sonene er sammensatt. Noe kan skyldes h\u00f8y alderssammensetningen hos ansatte, som f\u00e5r muskel og skjelettplager n\u00e5r de st\u00e5tt lenge i jobben. Noe frav\u00e6r skyldes planlagte operasjoner og annen langvarig sykdom. Lavere bemanning grunnet sykefrav\u00e6ret p\u00e5virker ikke renholdsleveransene til mottakere i stor grad s\u00e5 langt. Enheten benytter s\u00e5 langt det er mulig egne ressurser som dekker opp korttidsfrav\u00e6r, vi flytter renholdere internt mellom poster, rengj\u00f8r prioriterte omr\u00e5de og bruker sonens ressursteam (ambulerende renholdsteam). Ved langtidsfrav\u00e6r, ferieavvikling og vakanser (12 vakante renholdstillinger i 2024), kj\u00f8pes vikartjenester inn og dermed leveres tjenestene som forventet. Dette sees i \u00f8kte utgifter p\u00e5 kj\u00f8p av renholdstjenester, samt noe \u00f8kt overtid ved korttidsfrav\u00e6r p\u00e5 prioriterte omr\u00e5der. Sykefrav\u00e6ret s\u00e5 langt i 2024 har ikke p\u00e5virket arbeidsmilj\u00f8et i stor grad, men det vil kunne gj\u00f8re det hvis det fortsetter \u00e5 \u00f8ke. 27140 Enhet for utbygging Enheten har 1 langtidssykemeldt som trekker opp sykefrav\u00e6ret. Det er god dialog med den sykmeldte, som forventes \u00e5 komme tilbake i jobb i l\u00f8pet av h\u00f8sten. Seksjon for utemilj\u00f8 og mobilitet: Sykefrav\u00e6ret i seksjonen som helhet er h\u00f8yere i \u00e5r enn samme tid i fjor. \u00d8kningen skyldes f\u00f8rst og fremst langtidssykefrav\u00e6r og har st\u00f8rst utslag p\u00e5 Bydrift som har mange i aldersgruppen 50+ og opp til pensjonsalder (over 50% av de ansatte ved bydrift er i denne kategorien). Langtidssykemeldingene skyldes f\u00f8rst og fremst muskel og skjelett plager. Vi har ogs\u00e5 noen f\u00e5 langtidssykemeldinger hos de andre to enhetene. Disse kan ikke knyttes opp mot arbeidsrelatert sykefrav\u00e6r. Seksjon for n\u00e6ring og b\u00e6rekraft (Tilbakemelding fra seksjonsleder): Vi har veldig lite sykefrav\u00e6r, bortsett fra noe korttidsfrav\u00e6r. Per juni 2024 har vi hatt 3,2% i 2024, de siste tre m\u00e5nedene har vi hatt 0% sykefrav\u00e6r. Konklusjon Sykefrav\u00e6ret har stort sett v\u00e6rt uendret i Troms\u00f8 kommune, men vi ser at langtidsfrav\u00e6ret har \u00f8kt de siste 5 \u00e5rene. Dessuten ser vi flere store seksjoner har et \u00f8kende frav\u00e6r som gj\u00f8r at man har behov for flere vikarer og/eller bruk av vikarbyr\u00e5. Det er ogs\u00e5 viktig \u00e5 p\u00e5peke at organisasjonen g\u00e5r inn i en stor omstillings- og nedbemanningsprosess, noe som kommer til \u00e5 ha en stor effekt p\u00e5 sykefrav\u00e6ret over lang tid. Vedtakskompetanse Administrasjonsutvalget Arbeidsmilj\u00f8utvalget Vedlegg Sykefrav\u00e6r juni 2024 8 "
}