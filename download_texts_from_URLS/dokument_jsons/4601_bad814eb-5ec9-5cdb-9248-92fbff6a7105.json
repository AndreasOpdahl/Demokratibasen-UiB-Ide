{
  "dokument_id": "bad814eb-5ec9-5cdb-9248-92fbff6a7105",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 21/24, Fana gnr 96 bnr 743 Hamrevegen 250. Klage p\u00e5 byr\u00e5dens fullmaktvedtak. Tillatelse til oppf\u00f8ring av ombrukssentral m.m.",
  "url": "https://bergen.kommune.no/politikere-utvalg/api/fil/bk360/9746228/Innstilling-vedtak-Fana-gnr-96-bnr-743-Hamrevegen-250-Klage-pa-byradens-fullmaktvedtak-Tillatelse-til-oppforing-av-ombrukssentral-m-m-",
  "tekst": "Fana gnr 96 bnr 743 Hamrevegen 250. Klage p\u00e5 byr\u00e5dens fullmaktvedtak. Tillatelse til oppf\u00f8ring av ombrukssentral m.m. Utvalg for milj\u00f8 og byutvikling behandlet saken i m\u00f8tet 18.01.2024 sak 21/24 og fattet f\u00f8lgende vedtak: 1. Med hjemmel i forvaltningslovens \u00a7 33,2. ledd oppheves byr\u00e5dens fullmaktsvedtak av 4. september 2023. Nytt vedtak f\u00f8lger av punkt 2-3 nedenfor. 2. S\u00f8knad om dispensasjon fra arealdisponering/regulering til arealform\u00e5let \u00abidrettsanlegg\u00bb i kommuneplanens arealdel og reguleringsplan-18500000 av 19. november 2007, avsl\u00e5s med hjemmel i plan- og bygningslovens \u00a7 19-2. 3. S\u00f8knad om midlertidig rammel\u00f8yve for etablering av ombrukssentral for byggevarer avsl\u00e5s med hjemmel i plan- og bygningslovens \u00a7 20-1 jfr. 21-4. Begrunnelse for vedtak: 1. Bakgrunn for saken Tiltakshaver, Hamrevegen 250 AS, s\u00f8kte den 26. april 2023 om dispensasjon og rammel\u00f8yve for etablering av ombrukssentral for byggevarer, med tre rubbhaller p\u00e5 1800 m2, 1124 m2 og 740 m2 samt kontor-brakkerikk p\u00e5 72 m2. S\u00f8knaden ble avsl\u00e5tt av plan- og bygningsetaten i vedtak av 12.07.2023. Tiltakshaver p\u00e5klaget plan- og bygningsetatens avslag. Fagetaten innstilte i notat av 30.08.2023 p\u00e5 at avslaget bleopprettholdt. Den den 9. september 2023 innvilget byr\u00e5den s\u00f8knaden om dispensasjoner og rammel\u00f8yve. Det var ikke s\u00f8kt om dispensasjon fra plankrav i KPA/pbl. \u00a7 12-1. Fullmaktsvedtaket av 9. september 2023 er rettidig p\u00e5klaget av en rekke naboer. Det legges til grunn at naboene har rettslig klageinteresse. Nytt fagnotat datert 16.10 2023 er fremmet uten innstilling. Byr\u00e5det har fremmet innstilling om at naboenes klage ikke tas til f\u00f8lge, og at vedtak om \u00e5 innvilge dispensasjoner og rammel\u00f8yve dermed blir st\u00e5ende. 2. Dispensasjon fra arealform\u00e5l - idrettsanlegg Eiendommen der ombrukssentralen er oms\u00f8kt etablert er i kommuneplanens arealdel (KPA) arealdisponert til \u00abBebyggelse og anlegg - Idrettsanlegg\u00bb. I planbestemmelsenes \u00a7 27.5 heter det at egne bestemmelser ikke er gitt. Det er dermed plankartets arealdisponering som er vedtatt med rettslig bindende virkning I reguleringsplan 18500000 vedtatt 19. november 2007 er tomten regulert til form\u00e5let \u00abSpesialomr\u00e5der \u2013 Idrett \u2013 ridesenter\u00bb. Kommuneplanen, som er vedtatt sist \u2013 og som ved motstrid har forrang, har en videre arealdisponering til \u00abIdrettsanlegg\u00bb uten ytterligere spesifisering. 2 I punkt 3.1 i reguleringsplanen heter det f\u00f8lgende om arealbruken: \u00abBygningene skal plasseres innenfor de viste byggegrensene. Utenfor byggegrensene tillates ikke oppf\u00f8ring av bygg, og heller ikke inngrep i terreng og vegetasjon. Det gis unntak for tiltak knyttet til skj\u00f8tsel av kulturlandskapet og i forbindelse med anleggelse av ridesti/ gangforbindelse og kj\u00f8revei. Bebyggelsen skal plasseres og utformes slik at det oppn\u00e5s en god funksjonell og arkitektonisk helhetsvirkning i forhold til eksisterende omgivelser. Eksisterende bekker som ligger vest for ridesenterets bygningsmasse, jf illustrasjonsplanen (datert 04.05.07) til plankartet, skal holdes \u00e5pne.\u00bb De rettslige vilk\u00e5rene for \u00e5 innvilge dispensasjon fremg\u00e5r av plan- og bygningslovens \u00a7 19-2. Her heter det: 3 \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Form\u00e5let bak arealdisponeringen i KPA/reguleringsplan er at det skal kunne etableres idrettsanlegg p\u00e5 tomten. Et idrettsanlegg, uavhengig av hvilke idretter det legges til rette for, vil i et n\u00e6rmilj\u00f8- og omr\u00e5deperspektiv v\u00e6re positive bidrag til lokalmilj\u00f8et i Fana, s\u00e6rlig for barn- og unge. Form\u00e5let med dispensasjonen til ombrukssentral er \u00e5 drive et n\u00e6ringsvirksomhet, som vil generere betydelig tungtrafikk og n\u00e6rmilj\u00f8ulemper, p\u00e5 tomten. Tiltakshaver har fremholdt at selv om det n\u00e5 er s\u00f8kt om midlertidig dispensasjon/rammel\u00f8yve for fire \u00e5r, s\u00e5 er intensjonen \u00e5 s\u00f8ke eiendommen omregulert til n\u00e6ringsform\u00e5l. Om det tillates etablert n\u00e6ringsvirksomhet p\u00e5 tomten, hve enten tidsperspektivet er fir \u00e5r eller permanent, s\u00e5 vil dette utelukke at tomten kan brukes til det form\u00e5l der er tilrettelagt for i gjeldende planer, nemlig idrettsanlegg. N\u00e5r innvilgelse av dispensasjon helt utelukker at tomten kan brukes til det planform\u00e5l som er vedtatt med rettslig bindende virkning, s\u00e5 er det etter UMBYs oppfatning slik at dispensasjonen kommer vesentlig i konflikt med arealform\u00e5let \u00abIdrettsanlegg\u00bb i gjeldende planer. Det m\u00e5 ogs\u00e5 tillegges vekt at planer vedtatt med rettsvirkning er ment \u00e5 skape forutsigbarhet rundt fremtidig arealbruk, og en dispensasjon som helt tilsidesetter det planform\u00e5l som er vedtatt, vil dermed komme i konflikt med lovens form\u00e5lsparagraf. Lovens grunnvilk\u00e5r for \u00e5 kunne dispensere er derfor ikke til stede. UMBY vil for \u00f8vrig tiltre den begrunnelsen som er gitt i avslaget av 12.07.2023 og i fagnotat av 30.08.2023. UMBY mener ogs\u00e5 det ikke fremst\u00e5r klart at fordelene med dispensasjon er st\u00f8rre enn ulempene etter en samlet vurdering. Fordelene med dispensasjon er at det relativt raskt kan etableres en ombrukssentral som vil kunne \u00f8ke gjenbruksandelen av byggematerialer \u2013 noe som er positivt for milj\u00f8, klima og god ressursutnyttelse. Ulempene med dispensasjon er at bydelen mister en tomt som ellers kan realiseres til idretts-form\u00e5l. En ombrukssentral vil ogs\u00e5 inneb\u00e6re n\u00e6rmilj\u00f8-ulemper i form av en betydelig tungtrafikk og st\u00f8y. At tomten tillates utviklet til n\u00e6ringsvirksomhet vil ogs\u00e5 ha negative konsekvenser for det unike kulturmilj\u00f8 som omr\u00e5dene ved Fana kirke, tusen\u00e5rsstedet, presteg\u00e5rden og tilknyttede landbruks- og frilufts- omr\u00e5der representerer. UMBY mener ogs\u00e5 at en s\u00e5 vidt stor endring av arealform\u00e5l og konsekvenser som det her er tale om, men flere tusen kvadratmeters bygningsmasse og en n\u00e6ringsvirksomhet med betydelige n\u00e6rmilj\u00f8ulemper, b\u00f8r finne sted gjennom planbehandling og ikke dispensasjon. UMBY mener det er en saksbehandlingsfeil at det i vedtak av 4. september 2023 ble innvilget rammel\u00f8yve uten at det var dispensert fra reguleringsplankravet i KPA \u00a7 3.1/plan- og bygningslovens \u00a7 12-1. Dette er et tiltak som utvilsomt har vesentlige konsekvenser for milj\u00f8 og samfunn, og tiltaket i form av n\u00e6ringsvirksomhet/ombrukssentral er ikke forankret i noen gjeldende plan. UMBY legger s\u00e5ledes til grunn at fordelene med dispensasjon ikke er klart st\u00f8rre enn ulempene etter en samlet vurdering. UMBY vil ogs\u00e5 fremholde at ut\u00f8velsen av \u00abkan-skj\u00f8nnet\u00bb i dette tilfellet uansett ville resultert i at UMBY \u00f8nsker at det planavklarte arealform\u00e5let skal videref\u00f8rt. 3. Oppsummering \u2013 avslag p\u00e5 s\u00f8knad om rammel\u00f8yve I lys av at dispensasjon fra gjeldende planform\u00e5l er avsl\u00e5tt, er det ikke n\u00f8dvendig \u00e5 realitetsbehandle s\u00f8knadene om dispensasjon fra byggegrense mot vassdrag i KPA, samt rekkef\u00f8lgekrav om etablering av gang- og sykkelveg i reguleringsplanen fra 2007. N\u00e5r s\u00f8knad om dispensasjon er avsl\u00e5tt, og oms\u00f8kt tiltak er i strid med gjeldende arealplaner, er det ikke rettslig adgang til \u00e5 innvilge s\u00f8knaden om rammel\u00f8yve for ombrukssentral. S\u00f8knaden om rammel\u00f8yve m\u00e5 derfor ogs\u00e5 avsl\u00e5s. 4 Merknad 1 Utvalg for milj\u00f8 og byutvikling ber byr\u00e5det vurdere om private ogs\u00e5 kan benytte kommunens egen ombrukssentral i \u00c5sane, og eventuelt utvide kapasiteten og/eller relokalisere virksomheten i samarbeid med private akt\u00f8rer. Merknad 2 Utvalg for milj\u00f8 og byutvikling er positiv til etablering av ombrukssentraler p\u00e5 omr\u00e5der som er regulert til industri- og n\u00e6ringsform\u00e5l i Bergen kommune, eller i omegnskommunene. Merknad 3 Utvalg for milj\u00f8 og byutvikling ber Byr\u00e5det om \u00e5 vurdere \u00e5 s\u00f8ke interkommunalt samarbeid med Bj\u00f8rnafjorden kommune med m\u00e5l om \u00e5 etablere en ombrukssentral p\u00e5 industriomr\u00e5det Endelausmarka p\u00e5 Os. Utvalg for milj\u00f8 og byutviklings behandling Ingrid Fjeldstad Nergaard (V) ba om habilitetsvurdering i sak 21/24. Fjeldstad behandlet saken som er p\u00e5klaget i sin tidligere rolle som byr\u00e5d, og viser kommuneadvokaten sin tidligere vurdering av habilitet knyttet til saker hun behandlet som byr\u00e5d og hennes rolle som n\u00e5v\u00e6rende medlem av UMBY. Utvalg for milj\u00f8 og byutvikling slutter seg til konklusjoner og vurderinger som er foretatt av kommuneadvokaten. Samtidig trekker det allmenne forsvarlighetsprinsippet i forvaltningsretten i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. Etter en samlet vurdering kjente utvalg for milj\u00f8 og byutvikling Fjeldstad inhabil til \u00e5 behandle sak 21/24. Grete Line Simonsen (V) m\u00f8tte. F\u00f8lgende representanter tok ordet: Grete Line Simonsen (V), Trond Tystad (BL), Geir Steinar Dale (A), Katrine Berg N\u00f8dtvedt (MDG), Chris J\u00f8rgen Knudsen R\u00f8dland (H), Lillian Blom (SV), Kathrine Algr\u00f8y Dahle (A), Andreas Madsen Berg (SV), Mailiss Solheim-\u00c5kerblom (R), Endre Buanes (barn og unges representant), Lars Selmar Alsaker (H), Didrik Lexau (INP). Forslag fremsatt i utvalget: Grete Line Simonsen (V) framsatte p\u00e5 vegne av V f\u00f8lgende utsettelsesforslag: Saken utsettes for felles befaring. Utsettelsesforslag fra V, fremsatt av Grete Line Simonsen (V), fikk 2 stemmer (MDG, V), og var dermed falt. Trond Tystad (BL) framsatte p\u00e5 vegne av H, A, FrP, SV, BL, INP, R og Sp f\u00f8lgende alternative forslag i tre punkt: 1. Med hjemmel i forvaltningslovens \u00a7 33,2. ledd oppheves byr\u00e5dens fullmaktsvedtak av 4. september 2023. Nytt vedtak f\u00f8lger av punkt 2-3 nedenfor. 2. S\u00f8knad om dispensasjon fra arealdisponering/regulering til arealform\u00e5let \u00abidrettsanlegg\u00bb i kommuneplanens arealdel og reguleringsplan-18500000 av 19. november 2007, avsl\u00e5s med hjemmel i plan- og bygningslovens \u00a7 19-2. 3. S\u00f8knad om midlertidig rammel\u00f8yve for etablering av ombrukssentral for byggevarer avsl\u00e5s med hjemmel i plan- og bygningslovens \u00a7 20-1 jfr. 21-4. Begrunnelse for vedtak: 1. Bakgrunn for saken 5 Tiltakshaver, Hamrevegen 250 AS, s\u00f8kte den 26. april 2023 om dispensasjon og rammel\u00f8yve for etablering av ombrukssentral for byggevarer, med tre rubbhaller p\u00e5 1800 m2, 1124 m2 og 740 m2 samt kontor-brakkerikk p\u00e5 72 m2. S\u00f8knaden ble avsl\u00e5tt av plan- og bygningsetaten i vedtak av 12.07.2023. Tiltakshaver p\u00e5klaget plan- og bygningsetatens avslag. Fagetaten innstilte i notat av 30.08.2023 p\u00e5 at avslaget bleopprettholdt. Den den 9. september 2023 innvilget byr\u00e5den s\u00f8knaden om dispensasjoner og rammel\u00f8yve. Det var ikke s\u00f8kt om dispensasjon fra plankrav i KPA/pbl. \u00a7 12-1. Fullmaktsvedtaket av 9. september 2023 er rettidig p\u00e5klaget av en rekke naboer. Det legges til grunn at naboene har rettslig klageinteresse. Nytt fagnotat datert 16.10 2023 er fremmet uten innstilling. Byr\u00e5det har fremmet innstilling om at naboenes klage ikke tas til f\u00f8lge, og at vedtak om \u00e5 innvilge dispensasjoner og rammel\u00f8yve dermed blir st\u00e5ende. 2. Dispensasjon fra arealform\u00e5l - idrettsanlegg Eiendommen der ombrukssentralen er oms\u00f8kt etablert er i kommuneplanens arealdel (KPA) arealdisponert til \u00abBebyggelse og anlegg - Idrettsanlegg\u00bb. I planbestemmelsenes \u00a7 27.5 heter det at egne bestemmelser ikke er gitt. Det er dermed plankartets arealdisponering som er vedtatt med rettslig bindende virkning 6 I reguleringsplan 18500000 vedtatt 19. november 2007 er tomten regulert til form\u00e5let \u00abSpesialomr\u00e5der \u2013 Idrett \u2013 ridesenter\u00bb. Kommuneplanen, som er vedtatt sist \u2013 og som ved motstrid har forrang, har en videre arealdisponering til \u00abIdrettsanlegg\u00bb uten ytterligere spesifisering. 7 I punkt 3.1 i reguleringsplanen heter det f\u00f8lgende om arealbruken: \u00abBygningene skal plasseres innenfor de viste byggegrensene. Utenfor byggegrensene tillates ikke oppf\u00f8ring av bygg, og heller ikke inngrep i terreng og vegetasjon. Det gis unntak for tiltak knyttet til skj\u00f8tsel av kulturlandskapet og i forbindelse med anleggelse av ridesti/ gangforbindelse og kj\u00f8revei. Bebyggelsen skal plasseres og utformes slik at det oppn\u00e5s en god funksjonell og arkitektonisk helhetsvirkning i forhold til eksisterende omgivelser. Eksisterende bekker som ligger vest for ridesenterets bygningsmasse, jf illustrasjonsplanen (datert 04.05.07) til plankartet, skal holdes \u00e5pne.\u00bb De rettslige vilk\u00e5rene for \u00e5 innvilge dispensasjon fremg\u00e5r av plan- og bygningslovens \u00a7 19-2. Her heter det: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Form\u00e5let bak arealdisponeringen i KPA/reguleringsplan er at det skal kunne etableres idrettsanlegg p\u00e5 tomten. Et idrettsanlegg, uavhengig av hvilke idretter det legges til rette for, vil i et n\u00e6rmilj\u00f8- og omr\u00e5deperspektiv v\u00e6re positive bidrag til lokalmilj\u00f8et i Fana, s\u00e6rlig for barn- og unge. Form\u00e5let med dispensasjonen til ombrukssentral er \u00e5 drive et n\u00e6ringsvirksomhet, som vil generere betydelig tungtrafikk og n\u00e6rmilj\u00f8ulemper, p\u00e5 tomten. Tiltakshaver har fremholdt at selv om det n\u00e5 er s\u00f8kt om midlertidig dispensasjon/rammel\u00f8yve for fire \u00e5r, s\u00e5 er intensjonen \u00e5 s\u00f8ke eiendommen omregulert til n\u00e6ringsform\u00e5l. Om det tillates etablert n\u00e6ringsvirksomhet p\u00e5 tomten, hve enten tidsperspektivet er fir \u00e5r eller permanent, s\u00e5 vil dette utelukke at tomten kan brukes til det form\u00e5l der er tilrettelagt for i gjeldende planer, nemlig idrettsanlegg. N\u00e5r innvilgelse av dispensasjon helt utelukker at tomten kan brukes til det planform\u00e5l som er vedtatt med rettslig bindende virkning, s\u00e5 er det etter UMBYs oppfatning slik at dispensasjonen kommer vesentlig i konflikt med arealform\u00e5let \u00abIdrettsanlegg\u00bb i gjeldende planer. Det m\u00e5 ogs\u00e5 tillegges vekt at planer vedtatt med rettsvirkning er ment \u00e5 skape forutsigbarhet rundt fremtidig arealbruk, og en dispensasjon som helt tilsidesetter det planform\u00e5l som er vedtatt, vil dermed komme i konflikt med lovens form\u00e5lsparagraf. Lovens grunnvilk\u00e5r for \u00e5 kunne dispensere er derfor ikke til stede. UMBY vil for \u00f8vrig tiltre den begrunnelsen som er gitt i avslaget av 12.07.2023 og i fagnotat av 30.08.2023. 8 UMBY mener ogs\u00e5 det ikke fremst\u00e5r klart at fordelene med dispensasjon er st\u00f8rre enn ulempene etter en samlet vurdering. Fordelene med dispensasjon er at det relativt raskt kan etableres en ombrukssentral som vil kunne \u00f8ke gjenbruksandelen av byggematerialer \u2013 noe som er positivt for milj\u00f8, klima og god ressursutnyttelse. Ulempene med dispensasjon er at bydelen mister en tomt som ellers kan realiseres til idretts-form\u00e5l. En ombrukssentral vil ogs\u00e5 inneb\u00e6re n\u00e6rmilj\u00f8-ulemper i form av en betydelig tungtrafikk og st\u00f8y. At tomten tillates utviklet til n\u00e6ringsvirksomhet vil ogs\u00e5 ha negative konsekvenser for det unike kulturmilj\u00f8 som omr\u00e5dene ved Fana kirke, tusen\u00e5rsstedet, presteg\u00e5rden og tilknyttede landbruks- og frilufts- omr\u00e5der representerer. UMBY mener ogs\u00e5 at en s\u00e5 vidt stor endring av arealform\u00e5l og konsekvenser som det her er tale om, men flere tusen kvadratmeters bygningsmasse og en n\u00e6ringsvirksomhet med betydelige n\u00e6rmilj\u00f8ulemper, b\u00f8r finne sted gjennom planbehandling og ikke dispensasjon. UMBY mener det er en saksbehandlingsfeil at det i vedtak av 4. september 2023 ble innvilget rammel\u00f8yve uten at det var dispensert fra reguleringsplankravet i KPA \u00a7 3.1/plan- og bygningslovens \u00a7 12-1. Dette er et tiltak som utvilsomt har vesentlige konsekvenser for milj\u00f8 og samfunn, og tiltaket i form av n\u00e6ringsvirksomhet/ombrukssentral er ikke forankret i noen gjeldende plan. UMBY legger s\u00e5ledes til grunn at fordelene med dispensasjon ikke er klart st\u00f8rre enn ulempene etter en samlet vurdering. UMBY vil ogs\u00e5 fremholde at ut\u00f8velsen av \u00abkan-skj\u00f8nnet\u00bb i dette tilfellet uansett ville resultert i at UMBY \u00f8nsker at det planavklarte arealform\u00e5let skal videref\u00f8rt. 3. Oppsummering \u2013 avslag p\u00e5 s\u00f8knad om rammel\u00f8yve I lys av at dispensasjon fra gjeldende planform\u00e5l er avsl\u00e5tt, er det ikke n\u00f8dvendig \u00e5 realitetsbehandle s\u00f8knadene om dispensasjon fra byggegrense mot vassdrag i KPA, samt rekkef\u00f8lgekrav om etablering av gang- og sykkelveg i reguleringsplanen fra 2007. N\u00e5r s\u00f8knad om dispensasjon er avsl\u00e5tt, og oms\u00f8kt tiltak er i strid med gjeldende arealplaner, er det ikke rettslig adgang til \u00e5 innvilge s\u00f8knaden om rammel\u00f8yve for ombrukssentral. S\u00f8knaden om rammel\u00f8yve m\u00e5 derfor ogs\u00e5 avsl\u00e5s. Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, A, FrP, BL, INP og Sp f\u00f8lgende merknader: Merknad 1 Utvalg for milj\u00f8 og byutvikling ber byr\u00e5det vurdere om private ogs\u00e5 kan benytte kommunens egen ombrukssentral i \u00c5sane, og eventuelt utvide kapasiteten og/eller relokalisere virksomheten i samarbeid med private akt\u00f8rer. Merknad 2 Utvalg for milj\u00f8 og byutvikling er positiv til etablering av ombrukssentraler p\u00e5 omr\u00e5der som er regulert til industri- og n\u00e6ringsform\u00e5l i Bergen kommune, eller i omegnskommunene Didrik Lexau (INP) fremsatte p\u00e5 vegne av BL og INP f\u00f8lgende merknad: Utvalg for milj\u00f8 og byutvikling ber Byr\u00e5det om \u00e5 vurdere \u00e5 s\u00f8ke interkommunalt samarbeid med Bj\u00f8rnafjorden kommune med m\u00e5l om \u00e5 etablere en ombrukssentral p\u00e5 industriomr\u00e5det Endelausmarka p\u00e5 Os. Votering: Alternativt forslag punkt 1-3 fra H, A, FrP, SV, BL, INP, R og Sp, fremsatt av Trond Tystad (BL), ble vedtatt med 15 stemmer (H, A, FrP, SV, BL, INP, R, Sp). 9 Innstillingen fikk 2 stemmer (MDG, V), og var dermed falt. Merknad 1 og 2 fra H, A, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble vedtatt enstemmig. Merknad fra BL og INP, fremsatt av Didrik Lexau (INP), ble vedtatt med 9 stemmer (H, FrP, BL, INP, Sp). Byr\u00e5det behandlet saken i m\u00f8tet 21.12.2023 sak 437/23 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dens fullmaktvedtak datert 04.09.2023 opprettholdes. Klagen tas ikke til f\u00f8lge. 10 "
}